<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title/>
  <link href="../Styles/mute.css" rel="stylesheet" type="text/css"/>
</head>

<body>
  <h2>XII</h2>

  <p class="pilk">Vaughan haklıydı. Catherine’in cinsel fantezileri gün geçtikçe onun üzerine odaklanmaya başlamıştı. Geceleri yatak odamızda yan yana uzanırken, tıpkı onun bizi terminal binalarının lobilerinde izlediği gibi, mabedimizden geçip Vaughan’a yaklaştığımızı hissediyorduk.</p>

  <p>“Biraz daha esrar almalıyız,” Catherine yatak odasının camlarına vuran trafik ışıklarını seyrediyordu. “Seagrave bu film yıldızlarıyla neden bu kadar çok ilgileniyor? Onlara çarpmak istediğini söylemiştin değil mi?”</p>

  <p>“Bu fikri onun aklına Vaughan soktu. Seagrave’i bir çeşit denek olarak kullanıyor.”</p>

  <p>“Ya karısını?”</p>

  <p>“Onu da parmağında oynatıyor.”</p>

  <p>“Peki ya seni?”</p>

  <p>Catherine bana arkasını dönmüştü, poposunu kasıklarıma dayamıştı. Penisimi hareket ettirirken yaralı göbeğimin üstünden, bir oyuncak bebeğinki kadar temiz olan popo arasına baktım. Ellerimle memelerini tutuyordum, göğüs kafesi kol saatimi koluma bastırıyordu. Catherine’in böyle hiç karşı çıkmadan duruşu yanıltıcıydı; uzun süredir birlikte olduğumuzdan bunun erotik bir fantezinin başlangıcı, yeni bir cinsel avın yavaş ve dairesel hareketlerle beklenişi olduğunu gayet iyi biliyordum.</p>

  <p>“Beni parmağında oynatıyor mu? Hayır. Ama kişiliğinin ne merkezli olduğunu anlamak çok güç.”</p>

  <p>“Yani bütün o fotoğrafları çektiği için ona kızmıyor musun? Sanki seni kullanıyormuş gibi.”</p>

  <p>Catherine’in sağ meme ucuyla oynamaya başladım. Ama buna henüz hazır değildi, elimi yeniden göğsünün üstüne koydu.</p>

  <p>“Vaughan insanları içine alıyor. Bütün o stilinde hâlâ televizyoncu kişiliğinin izleri hâkim.”</p>

  <p>“Zavallı adam. Şu birlikte olduğu kadınlar... bazıları daha çocuk yaşta.”</p>

  <p>“Hep aynı konuya takılıp kalıyorsun. Vaughan’ın ilgilendiği seks değil ki, teknoloji.”</p>

  <p>Catherine başını bildik bir yoğunlaşma hareketiyle yastığa gömdü.</p>

  <p>“Vaughan’dan hoşlanıyor musun?”</p>

  <p>Elimi yeniden meme uçlarına götürüp onları uyarmaya başladım. Poposunu penisime doğru itti. Sesi alçak, kalın bir tonda çıkıyordu.</p>

  <p>“Ne yönden?” diye sordum.</p>

  <p>“Seni büyülüyor, öyle değil mi?”</p>

  <p>“Vaughan’da bir şey var. Saplantılarında bir şey var.”</p>

  <p>“O gösterişli arabası, arabayı sürüş şekli, yalnızlığı. Arabanın içinde birlikte olduğu bütün o kadınlar. İçerisi meni kokuyor olmalı...”</p>

  <p>“Kokuyor.”</p>

  <p>“Onu çekici buluyor musun?”</p>

  <p>Penisimi vajinasından çıkarıp anüsüne dayadım, ama Catherine penisimi çabuk bir el hareketiyle yeniden vulvasına soktu.</p>

  <p>“Çok soluk benizli biri, her yeri yarayla kaplı.”</p>

  <p>“Yine de onu düzmek ister miydin? Arabasının içinde?”</p>

  <p>Penisime dalga dalga koşturan orgazmımı geciktirmeye çalışıyordum.</p>

  <p>“Hayır. Ama bu adamda bir şey var, özellikle de arabayı sürüşünde.”</p>

  <p>“O şey seks... seks ve o araba. Penisini gördün mü hiç?”</p>

  <p>Catherine’e Vaughan’ı anlatırken sesimin bedenimizin seslerini bastırdığını fark ettim. Zihnimde Vaughan imgesini oluşturan öğeleri bir bir saymaya başladım: Arabadan inerken ağırlığını kalçasının bir tarafına verdiğinde aşınmış kotunun içinde sıkışan sert poposu; direksiyonun ardında boş boş otururken neredeyse kasıklarının arasındaki üçgen bölgeyi sergileyecek gibi görünen soluk tenli karnı; pantolonunun nemli ağından direksiyonun alt kenarına bastırdığı yarı uyarılmış penisi; sert hatlı burnundan çıkarıp kapı panosunun çentik çentik derilerine sürdüğü küçük pislik parçaları; işaret parmağında sigara çakmağını bana uzattığı sırada gördüğüm beni; aşınmış mavi bluzunun altından belli olan sert meme uçları; aramızdaki koltuğun üstünde kuruyup kalmış meni lekelerini kazımaya çalıştığı kırık tırnağı.</p>

  <p>Catherine, “Sünnet olmuş mu?” diye sordu. “Anüsü neye benziyor biliyor musun? Hadi anlat bana.”</p>

  <p>Vaughan’la ilgili açıklamalarım benden çok Catherine’in işine yarıyordu. Catherine başını yastığa iyice gömdü, sağ eliyle elimi, çılgınca dans eder gibi meme ucuna bastırıyordu. Vaughan’la cinsel bir ilişkiye girme fikri beni de heyecanlandırmıştı, ama anlattığım bu ilişkide sanki ben değil de başka biri vardı. Vaughan, bende yalnızca arabasının içindeyken ya da otoyolda yol alırken eşcinsel birtakım duygular uyandırıyordu. Çıplak bir memenin yuvarlak hatları, yastık gibi yumuşacık bir popo, nemli bir vulvanın çevresinde daire şeklindeki tüylü bölge gibi tanıdık birtakım anatomik uyarıcılarla birleşimi, Vaughan’ı, arabasının içindeki duruşlarında olduğu kadar çekici kılmıyordu. Arabanın, özellikle de otoyolları arşınladığı, amblemlerle kaplı kendi arabasının dışında, Vaughan hiçbir şekilde ilgimi çekmiyordu.</p>

  <p>“Vaughan’la ilişkiye ne derdin? Penisini anüsüne şöyle hızlıca sokmak ister miydin? Hadi, anlat biraz. Ne yapardın, anlat bana. Vaughan’ı o arabanın içinde nasıl öperdin? Pantolonuna uzanıp fermuarını nasıl açardın, sonra penisini nasıl çıkarırdın? Penisini öper miydin, yoksa hemen emmeye mi kalkardın? Hangi elinle tutardın? Bir penisi hiç ağzına aldın mı?”</p>

  <p>Catherine kendini fanteziye iyiden iyiye kaptırmıştı. Vaughan’la olanın kim olduğunu hayal ediyordu, benim mi kendinin mi?</p>

  <p>“... meninin nasıl bir tadı vardır, bilir misin? Meninin tadına baktın mı hiç? Bazı meniler ötekilerden daha tuzludur. Vaughan’ın menisi epey tuzlu olmalı...”</p>

  <p>Catherine’in yüzünü kaplayan saçlarına, doyuma ulaşmaya yaklaştıkça hızlı hızlı hareket eden kalçalarına baktım. Catherine ilk kez homoseksüel bir ilişkiye girdiğimi hayal ediyordu, fantezinin yoğunluğu beni şaşırtmıştı. Doyuma ulaştığında bütün bedeni zevkten titriyordu. Uzanıp sarılmama fırsat kalmadan menimin vajinasından dışarı akması için yüzükoyun uzandı, sonra yataktan kalkıp çevik adımlarla banyoya gitti.</p>

  <p>Catherine sonraki hafta boyunca, azgınlık dönemindeki bir kraliçe arı gibi havaalanının bekleme salonlarında gezinip durdu. Vaughan’ın sapkın bakışlarla göz hapsine aldığı Catherine’i arabamdan izlerken, kasıklarımda birtakım duyguların kabardığını hissediyor, penisimi direksiyona sıkıca bastırıyordum.</p>
</body>
</html>