<html xmlns="http://www.w3.org/1999/xhtml">
	<head>
		<title>Yakaran_Gonuller-9</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Yakaran_Gonuller" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-249"><span class="bold_E">Müteferrik/Değişik Hizb ve Virdler</span></p>
			<p class="Baslik_2" id="_idParaDest-250"><span class="bold_E">Seher Vaktinde Teveccüh Hizbi</span></p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf">Ey Seyyidler Seyyidi Allahım! Mülkün ne kadar mükemmel! Kemâlin ve kemâlinin eserleri ne kadar tam! Ne ile başlamışsan öylece bitirdin ve yine kendisiyle başladığınla noktaladın. Sen bütün mülkün yegâne Mâlik ve Hâkimisin. Kullarını şirk tuzağından halâs eyleyen, dosdoğru yolları önlerine apaçık seren ve Seyyidü’l-Mürselîn, Hâtemü’n-Nebiyyîn Efendimiz’i rahmet olarak gönderen sonsuz lütuf Sahibi yine Sensin. Mülkündeki her bir şey saygıyla Sana boyun eğer. Göklerdeki felekler durmadan kendilerine mahsus lisanlarıyla Seni tesbih ü tenzih ederler. Arş da, yeryüzü de içindekilerle beraber Senin varlık ve birliğine, ululuk ve kudretine, yakınlık ve rahmetine şahitlik yaparlar. </p>
			<p class="a_Paragraf">“Sübhansın Allahım; her türlü eksiklikten berîsin. Senden başka ilah yoktur. <span class="ayet_kaynaklari_E _idGenCharOverride-1">(3 defa)</span>” Her bir kimse ve nesnenin yegâne Rabbi Sen, indirdiği mukaddes kitaplarla kullarına yol gösteren Yüceler Yücesi de Sensin. Kendisiyle varlıkların perçemlerini yed-i kudretinde tuttuğun, kibir ve gurura kapılanları kulelerinden aşağıya indirdiğin ismin hürmetine, Senden, bu ve bundan sonraki saatlerde, zamanlarda, bana izzet urbası giydirmeni diliyorum. Ta ki, mütekebbirler hak karşısında boyunlarını eğsinler. Zalim ve zorbalar inkıyadla iki büklüm olsunlar.</p>
			<p class="a_Paragraf">Allahım! Senden kulların arasında beni heybet ridasıyla donatmanı, azamet tahtına oturtmanı ve başıma parlaklık tacını giydirmeni diliyorum. Giydir ki, Sana daha iyi kulluk yapabileyim. Üzerime de hıfz u sıyanet örtülerini çek Allahım! İzzet sancağını başımda gezdir. Kahrının hicabıyla beni zalim kullarından koru. Bütün bunlarda gönlümü hep marifetinle doldur. Ey arzın ve semanın melekûtunu elinde tutan, heybeti kalblerde azametle dolaşan, ilmiyle gayb âlemlerini de kuşatan Ulu Allahım! En yüce şeref yalnız Sana aittir. Aslında her türlü şerefin sahibi ve kaynağı Sensin. En geniş mülk de Senindir. Aslında mülk bütünüyle Senindir. Çünkü Senden başka bir ilah yoktur. Sen her şeyi rahmeti ve ilmiyle kuşatan ve gücü her şeye yeten Kudreti Namütenahî ve Rahmeti Sonsuz’sun. “<span class="italik_E">Allahım! Sen mülkü dilediğine verir, dilediğinden de çeker alırsın. Dilediğini azîz, dilediğini zelîl kılarsın. Her türlü hayır yalnız Senin elindedir. Sen elbette her şeye kâdirsin. Geceyi gündüze katar günü uzatır, gündüzü de geceye katar geceyi uzatırsın. Ölüden diri, diriden de ölü çıkarırsın. Ve dilediğin kimseye sayısız rızıklar ihsan edersin.</span>” </p>
			<p class="a_Paragraf">Efendimiz, İnsanlığın İftihar Tablosu Hazreti Muhammed’e <span class="_aleyhisselam-_E _idGenCharOverride-1">(sallallahu aleyhi ve sellem)</span>, pak ehline, kerîm ashâbına daima çokça salât ve selâm eyle Allahım!</p>
			<p class="Baslik_2" id="_idParaDest-251"><span class="bold_E">Hizb-i Şerîf</span></p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf">Allahım! Semada ve arzda bulunan bütün varlıkların yegâne İlahı Sensin. Ne göktekiler ne de yerdekiler için Senden başka ilah yoktur. Ya Rab! Ya Rab! Semada ve arzda bulunan bütün varlıkların sürekli tesbih edip durdukları, her türlü eksiklikten müberrâ Sübhan Rab Sensin! Ne göktekiler ne de yerdekiler için Senden başka Sübhan yoktur. Ya Rab! Ya Rab! Semada ve arzda bulunan bütün varlıkların yegâne Hâlık’ı Sensin. Ne göktekiler ne de yerdekiler için Senden başka Hâlık yoktur. Ya Rab! Ya Rab! Semada ve arzda bulunan bütün varlıkların şükrettiği ve şükredeni mukabelesiz bırakmayan ihsan sahibi Şekûr sadece Sensin. Ne göktekiler ne de yerdekiler için Senden başka Şekûr yoktur. Ya Rab! Ya Rab! Semada ve arzda bulunan bütün varlıklara hilm ile muamele eden biricik Halîm Sensin. Ne göktekiler ne de yerdekiler için Senden başka Halîm yoktur. Ya Rab! Ya Rab! Semada ve arzda bulunan bütün varlıkların, bağışlayan ve mağfiret eden Ğafûr Rabbi yalnız Sensin. Ne göktekiler ne de yerdekiler için Senden başka Ğafûr yoktur. Ya Rab! Ya Rab! Semada ve arzda bulunan bütün varlıkları rahmetiyle saran Rahîm sadece Sensin. Ne göktekiler ne de yerdekiler için Senden başka Rahîm yoktur. Ya Rab! Ya Rab! Semada ve arzda bulunan bütün varlıkların, her şeye gücü yeten Muktedir Rabbi bir tek Sensin. Ne göktekiler ne de yerdekiler için Senden başka Muktedir yoktur. Ya Rab! Ya Rab! Semada ve arzda bulunan bütün varlıklar için eşi, benzeri olmayan yegâne gâlip ve Azîz Sensin. Ne göktekiler ne de yerdekiler için Senden başka Azîz yoktur. Ya Rab! Ya Rab! Semada ve arzda bulunan bütün varlıklar için âyât ve âsârıyla apaçık Zâhir Sensin. Ne göktekiler ne de yerdekiler için Senden başka Zâhir yoktur. Ya Rab! Ya Rab! Semada ve arzda bulunan bütün varlıklar için hakikatiyle ihata edilemeyen yegâne Bâtın Sensin. Ne göktekiler ne de yerdekiler için Senden başka Bâtın yoktur. </p>
			<p class="a_Paragraf">Ya Rab! Ya Rab! Semada ve arzda bulunan bütün varlıkların ihsanda bulunan, cömertlik yapan Cevâd Rabbi yalnız Sensin. Ne göktekiler ne de yerdekiler için Senden başka Cevâd yoktur. Ya Rab! Ya Rab! Semada ve arzda bulunan bütün varlıkların yegâne Rabbi Sensin. Ne göktekiler ne de yerdekiler için Senden başka Rab yoktur. Ya Rab! Ya Rab! Semada ve arzda bulunan bütün varlıklar için kudreti sonsuz Kadîr Sensin. Ne göktekiler ne de yerdekiler için Senden başka Kadîr yoktur. Ya Rab! Ya Rab! Semada ve arzda bulunan bütün varlıkların lütufları engin Kerîm Rabbi yalnız Sensin. Ne göktekiler ne de yerdekiler için Senden başka Kerîm bir Rab yoktur. Ya Rab! Ya Rab! Semada ve arzda bulunan bütün varlıkların güven veren Mü’min Rabbi yalnız Sensin. Ne göktekiler ne de yerdekiler için Senden başka Mü’min bir Rab yoktur. Ya Rab! Ya Rab! Semada ve arzda bulunan bütün varlıklar için herkesi ve her şeyi her an görüp gözeten Müheymin sadece Sensin. Ne göktekiler ne de yerdekiler için Senden başka Müheymin yoktur. Ya Rab! Ya Rab! Semada ve arzda bulunan bütün varlıkların, huzurunda kemerbeste-i ubûdiyet içerisinde durduğu yegâne Büyük, yegâne Kebîr Sensin. Ne göktekiler ne de yerdekiler için Senden başka Kebîr yoktur. Ya Rab! Ya Rab! Semada ve arzda bulunan bütün varlıklara iradesini, azametini gösteren yegâne Cebbâr Sensin. Ne göktekiler ne de yerdekiler için Senden başka Cebbâr yoktur. Ya Rab! Ya Rab! Semada ve arzda bulunan bütün varlıkları koruyup kollayan Hafîz Sensin. Ne göktekiler ne de yerdekiler için Senden başka Hafîz yoktur. </p>
			<p class="a_Paragraf">Ya Rab! Ya Rab! Semada ve arzda bulunan bütün varlıkların en ince noktalara kadar ihtiyaçlarını gören gözeten Latîf Sensin. Ne göktekiler ne de yerdekiler için Senden başka Latîf yoktur. Ya Rab! Ya Rab! Semada ve arzda bulunan bütün varlıkların her hâlini gören Şâhid yalnız Sensin. Ne göktekiler ne de yerdekiler için Senden başka Şâhid yoktur. Ya Rab! Ya Rab! Semada ve arzda bulunan bütün varlıkların biricik ışık kaynağı Nur Sensin. Ne göktekiler ne de yerdekiler için Senden başka Nur yoktur. Ya Rab! Ya Rab! Semada ve arzda bulunan bütün varlıkların her hâlini ra’ye’l-ayn bilen Şehîd Sensin. Ne göktekiler ne de yerdekiler için Senden başka Şehîd yoktur. Ya Rab! Ya Rab! Semada ve arzda bulunan bütün varlıklar için dilediğini yükselten Râfi’ yalnız Sensin. Ne göktekiler ne de yerdekiler için Senden başka Râfi’ yoktur. Ya Rab! Ya Rab! Semada ve arzda bulunan bütün varlıkların gizli-açık her şeyini duyan ve itibara alan Semî’ yalnız Sensin. Ne göktekiler ne de yerdekiler için Senden başka Semî’ yoktur. Ya Rab! Ya Rab! Semada ve arzda bulunan bütün varlıkların açık-gizli her şeyini bilen Âlim yalnız Sensin. Ne göktekiler ne de yerdekiler için Senden başka Âlim yoktur. </p>
			<p class="a_Paragraf">Ya Rab! Ya Rab! Semada ve arzda bulunan bütün varlıkların her şeyini Zâtına mahsus basarla gören Basîr sadece Sensin. Ne göktekiler ne de yerdekiler için Senden başka Basîr yoktur. Ya Rab! Ya Rab! Semada ve arzda bulunan bütün varlıkların rızkını veren biricik Râzık Sensin. Ne göktekiler ne de yerdekiler için Senden başka Râzık yoktur. Ya Rab! Ya Rab! Semada ve arzda bulunan bütün varlıklara en yakın Karîb Sensin. Ne göktekiler ne de yerdekiler için Senden başka Karîb yoktur. Ya Rab! Ya Rab! Semada ve arzda bulunan bütün varlıkların dileklerine icabet eden Mücîb sadece Sensin. Ne göktekiler ne de yerdekiler için Senden başka Mücîb yoktur. Ya Rab! Ya Rab! Semada ve arzda bulunan bütün varlıkların nimet veren Mün’im Rabbi yalnız Sensin. Ne göktekiler ne de yerdekiler için Senden başka Mün’im yoktur. Ya Rab! Ya Rab! Semada ve arzda bulunan bütün varlıkları ihsanlarıyla donatan Muhsin Sensin. Ne göktekiler ne de yerdekiler için Senden başka Muhsin yoktur. Ya Rab! Ya Rab! Semada ve arzda bulunan bütün varlıkları mevhibeleriyle kuşatan ve verdiği nimetlerden dolayı onları hesaba çeken Deyyân yalnız Sensin. Ne göktekiler ne de yerdekiler için Senden başka Deyyân yoktur. Ya Rab! Ya Rab!</p>
			<p class="a_Paragraf">Allahım! Sen nazîri, veziri, dengi, benzeri olmayan bir yektâ Vâhid ve ikincisi olmayan tek, Ehad’sin. Rahmeti sonsuz Erhamürrâhimînsin.</p>
			<p class="a_Paragraf">Allah’tan gayrı ilah yoktur; her yerde Kendisine ibadet edilen yegâne Ma’bûd O’dur. Allah’tan gayrı ilah yoktur; her lisanla zikredilen biricik Mezkûr O’dur. Allah’tan gayrı ilah yoktur; her ihsanda bilinen tek Ma’rûf O’dur. Allah’tan gayrı ilah yoktur; O her an ayrı bir şe’ndedir.</p>
			<p class="a_Paragraf">“Lâ ilahe illallah” kelime-i kudsiyesiyle ömrümü tüketirim ben. “Lâ ilahe illallah” kelime-i kudsiyesiyle enîs olur, vahşet ve yalnızlıktan kurtulurum ben. “Lâ ilahe illallah” kelime-i kudsiyesini ikrâr ve tekrar ederek Rabbimin hoşnutluğuna kavuşurum ben.</p>
			<p class="a_Paragraf">Allah’tan gayrı ilah yoktur; O, Yüce Arş’ın yegâne Sahibidir. Allah’tan gayrı ilah yoktur; O, her zarardan korunan Arş’ın yegâne Mâlikidir. Allah’tan gayrı ilah yoktur; O’nun darbesi pek müthiştir. Allah’tan gayrı ilah yoktur; O celâl ve ikram Sahibidir. Allah’tan gayrı ilah yoktur; tek ilah O’dur; ortağı yoktur. Gerçek güç ve kuvvet de yalnız Aliyy ü Azîm Allah’a aittir. Yüceler Yücesi Allah’ın salât ve selâmı Efendimiz Hazreti Muhammed’in, pırıl pırıl aile fertlerinin ve iyiliğin en öndeki temsilcileri olan ashâbının üzerine olsun. </p>
			<p class="Baslik_2" id="_idParaDest-252"><span class="bold_E">Hizbü’ş-Şükr</span></p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf">Kendini bize esmâ-i hüsnâsıyla bildiren ve sıfât-ı sübhaniyesiyle zihin, mantık ve muhâkemelerimize bir çerçeve vaz’eden, bütün esmânın Müsemmâ-i Akdesi ve bütün evsâf-ı kemâliyenin Mevsûf-u Münezzehi, ulûhiyet tahtının biricik mâliki ve rubûbiyet arşının sahib-i bîmisali olan Allahım! Hamd ü sena, şükr ü minnet, medh ü tebcîl yalnız Senin hakkın ve yalnız Sana mahsustur. </p>
			<p class="a_Paragraf">Allahım! Senden başka İlah yoktur ve hamd yalnız Sana mahsustur.</p>
			<p class="a_Paragraf">Allahım! Senden başka Mâlik yoktur ve hamd yalnız Sana mahsustur.</p>
			<p class="a_Paragraf">Allahım! Senden başka Ehad yoktur ve hamd yalnız Sana mahsustur.</p>
			<p class="a_Paragraf">Allahım! Senden başka Seyyid yoktur ve hamd yalnız Sana mahsustur.</p>
			<p class="a_Paragraf">Allahım! Senden başka Hâlık yoktur ve hamd yalnız Sana mahsustur.</p>
			<p class="a_Paragraf">Allahım! Senden başka Râzık yoktur ve hamd yalnız Sana mahsustur.</p>
			<p class="a_Paragraf">Allahım! Senden başka Sultan yoktur ve hamd yalnız Sana mahsustur.</p>
			<p class="a_Paragraf">Allahım! Senden başka Cebbâr yoktur ve hamd yalnız Sana mahsustur.</p>
			<p class="a_Paragraf">Allahım! Senden başka Kâdir yoktur ve hamd yalnız Sana mahsustur.</p>
			<p class="a_Paragraf">Allahım! Senden başka Basîr yoktur ve hamd yalnız Sana mahsustur.</p>
			<p class="a_Paragraf">Allahım! Senden başka Semî’ yoktur ve hamd yalnız Sana mahsustur. </p>
			<p class="a_Paragraf">Allahım! Sen semavatın yegâne Hâkimisin ve hamd yalnız Sana mahsustur.</p>
			<p class="a_Paragraf">Allahım! Rahman ve Rahîm Sensin ve hamd yalnız Sana mahsustur.</p>
			<p class="a_Paragraf">Allahım! Hâlıkıyet mertebelerinin en güzel, en münteha mertebesindeki Hâlık-ı Zü’l-celâl Sensin ve hamd yalnız Sana mahsustur.</p>
			<p class="a_Paragraf">Allahım! En güzel şekilde yardım eden Sensin ve hamd yalnız Sana mahsustur.</p>
			<p class="a_Paragraf">Allahım! Kullarını en güzel şekilde bağışlayan Sensin ve hamd yalnız Sana mahsustur.</p>
			<p class="a_Paragraf">Allahım! Fani olan herkes gittikten sonra bâkî kalan yegâne Vâris Sensin ve hamd yalnız Sana mahsustur.</p>
			<p class="a_Paragraf">Allahım! En güzel, en iyi şekilde hüküm veren Sensin ve hamd yalnız Sana mahsustur.</p>
			<p class="a_Paragraf">Allahım! Kalbleri ve gözleri evirip çeviren, hâlden hâle değiştiren Sensin ve hamd yalnız Sana mahsustur.</p>
			<p class="a_Paragraf">Allahım! Kâfî ve Hâdî Sensin ve hamd yalnız Sana mahsustur.</p>
			<p class="a_Paragraf">Allahım! Her şeyi baştan inşa eden ve ilk yaratan Münşi’ve Mübdi’ Sensin ve hamd yalnız Sana mahsustur.</p>
			<p class="a_Paragraf">Allahım! Geceyi gündüze katıp günü uzatan, gündüzü de geceye katıp geceyi uzatan Sensin ve hamd yalnız Sana mahsustur.</p>
			<p class="a_Paragraf">Allahım! Kullarına şah damarlarından daha yakın olan ve onların dileklerine icabet eden Karîb ve Mücîb yalnız Sensin ve hamd yalnız Sana mahsustur.</p>
			<p class="a_Paragraf">Allahım! Kullarını her an gören ve hesaba çeken Sensin ve hamd yalnız Sana mahsustur.</p>
			<p class="a_Paragraf">Allahım! Tevvâb ve Vehhâb Sensin ve hamd yalnız Sana mahsustur. </p>
			<p class="a_Paragraf">Allahım! Yegâne Rab Sensin ve hamd yalnız Sana mahsustur.</p>
			<p class="a_Paragraf">Allahım! Bütün sebeplerin verasındaki Müsebbibü’l-Esbâb sadece Sensin ve hamd yalnız Sana mahsustur.</p>
			<p class="a_Paragraf">Allahım! Seyyidü’s-Sâdât sadece Sensin ve hamd yalnız Sana mahsustur.</p>
			<p class="a_Paragraf">Allahım! Dereceleri yükselten Refî’u’d-derecât Sensin ve hamd yalnız Sana mahsustur.</p>
			<p class="a_Paragraf">Allahım! Gökleri yaratan Fâtıru’s-semavât Sensin ve hamd yalnız Sana mahsustur.</p>
			<p class="a_Paragraf">Allahım! Ölümden sonra dirilten ve diriliş erleri gönderen Bâis Sen, dilediğine dilediğini temlik eden gerçek sahip, Vâris de yine Sensin. Hamd ü sena yalnız Senin hakkın ve Sana mahsustur.</p>
			<p class="a_Paragraf">Allahım! Yardıma muhtaç kullarının imdadına rahmetiyle yetişen Muğîs Sensin ve hamd yalnız Sana mahsustur.</p>
			<p class="a_Paragraf">Allahım! Hâlık u Cebbâr Sensin ve hamd yalnız Sana mahsustur.  Allahım! Her şeyi iradesine boyun eğdiren Kâhir u Kahhâr Sensin ve hamd yalnız Sana mahsustur.</p>
			<p class="a_Paragraf">Allahım! İkincisi olmayan tek, Ehad Sensin ve hamd yalnız Sana mahsustur.</p>
			<p class="a_Paragraf">Allahım! Hiçbir şeye muhtaç olmayan fakat her şeyin Kendisine muhtaç olduğu Samed Sensin ve hamd yalnız Sana mahsustur.</p>
			<p class="a_Paragraf">Allahım! Mutlak fazl ve şeref sahibi Mâcid Sensin ve hamd yalnız Sana mahsustur.</p>
			<p class="a_Paragraf">Allahım! Kullarını irşad eden ve onlara rehberler gönderen Mürşid-i Hakikî sadece Sensin ve hamd yalnız Sana mahsustur.</p>
			<p class="a_Paragraf">Allahım! Dilediği kullarını muhabbete mazhar kılan Vedûd Sensin ve hamd yalnız Sana mahsustur.</p>
			<p class="a_Paragraf">Allahım! Kullarının biricik senet ve dayanağı, onlara nimetler gönderen yegâne Mün’im Sensin ve hamd yalnız Sana mahsustur.</p>
			<p class="a_Paragraf">Allahım! Zâhir ve Bâtın Sensin ve hamd yalnız Sana mahsustur.</p>
			<p class="a_Paragraf">Allahım! Alîm ü Hakîm Sensin ve hamd yalnız Sana mahsustur.</p>
			<p class="a_Paragraf">Allahım! Ğafûr u Şekûr Sensin ve hamd yalnız Sana mahsustur.</p>
			<p class="a_Paragraf">Allahım! Herkesin hamd ü senasının biricik mercii Hamîd ü Mecîd Sensin ve hamd yalnız Sana mahsustur.</p>
			<p class="a_Paragraf">Allahım! Durumuna göre herkese iyilikte bulunan, donanım, konum ve liyakate göre bol bol merhamet eden Berr u Rahîm Sensin ve hamd yalnız Sana mahsustur.</p>
			<p class="a_Paragraf">Allahım! Kerîm ü Halîm Sensin ve hamd yalnız Sana mahsustur.</p>
			<p class="a_Paragraf">Allahım! Varlığına bir başlangıç ve son olmayan Kadîm ve Bâkî Sensin ve hamd yalnız Sana mahsustur.</p>
			<p class="a_Paragraf">Allahım! Eşi, benzeri olmayan yegâne gâlip ve Azîz, dilediğini aziz kılan ve şereflendiren Muizz Sensin ve hamd yalnız Sana mahsustur.</p>
			<p class="a_Paragraf">Allahım! Azamet ve izzet tahtının biricik sahibi Sensin ve hamd yalnız Sana mahsustur.</p>
			<p class="a_Paragraf">Allahım! Her şey hükmü altında olan ve bütün noksanlardan müberrâ bulunan Melik ü Kuddûs Sensin ve hamd yalnız Sana mahsustur.</p>
			<p class="a_Paragraf">Allahım! Genişletilecekleri genişleten, ruhlara inşirah veren, her şeyi bereketlendiren Bâsıt u Mübsıt Sensin ve hamd yalnız Sana mahsustur.</p>
			<p class="a_Paragraf">Allahım! Kullarını kölelik zincirlerinden kurtaran Mu’tiku’r-rikâb Sensin ve hamd yalnız Sana mahsustur.</p>
			<p class="a_Paragraf">Allahım! Yükseklerde bulutlar meydana getiren Münşiü’s-sehâb Sensin ve hamd yalnız Sana mahsustur.</p>
			<p class="a_Paragraf">Allahım! Sonsuz şefkat ve nimet sahibi Hannân ü Mennân Sensin ve hamd yalnız Sana mahsustur.</p>
			<p class="a_Paragraf">Allahım! Semada ve arzda bulunan bütün varlıkları mevhibeleriyle kuşatan ve verdiği nimetlerden dolayı onları hesaba çeken Deyyân yalnız Sensin ve hamd yalnız Sana mahsustur.</p>
			<p class="a_Paragraf">Allahım! Nimet ve ihsan Sahibi Sensin ve hamd yalnız Sana mahsustur.</p>
			<p class="a_Paragraf">Allahım! Şanı yüce olan ve eşi-benzeri olmayan şeyler yaratan Refî’ u Bedî’ Sensin ve hamd yalnız Sana mahsustur.</p>
			<p class="a_Paragraf">Allahım! Dilediğini yücelten ve dilediğine faydalı şeyler veren Râfi’ ve Nâfî’ Sensin ve hamd yalnız Sana mahsustur.</p>
			<p class="a_Paragraf">Allahım! Mâlikü’l-mülk Sensin ve hamd yalnız Sana mahsustur.</p>
			<p class="a_Paragraf">Allahım! Allâmü’l-Ğuyûb Sensin ve hamd yalnız Sana mahsustur. </p>
			<p class="a_Paragraf">Allahım! Ma’bud-u bi’l-hak ve Maksud-u bi’l-istihkak, Yüceler Yücesi Allah Sensin. “<span class="italik_E">Allah’tır gerçek İlah! O’ndan başka yoktur ilah. Görünmeyen ve görünen her şeyi bilir. O Rahman’dır, Rahîm’dir. Allah’tır gerçek İlah! O’ndan başka yoktur ilah! O Melik’tir, Kuddûs’tür, Selâm’dır. Mü’min’dir, Müheymin’dir, Aziz’dir, Cebbar’dır, Mütekebbir’dir. Allah, müşriklerin iddialarından münezzeh ve yücedir. Allah o gerçek İlahtır ki Hâlık’tır, Bârî’dir, Musavvir’dir. Hâsılı, en güzel isimler ve vasıflar O’nundur. Göklerde ve yerde ne varsa hepsi O’nu tesbih ve tenzih eder. O, Azîz’dir, Hakîm’dir.</span>” “<span class="italik_E">Bir kere azmettin mi, yalnız Allah’a tevekkül et! Allah muhakkak ki Kendisine dayanıp güvenenleri sever.</span>” “<span class="italik_E">Buna rağmen aldırmaz, yüz çevirirlerse, ey Resûlüm de ki: Allah bana yeter. O’ndan başka ilah yoktur. Ben yalnız O’na dayanırım. Çünkü O, büyük Arş’ın, muazzam hükümranlığın sahibidir.</span>” “<span class="italik_E">Allah’a dayanıp güvenene Allah kâfidir. Allah buyruğunu elbette yerine getirir. Gerçekten Allah her şey için bir ölçü, her iş için bir vâde belirlemiştir.</span>” Allah <span class="_aleyhisselam-_E _idGenCharOverride-1">(celle celâluhû)</span> dilediği gibi takdîr eder ve gerçek havl ve kuvvet O, ululuk ve azamet tahtının yegâne Sultanı’na aittir. Salât ü selâm, Efendiler Efendisi Hazreti Muhammed’e, âline ve ashâbına olsun.</p>
			<p class="Baslik_2" id="_idParaDest-253"><span class="bold_E">Hizbü’n-Necât</span></p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf">İsimlerin en güzeli olan Allah’ın adıyla. Arz ve semanın Rabbi Allah’ın adıyla. Zikredildiğinde öldürücü zehir ve hastalıkların bile zarar veremediği Allah’ın adıyla ki, O, Semî’ ve Alîm’dir; her şeyi işitir, her şeyi bilir. “<span class="italik_E">Allah’tan bir yardım ve yakında gerçekleşecek bir zafer! Müminlere bunları müjdele!</span>” “<span class="italik_E">O Evvel’dir, Âhir’dir, Zâhir’dir, Bâtın’dır. O her şeyi bilendir.</span>” Gerçek güç ve kuvvetin yagâne sahibi olan Allah, Aliyy ü Azîm’dir. Ben de kovulmuş olan şeytanın şerrinden Semî’ ve Alîm Allah’a sığınır, her işime olduğu gibi duama da Rahman ve Rahîm Allah’ın yüce ismiyle başlarım. </p>
			<p class="a_Paragraf">Ey Yüceler Yücesi Allahım! Ey Merhametliler Merhametlisi! İşte bir kez daha huzuruna geldik, merhametine iltica ettik. Yarattıklarının sayısı.. arşının ağırlığı.. Zâtının hoşnutluğu.. Zâtının nuru.. ilminin nihayetsizliği.. kadrinin inayeti.. kudretinin enginliği.. şükrünün hakikati.. rahmetinin müntehası.. meşîetinin idrâk ve nüfûzu.. Yüce Zâtının külliyyeti.. ulvî sıfatlarının bütünü.. vasıflarının tamamı.. birbirinden âlî ve güzel isimlerinin nihayetsizliği.. sırrının gizliliği.. örtüp korumanın güzelliği.. iyilik ve ihsanlarının cezâlet ve bolluğu.. lütuflarının güzelliği.. cömertliğinin feyzi.. gazabının şiddeti.. onun önünde olan rahmetinin sebkati.. tekvînî ve teşrîî kelimelerinin adedi.. nüfûzunun sınırsızlığı.. ferdâniyetinin tefrîdi.. vahdâniyetinin tevhîdi.. bekânın bekâsı.. evkâtının sermediyeti.. rubûbiyyetinin izzeti.. azametin.. kibriyan.. şânın.. celâlin.. cemâlin.. kemâlin.. ef’âlin.. üstünlük ve hâkimiyetin.. melekûtiyyetin.. cebbâriyyetin.. şefkat ve merhametinin ifadesi olan hannâniyyetin.. nimetlerinin bolluğunu ifade eden mennâniyyetin.. hamdin.. ululuk ve mecdin.. utûfet ve şefkatin.. lütfun.. iyiliğin.. in’âmın.. ihsanın.. hakkın ve hakkının hakkı hürmetine Senden dileniyorum: Bütün tasalardan, gamlardan, tâundan, vebadan, beladan, dünyada ve âhirette başımıza gelebilecek bütün âfetlerden bize şifa bahşet ve çıkış yolları göster.</p>
			<p class="a_Paragraf">Allahım! Efendimiz Hazreti Muhammed’e <span class="_aleyhisselam-_E _idGenCharOverride-1">(sallallahu aleyhi ve sellem)</span>, bütün enbiya ve mürselîne, Efendimiz’in temizlerden temiz, durulardan duru ehline, kerîmlerden kerîm, iyilerden iyi ashâbına salât ve selâm eyle.</p>
			<p class="Baslik_2" id="_idParaDest-254"><span class="bold_E">Hizbü’t-Teshîr</span><span class="Footnote_E"><a class="_idFootnoteLink" href="#footnote-288-33" id="footnote-288-33-backlink">33</a></span></p>
			<p class="Besmele">Rahman ve Rahîm Allah’ın adıyla </p>
			<p class="a_Paragraf">Ey Yüce Allahım! Beni uykudan münezzeh olan görüp gözetmenle koru ve asla dokunulamayan, dokunulup zarar verilemeyen hıfz u sıyanet seralarına al. Sen Erhamürrâhimînsin. Lütfen ve keremen, kudret ve rahmetinle her zaman yanımda ol. Sen benim tek güven ve reca kaynağımsın. Senin bana in’am ve ihsanda bulunduğun fakat karşılığında benim çok az şükrettiğim ne kadar çok nimetlerin ve yine bana beni göstermek için imtihana tâbî tuttuğun ama benim çok az sabrettiğim nice imtihanların vardır. Ey nimetlerine karşılık çok az şükretmeme rağmen beni yine de mahrum bırakmayan! Ey bir imtihan unsuru olarak göndermiş olduğu belalar karşısında çok az sabretmeme rağmen yine de bana hizlan ve hüsran yaşatmayan! Ey beni hata üstüne hata, günah üstüne günah içinde görmesine rağmen rezil, perişan ve rüsvay etmeyen! Ey iyilik ve ihsanları inkıtâya uğramadan hep devam eden! Ey sayılamayacak kadar çok nimetler bahşeden! Ey Yüceler Yücesi, Merhametliler Merhametlisi! Senden, âlemler içinde Seyyidinâ Hazreti İbrahim <span class="_aleyhisselam-_E _idGenCharOverride-1">(aleyhisselâm)</span> ve ehline salât ettiğin gibi, Efendimiz <span class="_aleyhisselam-_E _idGenCharOverride-1">(aleyhisssalâtü vesselâm)</span> ve ehline de salât eylemeni diliyorum. </p>
			<p class="a_Paragraf">Allahım! Senin kullarından (falanın)<span class="Footnote_E"><a class="_idFootnoteLink" href="#footnote-288-34" id="footnote-288-34-backlink">34</a></span> güç, kuvvet ve hâkimiyeti var. Onun duyduklarını, gördüklerini, kalbindekileri ve dilindekileri benim salâh ve maslahatım istikametinde tebdîl eyle. Ben ancak Senin inayetinle onun kötülük ve zararlarından emin olabilirim.</p>
			<p class="a_Paragraf">Allahım! O kulunun şerlerinden Senin inayet ve merhametine sığınıyorum. </p>
			<p class="a_Paragraf">Allahım! Dünyam ile dinime, takva ile de âhiretime yardım et. Benim için gizli olan ve bilemediğim hususlarda beni muhafaza buyur. Karşı karşıya kaldığım durumlarda da beni kendimle, kendi aczimle başbaşa bırakma. Ey kullarının işlediği günahlar asla Yüce Zâtına zarar veremeyen ve kullarını bağışlamak hazinelerinden hiçbir şey eksiltmeyen Yüce Rabbim! O, hazinelerinden bir şey eksiltmeyen mağfiretini bana da lutfet ve Yüce Zâtına zarar veremeyen o günahları benim için de affet!</p>
			<p class="a_Paragraf">Ey Yegâne İlahımız! Senden afv u mağfiretin hususunda recâ ve ümit, sabır ve bol rızık diliyoruz. Her türlü bela ve musibet karşısında afiyet diliyoruz. Lütfettiğin o afiyete karşı içimizi şükür hisleriyle doldurmanı diliyoruz. Ve Senden, başkalarına karşı gönül tokluğu ve istiğna diliyoruz. Ey havl ve kuvvetin yegâne sahibi, ululuk ve azamet tahtının biricik Sultanı Rabbimiz! Efendimiz Hazreti Muhammed’e, tertemiz, pırıl pırıl aile efradına ve bütün ashabına salât ü selam eyle ve o salavât hürmetine dualarımızı kabul buyur. </p>
			<p class="Baslik_2" id="_idParaDest-255"><span class="bold_E">Düşmanı Mağlup Etmek ve <br/>Şakîleri Dize Getirmek İçin Okunan <br/>Hizbü’l-Âyât</span></p>
			<p class="a_Paragraf">Büyük Allah’tır. O’na sonsuz hamd ü senalar olsun. Biz sabah-akşam O’nu takdis ve tenzih ederiz. O’nun nihayetsiz salât ve selâmı Efendimiz Hazreti Muhammed’in ve bütün âl ü ashâbının üzerine olsun. </p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf">“<span class="italik_E">Mûsâ’dan sonra İsrailoğullarının ileri gelenlerine dikkat ettin mi? O vakit onlar aralarındaki Peygambere: Ne olur, bize bir hükümdar tayin et, biz de Allah yolunda cihad edelim! demişlerdi. O cevaben: Ya savaşma emri size farz kılınır, siz de savaşmazsanız? deyince onlar: Ne diye Allah yolunda cihad etmeyelim ki vatanlarından çıkarılan biz, çoluk çocuğundan ayrı düşenler yine biziz! dediler. Fakat savaşma kendilerine farz kılınınca içlerinden pek azı hariç, hepsi dönüverdiler. Allah o zalimleri pek iyi bilir.</span>” Ve Allah dilediğini yapmaya Kadîr’dir. “<span class="italik_E">’Allah fakirdir biz ise zenginiz.’ diyenlerin sözlerini Allah elbette işitmiştir. Ama Biz onların dedikleri bu sözü ve peygamberleri haksız yere öldürmelerini yazacağız ve “Tadın bakalım o yakıcı cezayı!” diyeceğiz.</span>” Dilediğini dilediği gibi icrâ eden kuvvet sahibi Kaviyy O’dur ve O’nun hiçbir yardımcıya ihtiyacı yoktur. “<span class="italik_E">Baksana o kimselere ki, savaş zamanı değilken kendilerine: Savaşa sebebiyet vermeyin, namazı hakkıyla îfa edin, zekâtı verin! denilmişti. Sonra onlara savaşma farz kılınınca, onlardan bir kısmı insanlardan, Allah’tan korkarcasına, hatta daha fazla korkup şöyle diyorlar: Rabbenâ, niçin bize harbi farz kıldın? Bize biraz daha mühlet verseydin ya! Onlara de ki: Dünya zevki pek azdır, âhiret ise günahlardan sakınanlar için sırf hayırdır ve size kıl kadar olsun haksızlık yapılmaz.</span>” Kahhâr olan Allah, ısrarla isyan ve tuğyana dalanları kahrıyla dize getirir ve Kendi iradesine râm eder. “<span class="italik_E">Onlara Âdem’in iki oğlunun gerçek olan haberini oku: Onların her ikisi birer kurban takdim etmişlerdi de birininki kabul edilmiş, öbürününki kabul edilmemişti. Kurbanı kabul edilmeyen, kardeşine: ‘Seni öldüreceğim’ dedi. O da: ‘Allah, ancak müttakilerden kabul buyurur” dedi.</span>’ Allah Zâtında mukaddes ve münezzeh, fiillerinde mutahhir ve munazzif bir Kuddüs’tür. Dilediğine hidayetini lutfeder.<span class="bold_E"> </span>“’<span class="italik_E">Göklerin ve yerin Rabbi kimdir?’ de! Onların da kabul ettiği gerçeği sen açıkla: ‘Allah’tır!’ de! Ama siz kalkmış, O’ndan başka, ne kendilerine gelen bir belayı uzaklaştırmaya ve ne de kendilerine bir fayda sağlamaya gücü yetmeyen bir takım tanrılar edinmişsiniz. De ki: ‘Hiç kör ile gören bir olur mu? Yahut karanlıklarla aydınlık bir olur mu? Yoksa Allah’ın yarattığı gibi yaratan ortaklar buldular da yaratma işi kendilerine şüpheli mi geldi?’ De ki: ‘Her şeyin yaratıcısı Allah’tır. O tektir, her şeyin üstünde mutlak Hâkim’dir.</span>” Allah Kendi Kendine kâim olan ve her şey ayakta tutmasıyla ayakta duran Kayyûm’dur. O, kudretiyle dilediğine rızık verir. </p>
			<p class="a_Paragraf">Allahım! Sen ezelî ilminle, mahlûkatının umûruna sonradan muttali olmaktan müstağnisin. Kullarının hâllerini başkalarına ilandan da müstağnisin; onların ayıp ve kusurlarını örter ve başkalarına ifşa etmezsin.</p>
			<p class="a_Paragraf">Allahım! Sen daha iyi biliyorsun ki, zalim güçlendikçe güçlendi fakat bunun yanında yardım edenler azaldıkça azaldı. Sen her şeyi bildiğin gibi bunu da bilen Âlim, her icraatında adl ü istikameti takip eden Adl ve her şeyi hall ü fasl eyleyen Hakem’sin.</p>
			<p class="a_Paragraf">Allahım! Kullarından biri<span class="Footnote_E"><a class="_idFootnoteLink" href="#footnote-288-35" id="footnote-288-35-backlink">35</a></span> bana/bize çok zulüm yaptı, çok kötülükte bulundu ve Senin daha iyi bildiğin üzere değişik şekillerde eziyette bulundu. Buna da Senden başkası şahit olmadı. O, Senin ona karşı olan hilminin hikmetini anlamadı ve haddini aşarak bana taaddîde bulundu. Bana zulmetti, düşmanlık yaptı, iftira ve bühtanla saldırdı, kötü muamelede bulundu ve âsîce davrandı. O zalimin karşısında ben çok aciz kaldım Allahım! Fakat Senin kudretin her şeye yettiği gibi onu durdurmaya da yeter. Ey gazabıyla, bütün gökler ve yerler gazaplanan Kudreti Sonsuz! O zalimi Sana havale ediyorum.</p>
			<p class="a_Paragraf">Allahım! Haddimi aşıp da Sana saygısızlıkta bulunurum endişesiyle, “aleyke bih” deyip onu Sana havale ettim. Onun zulmünü Senin yüce dergâhına arzettim. O zulmün bertaraf edilmesini de Senin masum kullarına olan keremine bağladım; ona dayandım, ona güvendim.</p>
			<p class="a_Paragraf">Allahım! O zalimi ve onun gibi ısrarla mazlum insanlara zulmeden zalimleri önlerinden, arkalarından, sağlarından, sollarından, üstlerinden ve altlarından göndereceğin cezalarla cezalandır.</p>
			<p class="a_Paragraf">Allahım! Onu “<span class="italik_E">mutlak galip, tam muktedir olan Allah’ın şanına yaraşır tarzda</span>” cezalandır.</p>
			<p class="a_Paragraf">Allahım! Yüce Kitabında, “<span class="italik_E">halkı zalim olan ülkeleri cezaya çarptırdığı zaman Rabbinin çarpması işte böyle olur! Şüphesiz ki O’nun çarpması pek acı, pek çetindir!</span>” ferman ediyorsun. İşte bu zalimi de öylece cezaya çarptır.</p>
			<p class="a_Paragraf">Allahım! Şayet ona bir süre daha mühlet vereceksen, ne olur, onu bela hapsinde tut ve hakkındaki hükmünü infaz buyurana kadar zulmetmesini engelle.</p>
			<p class="a_Paragraf">Allahım! Bu Senin adaletindir. Nice hikmetlere binaen onu kavî, bu kulunu da zayıf yaratmışsın. Ben de onun sûrî gücü karşısında Senin gerçek güç ve kudretine sığınıyorum.</p>
			<p class="a_Paragraf">Allahım! Bize zulmedene karşı sadece Senin yardımını dileniyor ve –şayet ıslah olmayacaklarsa- azabınla onları durdurmanı diliyoruz.</p>
			<p class="a_Paragraf">Allahım! O zalime âhirette bir pay vermediğin gibi, dünyadaki payını da elinden al. Sen, kudret ve keremi sonsuz Eazz ü Ekrem’sin. “Bütün <span class="italik_E">milletler içinde selâm olsun Nuh’a</span>.<span class="ayet_kaynaklari_E _idGenCharOverride-1">(3 defa)</span>” Ve selâm olsun Cercîs’e <span class="_aleyhisselam-_E _idGenCharOverride-1">(aleyhisselâm)</span>. </p>
			<p class="a_Paragraf">Ey Yüceler Yücesi Allahım! Her kim bizim ve sevdiklerimizin hakkında bir kötülük yahut bir komplo düşünür ve kurarsa, Senden dileniyoruz ey Yüce Mevlâmız, kudret-i mukaddesenle, onu ayaklarından sars ve düşündüğü kötülükle kendisini cezalandır.</p>
			<p class="a_Paragraf">Allahım! Zulüm ve haksızlığı kendisine meslek edinen o zalimi belalarla gam ve tasaya boğ, musibetlerin altında inlet, kurduğu tuzakları başına çevir ve sonu gelmeyen belalara müptela kıl.</p>
			<p class="a_Paragraf">Allahım! Muhakkak ki Sen, kudreti her şeye yeten Kâdir-i Mutlak’sın. </p>
			<p class="a_Paragraf">Ey Yüceler Yücesi Rabbimiz! Sen Merhametliler Merhametlisisin! Sonsuz rahmetine iltica ediyor ve Senden bizi o zalimin elinden kurtarmanı diliyoruz. Lütfen ve keremen dualarımızı kabul buyur ve bizi onun zulmünden halâs eyle. Senin bütün rasüllerine bir kez daha selâm ediyor ve hamd ü senalarımızı yeniden yüce dergâhına arz ediyoruz Allahım! Ne olur, dualarımızı lütfunla kabul buyur.</p>
			<p class="a_Paragraf">Allahım! Efendimiz Hazreti Muhammed’e <span class="_aleyhisselam-_E _idGenCharOverride-1">(sallallahu aleyhi ve sellem)</span>, paklardan pak ehline, iyilerden iyi ashâbına salât ü selâm eyle.</p>
			<p class="Baslik_2" id="_idParaDest-256"><span class="bold_E">Fatiha-i Şerîfe Münacaatı</span></p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf">“<span class="italik_E">Rahman ve Rahîm Allah’ın adıyla. Hamd Âlemlerin Rabbi Allah’a mahsustur.</span>” O, gökleri ve yerleri ayakta tutan Kayyûm’dur. Bütün mahlûkatın Hâlık’ı O’dur. Ariflerin basiretlerini marifet ve yakîn nurlarıyla tenvîr eden, beşerî sıfatlardan sıyrılıp ahlâk-ı âliye-i Kur’âniye ile mütehallik olan kullarının sırlarını esbab-ı âdiye ile elde edilemeyecek kadar büyük kurb ve temkin cezbelerinin mevhibeleriyle donatan ve tevhîd hakikatine ermiş muvahhid kullarının kalblerindeki kilitleri tevhid anahtarları ile açan yine O’dur. Beni ve yedi iklim dört bucağı yaratan, yağmurları yağdıran, her biri bir sanat harikası olan gökcisimlerini semalarda yüzdüren Yüce Yaratıcımın onunla benden hoşnut olacağı ve nezdinde benim için bir koruma ve sıyanet vesilesi sayacağı bir hamd ile O’na hamd ederim. O, Âlemlerin Rabbi Allah’tır. Göklerin ve yerlerin Rabbi O’dur. Evvelkilerin ve sonrakilerin ve bütün melâikenin Rabbi de yalnız O’dur. </p>
			<p class="a_Paragraf">“<span class="italik_E">O, Rahman ve Rahîm’dir.</span>” Aliyy, Azîm, Ezelî, Kadîr, Semî’, Basîr ve Alîm’dir. Bütün bölgeleriyle yerküreyi döşeyip yerleşime hazırlayan, kulları arasında Musa Kelîmullah’ı Rabbiyle farklı bir konuşma tarzına mazhar kılan, Efendimiz Hazreti Muhammed’i <span class="_aleyhisselam-_E _idGenCharOverride-1">(sallallahu aleyhi ve sellem)</span> diğer enbiya ve mürselîn arasında, nübüvvet davasında son sözün hatibi olmak gibi nice üstün payelerle serfiraz kılan, çürüyüp dağılmış kemiklere hayat veren, Yüce Zâtını azîm ve celîl olan, ayrıca içlerinde her hastalığın şifası, her derdin devası ve her fakirliğin ğınası bulunan Rahman ve Rahîm isimleriyle tesmiye eden O Yüceler Yücesidir.</p>
			<p class="a_Paragraf">“<span class="italik_E">O, Din gününün, hesap gününün tek Hâkimidir.</span>” Latîf, Habîr, Hakk ve Mübîn’dir. Mülkünde hükmüne karşı gelecek hiçbir güç ve merci olmadığı gibi, icraat-ı Sübhaniyesinde Kendisinden başka bir müdebbir, O’na işaret gösteren ya da yardım eden bir müşîr ve muîn de asla yoktur. Zira o kâinattaki bütün varlıkların hepsinden önce var olan Vâcibü’l-Vücuddur. Her şey var olabilmek için O’nun yaratmasına muhtaçtır. Ey Âlemlerin Rabbi ve Din gününün Mâliki Allahım! Bütün şeytanlardan ve zalim sultanlardan beni koru. Yakından ya da uzaktan gelebilecek bütün zarar ve kötülüklere karşı benim yardımcım ol.</p>
			<p class="a_Paragraf">Allahım! Benim yüzümü değişik hasletlere sahip insanlar arasında Senin müttaki kullarının bulunduğu cihete tevcîh buyur! </p>
			<p class="a_Paragraf">“<span class="italik_E">(Haydi öyleyse deyiniz): Yalnız Sana ibadet eder, yalnız senden medet umarız.</span>” Ey biricik Mevlâmız! Evet, ikrarımız odur ki, “<span class="italik_E">yalnız Sana ibadet ederiz.</span>” Yalnız Sana inanırız. Kusurlarımızı itiraf eder, bütün günahlarımızdan dolayı bağışlamanı ve tevbelerimizi, teveccühlerimizi kabul buyurmanı dileriz. Şehadet ederiz ki Allahım, Senden başka bir ilah yoktur. Sen Tek’sin; Senin ortağın yoktur. Benzerin ve zıddın da yoktur. Sen kullarına mahsus çocuk ve anne-baba olma gibi avârızdan da münezzeh, muallâ ve müberrâsın. Her türlü keyfiyet ve kemmiyet ifade eden hususlardan müberrâ olduğun gibi cismaniyete ait avârız ve nekâisten de münezzehsin. Yine şehadet ederiz ki, Yüce Zâtının en parlak aynası olan Hazreti Muhammed <span class="_aleyhisselam-_E _idGenCharOverride-1">(aleyhi efdalüssalavât ve ekmelüttahiyyât)</span> Senin bütün mahlûkata Gaybın Son Habercisi olarak ba’s buyurduğun kulun ve Resûlündür. O Nebîler Sultanı’na, ashâbına, ezvâcına ve bütün enbiya ve mürselîne salât ve selâm eyle Allahım! “<span class="italik_E">Yardımı yalnız Senden bekleriz.</span>” Allahım! Ben de Sana daha güzel kulluk yapabilmek, ihtiyaçlarımı te’min edebilmek ve dünyada ve âhirette bütün işlerimde en güzel neticeye ulaşabilmek için yalnız Senin inayetini diliyor ve sadece onu gözlüyorum.</p>
			<p class="a_Paragraf">“<span class="italik_E">Bizi doğru yola, Sana doğru varan yola ilet.</span>” İslâm’ın nazarî ve amelî hususlarında temrinat yapa yapa onu tabiatının bir parçası hâline getirerek, bir ölçüde nefsini aşmaya muvaffak olmuş ve nihayet Kendisine sır kapıları aralanmış ve ilahî eltâfın sağanak sağanak yağdığı harikalar iklimine ulaşmış takvîm ve istikamet ehlinin yoluna ilet. İbadet ü taatlarında, Cenab-ı Hakk’ın emir, istek ve ihsanlarının dışında her şeye kapanmış, abd ve Ma’bûd münasebetlerinde sır tutucu, yaptığı şeyleri Hakk’ın teftişine arz mülahazasıyla yapan ve işlerini Allah’a havâle hususunda “gassâlin elindeki meyyit” gibi davranan ihlas ve teslîm ehli kullarının yoluna ilet.</p>
			<p class="a_Paragraf">“<span class="italik_E">Nimet ve lütfuna nâil ettiklerinin yoluna ilet.</span>” Nimetlerine mazhar kıldığın “<span class="italik_E">nebîlerin, sıddıkların, şehitlerin ve salih kimselerin</span>” yoluna ilet. Ey bütün âlemlerin dizginlerini yed-i kudretinde tutan Yüce Allahım! Ne olur, bu kulundan razı ve hoşnut ol ve lütuflarını başından aşağıya sağanak sağanak yağdır. “<span class="italik_E">Ya Rabbî! Sensin İlah, Senden başka yoktur ilah. Sübhansın, bütün noksanlardan münezzehsin. Doğrusu kendime zulmettim, yazık ettim. Affını bekliyorum Rabbim!</span>”</p>
			<p class="a_Paragraf">Allahım! Senden bu isimlerin rûhâniyetini bana musahhar kılmanı, onlarla beni Sana kulluğun hakikatine ulaştırmanı ve göz açıp kapayıncaya kadar bile olsa Sana isyandan korumanı diliyorum. Ey sonsuz lütufların Sahibi Allahım! Sürpriz lütuflarınla imdadıma yetiş, beni arzularıma ulaştır ve her türlü zarardan muhafaza buyur. </p>
			<p class="a_Paragraf">“<span class="italik_E">Gazaba uğrayanların ve sapkınların yoluna değil.</span>” Beni gazabına uğratma Allahım! Beni Sana ulaştıracak yolu benim için kolay, düz ve pürüzsüz hale getir. Senden dilediklerimi bana kolaylıkla lutfet. Sen, şüphe yok ki, dilediğini yapmaya muktedirsin. Ey dalâlet içindekileri hidayete eriştiren Allahım! Senden gayrı hidayet edici bir Hâdî yoktur. “Ey Bâri! <span class="ayet_kaynaklari_E _idGenCharOverride-1">(3 defa)</span>” “Ey Bâis! <span class="ayet_kaynaklari_E _idGenCharOverride-1">(3 defa)</span>” Ey her zorluk Kendisi için pek kolay olan Rabbim! Her türlü şerden, yere girenlerin, yerde olanların, yerden çıkanların, gökten inenlerin ve göğe yükselenlerin, aslan gibi yırtıcı hayvanların, akrep ve yılan gibi zehirli sürüngenlerin, vadileri tutmuş olan cinlerin, İblis’in ve onun evlat ve çırakları sayılan diğer şeytanların şerlerinden beni koru. Ey Allahım! Ey Rabbim! Ey Rabbim! Ey her şeyin Rabbi! Ey bütün âlemlerin ve içindekilerin yegâne Mâliki! Ey hastalıklara şifa veren! Ey Vedûd! Ey Ğaniyy! “<span class="italik_E">Sensin İlah, Senden başka yoktur ilah. Sübhansın, bütün noksanlardan münezzehsin. Doğrusu kendime zulmettim, yazık ettim. Affını bekliyorum Rabbim!</span>” “<span class="italik_E">İyyâke na’büdü ve iyyâke nestaîn</span>” hakkı için “bana yardım et. <span class="ayet_kaynaklari_E _idGenCharOverride-1">(3 defa)</span>” Allahım! Beni engin rızık deryalarına daldır, fazl u kereminle bana ihsanlarda bulun ve nimetlerini başımdan aşağıya sağanak sağanak yağdır. Rabbim! Sürpriz ihsanlarınla imdadıma yetiş ve ey Merhametliler Merhametlisi, ey Âlemlerin Rabbi! Rahmetinle beni sarıp sarmala. Ey mahzun kullarına fereç ve mahreçler ihsan ederek onların hüznünü gideren Allahım! Benim tasa ve hüzünlerimi de gider. “Ey “yardım, yardım!” diye nida eden kullarına yardımlar gönderen Allahım! <span class="ayet_kaynaklari_E _idGenCharOverride-1">(3 defa)</span>” “Ey inayeti sonsuz! Bana da inayet et!<span class="ayet_kaynaklari_E _idGenCharOverride-1"> (3 defa)</span>” “Ey kullarının her istek ve ihtiyacına yeten Kâfî! <span class="ayet_kaynaklari_E _idGenCharOverride-1">(3 defa)</span>” “Ne göktekiler ne de yerdekiler için Senden başka ilah yoktur. Ya Rab! Ya Rab! Ne olur, benim istek ve ihtiyaçlarımı da karşıla. <span class="ayet_kaynaklari_E _idGenCharOverride-1">(3 defa)</span>” Korkup çekindiğim bela ve musibetlerden beni halâs eyle. Bütün tasalarımı izale buyur. Ey kederli kullarının tasalarını gideren! Ey bir inayet eli gözeten kullarına eşsiz inayetiyle yardım eden! Ey yalnız Kendisine kullukta bulunup, yine yalnız Kendisinden yardım beklediğimiz Yüceler Yücesi! “Ey Rabbim! <span class="_aleyhisselam-_E _idGenCharOverride-1">(3 defa)</span>” “Ey Efendim, ey Seyyidler Seyyidi! <span class="_aleyhisselam-_E _idGenCharOverride-1">(3 defa)</span>” “Ey Mevlâm! <span class="_aleyhisselam-_E _idGenCharOverride-1">(3 defa)</span>” “Ey Allahım! <span class="_aleyhisselam-_E _idGenCharOverride-1">(3 defa)</span>” “Ey Rahman! <span class="_aleyhisselam-_E _idGenCharOverride-1">(3 defa)</span>” “Ey Rahîm! <span class="_aleyhisselam-_E _idGenCharOverride-1">(3 defa)</span>” “Ey Mâlik! <span class="_aleyhisselam-_E _idGenCharOverride-1">(3 defa)</span>” “Ey Latîf! <span class="_aleyhisselam-_E _idGenCharOverride-1">(3 defa)</span>” Senin fazlına ve kudretine iltica ediyor, mülk ve melekût hakkı için, Latîf ismin ve bu sure-i azîme-i şerîfeye müvekkel melek hatırına işlerimi kolaylaştırmanı, rızkımı bollaştırmanı, dünyada ve âhirette ihtiyaçlarımı lutfetmeni diliyorum. </p>
			<p class="a_Paragraf">Allahım! Bize musallat olan zalim(ler)i Sen “mutlak galip, tam muktedir olan Allah’ın şanına yaraşır şekilde” cezalandır. Ona, Müntakim isminin tecellîlerini tattır. Damarları kuruyacak ve hastalık illetini bir elbise gibi vücuduna kuşanacak şekilde onun bedenini illete maruz bırak. Ey Azîz! Ey mazlumların intikamını alan Zü’ntikâm! Kitab-ı Azîzinde, Nebiy-yi Kerîm’inin lisanıyla “Sebu’l-Mesânî” diye isimlendirdiğin Fâtihatü’l-Kitap sure-i celîlesi hakkı için, o sureye koyduğun sırlar ve sırlı kelimeler hakkı için, ey Fettâh, binler binler “<span class="italik_E">Bismillahirrahmanirrahîm</span>” hatırına, binler binler “lâ havle velâ kuvvete illâ billâhilaliyyilazîm” hürmetine, evliyâ ve asfiyâ kullarına açtığın yüce hakikatlere benim basar ve basiretimi, benim kalbimi de aç. Sana sonsuz hamd ve sena olsun ey Âlemlerin Yegâne Rabbi!</p>
			<p class="Baslik_2" id="_idParaDest-257"><span class="bold_E">Nur Duası</span></p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf">Ey birbirinden güzel isimlerinden biri de Nur olan Allahım! Efendimiz Hazreti Muhammed’in <span class="_aleyhisselam-_E _idGenCharOverride-1">(sallallahu aleyhi ve sellem)</span> nâm-ı celîli hürmetine gözüme nur ver.</p>
			<p class="a_Paragraf">Allahım! Efendimiz Hazreti Muhammed’in <span class="_aleyhisselam-_E _idGenCharOverride-1">(sallallahu aleyhi ve sellem)</span> fiili hürmetine gözüme nur ver.</p>
			<p class="a_Paragraf">Allahım! Efendimiz Hazreti Muhammed’in <span class="_aleyhisselam-_E _idGenCharOverride-1">(sallallahu aleyhi ve sellem)</span> sırrı hürmetine gözüme nur ver.</p>
			<p class="a_Paragraf">Allahım! Efendimiz Hazreti Muhammed’in <span class="_aleyhisselam-_E _idGenCharOverride-1">(sallallahu aleyhi ve sellem)</span> sıdkı hürmetine gözüme nur ver.</p>
			<p class="a_Paragraf">Allahım! Efendimiz Hazreti Muhammed’in <span class="_aleyhisselam-_E _idGenCharOverride-1">(sallallahu aleyhi ve sellem)</span> hilmi hürmetine gözüme nur ver. Ey Nurların Nuru, ey bütün nurların biricik kaynağı, ey bütün eşyayı nurlandıran Allahım; ey Şâfî, ey Kâfî, ey Muâfî! Şu güzellerden güzel isimlerin hürmetine Kalbimi marifetinle tenvîr buyur. “Ey Allahım! <span class="ayet_kaynaklari_E _idGenCharOverride-1">(3 defa)</span>”</p>
			<p class="Baslik_2" id="_idParaDest-258"><span class="bold_E">Saadet Duası</span></p>
			<p class="a_Paragraf"><span class="bold_E">İlk Dua:</span> Rahman ve Rahîm Allah’ın adıyla. Ey Hayy u Kayyûm! Rahmetine muhtacım; Senden onu dileniyorum. </p>
			<p class="a_Paragraf"><span class="bold_E">İkinci Dua:</span> Rahman ve Rahîm Allah’ın adıyla. Ey Yüce Allahım! Beni meccânen yarattın, meccânen rızıklandırdın, ne olur, meccânen de bağışla.</p>
			<p class="Baslik_2" id="_idParaDest-259"><span class="bold_E">Allah’ın Velî Kullarının Kalkanı Olan Dua</span></p>
			<p class="Besmele">Rahman ve Rahîm Allah’ın adıyla </p>
			<p class="a_Paragraf">“Allahım! Kudretinin sıyanetiyle, beni düşmanların tuzaklarından koru. Lütfunla eşkıyanın sû-i kastlarından halâs eyle. Kahredenlerin kahrından, zalimlerin zulmünden, çekememezlik ve kıskançlık girdabına kapılmış hasetçilerin komplolarından, fesat peşinde koşan şakîlerin ta’n u teşnîlerinden, ısrarla şer peşinde dolaşan kötü insanların şamatasından ve dillerine düşmekten de yine Sana sığınıyorum ey Âlemlerin Rabbi olan Allahım! <span class="ayet_kaynaklari_E _idGenCharOverride-1">(7 defa)</span>” </p>
			<p class="Baslik_2" id="_idParaDest-260"><span class="bold_E">Bütün Meşâyihin Evrâdı</span></p>
			<p class="a_Paragraf">Rahmetten ve huzurdan kovulmuş olan şeytanın şerrinden Yüce Allah’a sığınır, duama Rahman ve Rahîm Allah’ın adıyla başlarım. İhsan ettiği nimetlere mukabil hamd olsun O Yüce Allah’a. Nimetlerinin artarak devamına vesile olacak bir hamd ile O’na hamd ü senalar olsun. Bilebildiğimiz ve bilemediğimiz bütün nimetlerine karşı bilebildiğimiz ve bilemediğimiz bütün hamd ü senalarla Yüce Allah’a hamd olsun. Küfür ve dalâlet dışında her hâl için hamd olsun Yüce Rabbimize. </p>
			<p class="a_Paragraf">“Allahım! Mağfiretini dileniyorum, beni bağışla. <span class="ayet_kaynaklari_E _idGenCharOverride-1">(3 defa)</span>” Sen azamet tahtının biricik Sultanısın. Senden başka bir ilah yoktur. Hayy ve Kayyûm Sensin. Sana teveccüh ediyor, huzurunda bütün günahlarımdan dolayı bir kez daha tevbe ve istiğfarda bulunuyorum. Sen samimiyetle dergâhına yönelen kullarının tevbelerini kabul buyuran rahmeti bol bir Tevvâb ü Rahîmsin.</p>
			<p class="a_Paragraf">Allahım! Selam Sensin, bütün kusurlardan sâlimsin ve herkes için selâmet kaynağısın. Bütün selâmlar Sana râcidir. Bizi de selâmla karşıla Allahım ve fazl u kereminle Senin mutlak selâmet yurdun olan Cennet’ine al. Ey celâl ve ikram sahibi! Bereket Senin şiarın, ululuk da şanındır. “Allahım! Bizi Cehennem ateşinden koru. <span class="ayet_kaynaklari_E _idGenCharOverride-1">(3 defa)</span>” Bizi ebrâr kullarınla beraber Cennet’ine al. Ey kullarını koruyan Allahım! Bunu Senin engin affından diliyoruz. </p>
			<p class="a_Paragraf">Allah’tan başka bir ilah yoktur. Yegâne İlah O’dur; O’nun ortağı yoktur. Mülk O’nundur; hamd yalnız O’na mahsustur. Hayat veren O, verdiği hayatı geri alan O’dur. O’nun hayatı Kendindendir; O Ezelî olduğu gibi Ebedîdir. Dâimî ve Bâkî’dir. Hayır ve güzellik O’nun elindedir. O, celâl ve ikram Sahibidir. O her şeye Kâdir’dir. Her şeyin dönüşü de yalnız O’nadır.</p>
			<p class="a_Paragraf">Allah’tan gayrı ilah yoktur. O ulûhiyet ve rubûbiyetinde Tek’tir. Vaadine sâdıktır. Kuluna yardım eder. Ordusunu azîz kılar. Kulunun günahlarını bağışlar. Düşmanlık yapan hizipleri, hiçbir yardıma muhtaç olmadan Kendi kudretiyle hezimete uğratır. O, Ezelî olduğu gibi Ebedî’dir; O’ndan sonra hiçbir şey yoktur. Allah’tan başka ilah yoktur. Gerçek havl ve kuvvet Allah’a aittir. Biz de sadece O’na ibadet ederiz. Nimet O’ndan, fazl u ihsan O’ndandır; en güzel senâ da O’na mahsustur. Kâfirler hoşlanmasalar da, biz Allah’ın yegâne ilah olduğunu ikrar eder ve dinimizi yalnız O’na has kılarız.</p>
			<p class="a_Paragraf">Melik ve Cebbâr Allah’tan başka ilah yoktur. Azîz ve Ğaffâr Allah’tan başka ilah yoktur. Vâhid ve Kahhâr Allah’tan başka ilah yoktur. Müheymin ve Settâr Allah’tan başka ilah yoktur. Kebîr ve Müteâl Allah’tan başka ilah yoktur. Allah’tan başka ilah yoktur ve O’nun şanı başları döndürecek kadar yücedir. Allah’tan başka ilah yoktur ve O’nun senası pek büyük, pek uludur. Allah’tan başka ilah yoktur ve O’nun lütufları her şeyi kuşatır. Allah’tan başka ilah yoktur ve O’nun şanı pek yücedir. Allah’tan başka ilah yoktur ve O’nun ihsanları şumüllüdür. Allah’tan başka ilah yoktur ve O’nun kibriyası müteâldir. Allah’tan başka ilah yoktur ve O’nun esmâ-i hüsnası mukaddestir. Allah’tan başka ilah yoktur ve O’nun sıfât-ı ulyâsı münezzehtir. </p>
			<p class="a_Paragraf">Halîm ve Kerîm Allah’tan başka ilah yoktur. Hayy ve Azîm Allah’tan başka ilah yoktur. Ğafûr ve Rahîm Allah’tan başka ilah yoktur. Şekûr ve Halîm Allah’tan başka ilah yoktur. Evvel ve Kadîm Allah’tan başka ilah yoktur. Âhir ve Mukîm Allah’tan başka ilah yoktur. Ezel ve Ebed Sultanı Allah’tan başka ilah yoktur. Vâhid ve Ehad Allah’tan başka ilah yoktur. Ferd ve Samed Allah’tan başka ilah yoktur. Kayyûm ve Sermed Allah’tan başka ilah yoktur. Allah’tan başka ilah yoktur ve O, eş ve evlat edinmek gibi mahlûkata mahsus avârız ve nekâisten münezzehtir, müberrâdır, muallâdır. Allah’tan başka ilah yoktur. “<span class="italik_E">O, ne doğurmuş, ne de doğurulmuştur. Ne de herhangi bir şey O’na denk olmuştur.</span>” </p>
			<p class="a_Paragraf">Her yerde sadece Kendisine ibadet edilen yegâne Ma’bûd Allah’tan başka bir ilah yoktur. Her dilde zikredilen biricik Mezkûr Allah’tan başka bir ilah yoktur. Her iyiliğine mukabil Yüce Zâtına karşı şükürle gerilime geçilen yegâne Meşkûr Allah’tan başka bir ilah yoktur. Her an ayrı bir işte, ayrı bir şe’nde bulunan Allah’tan başka bir ilah yoktur. Allah’tan başka bir ilah yoktur ve yalnız O’na iman edilir. Allah’tan başka bir ilah yoktur ve emn ü eman O’ndan gelir. Allah’tan başka bir ilah yoktur ve emanetler yalnız O’nun nezdinde güvende olur ve gerçek değerini bulur; kâr içinde kâra kavuşur. En büyük hak ve hakikat, “Allah’tan başka bir ilah yoktur” gerçeğidir. İman ve sıdk ile söylenecek en yüce gerçek, “Allah’tan başka bir ilah yoktur” hakikatidir. Allah’tan başka bir ilah yoktur; sıdk ile iman edilecek en yüce gerçek budur. Allah’tan başka bir ilah yoktur; her lütuf ve rahmet O’ndan gelip bize ulaşır. Allah’tan başka bir ilah yoktur; kulluk ve kölelik bir tek O’na olur. </p>
			<p class="a_Paragraf">Vahdaniyet, Ferdaniyet, Kadîmiyet, Ezeliyet ve Ebediyet Sahibi Allah’tan başka bir ilah yoktur. O’nun zıddı, niddi, şebîhi, şerîki, nazîri, müşîri, vezîri de yoktur. O, çocuk sahibi olmak gibi mahlûkata mahsus avârızdan berîdir. Hazreti Muhammed <span class="_aleyhisselam-_E _idGenCharOverride-1">(aleyhi efdalüssalavât ve ekmelüttahiyyât)</span> Efendimiz, O’nun emir ve vahyini yerine getiren kutlu elçisidir. </p>
			<p class="a_Paragraf">Yarattıklarının şerrinden Allah’ın tastamam kelimelerine sığınırım. İsimlerin en güzeline sahip olan arzın ve semanın Rabbi Allah’ın ismiyle yardım dilerim. “Yüce namı anılınca ne yerde ne de gökte hiçbir şeyin zarar veremeyeceği Allah’ın adıyla ki, O Semî’ ve Alîm’dir. <span class="ayet_kaynaklari_E _idGenCharOverride-1">(3 defa)</span>” Allah’ın adıyla başladım, Allah’a dayandım, işimi Allah’a tefvîz eyledim. Şüphe yok ki O, kullarının her hâlini görür ve bilir. Öldükten sonra bize can verecek, daha sonra da huzuruna alacak Yüce Allahımız’a hamd olsun. Öldükten sonra bize can verecek, ruhumuzu bize iade edecek, daha sonra da huzuruna alacak Yüce Allahımız’a hamd olsun. Bizi dünden bugüne ulaştıran ve bugünümüzü afiyetle lütuflandıran Allah’a hamd olsun. Bizi kulluğa muvaffak kılan Allah’a hamd ediyor, kasten yahut hata ile işlediğimiz günahlarımızdan, noksan ve kusurlarımızdan dolayı da afv u mağfiretini diliyoruz. Hamd olsun karanlıklı geceyi götürüp aydınlık gündüzü getiren Kudreti Sonsuz Allah’a. “<span class="italik_E">Hamd olsun bizden her türlü endişeyi gideren Allah’a! Gerçekten Rabbimiz Ğafûr’dur, Şekûr’dur (çok affedicidir, kullarının amellerini ve şükürlerini kabul edip mükâfatlarını fazlasıyla verir). Çünkü O, lütfu ile bizi devamlı kalınacak olan yerde yerleştirdi. Burada artık bize ne yorgunluk dokunacak, ne de usanç gelecek.</span>” “<span class="italik_E">Hamd ü senalar olsun o Allah’a ki, sözünü gerçekleştirdi ve dilediğimiz yerinde oturacağımız şekilde bizi Cennet’e yerleştirdi. Çalışanların mükâfatları ne güzelmiş!</span>” “’<span class="italik_E">Hamd olsun bizi bu Cennet’e eriştiren Allah’a! Eğer Allah bizi muvaffak kılmasaydı, biz kendiliğimizden yol bulamazdık. Rabbimizin elçilerinin gerçeği bildirdikleri bir kere daha kesinlikle anlaşılmıştır.’ derler. Kendilerine de: ‘İşte güzel işlerinize karşılık, karşınızda duran şu muhteşem Cennet’e vâris kılındınız, buyurun!’ diye nida edilir.</span>”</p>
			<p class="a_Paragraf">“Allahım! Senden başka ilah olmadığına ve Efendimiz Hazreti Muhammed’in <span class="_aleyhisselam-_E _idGenCharOverride-1">(aleyhissalâtü vesselâm)</span> Senin kulun ve resûlün olduğuna; Seni, hamele-i arşını, meleklerini ve bütün mahlûkatını şâhit tutarak sabahladık/akşamladık. Huzurunda tevbelerimizi yeniliyor ve bir kez daha afv u mağfiretini diliyoruz.<span class="ayet_kaynaklari_E _idGenCharOverride-1"> (3 defa)</span>” Allahım! Her nefesten, her göz kırpmadan, her lahzadan, her bakıştan, göklerin ve yerlerin sakinlerinin ve Senin sonsuz ilminde olmuş ve olacakların hepsinin göz ucu ile bakışlarından evvel Sana şu ikrârımızı arz ediyoruz: Merhaba, hoş geldin ey yeni sabah, ey yeni gün ve ey kerîm olan, her şeyi koruyup adaletle tastamam kaydeden şâhit ve kâtip iki mükerrem melek! Allah Teâlâ size selâm etsin. Lütfen bizim için açtığınız sayfanın başına günümüzün bu ilk saatlerinde şu ikrarımızı kaydediniz: “Allah’tan başka bir ilah olmadığına, O’nun yegâne Ma’bûd olduğuna, hiçbir ortağı bulunmadığına şehâdet ederiz. Şehadet ederiz ki Hazreti Muhammed <span class="_aleyhisselam-_E _idGenCharOverride-1">(aleyhissalâtü vesselâm)</span> O’nun kulu, elçisi, habîbi ve seçkinlerden seçkin nebîsidir.” Biz, işte bu şehadetle yaşar, bu şehadet üzere canımızı teslim eder ve yarın inşaallahu teâlâ yine bu şehadetle diriliriz.</p>
			<p class="a_Paragraf">Biz ve bütün mülk Allah’a ait olarak sabahladık. Azamet, kibriya, ceberût, saltanat ve hüccet Allah’a aittir. Bütün ihsan ve nimetler de Allah’ındır. Gece, gündüz ve ikisi içerisinde sakin olan ne varsa hepsi Vâhid ü Kahhâr olan Allah’a aittir. İslâm fıtratı ve ihlas/tevhid kelimesi ile Peygamberimiz Hazreti Muhammed’in <span class="_aleyhisselam-_E _idGenCharOverride-1">(sallallahu aleyhi ve sellem)</span> dini üzerinde ve hiçbir zaman şirke düşmeden hep Hakk’a yönelen ve Müslüman olan atamız İbrahim’in <span class="_aleyhisselam-_E _idGenCharOverride-1">(aleyhisselâm)</span> milletinden olarak sabaha erdik. “Yüce, Yüceler Yücesi, sonsuz mevhibe ve lütufların sahibi olan Rabbim Sübhan’dır; her türlü eksiklikten münezzehtir. <span class="ayet_kaynaklari_E _idGenCharOverride-1">(3 defa)</span>” </p>
			<p class="a_Paragraf">Allahım! Senden başka ilah yoktur. Sen Sübhansın; Sana sonsuz hamd ü sena ederiz. Biz, Yüce Zâtını Senin sena ettiğin şekilde sena etmekten aciziz. Sen Sübhansın, her türlü noksandan münezzehsin. Biz Seni hakkıyla bilemedik ey Ma’rûf! Sen Sübhansın, bütün eksikliklerden berîsin. Biz Seni hakkıyla zikredemedik ey Mezkûr! Sen Sübhansın, bütün eksikliklerden müberrâsın. Biz Sana hakkıyla şükredemedik ey her dilde Meşkûr! Sen Sübhansın, mükemmel bütün evsâf ile muttasıf, bütün eksikliklerden de berîsin. Biz Sana bihakkın ibadet edemedik ey Ma’bûd! Sen Sübhansın, her türlü noksandan münezzehsin. Biz Sana hakkıyla hamd edemedik ey biricik Mahmûd! </p>
			<p class="a_Paragraf">Allah <span class="_aleyhisselam-_E _idGenCharOverride-1">(celle celâluhû)</span> Sübhan’dır ve hamd ü Sena yalnız O’na mahsustur. </p>
			<p class="a_Paragraf">Kovulmuş şeytanın şerrinden Semî’ ve Alîm olan Allah’a sığınırım. “<span class="italik_E">Rahman ve Rahîm Allah’ın adıyla. Bütün hamdler, övgüler Âlemlerin Rabbi Allah’adır. Rahman ve Rahîm O’dur. Din gününün, hesap gününün tek hâkimidir. (Haydi, öyleyse deyiniz): Yalnız Sana ibadet eder, yalnız Senden medet umarız.” Bizi doğru yola, nimet ve lütfuna mazhar ettiklerinin yoluna ilet. Gazaba uğrayanların ve sapkınlarınkine değil.</span>” “<span class="italik_E">Hepinizin ilahı tek ilahtır. O’ndan başka ilah yoktur. Rahman ve Rahîm O’dur.</span>” “<span class="italik_E">Allah o ilahtır ki Kendisinden başka ilah yoktur. Hayy’dır, Kayyûm’dur. Kendisini ne bir uyuklama, ne de uyku tutar. Göklerde ve yerde ne varsa O’nundur. İzni olmadan huzurunda şefaat etmek kimin haddine? Yarattığı mahlûkların önünde, ardında ne var, hepsini bilir. Mahlûklar ise O’nun dilediğinden başka, ilminden hiçbir şey kavrayamazlar. O’nun kürsüsü gökleri ve yeri kaplamıştır. Gökleri ve yeri koruyup gözetmek O’na ağır gelmez; O öyle ulu, öyle büyüktür. Dinde zorlama yoktur. Doğru yol, sapıklıktan; hak, bâtıldan ayrılıp belli olmuştur. Artık kim tağutu reddedip Allah’a iman ederse, işte o, kopması mümkün olmayan en sağlam kulpa yapışmıştır. Allah her şeyi işitir, bilir. Allah iman edenlerin yardımcısıdır, onları karanlıklardan aydınlığa çıkarır. İnkâr edenlerin dostları ise tâğutlar olup onları aydınlıktan karanlıklara götürürler. İşte onlar Cehennemlik kimselerdir ve orada ebedî kalacaklardır.</span>”</p>
			<p class="a_Paragraf">“<span class="italik_E">Göklerde ve yerde olan her şey Allah’ındır. Ey insanlar! Siz içinizdeki şeyleri açığa vursanız da, gizleseniz de, Allah sizi onlardan dolayı hesaba çeker. Sonra dilediğini affeder, dilediğini azaba uğratır. Doğrusu Allah her şeye kâdirdir. Peygamber, Rabbi tarafından kendisine ne indirildi ise ona iman etti, müminler de! Onlardan her biri Allah’a, meleklerine, kitaplarına ve peygamberlerine iman etti. ‘O’nun resûllerinden hiçbirini diğerinden ayırt etmeyiz.’ dediler ve eklediler: ‘İşittik ve itaat ettik ya Rabbenâ, affını dileriz, dönüşümüz Sanadır.’ Allah hiçbir kimseyi güç yetiremeyeceği bir şekilde yükümlü tutmaz. Herkesin kazandığı iyilik kendi lehine, işlediği fenalık da kendi aleyhinedir. Ya Rabbenâ! Eğer unuttuk veya kasıtsız olarak yanlış yaptıysak bundan dolayı bizi sorumlu tutma! Ya Rabbenâ! Bizden öncekilere yüklediğin gibi ağır yük yükleme! Ya Rabbenâ! Takat getiremeyeceğimiz şeylerle bizi yükümlü tutma! Affet bizi, lütfen bağışla kusurlarımızı, merhamet buyur bize! Sensin Mevlâmız, yardımcımız! Kâfir topluluklara karşı Sen yardım eyle bize!</span>” “<span class="italik_E">Ey bizim kerîm Rabbimiz! Bizi doğru yola ilettikten sonra kalblerimizi saptırma ve katından bize bir rahmet bağışla. Şüphesiz bağışı bol olan vehhab Sensin Sen!</span> <span class="italik_E">Sen, geleceğinde hiç şüphe olmayan bir günde bütün insanları bir araya toplayacaksın. Allah sözünden asla dönmez.</span>” </p>
			<p class="a_Paragraf">“<span class="italik_E">O müttakiler: Ey bizim kerim Rabbimiz, biz iman ettik, günahlarımızı bağışla ve bizi cehennem azabından koru! diye yalvarırlar. Onlar sabırlı, imanlarında sadık ve samimî, Allah’ın huzurunda itaatla divan duran, mallarını hayırda harcayan, seher vakitlerinde Allah’tan af dileyen müminlerdir. Allah’tan başka tanrı bulunmadığına şahit bizzat Allah’tır. Bütün melekler, hak ve adaletten ayrılmayan ehl-i ilim de bu gerçeğe, Aziz ve Hakîm (mutlak galip, tam hüküm ve hikmet sahibi) Allah’tan başka ilah olmadığına şahittirler. Allah katında hak din, İslâm’dır.</span>” “<span class="italik_E">De ki: “Ey mülk ve hâkimiyet sahibi Allahım! Sen mülkü dilediğine verir, dilediğinden onu çeker alırsın! Dilediğini aziz, dilediğini zelîl kılarsın! Her türlü hayır yalnız Senin elindedir! Sen elbette her şeye kâdirsin! Geceyi gündüze katar günü uzatırsın, gündüzü geceye katar geceyi uzatırsın. Ölüden diri, diriden ölü çıkarırsın. Sen dilediğin kimseye sayısız rızıklar verirsin!</span>” “<span class="italik_E">Rabbiniz o Allah’tır ki gökleri ve yeri altı günde yarattı. Sonra da arşa çıktı (hükmünü yürüttü). O Allah ki geceyi, durmadan onu kovalayan gündüze bürür. Güneş, Ay ve bütün yıldızlar hep O’nun buyruğu ile hareket ederler. İyi bilesiniz ki yaratmak da, emretmek de O’na mahsustur. Evet, o Rabbülâlemin olan Allah ne yücedir! Rabbinize için için yalvararak, başka nazarlardan uzak, gizlice dua edin. Gerçekten O, haddi aşanları hiç sevmez. Düzeltilmiş olan ülkeyi ifsat etmeyin! Hem endişe, hem de ümit ile O’na yalvarın. Muhakkak ki Allah’ın rahmeti iyi kimselere yakındır.</span>” </p>
			<p class="a_Paragraf">“<span class="italik_E">Size kendi aranızdan öyle bir Peygamber geldi ki zahmete uğramanız ona ağır gelir. Kalbi üstünüze titrer, müminlere karşı pek şefkatli ve merhametlidir. Buna rağmen aldırmaz, yüz çevirirlerse, ey Resûlüm de ki: Allah bana yeter. O’ndan başka tanrı yoktur. Ben yalnız O’na dayanırım. Çünkü O, büyük Arş’ın, muazzam hükümranlığın sahibidir.</span>” “<span class="italik_E">Siz akşama girerken, sabaha çıkarken Allah’ı takdis ve tenzih edin, namaz kılın! Göklerde ve yerde hamd, güzel övgü O’na mahsustur. İkindi vaktinde de, öğleye girerken de, O’nu takdis ve tenzih edin, namaz kılın! O, ölüden diriyi çıkarır, diriden ölüyü çıkarır ve ölmüş toprağa hayat verir. İşte siz de öldükten sonra böylece diriltileceksiniz. O’nun (varlığının ve kudretinin) delillerinden biri: Sizi topraktan yaratmış olmasıdır. Sonra dünyaya yayılmış beşeriyet hâline geldiniz.</span>” “<span class="italik_E">Selâm (Allah’ın dinini tebliğ için gönderilen) bütün resûllere! Ve bütün hamd, Âlemlerin Rabbi olan Allah’a.</span>” Kovulmuş şeytanın şerrinden Allah’a sığınırım. Rahman ve Rahîm Allah’ın adıyla. “<span class="italik_E">Hâ, Mîm. Bu kitabın vahyolunup bölüm bölüm indirilmesi, Azîz ve Alîm (üstün kudret sahibi, her şeyi en mükemmel tarzda bilen) Allah nezdindendir. O, aynı zamanda günahları bağışlar, tevbeleri kabul buyurur. Cezalandırması çetin olup, lütuf ve ihsanı da pek geniştir. O’ndan başka tanrı yoktur. Dönüş yalnız O’na olacaktır.</span>” “<span class="italik_E">En güzel isimler Allah’ındır, o halde bu isimlerle O’na dua edin.</span>” “<span class="italik_E">Allah’tır gerçek İlah! O’ndan başka yoktur ilah.</span>” </p>
			<p class="a_Paragraf"><span class="bold_E">Allah</span> ismi O’na has bir ism-i zât ve alemdir. Küllî ve umumî rahmet sahibi <span class="bold_E">Rahmân</span>.. donanım, konum ve liyakate göre bol bol merhamet eden <span class="bold_E">Rahîm</span>.. her şey ve herkesin üzerinde tasarruf sahibi <span class="bold_E">Melik</span>.. Zâtında mukaddes ve münezzeh, fiillerinde mutahhir ve munazzif <span class="bold_E">Kuddûs</span>.. ayıplardan sâlim ve herkes için selâmet kaynağı <span class="bold_E">Selâm</span>.. Kendi rubûbiyetinin şahidi ve herkese güven vaadeden <span class="bold_E">Mü’min</span>.. herkesi ve her şeyi her an görüp gözeten <span class="bold_E">Müheymin</span>.. eşi, benzeri olmayan yegâne gâlip ve <span class="bold_E">Azîz</span>.. elin ulaşmadığı, gücün yetmediği hâkim-i mutlak bir <span class="bold_E">Cebbâr</span>.. ululuk, Zâtının lazımı bir ulu <span class="bold_E">Mütekebbir</span>.. zâhir-bâtın her şeyi yaratan <span class="bold_E">Hâlık</span>.. örneği kendine ait, her şeyi kusursuz var ve inşâ eden <span class="bold_E">Bâri’</span>.. şekil ve sûret veren <span class="bold_E">Musavvir</span>.. her türlü günah ve hataları yarlığayan <span class="bold_E">Ğaffâr</span>.. her şeyi Kendi iradesine râm eden <span class="bold_E">Kahhâr</span>.. karşılıksız bol bol hibede bulunan <span class="bold_E">Vehhâb</span>.. her ihtiyaç sahibini ihtiyacına göre rızıklandıran <span class="bold_E">Rezzâk</span>.. hayır kapılarını açan ve gâileleri savan <span class="bold_E">Fettâh</span>.. olmuş-olacak, cüz’î-küllî her şeyi bilen <span class="bold_E">Alîm</span>.. can alan, ruhları sıkan ve erzâkı kısan <span class="bold_E">Kâbıd(z)</span>.. genişletilecekleri genişleten, ruhlara inşirah veren, her şeyi bereketlendiren <span class="bold_E">Bâsıt</span>.. dünyada, ukbada istediğini alçaltan <span class="bold_E">Hâfıd(z)</span>.. burada ve ötede dilediğini yükselten <span class="bold_E">Râfi’</span>.. dilediğini azîz kılan ve şereflendiren <span class="bold_E">Muizz</span>.. istediğini zelîl ve rüsvay hale getiren <span class="bold_E">Müzill</span>.. gizli-açık her şeyi duyan ve itibara alan <span class="bold_E">Semî’</span>.. her şeyi Zâtına mahsus basarla gören <span class="bold_E">Basîr</span>.. dilediği gibi hüküm veren biricik hüküm sahibi <span class="bold_E">Hakem</span>.. her icraatında adl ü istikameti takip eden <span class="bold_E">Adl</span>.. en ince noktalara kadar ihtiyaçları gören, gözeten <span class="bold_E">Latîf</span>.. herkesten ve her şeyden haberdar <span class="bold_E">Habîr</span>.. suçluyu hemen cezalandırmayıp düşünme mühleti veren <span class="bold_E">Halîm</span>.. en büyük ve ulu olan <span class="bold_E">Azîm</span>.. dilediği günahları bağışlayan <span class="bold_E">Ğafûr</span>.. şükredeni mukabelesiz bırakmayan ihsan sahibi <span class="bold_E">Şekûr</span>.. kadri yüce, şanı yüksek, müteâl <span class="bold_E">Aliyy</span>.. idrakin ihata edemeyeceği, ululardan ulu <span class="bold_E">Kebîr</span>.. arz u sema ve içindekileri koruyup muhafaza eden <span class="bold_E">Hafîz</span>.. gıda veren, bakıp koruyan <span class="bold_E">Mukît</span>.. her şeye yeten ve herkesin hesabını görecek olan <span class="bold_E">Hasîb</span>.. nefislerde ürperti ve haşyet hâsıl eden <span class="bold_E">Celîl</span>.. güzellerden güzel <span class="bold_E">Cemîl</span>.. iyilik ve ihsanı bol keremkânî <span class="bold_E">Kerîm</span>.. zâhir-bâtın her şeyi görüp kontrol eden <span class="bold_E">Rakîb</span>.. dualara icabet eden ve isteklere mukabelede bulunan <span class="bold_E">Mücîb</span>.. ilm ü rahmetiyle her şeyi kuşatan ve her şeyiyle nâmütenâhî olan <span class="bold_E">Vâsi’</span>.. her şeyi yerli yerinde vaz’eden <span class="bold_E">Hakîm</span>.. bazı kullarını muhabbete mazhar kılan <span class="bold_E">Vedûd</span>.. zâtî şan ve şeref sahibi <span class="bold_E">Mecîd</span>.. ölümden sonra dirilten ve diriliş erleri gönderen <span class="bold_E">Bâis</span>.. her şeyi ra’ye’l-ayn bilen <span class="bold_E">Şehîd</span>.. varlığı kendinden ve değişmeyen bir zât olan <span class="bold_E">Hakk</span>.. güvenilip dayanılan ve Kendisine itimat edilen <span class="bold_E">Vekîl</span>.. dilediğini dilediği gibi icrâ eden kuvvet sahibi <span class="bold_E">Kaviyy</span>.. kudret-i kâhire sahibi <span class="bold_E">Metîn</span>.. dost ve yardımcı <span class="bold_E">Veliyy</span>.. herkesin hamd ü senâsının biricik mercii <span class="bold_E">Hamîd</span>.. her işi ve davranışı sayıp dökecek olan <span class="bold_E">Muhsî</span>.. her şeyi ilk yaratan <span class="bold_E">Mübdi’</span>.. hayattan sonra ölümü, ölümden sonra da hayatı geri veren <span class="bold_E">Muîd</span>.. maddî-manevî hayat veren <span class="bold_E">Muhyî</span>.. verdiği hayatı alıp öldüren <span class="bold_E">Mümît</span>.. hayatı Kendinden, ebedî hayy olan <span class="bold_E">Hayy</span>.. Kendi Kendine kâim olan <span class="bold_E">Kayyûm</span>.. aczi söz konusu olmayan kâdir u kâhir <span class="bold_E">Vâcid</span>.. mutlak fazl ve şeref sahibi <span class="bold_E">Mâcid</span>.. nazîri, veziri, dengi, benzeri olmayan bir yektâ olan <span class="bold_E">Vâhid</span>.. ikincisi olmayan tek, <span class="bold_E">Ehad</span>.. herkesin muhtaç olduğu müstağnî <span class="bold_E">Samed</span>.. her şeye gücü yeten <span class="bold_E">Kâdir</span>.. mutlak iktidar sahibi <span class="bold_E">Muktedir</span>.. öne alan, öne çıkaran <span class="bold_E">Mukaddim</span>.. geriye bırakan <span class="bold_E">Muahhir</span>.. varlığının başlangıcı olmayan ezelî, <span class="bold_E">Evvel</span>.. varlığının sonu olmayan ebedî, <span class="bold_E">Âhir</span>.. âyât ve âsârıyla apaçık <span class="bold_E">Zâhir</span>.. Zât’ı, hakikatiyle ihata edilmeyen <span class="bold_E">Bâtın</span>.. kâinatları idare eden, her şeyi gözeten <span class="bold_E">Vâlî</span>.. her türlü noksanlıktan müberrâ bir ulu, <span class="bold_E">Müteâl</span>.. durumuna göre herkese iyilikte bulunan <span class="bold_E">Berr</span>.. tevbeye sevk eden ve tevbeleri kabul buyuran <span class="bold_E">Tevvâb</span>.. suçluları tecziye eden <span class="bold_E">Müntakim</span>.. sürekli in’am ve ihsanda bulunan <span class="bold_E">Mün’im</span>.. günahları silip süpüren, seyyiâtı hasenâta çeviren Afüvv.. fenalıklara karşı kullarına müşfik olan <span class="bold_E">Raûf</span>.. mülkün tek sahibi olan <span class="bold_E">Mâlikü’l-mülk</span>.. sonsuz celâlle ikram ve cemâli cem’ eden <span class="bold_E">Zü’l-celâli ve’l-ikram</span>.. terbiyenin bütün levâzımını câmi’ şekilde terbiye eden <span class="bold_E">Rabb</span>.. her hükmünde âdil olan <span class="bold_E">Muksit</span>.. zâtında her türlü kemâlâtı câmi’ ve herkesi toplayıp biraraya getiren <span class="bold_E">Câmi’</span>.. kimseye muhtaç olmayan <span class="bold_E">Ğaniyy</span>.. zenginlik bahşeden ve gönülleri zengin kılan <span class="bold_E">Muğnî</span>.. istemediği şeyleri vermeyen <span class="bold_E">Mâni’</span>.. sebebiyet verenlere göre zararları yaratan <span class="bold_E">D(z)ârr</span>.. faydalı şeyler veren <span class="bold_E">Nâfi’</span>.. her şeyin biricik ışık kaynağı <span class="bold_E">Nur</span>.. hidayete erdiren ve gönülleri hidayete açan <span class="bold_E">Hâdî</span>.. eşi-benzeri olmayan şeyler yaratan <span class="bold_E">Bedî’</span>.. Kendisi için fenâ söz konusu olmayan <span class="bold_E">Bâkî</span>.. dilediğine dilediğini temlik eden gerçek sahip, <span class="bold_E">Vâris</span>.. doğru noktaya ulaştıran <span class="bold_E">Reşîd</span>.. yakışıksız şeylere hüsn-ü muamelede bulunan <span class="bold_E">Sabûr</span> sadece O’dur. </p>
			<p class="a_Paragraf">Bütün bu birbirinden güzel isimlerin sahibi Allah O’dur ki, Yüce Zâtı bir benzeri bulunmaktan mukaddes ve Müberra, ulvî sıfatları da, başkalarının sıfatlarına benzemekten münezzeh ve muallâdır. İlahî sanatla yarattığı masnûâtı vahdaniyetine delalet, apaçık âyetleri de O’nun rubûbiyetine şehadet eder. O nazîri, veziri, dengi, benzeri olmayan bir yektâ Vâhid’dir. Bu birlik ve vahdet, azlık manasına bir vahdet de değildir. O öyle bir mevcuttur ki, vücudu Kendindendir; herhangi bir illetle vücut bulmuş değildir. O, iyilik ile ma’ruf, ihsan ile mevsûftur. O öyle bir ma’ruftur ki, bilinmesinde bir son yoktur. Öyle bir mevsûftur ki, vasıflarında bir nihayet bulunmaz. İbtidası olmayan bir Evvel ü Kadîm, intihası bulunmayan bir Âhir u Kerîm ü Mukîm’dir. O’ndan başka ilah yoktur. Rahmeti ve ilmiyle her şeyi kuşatmış, kerem ve hilmiyle kullarının günahlarını bağışlamıştır. “<span class="italik_E">O’nun benzeri hiçbir şey yoktur. O, her şeyi hakkıyla işitir ve bilir.” </span>Mâsiyetlerden kaçabilmek için gerekli olan irade ve güç sadece Allah’ın sıyanetiyle elde edilir; kulluk için lazım olan kuvvet de yine yalnız Allah’ın tevfîkiyle kazanılır. Allah’tan yine ancak Allah’a sığınılır, necat ve felaha da sadece O’nun izni ve inayetiyle erilir. Allah’ın olmasını dilediği olur, olmamasını dilediği de olmaz. O’nun yazıp takdir ettiği mutlaka olur. “<span class="italik_E">İyi bilin ki, işler mutlaka O’na döner.</span>” O, kudretiyle dilediğini işler, izzetiyle istediği şekilde hükmeder. “<span class="italik_E">İyi bilesiniz ki yaratmak da, emretmek de O’na mahsustur. Evet o Rabbülâlemin olan Allah ne yücedir!</span>”</p>
			<p class="a_Paragraf">“<span class="italik_E">Muhakkak ki, Allah ve melekleri Hazreti Peygamber’e hep salât ederler. Ey iman edenler! Siz de O’na salât edin ve tam bir içtenlikle selâm verin!</span>” “Allahım! Efendimiz Hazreti Muhammed’e <span class="_aleyhisselam-_E _idGenCharOverride-1">(sallallahu aleyhi ve sellem)</span>, âl ve ashâbına, zâkirler Senin zikrinle coştukça, gafiller kalblerin itmi’nanı olan Senin yâdından gaflet içinde bocalayıp durdukça salât ve selâm eyle. Bütün ashâb-ı kirâm efendilerimizden razı ve hoşnut ol. <span class="ayet_kaynaklari_E _idGenCharOverride-1">(3 defa)</span>” Ey Allahım! Ey Rahman ve ey Rahîm! Ey hata edip günah işleyenlerin, rahmet ve affına itimat ettikleri biricik ümit kaynağı! Ey her zaman zayıfları koruyup kollayan! Ey kulları gönülden istedikleri şeylerin tahakkuk etmesi inancıyla kapısına yönelen, yönelip ümitle bekleyen reca menbaı! Ey boğulmak ve helak olmak üzere bulunan kullarını sahil-i selâmete çıkaran! Ey ihsanları sonsuz olan Muhsin! Ey her işini güzelliklerle bezeyen Mücemmil! Ey sayısız nimetlerin sahibi Mün’im! Ey dilediği kullarını fazl u ihsanlarıyla diğerlerine tafdîl eden Mufaddil! Ey Azîz! Ey Cebbâr! Ey Mütekebbir! Gecenin karanlığı, gündüzün aydınlığı, Güneş’in ışınları, ağacın sallanışları ve hışırtıları, suyun çağlayışları, ayın da nuruyla huzurunda secde ettiği yegâne ilah Sensin. Biz de Senin huzuruna geldik ve hâlimizi Sana arzediyoruz. Ey Allahım! Sen Ma’bûd-u Bilhak’sın. Senden başka ibadet edilmeye layık hiçbir şey yoktur. Bu birbirinden güzel isimlerin hakkı için, engin rahmetinden, bizim Efendimiz, Senin kulun ve elçin Hazreti Muhammed’e <span class="_aleyhisselam-_E _idGenCharOverride-1">(aleyhissalâtü vesselâm)</span> ve ehl-i beytine salât etmeni diliyoruz. Ey Kerîm Rabbimiz! Ey Semî’ u Alîm! Dualarımızı kabul buyur, buyur ki, Sen her şeyi işitip bildiğin gibi, bizim yakarışlarımızı da işitir, hâl-i pürmelâlimizi de bilirsin.</p>
			<p class="a_Paragraf">Allahım! Tevbelerimizi kabul buyur, buyur ki, Sen hiç şüphesiz kullarının tevbelerini kabul eden rahmeti sonsuz Tevvâb ü Rahîm’sin. “<span class="italik_E">İzzet ve kudret Rabbi olan senin Rabbin onların bütün bâtıl iddialarından münezzehtir, yücedir. Selam bütün peygamberleredir. Bütün hamdler Âlemlerin Rabbi Allah’adır.</span>”</p>
			<p class="Baslik_2" id="_idParaDest-261"><span class="bold_E">Bütün Allah Dostlarının Virdi ve Sığınağı</span><span class="Footnote_E"><a class="_idFootnoteLink" href="#footnote-288-36" id="footnote-288-36-backlink">36</a></span></p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf">Gücü her şeye yeten ulu Allahım! Sana, Senin yüce dinine, Kitabına, Peygamberine, Sana inananlara ve Senin hoşnutluğunu, hiçbir beklentiye girmeden hak-hakikat yolunda hizmet etmek suretiyle kazanmaya çalışan masum insanlara düşmanlık besleyen art niyetli, hep kötülük planlayıp kötülük peşinde koşan kendini bilmez nâdanların haince planlarını gerçekleştirmelerine müsaade etme. Şayet hidayete istihkakları yok ve haince düşüncelerini gerçekleştirme istikametinde inat ve ısrar içinde olmaya devam ederlerse, Sen onların birliklerini dağıt.. cemiyetlerini darmadağın et.. menfi emellerini uygulamak için kullanacakları her türlü malzemeyi hiçbir zaman kullanamayacakları hale getir.. plan ve projelerini boz.. binalarını başlarına yık.. hâllerini değiştir.. ecellerini yakınlaştır.. hiç kimse hakkında hiçbir kötülük düşünmeye fırsat bulamamaları için onları kendi dertleriyle uğraştır ve nihayet onları, “Lâ ilâhe illallah Muhammedün Resûlullah” ve “<span class="italik_E">Bismillahirrahmanirrahîm</span>” mukaddes kelimeleri hakkı için güç ve kudretinin şanına yaraşır şekilde cezalandır!</p>
			<p class="a_Paragraf">Ya Rab! Şanının ululuğuna ve saltanatının azametine yaraşır şekilde hamd bütünüyle sadece Sana’dır. Biz de sadece Sana hamdediyoruz. Resûlün ve habîbin Hazreti Muhammed Mustafa’ya, âline ve ashâbına salât ü selâm eyle ve o Nebîler Serveri’nin yüzü suyu hürmetine bizim dualarımızı da kabul buyur. “<span class="italik_E">Selam bütün peygamberlere; hamd ü sena Âlemlerin Rabbi Allah’a...</span>”</p>
			<p class="Baslik_2" id="_idParaDest-262"><span class="bold_E">Zararın Def’i İçin Okunacak Vird-i Azîm</span></p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf">Kendimi, ailemi, yakınımda ve uzağımda bulunan bana ait her şeyi, ölümden uzak Ebedî Hayy olan Yüce Rabbime emanet ettim; O’nunla sıyanet altına aldım. Bütün bunların muhafazası için sırtımı Hayy ve Kayyûm olan Yüceler Yücesi Allah’a dayadım. Allah’ın, O dilemedikçe asla ulaşılamayan ve zedelenemeyen koruma ve zimmetinde ve her zaman gerçekleştirdiği ve zayi edilmesine asla müsaade etmediği taahhüdü altında sabahladım/akşamladım. Allah’ın sapasağlam dinine sarıldım. O, benim ve bütün semavat u arzın yegâne Rabbidir. O’ndan başka ilah yoktur. Yüce Rabbimin, “<span class="italik_E">sen de yalnız O’nun himayesine sığın, yalnız O’na güven!</span>” emrine ittibâen, ben de O’na sığındım, O’na güvendim. Allah’a tevekkül ettim. O’na, O’nun fermanlarına sımsıkı sarıldım. İşimi, Allaha havale ve tefvîz eyledim. Ne güzel takdir edicidir Allah! “<span class="italik_E">Allah en güzel şekilde korur ve O, Merhametliler Merhametlisidir.</span>” </p>
			<p class="a_Paragraf">Kainatın İftihar Tablosu Efendimiz Hazreti Muhammed’e <span class="_aleyhisselam-_E _idGenCharOverride-1">(aleyhissalâtü vesselâm)</span>, tertemiz, pırıl pırıl ailesine, kerem ve iyilik sahibi olan ashâb-ı kirâmına salât ve selâm eyle Allahım! Yarattıkların adedince, Yüce Zâtının hoşnutluğunca, Arş’ının ağırlığınca, tekvînî ve teşrîî kelimelerin dolusunca salât ve selâm eyle. “<span class="italik_E">Size kendi aranızdan öyle bir Peygamber geldi ki zahmete uğramanız ona ağır gelir. Kalbi üstünüze titrer, müminlere karşı pek şefkatli ve merhametlidir. Buna rağmen aldırmaz, yüz çevirirlerse, ey Resûlüm de ki:</span> “Allah <span class="italik_E">bana yeter. O’ndan başka ilah yoktur. Ben yalnız O’na dayanırım. Çünkü O, büyük Arş’ın, muazzam hükümranlığın sahibidir. </span><span class="ayet_kaynaklari_E _idGenCharOverride-1">(7 defa)</span>”</p>
			<p class="Baslik_2" id="_idParaDest-263"><span class="bold_E">Virdü’l-Hıfz ve’l-İsmet</span></p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf">Virdime “<span class="italik_E">Yüce Allah’ın adıyla</span>” başlıyorum. Zaten O’nun yüce adı her hayrın başı ve başlangıcıdır. O hem âhiretin hem de dünyanın Rabbidir. O’nun sonu yoktur; O namütenahî ve sonsuzdur. O, arzın ve yüksek semaların yegâne Rabbidir. “<span class="italik_E">O, Rahman’dır (sonsuz merhamet ve şefkat sahibidir), arşa istiva etmiş, (hükmünü yürütmüştür). Göklerde ne var, yerde ne varsa hep O’nundur. Bu, ikisi arasında olan, yerin altında olan da O’nundur. İster yavaş konuş, ister açıktan, O’na göre birdir. Zira O gizliyi de, gizlinin gizlisini de bilir.</span>” Allah’ın ihsanları pek büyüktür. Nimetleri, O dilemedikçe inkıtaya uğramaz. Düşmanlarını kahrıyla Kendi iradesine boyun eğdiren O’dur. Mahlûkatına karşı rahmetiyle muamele eder. Rızkında şefkatinin apaçık âsârı görülür. Lütuflarıyla ma’ruftur. Hükmünde tastamam bir adaletle mütecellidir. Mülkünde olup biten her şeyi en güzel şekilde bilir. “<span class="italik_E">Rahmandır, Rahîmdir.</span>” Merhameti, ilmi, mağfireti, görüp gözetmesi mahlûkatla mukayese edilemeyecek kadar engindir. Enbiyanın Sahibi O’dur ve O, dilediğini dilediği gibi gerçekleştirmeye muktedirdir. Sübhan’dır O, her türlü noksandan muallâdır. Melik’tir, her şeyin ve herkesin üzerinde mutlak tasarruf sahibidir. Hamîd’dir; en güzel medh u senalara yalnız O layıktır. “<span class="italik_E">O Arş sahibidir, şanı pek yücedir. Dilediği her şeyi yapar.</span>” Her şeyin yegâne Rabbi olan Rabbü’l-erbâb O’dur. Bütün sebeplerin verasındaki Müsebbibü’l-esbâb yine O’dur. O her şeye sebkat eden Evvel’dir. Bütün rızıkları gönderen Râzık’tır, Rezzâk’tır. Bütün mahlûkatı ve onların mizaçlarını yaratan Hâlık’tır. Kahra müstehak olanları sonsuz kudretiyle kahreder. Allah Âdil-i Mutlak’tır ve haşr ü neşr gününde de kullarına adaletle muamele edecektir. O, gerçekleşeceği muhakkak bir vak’a olan kıyamet gününde de hükmü geçerli olan yegâne İlah’tır. O, Rahîm’dir, Hakîm’dir, Ğafûr’dur, Şekûr’dur, Sabûr’dur. Bütün hamd ve senalar Âlemlerin Rabbi O Allah’a mahsustur. Melik O, Veliyy O, Kadîm O, arşın ve semavatın Hâlık’ı O, Semî’ u Alîm O’dur. O dilediği kullarının tevbelerini kabul eder. Gönderdiği rızıklarla bütün canlıları besler. Dilediği kullarını atâ ve ihsanlarla şâd eder. Kapısına teveccüh edip ısrarla eşiğine yüz sürenleri bağışlar ve affeder. İçine düştüğü muhalefetten dolayı gönlünün derinlikleri nedâmet hisleriyle dolan kullarını sebâta muvaffak kılar; korku içerisinde Kendisine teveccüh eden kullarının kalbini de emn ü eman ile doldurur.</p>
			<p class="a_Paragraf">Ey Yüce Zâtından başka hiçbir ilah olmayan! Ey yegâne Büyük! Ey yegâne Ma’bûd! Ey ihsanları çok olan! Ey hiçbir şey Kendisine benzemeyen! Ey gücü her şeye yeten! Ey her şeyi gören ve bilen Allahım! Sen gizli olanları da, açık olanları da görür ve bilirsin. Ey sözü en doğru olan Rabbim! Sen Yüce Kelâmında, “<span class="italik_E">Bana dua edin, ben de size icabet edeyim</span>” buyuruyorsun. Yine biz kullarına, “<span class="italik_E">Allah’ın rahmetinden ümidinizi kesmeyin</span>” diyerek hep ümitle yaşamamızı ferman ediyorsun. İşte biz de, gönüllerimizi Senin rahmetine raptederek, dua ve yakarışlarımızla bir kez daha huzuruna gelmiş bulunuyor ve dualarımızın kabul göreceği ümidiyle ellerimizi açıyoruz: Ey Yüceler Yücesi Rab! Dehrin afetlerinden ve utanılacak durumlara düşmekten bizi muhafaza et. Ötede de bizi başımızı öne eğdirecek hâllere düşürme. </p>
			<p class="a_Paragraf">Hakk olan Allah’tan başka ilah yoktur ve en büyük hakikat budur. Yegâne Rab olan Allah’tan başka ilah yoktur. İman ile, sıdk ile söylenecek en büyük gerçek, “Allah’tan başka hiçbir ilah yoktur” gerçeğidir. İnanarak, “Allah’tan başka ilah yoktur” demek, Cehennem’den kurtuluşun vesilesi demektir. Allah’tan başka ilah yoktur ve yalnız O’na kul ve köle olunur. Allah’tan başka hiçbir ilah yoktur ve lütuf ve şefkat yalnız O Yüceler Yücesinden beklenir. Şevk ve aşk ile her zaman ikrâr ederiz ki, “Allah’tan başka ilah yoktur.” Allah’tan başka ilah yoktur ve Hazreti Muhammed <span class="_aleyhisselam-_E _idGenCharOverride-1">(aleyhi ekmelüssalavât ve etemmütteslîmât)</span> Efendimiz O’nun Resûlüdür. </p>
			<p class="a_Paragraf">Allahım! Bedenimi, saçımı, derimi, dinimi, dünyamı, ailemi, malımı, evlâdımı, neslimi, Cenab-ı Allah’ın bana olan bütün nimet ve ihsanlarını, kadını erkeğiyle bütün mümin kardeşlerimi, eziyet verenlerin, kötülük yapanların şerrinden, korkup çekindiklerimden, arabı acemiyle bütün insanların fitnesinden, cinlerin, insanların, şeytanların ve şeytan ordularının şerrinden, zalim idarecilerin ve avenesinin kötülüklerinden, gökten inen ve göğe yükselenlerin şerrinden, gecenin ve gündüzün barındırdıklarının kötülüklerinden ve Senin “<span class="italik_E">perçemini tuttuğun her şeyin</span>” şerrinden Sana sığınıyorum. “<span class="italik_E">Şüphesiz ki Rabbimin her icraatı en doğru ve en güzeldir.</span>”</p>
			<p class="a_Paragraf">Allahım! Senin izin ve inayetinle sabaha/akşama erdim.</p>
			<p class="a_Paragraf">Allahım! Yarattıkların içinde şerli olanların şerrinden beni muhafaza buyur. Sen azamet tahtının yegâne Sultanısın. Boğulmaktan, yangından, yere batırılmaktan, kayalardan, zelzeleden, dehşet veren, darmadağın eden şiddetli ses ve sayhadan, her türlü fitneden, insanları çarpan yıldırımlardan, cünûn ve delilikten, dünyada ve âhirette her türlü bela ve musibetten beni muhafaza buyur. Mukarreb meleklerin, enbiya ve mürselînin, hâssaten Senin kulun, resûlün ve nebîn Hazreti Muhammed’in <span class="_aleyhisselam-_E _idGenCharOverride-1">(sallallahu aleyhi ve sellem)</span> Sana sığınıp, Senden yardım istediği hususlarda, ben de Sana sığınıyor ve Senin yardımını diliyorum. Efendimiz’in Senden istediği bütün hayırları ben de istiyor, ben de diliyorum.</p>
			<p class="a_Paragraf">Allahım! Senden başka ilah yoktur. Yegâne İlah Sensin. Senin hiçbir ortağın bulunmaz. Sen Vâhid, Ferd, Samed ve Vitr’sin. Eş ve evlat edinmek gibi yarattıklarına mahsus ârizî hallerden de münezzehsin, berîsin. </p>
			<p class="a_Paragraf">Allahım! Senden başka bir ilah yoktur. Sen Rahman ve Rahîmsin. Göklerin ve yerin mülkü bütünüyle Sana aittir. Sen her şeye Kâdirsin. Sesler ve gönüller Senin huzurunda büsbütün saygı ve huşû kesilirler. Ey beni bütün tasalarımdan kurtaran! Ey güçlük ve zorluklarla karşılaştığımda inayetiyle sahip çıktığını gösteren! Ey Hazreti İbrahim’in, Hazreti İsmail’in, Hazreti İshak’ın, Hazreti Ya’kub ve torunlarının, Hazreti Musa’nın ve Hazreti Harun’un <span class="_aleyhisselam-_E _idGenCharOverride-1">(alâ nebiyyina ve aleyhimüsselâm)</span> Rabbi! Ey her fısıltıyı duyan ve gören! Ey benim biricik Rabbim! Senin katiyyen bir şerîkin, bir ortağın yoktur. Ey rahmeti sonsuz olan Erhamürrahimîn! Efendimiz Hazreti Muhammed’e <span class="_aleyhisselam-_E _idGenCharOverride-1">(sallallahu aleyhi ve sellem)</span>, paklardan pak ehline, iyilerden iyi ashâbına salât ü selâm eyle ve dualarımızı nezd-i Ulûhiyetinde kabul buyur.</p>
			<div class="_idFootnotes">
				<div class="_idFootnote" id="footnote-288-33">
					<p class="b_Paragraf"><a class="_idFootnoteAnchor" href="#footnote-288-33-backlink">33</a>	Musahhar kılma, hizmetine verme.</p>
				</div>
				<div class="_idFootnote" id="footnote-288-34">
					<p class="b_Paragraf"><a class="_idFootnoteAnchor" href="#footnote-288-34-backlink">34</a>	Burada kötülüğünden Allah’a sığınılan isim ya da isimler mülahazaya alınabilir veya zikredilebilir. </p>
				</div>
				<div class="_idFootnote" id="footnote-288-35">
					<p class="b_Paragraf"><a class="_idFootnoteAnchor" href="#footnote-288-35-backlink">35</a>	Burada isim(ler) zikredilebilir. </p>
				</div>
				<div class="_idFootnote" id="footnote-288-36">
					<p class="b_Paragraf"><a class="_idFootnoteAnchor" href="#footnote-288-36-backlink">36</a>	Bu dua sabah namazından sonra okunursa 14, diğer namazlardan sonra okunursa 11 defa tekrar edilerek okunur.</p>
				</div>
			</div>
		</div>
	</body>
</html>