<html xmlns="http://www.w3.org/1999/xhtml">
	<head>
		<title>Yakaran_Gonuller-11</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Yakaran_Gonuller" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-277"><span class="bold_E">Esmâ-i Hüsna Dua ve Virdleri</span></p>
			<p class="Baslik_2" id="_idParaDest-278"><span class="bold_E">Esmâ-i Hüsna Virdi</span></p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf">“Ey Allah! <span class="ayet_kaynaklari_E _idGenCharOverride-1">(3 defa)</span>” “Ey Rahman! <span class="ayet_kaynaklari_E _idGenCharOverride-1">(3 defa)</span>” “Ey Rahîm!<span class="ayet_kaynaklari_E _idGenCharOverride-1"> (3 defa)</span>” Ey Kendisinden başka ilah olmayan Allahım! İsteklerimi Sana arzediyorum. Ey Rahman Allahım! Ey Melik ve Kuddûs Allahım! Ey Müheymin ve Azîz Allahım! Ey Cebbâr ve Mütekebbir Allahım! Ey Hâlık ve Bâri’ Allahım! Ey Musavvir ve Ğaffâr Allahım! Ey Kahhâr ve Vehhâb Allahım! Ey Rezzâk ve Tevvâb Allahım! Ey Fettâh ve Alîm Allahım! Ey Kâbid(z) u Bâsıt Allahım! Ey Hâfid u Râfi’ Allahım! Ey Semî’ ve Basîr Allahım! Ey Hakem ve Adl Allahım! Ey Latîf ve Habîr Allahım! Ey Ğafûr ve Şekûr Allahım! Ey Hafîz ve Mukît Allahım! Ey Hasîb ve Celîl Allahım! Ey Kerîm ve Rakîb Allahım! Ey Vâsi’ ve Hakîm Allahım! Ey Vedûd ve Mecîd Allahım! Ey Bâis ve Vâris Allahım! Ey Allahım, ey Seyyidler Seyyidi Seyyidü’s-sâdât! Ey Allahım, ey dualara icabet eden Mücîbü’d-deavât! Ey Allahım, ey dereceleri yükselten Refîu’d-derecât! Ey Allahım, ey iyilik ve güzelliklerin gerçek sahibi Veliyyü’l-hasenât! Ey Allahım, ey bahşettiği nimetlere büyük bereketler ihsan eden Azîmü’l-berekât! Ey Allahım, ey kusur ve günahları bağışlayan Ğâfiru’s-seyyiât! Ey Allahım, ey kullarının istek ve ihtiyaçlarını karşılayan Mu’tiyü’l-mes’ûlât! Ey Allahım, ey bütün sesleri duyan Sâmiu’l-esvât! Ey Allahım, ey belaları def’ eden Dâfiu’l-beliyyât! Ey Allahım, ey bütün sırları ve gizli şeyleri bilen Âlimü’s-sirri ve’l-hafiyyât!</p>
			<p class="a_Paragraf">Ey Yüce Allahım! Sen Sübhansın; bütün noksanlardan pak ve Müberra, ehl-i dalâletin bâtıl fikirlerinden münezzeh ve muallâ, kâinatın bütün kusurlarından mukaddes ve muarrâsın. Ey Yüce Zâtından başka hiçbir ilah olmayan Allahım! Bizi dünyanın ve âhiretin bütün afetlerinden muhafaza buyur. Ey Allahım, ey merhameti en güzel, en hayırlı olan! Ey Allahım, ey en güzel şekilde koruyan! “Ey Allah! <span class="ayet_kaynaklari_E _idGenCharOverride-1">(3 defa)</span>” “Ey Rahman! <span class="ayet_kaynaklari_E _idGenCharOverride-1">(3 defa)</span>” “Ey Rahîm! <span class="ayet_kaynaklari_E _idGenCharOverride-1">(3 defa)</span>” “Ey Azîz! <span class="ayet_kaynaklari_E _idGenCharOverride-1">(3 defa)</span>” Ey sebebiyet verenlere göre zararları yaratan D(z)ârr! Ey en ince noktalarına kadar her şeyi görüp bildiği halde Kendisi bir Mevcûd-u Meçhûl olan, veraların verasında bulunan Latîf! Ey uyku gibi, mahlûkata mahsus avârızdan münezzeh olan Kayyûm! Ey her an ayrı bir şe’nde bulunan, kâinattaki tasarrufunda bir fâsıla olmayan Dâim! Ey ölüm Kendisine asla uğramayan ve uğramayacak olan, hayatı Kendinden, ebedî hayy olan Hayy! Ey Gâlib-i Mutlak olan Mâlik! Ey Kendisi için fenâ söz konusu olmayan Bâkî! Ey keremi vasfedilemeyecek kadar bol Kerîm! Ey her şeyi Kendine mahsus basarla, şeksiz şüphesiz, apaçık gören! Ey her şeyi tastamam bilen ve unutma gibi, yaratılmışlara mahsus avârızdan berî olan! Ey Allahım, ey Beyt-i Haram’ın Rabbi! Ey Allahım, ey Mescid-i Haram’ın Rabbi! Ey Allahım, ey nurun ve zulmetin, hem aydınlıkların hem de karanlıkların Rabbi! Ey bütün medh ü selâmlar Kendisine râci olan, bütün tahiyyât ve selâmların Rabbi! Ey Allahım, ey zıddı olmayan tek, Ehad! Ey Allahım, ey bütün kusurlardan Müberra olan ve her şey Kendisine muhtaç bulunan Samed! Ey Allahım, ey ikincisi, eşi, benzeri olmayan Vitr! Ey Allahım, ey şebîh ve benzeri olmayan Mevsûf! Ey Allahım, ey katiyen bir vezîr, muîn ve yardımcıya ihtiyaç duymayan Rabb! Ey Allahım, ey hiçbir kimseye ve hiçbir şeye muhtaç olmayan Ğaniyy! Ey Allahım, ey eşi ve dengi olmayan Melik! Ey Allahım, ey misli ve benzeri bulunmayan Mevcûd-u Mutlak! Ey Allahım! “<span class="italik_E">Ey Rabbim! Sensin İlah, Senden başka yoktur ilah! Sübhansın, bütün noksanlardan münezzehsin, yücesin! Doğrusu kendime zulmettim, yazık ettim. Affını bekliyorum Rabbim!</span>” Sübhansın Allahım; Seni kemâl üzere tesbih eder ve yine Sana hamd ederim. İsmin, Zâtın pek yücedir. Celâl ve azametin pek âlîdir. Senden başka Ma’bud bi’l-hak yoktur. </p>
			<p class="a_Paragraf">Allah’tan başka ilah yoktur. “<span class="italik_E">De ki, O Allah’tır, gerçek ilahtır ve birdir.</span>” Allah’tan başka ilah yoktur. “<span class="italik_E">Allah Samed’dir.</span>” Allah’tan başka ilah yoktur. “<span class="italik_E">Doğurmamıştır.</span>” Allah’tan başka ilah yoktur. “<span class="italik_E">Doğurulmamıştır.</span>” Allah’tan başka ilah yoktur. “<span class="italik_E">Hiçbir şey O’na denk olmamıştır.</span>”</p>
			<p class="a_Paragraf">Allah’tan başka ilah yoktur. Hazreti Muhammed <span class="_aleyhisselam-_E _idGenCharOverride-1">(aleyhi elfü elfi salâtin ve selâm)</span> Habîbullah’tır. Allah’tan başka ilah yoktur. Hazreti Âdem <span class="_aleyhisselam-_E _idGenCharOverride-1">(aleyhisselâm)</span> Safiyyullah’tır. Allah’tan başka ilah yoktur. Hazreti Nuh <span class="_aleyhisselam-_E _idGenCharOverride-1">(aleyhisselâm)</span> Neciyyullah’tır. Allah’tan başka ilah yoktur. Hazreti İbrahim <span class="_aleyhisselam-_E _idGenCharOverride-1">(aleyhisselâm)</span> Halîlullah’tır. Allah’tan başka ilah yoktur. Hazreti Musa <span class="_aleyhisselam-_E _idGenCharOverride-1">(aleyhisselâm)</span> Kelîmullah’tır. Allah’tan başka ilah yoktur. Hazreti İsa <span class="_aleyhisselam-_E _idGenCharOverride-1">(aleyhisselâm)</span> Ruhullah’tır. Allah’tan başka ilah yoktur ve Server-i Enbiya, Fahr-i Kainat Efendimiz Hazreti Muhammed <span class="_aleyhisselam-_E _idGenCharOverride-1">(aleyhisssalâtü vesselâm)</span> Resûlullah’tır. Allah’tan başka ilah yoktur. Tek ilah O’dur. O’nun ortağı yoktur. Mülk O’nundur; hamd de O’nadır. O her şeye gücü yeten Kâdir-i Mutlaktır.</p>
			<p class="Baslik_2" id="_idParaDest-279"><span class="bold_E">İsm-i Celîl Duası</span></p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf">Celîl ve Cebbâr Allah’tan başka ilah yoktur. Vâhid ve Kahhâr Allah’tan başka ilah yoktur. Her şeyi bilen ve bazı şeyleri örten Muttali’ ve Settâr Allah’tan başka ilah yoktur. Geceyi ve gündüzü yaratan Allah’tan başka ilah yoktur. Allah’tan başka ilah yoktur. O’nun şerîki yoktur. Bir tek ilah O’dur. Biz de yalnız O’na hamd ederiz. Allah’tan başka ilah yoktur. O’nun şerîki yoktur. Bir tek ilah O’dur. Biz de yalnız O’na şükrederiz. Allah’tan başka ilah yoktur. O’nun ortağı yoktur. Bir tek ilah O’dur. Hazreti Muhammed <span class="_aleyhisselam-_E _idGenCharOverride-1">(aleyhi ekmelüssalavât ve etemmütteslîmât)</span> Allah’ın şanı yüce Resûlüdür. Hayy ve Kayyûm O’dur. Ey Hayy u Kayyûm! Allah’ın salât ve selâmı, kullarının en hayırlısı olan Efendimiz Hazreti Muhammed’e, âline ve bütün ashâbına olsun. Âmin!</p>
			<p class="a_Paragraf">Ey şanı yüce Allahım! Ey Merhametliler Merhametlisi! Merhametine dehâlet ediyorum. Ne olur, ben(den)i bağışla.</p>
			<p class="Baslik_2" id="_idParaDest-280"><span class="bold_E">İsm-i A’zam Duaları</span></p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf"><span class="bold_E">Enes ibn Mâlik </span><span class="_aleyhisselam-_E _idGenCharOverride-1">(radıyallahu anh)</span><span class="bold_E"> rivayeti: </span>Allahım! Yalnız Sana hamd ediyorum. Senden başka ilah yoktur. İhsanları nihayetsiz Mennân Sensin. Ey şefkati ve ihsanı bol Hannân u Mennân! Ey gökleri ve yeri eşsiz şekilde yaratan! Ey celâl ve ikram sahibi Allahım! Bunları ikrar ve itiraf ediyor, Senden dileniyorum: Efendimiz Hazreti Muhammed’e ve güzide ailesine salât eyle. Sen Merhametliler Merhametlisisin. Merhametine sığınıyorum, lütfen ve keremen, ihtiyacımı lutfet.</p>
			<p class="a_Paragraf"><span class="bold_E">Sa’d ibn Ebî Vakkâs </span><span class="_aleyhisselam-_E _idGenCharOverride-1">(radıyallahu anh)</span><span class="bold_E"> rivayeti: </span>“<span class="italik_E">Ya Rabbî! Sensin İlah, Senden başka yoktur ilah! Sübhansın, bütün noksanlardan münezzehsin, Yücesin! Doğrusu kendime zulmettim, yazık ettim. Affını bekliyorum Rabbim!</span>”</p>
			<p class="a_Paragraf"><span class="bold_E">Büreyde </span><span class="_aleyhisselam-_E _idGenCharOverride-1">(radıyallahu anh)</span><span class="bold_E"> rivayeti:</span> Ey Yüce Allahım! Dilenmek için kapına geldim. Şehadet ederim ki, yegâne ilah Sensin. Senden başka bir ilah yoktur. “<span class="italik_E">Ne doğurulmuş, ne de doğmuştur</span>” hakikatinin yegâne sahibi, Ehad ve Samed yalnız Sensin. </p>
			<p class="a_Paragraf"><span class="bold_E">Esmâ bint-i Zeyd </span><span class="_aleyhisselam-_E _idGenCharOverride-1">(radıyallahu anhâ)</span><span class="bold_E"> rivayeti: </span>“<span class="italik_E">Elif. Lâm. Mîm. Allah’tan başka ilah yoktur. Hayy’dır, Kayyûm’dur.</span>” “<span class="italik_E">Sizin ilahınız tek bir ilahtır. O’ndan başka bir ilah yoktur. O Rahman’dır, Rahîm’dir.</span>”</p>
			<p class="a_Paragraf"><span class="bold_E">Muaz ibn Cebel </span><span class="_aleyhisselam-_E _idGenCharOverride-1">(radıyallahu anh)</span><span class="bold_E"> rivayeti: </span>Ey celâl ve ikram sahibi!</p>
			<p class="a_Paragraf"><span class="bold_E">Muaz ibn Cebel’e </span><span class="_aleyhisselam-_E _idGenCharOverride-1">(radıyallahu anh)</span><span class="bold_E"> ait diğer rivayet: </span>Ey Yüce Allahım! İhtiyaçlarımı yalnız Sana arz ediyorum. Yegâne ilah Sensin. Senden başka bir ilah yoktur. “<span class="italik_E">Ne doğurulmuş, ne de doğmuştur</span>” gerçeğinin biricik sahibi, Ehad ve Samed de yalnız Sensin. </p>
			<p class="a_Paragraf"><span class="bold_E">Ebû Ümâme el-Bâhilî </span><span class="_aleyhisselam-_E _idGenCharOverride-1">(radıyallahu anh)</span><span class="bold_E"> rivayeti:</span> Ey Merhametliler Merhametlisi! Sana teveccüh ettim, yüzümü yalnız Sana döndüm. </p>
			<p class="a_Paragraf"><span class="bold_E">İbn Abbas </span><span class="_aleyhisselam-_E _idGenCharOverride-1">(radıyallahu anh) </span><span class="bold_E">rivayeti:</span> Allahım! Senden en yüce, en azîz, en ulu ve en kerîm ismin hakkı için istiyorum. </p>
			<p class="a_Paragraf"><span class="bold_E">Ebu’d-Derdâ ve İbn Abbas </span><span class="_aleyhisselam-_E _idGenCharOverride-1">(radıyallahu anhuma)</span><span class="bold_E"> rivayeti:</span> Rabbim! Rabbim!</p>
			<p class="a_Paragraf"><span class="bold_E">Hazreti Aişe </span><span class="_aleyhisselam-_E _idGenCharOverride-1">(radıyallahu anhâ)</span><span class="bold_E"> rivayeti:</span> Ey Rabbim! Ey Rabbim! </p>
			<p class="a_Paragraf"><span class="bold_E">Muaviye </span><span class="_aleyhisselam-_E _idGenCharOverride-1">(radıyallahu anh)</span><span class="bold_E"> rivayeti: </span>Allah’tan başka ilah yoktur. Büyük Allah’tır. Allah’tan başka ilah yoktur. Bir tek ilah O’dur. O’nun ortağı yoktur. Mülk O’nun, hamd O’nadır. O her şeye gücü yeten Kudreti Sonsuz’dur. Allah’tan başka ilah yoktur. Gerçek havl ve kuvvet yalnız Aliyy ü Azîm Allah’a aittir ve O’nun lütfu iledir. </p>
			<p class="a_Paragraf"><span class="bold_E">Ubâde ibn es-Sâmit </span><span class="_aleyhisselam-_E _idGenCharOverride-1">(radıyallahu anh)</span><span class="bold_E"> rivayeti: </span>Allah’tan başka ilah yoktur. Bir tek ilah O’dur. O’nun şerîki yoktur. Mülk O’nundur; hamd de O’nadır. O’nun sonsuz gücü her şeye yeter. Hamd Allah’a mahsustur. Allah Sübhan’dır. Allah’tan başka ilah yoktur. Büyük Allah’tır. Havl ve kuvvet sahibi yalnız Aliyy ü Azîm Allah’tır. </p>
			<p class="a_Paragraf"><span class="bold_E">İmam Taberânî </span><span class="_aleyhisselam-_E _idGenCharOverride-1">(rahimehullah)</span><span class="bold_E"> rivayeti: </span>Allah’tan başka ilah yoktur. Bir tek ilah O’dur. O’nun şerîki yoktur. Mülk O’nundur; hamd de O’nadır. O’nun sonsuz gücü her şeye yeter. Havl ve kuvvet sahibi yalnız Aliyy ü Azîm Allah’tır.</p>
		</div>
	</body>
</html>