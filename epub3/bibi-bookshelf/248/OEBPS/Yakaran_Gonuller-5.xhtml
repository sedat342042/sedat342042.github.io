<html xmlns="http://www.w3.org/1999/xhtml">
	<head>
		<title>Yakaran_Gonuller-5</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Yakaran_Gonuller" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-8">Peygamber Efendimiz’in (s.a.s.) Duaları</p>
			<p class="Baslik_2" id="_idParaDest-9">Herhangi Bir Vakit ile Kayıtlı Olmayan Dualar</p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf">“Lâ ilâhe illâllah. <span class="ayet_kaynaklari_E _idGenCharOverride-1">(100 defa)</span>” Allah’tan başka hiçbir ilah yoktur. O birdir ve ortağı yoktur. Mülk bütünüyle O’nundur; hamd de O’na mahsustur. Şehadet ederim ki, Allah’tan başka bir ilah yoktur ve yine şehadet ederim ki, Hazreti Muhammed <span class="_aleyhisselam-_E _idGenCharOverride-1">(sallallahu aleyhi ve sellem)</span> O’nun kulu ve resûlüdür. Şehadet ederim ki, Allah’tan başka bir ilah yoktur. Allah tektir ve şerîki bulunmaz. Şehadet ederim ki, Muhammed <span class="_aleyhisselam-_E _idGenCharOverride-1">(aleyhissalâtü vesselâm)</span> O’nun kulu ve elçisidir. İsa <span class="_aleyhisselam-_E _idGenCharOverride-1">(salavâtullahi ve selâmühû alâ nebiyyinâ ve aleyh)</span> de Allah’ın kulu, kullarından bir kadının oğlu, Hazreti Meryem’e ilkâ ettiği bir kelimesi ve O’ndan gelen bir ruhtur. Muhakkak ki Cennet hak, Cehennem de haktır. </p>
			<p class="a_Paragraf">“Sübhan’dır Allah, her türlü eksiklikten münezzehtir. Yüce şanına yaraşır şekilde hamd olsun O’na. Azamet tahtının O yegâne Sultanı, en güzel şekilde tesbihe layıktır. <span class="ayet_kaynaklari_E _idGenCharOverride-1">(100 defa)</span>”</p>
			<p class="a_Paragraf">Yüce Allah’ı, Kendisine mahsus hamd ile, mahlûkatı adedince, Zâtının hoşnutluğu kadar, arşının ağırlığı ve kelimelerinin mürekkepleri miktarınca tesbih ederim. Allah’ı, mahlûkatı sayısınca tesbih ederim. Allah’ı, Zâtının hoşnutluğu kadar tesbih ederim. Allah’ı arşının ağırlığınca tesbih ederim. Allah’ı kelimelerinin mürekkepleri kadar tesbih ederim.</p>
			<p class="a_Paragraf">Semadaki mahlûkatı adedince “Sübhanallah.” Arzda yarattıkları sayısınca “Sübhanallah.” Sema ve arz arasındakiler sayısınca “Sübhanallah.” Yarattığı, yaratıyor olduğu ve yaratacağı varlıklar adedince “Sübhanallah.”</p>
			<p class="a_Paragraf">Gökte yarattıkları sayısınca “Allahuekber.” Arzda yarattıkları sayısınca “Allahuekber.” Arz ve sema arasındakiler adedince “Allahuekber.” Yarattığı, yaratıyor olduğu ve yaratacağı mevcûdat adedince “Allahuekber.”</p>
			<p class="a_Paragraf">Semada yarattığı mahlûkat adedince “Elhamdülillah.” Yeryüzündeki mahlûkat sayısınca “Elhamdülillah.” Yerler ve gökler arasındakiler sayısınca “Elhamdülillah.” Yarattığı, yaratıyor olduğu ve yaratacağı şeyler adedince “Elhamdülillah.”</p>
			<p class="a_Paragraf">Semada yarattığı varlıklar adedince “Lâilâheillallah.” Yeryüzünde var ettiği mevcûdât adedince “Lâilâheillallah.” Yer ve gök arasında olanlar sayısınca “Lâilâheillallah.” Yarattığı, yaratıyor olduğu ve yaratacağı her şey adedince “Lâilâheillallah.”</p>
			<p class="a_Paragraf">Semadaki varlıklar adedince “Lâ havle velâ kuvvete illâ billâh.” Yerküredeki varlıklar adedince “Lâ havle velâ kuvvete illâ billâh.” Sema ve yerküre arasındaki bütün mevcûdât sayısınca “Lâ havle velâ kuvvete illâ billâh.” Yarattığı, yaratıyor olduğu ve yaratacağı ne varsa, hepsi sayısınca “Lâ havle velâ kuvvete illâ billâh.” </p>
			<p class="a_Paragraf">Mahlûkatı sayısınca “Sübhanallah.” Yarattıkları dolusunca “Sübhanallah.” Sema ve arzdakiler adedince “Sübhanallah.” Yer ve göktekiler dolusunca “Sübhanallah.” Kitabında sayıp ortaya koyduğu şeyler adedince Sübhanallah. Kitabında saydıkları dolusunca “Sübhanallah.” Her şey adedince “Sübhanallah”, her şey dolusunca “Sübhanallah.”</p>
			<p class="a_Paragraf">Mahlûkatı sayısınca “Elhamdülillah.” Yarattıkları dolusunca “Elhamdülillah.” Sema ve arzdakiler adedince “Elhamdülillah.” Arz ve semadakiler dolusunca “Elhamdülillah.” Kitabının sayıp ortaya koyduğu şeyler adedince “Elhamdülillah.” Kitabının saydıkları dolusunca Elhamdülillah. Her şey adedince “Elhamdülillah”, her şey dolusunca “Elhamdülillah.”</p>
			<p class="a_Paragraf">Mahlûkatı sayısınca “Allahuekber.” Yarattıkları dolusunca “Allahuekber.” Sema ve arzdakiler adedince “Allahuekber.” Yer ve göktekiler dolusunca “Allahuekber.” Kitabında sayıp ortaya koyduğu şeyler adedince “Allahuekber.” Kitabında saydıkları dolusunca “Allahuekber.” Her şey adedince “Allahuekber”, her şey dolusunca “Allahuekber.”</p>
			<p class="a_Paragraf">“Sübhan’dır Allah. Bütün hamd ü senalar Allah’adır. Allah’tan başka ilah yoktur. Büyük Allah’tır. <span class="ayet_kaynaklari_E _idGenCharOverride-1">(100 defa)</span>”</p>
			<p class="a_Paragraf">“Rabbim! Yarlığa beni ve tevbemi kabul buyur; hiç şüphesiz Sen Tevvâb ü Rahîm’sin. <span class="ayet_kaynaklari_E _idGenCharOverride-1">(100 defa)</span>”</p>
			<p class="a_Paragraf">“Allahım! Mağfiretini diliyor ve Sana tevbe ediyorum. <span class="ayet_kaynaklari_E _idGenCharOverride-1">(100 defa)</span>”</p>
			<p class="a_Paragraf">Allahım! Senden dünyada ve âhirette af ve afiyet diliyorum. Ey Merhametliler Merhametlisi, celâl ve ikram sahibi Rabbim! Dünyada ve âhirette afv ü afiyet ihsan eyle. <span class="italik_E">“Allah bize yeter; O ne güzel vekildir!” “O, ne güzel Mevlâ ve ne güzel yardımcıdır!”</span> Salih ameller işleyebilmek ve günahlardan uzak durabilmek gibi güç ve kuvvet gerektiren her hâlimiz ve her işimizde lazım olan güç ve kuvvet ancak Allah’ın lütfu iledir. </p>
			<p class="a_Paragraf">Allahım! Efendimiz Hazreti Muhammed’e ve O’nun nebî ve resûl kardeşlerine, mahlûkatın sayısınca, Ulu Zâtının rızası, Arşının ağırlığı ve kelimelerinin mürekkepleri miktarınca salât eyle.</p>
			<p class="a_Paragraf">Allahım! Efendimiz Hazreti Muhammed’e ve âline, Senin ölçüler üstü kemâlin ölçüsünde, o kemâle yaraşır ve Nebiy-yi Ekrem Efendimiz’in Senin nezdindeki büyüklüğüne uygun şekilde salât eyle.</p>
			<p class="a_Paragraf">Allahım! Tembellikten, düşkünlük derecesine varan ihtiyarlıktan, borç altında ezilmekten ve günahlardan Sana sığınıyorum. Cehennem azabından ve fitnesinden, kabirde azaba dûçâr kalmaktan, zenginlik ve fakirlik fitnelerinin şerrinden ve Mesîh-i Deccal’ın fitnesinin şerrinden de Sana iltica ediyorum.</p>
			<p class="a_Paragraf">Allahım! Hatalarımı kar ve dolu suyu ile yıka. Beyaz elbisenin kirlerden arındığı gibi, kalbimi günahlardan arındır ve benimle günahlarımın arasını, doğu ile batının arasını ayırdığın gibi ayır.</p>
			<p class="a_Paragraf">Allahım! Aciz düşmekten, tembellik yaşamaktan, korkak davranmaktan ve kocamaktan Sana sığınırım. Kabir azabından Sana iltica ediyor; hayatın ve ölümün fitnelerinden de yine Sana sığınıyorum.</p>
			<p class="a_Paragraf">Allahım! Kalb katılığından, gafletten, fakirlikten, zillet ve meskenetten Sana sığınırım. Fakirlikten, küfür ve nankörlükten, fısktan, ihtilaf çıkarmaktan, süm’a ve riyadan, kulluğumu başkalarının duyup görmesine bağlamaktan da Sana sığınırım. Sağırlık, dilsizlik, delilik ve cüzzam gibi ağır hastalıklardan da yine sadece Sana iltica ediyorum Allahım.</p>
			<p class="a_Paragraf">Allahım! Gücümün zayıflığını, çaresizliğimi ve insanlarca önemsenmeyişimi Sana arz ediyorum.</p>
			<p class="a_Paragraf">Allahım! Nefsime takva bahşeyle ve onu temizle; onu temizleyecek olan şüphesiz yalnız Sensin. Sen, onun velîsi ve mevlâsısın.</p>
			<p class="a_Paragraf">Allahım! Fayda vermeyen ilimden, ürpermeyen kalbden, doyma bilmeyen nefisten ve icabet edilmeyen duadan Sana sığınıyorum. İşlediğim ve işlemediğim amellerin şerrinden Sana sığınıyorum Allahım! Bildiklerim ve bilmediklerimin şerrinden de yine Senin rahmetine iltica ediyorum Allahım!</p>
			<p class="a_Paragraf">Ey Rahman ü Rahîm, celâl ve ikram sahibi, Hayy u Kayyûm olan Allahım! Nimetinin zevalinden, afiyetinin değişmesinden, azabının ansızın gelip çatmasından ve her türlü gazabından Sana sığınıyorum.</p>
			<p class="a_Paragraf">Allahım! Enkaz altında kalmaktan Sana sığınırım. Düşmekten ve yuvarlanmaktan Sana sığınırım. Boğulmaktan, yanmaktan, kocamaktan Sana sığınırım. Ölüm esnasında şeytanın çarpmasından Sana sığınırım. Yılan ve akrep gibi hayvanlar tarafından sokulmuş olarak ölmekten de yine Sana sığınırım.</p>
			<p class="a_Paragraf">Allahım! Huy, amel, arzu ve hastalıkların kötü olanlarından Sana sığınırım. </p>
			<p class="a_Paragraf">Allahım! Borca batmaktan, düşmanın galebesinden ve insanların başıma gelen musibetlere sevinmesinden Sana sığınırım. Her türlü üzüntü, tasa, acizlik, tembellik, korkaklık, cimrilikten, yine borç altında ezilmek ve insanlara mağlup olmaktan Sana sığınıyorum. Faydasız ilimden, ürperti duymayan kalbden, işitilmeyen duadan, doymayan nefisten, açlıktan -ki o ne kötü bir arkadaştır-, hıyanetten -ki o ne kötü bir sırdaştır-, tembellikten, korkaklıktan, cimrilikten, kocamaktan, erzel-i ömre düşüp bunamaktan, Deccal fitnesinden, kabir azabından, hayatın ve ölümün fitnesinden Sana sığınıyorum Allahım.</p>
			<p class="a_Paragraf">Allahım! Senden, her zaman âh u enînlerle yakaran, Sana karşı saygı ile dopdolu ve her zaman Senin yoluna yönelen kalbler dileniyoruz. </p>
			<p class="a_Paragraf">Allahım! Senden rahmetini celbedecek şeyleri, mağfiretinin vesilelerini, her türlü günahtan uzak durmayı, her türlü iyiliğe muvaffak kılınmayı, Cennet’e nâil ve Cehennem’den âzâd olmayı diliyoruz.</p>
			<p class="a_Paragraf">Ne olur, bilerek ya da bilmeyerek işlediğim bütün günahlarımı bağışla Allahım!</p>
			<p class="a_Paragraf">Allahım! Senden, yapıp ettiklerimde beni en doğruya hidayet etmeni diliyor ve nefsimin şerrinden Sana sığınıyorum.</p>
			<p class="a_Paragraf">Allahım! Beni azîz kıl, eksiklerimi gider, bana rızık ihsan et, beni salih amellere ve güzel ahlâka ilet. İlet ki, bunların salih olanına ancak Sen iletir, kötülerinden de ancak Sen uzak tutarsın.</p>
			<p class="a_Paragraf">Allahım! Cüzzam, alaca ve benzeri kötü hastalıklardan Sana sığınıyorum.</p>
			<p class="a_Paragraf">Allahım! Ciddi ya da şaka olarak, hataen veya bilerek yaptığım kusurlarımı, işlediğim günahlarımı mağfiret buyur. Biliyorum ki, o kusurların hepsi bende vardır. Beni ihsanlarının bereketinden mahrum etme, mahrum ettiklerinle de imtihan eyleme.</p>
			<p class="a_Paragraf">Allahım! Günahlarımızı, zulüm ve haksızlıklarımızı, şaka ile ya da ciddi olarak, kasten veya hata yoluyla işlediğimiz kusurlarımızı mağfiret eyle. Bütün kusurlarımızı bağışla. Bağışla ki, o kusurların hepsi bizde vardır.</p>
			<p class="a_Paragraf">Allahım! Her işimin esası olan dinimi, içinde geçimim olan dünyamı ve döneceğim yer olan âhiretimi ıslah buyur. Hayatımı her türlü hayırları artırmaya, ölümümü de bütün şerlerden kurtulup huzura ermeye vesile eyle. </p>
			<p class="a_Paragraf">Allahım! Yaşamam hayırlı olduğu müddetçe beni yaşat. Vefatım hayırlı olduğunda da verdiğin can emanetini al.</p>
			<p class="a_Paragraf">Rabbim! Lehimde olan hususlarda bana inayet et, aleyhime olacak şeylerde değil. Bana yardım et, düşmanlarıma değil. Düşmanlarımın benim için hazırladıkları tuzakları boz ve onlara aleyhimde tekrar komplo kurma imkânı verme. Beni dosdoğru yola ilet ve o yolda yürümeyi benim için kolaylaştır. Haddini aşanlara karşı da her zaman yanımda ol. </p>
			<p class="a_Paragraf">Allahım! Beni, Seni çok zikreden, Sana çok şükreden, çok saygılı, çok itaatkâr, çok yakaran, çok huşûlu ve durmadan âh u enîn ile huzurunda yalvaran kullarından eyle. Rabbim! Tevbemi kabul buyur, günahımı yıka, duama icabet et, delilimi güçlendir; kalbime hidayet, dilime de istikamet ver ve sinemdeki kin ve nefreti söküp al. </p>
			<p class="a_Paragraf">Allahım! Senden, beni işimde sebatkâr ve doğru yolda azimli kılmanı diliyorum. İçimi nimetlerine karşı şükür hisleriyle doldur ve kulluğumu en güzel şekilde yerine getirmeye beni muvaffak kıl. Bana hep doğruyu söyleyen bir dil ve selim bir kalb ihsan buyur. Bildiğin şeylerin şerrinden Sana sığınıyor, onların hayrını Senden diliyor, malumun olan kusurlarımdan dolayı Senin mağfiretini talep ediyorum. Şüphesiz ki Sen, gayb âlemlerini de bilen yegâne Zâtsın.</p>
			<p class="a_Paragraf">Allahım! Bana varlığımın gayesini talim buyur ve beni nefsimin şerrinden koru.</p>
			<p class="a_Paragraf">Allahım! Senden, beni hayırlı işlere muvaffak kılmanı, kötülüklerden uzak tutmanı, fakirleri bana sevdirmeni, mağfiret ve merhametinle beni sarıp sarmalamanı ve insanları fitnelerle imtihan etmeyi murad buyurduğunda o fitnelere dûçâr kalmadan bendeki can emanetini almanı diliyorum. Ne olur, bana, Seni, Senin sevdiklerini ve beni Sana yaklaştıracak amelleri sevdir. </p>
			<p class="a_Paragraf">Allahım! Gözümden ve kulağımdan gönlüme hep güzellikler akıt ve ömrüm oldukça onları sağlıklı eyle. Bana zulmedenlere karşı beni koru ve zulümlerinin cezasını vererek onlardan intikamımı al.</p>
			<p class="a_Paragraf">Ey gözlerin göremediği, zanların erişemediği, vasfa kalkışanların aciz düştüğü, hâdiselerin değiştiremediği, belalardan korkmayan; dağların ağırlıklarını, denizlerin hacmini, yağmur damlaların sayısını, ağaçlardaki yaprakların adedini ve üzerine gecenin karanlığının çöktüğü, gündüzün ışıklarının doğduğu her şeyin sayısını bilen; hiçbir semanın diğer bir semayı, hiçbir arzın bir başka arzı, hiçbir denizin dibindekini ve hiçbir dağın içindekileri Kendisinden gizleyemediği Allahım! Ömrümün en hayırlı anını sonu, amellerimin en hayırlısını son amelim ve günlerimin en hayırlısını da Sana kavuştuğum gün eyle.</p>
			<p class="a_Paragraf">Allahım! Her şeyim olan dinimi hakkımda bereketli eyle. Dönüş yerim olan âhiretimi ve maîşet mekânım olan dünyamı mübarek kıl. Hayatımı bütün hayırları artırarak yapmaya ve ölümümü her türlü şerden kurtulmaya vesile eyle.</p>
			<p class="a_Paragraf">Allahım! Senden, tertemiz bir hayat, dosdoğru bir ölüm ve huzurunda rezil rüsvay olmayacağım bir dönüş dileniyorum.</p>
			<p class="a_Paragraf">Allahım! Beni çok sabreden, çok şükreden, kendi gözümde küçük fakat insanların gözünde büyük bir kul eyle.</p>
			<p class="a_Paragraf">Ya Rabbi! Beni bağışla, bana merhamet eyle ve beni yolların en doğrusuna hidayet buyur.</p>
			<p class="a_Paragraf">Allahım! Nurun tastamam oldu, hidayet buyurdun, hamd olsun Sana. Hilmin öyle engin ki, bağışladın, hamd olsun Sana. Nimetlerini bol bol bahşettin, hamd olsun Sana. Senin kerem ve şerefin bütün şereflerin üstünde, şanın da topyekûn nâm ü nişanların ötesindedir. İhsanların hem en büyük hem de kulların için en meşakkatsizdir. Rabbimiz, Sana itaat edilir, Sen de takdir buyurup karşılığını verirsin. İsyan edilir, onu da bağışlarsın. Darda kalmışların imdadına yetişir, zarar ve sıkıntıları bertaraf eder, hastalara şifa verir, günahları bağışlar, tevbeleri de kabul buyurursun. Bütün bu nimetlerinin karşılığını Senden başka hiç kimse veremez, kimsenin sözü de Seni hakkıyla sena etmeye kâfi gelemez.</p>
			<p class="a_Paragraf">Allahım! Senden faydalı ilim istiyor, fayda vermeyen ilimden Sana sığınıyorum. Ne olur, amellerimi kabul buyur.</p>
			<p class="a_Paragraf">Allahım! Bana ihsan edeceğin rızkın en genişini yaşlılığımda ve ömrümün sonunda lutfeyle.</p>
			<p class="a_Paragraf">Allahım! Rahmetinden, dileklerin, duaların, muvaffakiyetlerin, amellerin, sevapların, hayatın ve ölümün en hayırlı olanını diliyorum. Beni dinin üzerine sabit kadem eyle, mizanımı ağır tut, beni tahkîkî imana ulaştır, derecemi yükselt, dua ve namazımı kabul buyur ve hatalarımı bağışla. Senden, Cennet’te en yüksek dereceleri diliyorum. Âmin! </p>
			<p class="a_Paragraf">Allahım! Bana bütün hayırların başını ve sonunu, en cami olanlarını, evvel ve âhirini, açık ve gizlisini ve Cennet’in en yüksek derecelerini lutfet. Âmin!</p>
			<p class="a_Paragraf">Allahım! Senden, yapacağım şeylerin, işleyeceğim amellerin, ortaya koyacağım fiillerin, gizli açık her şeyin en hayırlısını ve Cennet’in en yüksek derecelerini diliyorum. Âmin!</p>
			<p class="a_Paragraf">Allahım! Namımı yücelt, günah yükünü sırtımdan kaldır, hâlimi ıslah edip düzelt, kalbimi tertemiz hâle getir, namusumu muhafaza buyur, kalbimi nurlandır, günahımı affeyle ve beni Cennet’te en yüksek derecelerle serfiraz kıl. Âmin!</p>
			<p class="a_Paragraf">Allahım! Kulağımı, gözümü, ruhumu, bedenimi, ahlâkımı, ailemi, hayatımı, ölümümü ve amelimi mübarek eyle. İyiliklerimi kabul buyur ve beni Cennet’in en yüksek dereceleriyle lütuflandır. Âmin!</p>
			<p class="a_Paragraf">Allahım! Evvel Sensin; Senden önce hiçbir şey yoktur. Âhir Sensin; Senden sonra da hiçbir şey olamaz. Perçemini yed-i kudretinde tuttuğun bütün canlıların şerrinden Sana sığınıyorum. Günah işlemekten ve borca saplanmaktan da yine Sana iltica ediyorum.</p>
			<p class="a_Paragraf">Allahım! Beyaz elbisenin yıkanıp tertemiz olduğu gibi beni günah kirlerinden temizle.</p>
			<p class="a_Paragraf">Allahım! Doğu ile batının arasını uzak tuttuğun gibi, günahlarla benim aramı da öyle uzak tut. Bu, Hazreti Muhammed’in <span class="_aleyhisselam-_E _idGenCharOverride-1">(aleyhissalâtü vesselâm)</span> Rabbinden bir dileğidir.</p>
			<p class="a_Paragraf">Allahım! Cehennem ateşinden beni koru. Gece ve gündüz beni mağfiret eyle ve bana Cennet’te güzel bir menzil ihsan et.</p>
			<p class="a_Paragraf">Allahım! Senden beni Cehennem’den salimen kurtarıp emniyet içinde Cennet’e koymanı diliyorum.</p>
			<p class="a_Paragraf">Ey güzeli açığa çıkarıp çirkini örten.. ey günahlarından dolayı kullarını hemen muâheze etmeyen ve perdeyi yırtmayan.. ey affı güzel.. ey mağfireti bol.. ey rahmetini her yana saçan.. ey kullarının gizli yakarışlarını duyan.. ey bendelerinin arz-ı hâllerini ilettikleri yegâne merci.. ey afv u safhı geniş olan.. çokça ihsanda bulunan.. ey kullarının istihkakından önce nimetleri daha baştan bahşeden… ey Rabbimiz, ey Seyyidimiz, ey arzu ve dileklerimizin en son ufku, ey Allahım! Senden, vücudumu ateşte yakmamanı diliyorum. Cehennem azabından, açık-gizli bütün fitnelerden, Deccal fitnesinden de Sana sığınıyoruz Allahım.</p>
			<p class="a_Paragraf">Allahım! Belâ cenderesine, bela ağına dûçâr kalmaktan, şekavetin gelip çatmasından, hakkımızda takdir buyuracağın acı kazadan ve davranışlarımızda falso ve fiyaskolar içine girerek, hasımlarımızı sevindirmekten yine Sana sığınıyoruz.</p>
			<p class="a_Paragraf">Ey kalbleri dilediği gibi evirip çeviren Allahım! Kalblerimizi Hakk’a kulluğa çevir.</p>
			<p class="a_Paragraf">Ey kalbleri evirip çeviren Allahım! Kalbimi dinin üzere sabit kıl. </p>
			<p class="a_Paragraf">Ey Merhametliler Merhametlisi Allahım! Bizi bağışla, bize merhamet et, bizden razı ol, bizden kabul buyur, bizi Cennet’ine koy, Cehennem’den koru ve her hâlimizi, her işimizi ıslah eyle.</p>
			<p class="a_Paragraf">Allahım! Lütuflarını artır, eksiltme; bizi yücelt, hakir düşürme; bize ihsanlarda bulun, mahrum eyleme; bizi tercih et, başkalarını bize tercih etme; bizi Senden razı et ve Sen bizden razı ol.</p>
			<p class="a_Paragraf">Allahım! Seni zikir, Sana şükür ve güzelce ibadet edebilmemiz için bize yardım eyle.</p>
			<p class="a_Paragraf">Allahım! Bütün işlerimizde âkıbetimizi güzel eyle. Dünyada rezil rüsvay olmaktan ve âhirette azaba maruz kalmaktan bizi koru.</p>
			<p class="a_Paragraf">Allahım! Bize, bizi günahlardan uzak tutacak bir haşyet, Cennet’e ulaştıracak bir tâat ve dünya musibetlerini önemsetmeyecek kadar yakîn bahşet. Ömür verdiğin müddetçe kulaklarımızdan, gözlerimizden ve kuvvetimizden istifadeye bizleri muvaffak kıl. Onları hep kusurlardan sâlim eyle. Bize zulmedenlerden intikamımızı Sen al ve düşmanlık edenlere karşı bizi muzaffer et. Bizi, dinimizle alâkalı musibetlere maruz bırakma. Dünyayı en büyük hedefimiz, tek düşüncemiz ve ilmimizin varıp dayandığı son nokta yapma ve bize merhamet etmeyecekleri üzerimize musallat etme.</p>
			<p class="a_Paragraf">Allahım! Senden, rahmetini celbedecek amelleri, mağfiretine götürecek vesileleri, her türlü günahtan selâmette kalmayı, bütün iyiliklere nâil olmayı, Cennet’e ermeyi ve Cehennem’den kurtulmayı diliyoruz. Ey Merhametliler Merhametlisi Allahım! Üzerimizde bağışlamadığın günah, gidermediğin gam ve tasa, ödemeye muvaffak kılmadığın borç, rızana uygun dünya ve âhiret ihtiyaçlarımızdan is’af buyurmadığın bir şey bırakma. </p>
			<p class="a_Paragraf">Allahım! Bize dünyada da, âhirette de güzellik ver ve bizi Cehennem azabından muhafaza buyur. </p>
			<p class="a_Paragraf">Allahım! Nebiy-yi Ekremin Hazreti Muhammed’in <span class="_aleyhisselam-_E _idGenCharOverride-1">(sallallahu aleyhi ve sellem)</span> Senden istediği her hayrı biz de istiyor, yine Nebin Hazreti Muhammed’in <span class="_aleyhisselam-_E _idGenCharOverride-1">(aleyhissalâtü vesselâm)</span> Sana sığındığı her türlü şerden biz de Sana sığınıyoruz. Şüphesiz her hususta kullarına yardım edebilecek bir tek Sen varsın. Bütün dilekler de Sana ulaşır. Gerçek güç ve kuvvet sadece Allah’a aittir ve O’ndandır. </p>
			<p class="a_Paragraf">Allahım! Bilerek Sana bir şeyi ortak koşmaktan rahmetine sığınıyor, bilemediğim hususlarda da mağfiretini diliyorum.</p>
			<p class="a_Paragraf">İnsanlığın İftihar Tablosu Hazreti Muhammed’in <span class="_aleyhisselam-_E _idGenCharOverride-1">(sallallahu aleyhi ve sellem)</span> Rabbi olan Allahım! Ne olur, günahımı bağışla, kalbimdeki gayz ve hiddeti gider ve dalâlete sürükleyen fitnelerden beni muhafaza buyur.</p>
			<p class="Baslik_2" id="_idParaDest-10">Sabah Duaları</p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf"><span class="italik_E">Allahım! Selam Sensin, bütün kusurlardan sâlimsin ve herkes için selâmet kaynağısın. Ey celâl ve ikram sahibi! Bereket Senin şiarın, ululuk da şanındır. Allah, bütün noksan sıfatlardan münezzehtir. Bütün hamd ü senalar O’nadır. O’ndan başka ilah yoktur. Gerçek güç ve kuvvet, ululuk ve azamet tahtının yegâne sultanı Allah’ındır ve O’ndan gelir. “Allah o ilahtır ki, Kendisinden başka ilah yoktur. Hayy’dır, Kayyûm’dur. Kendisini ne bir uyuklama, ne de uyku tutar. Göklerde ve yerde ne varsa O’nundur. İzni olmadan huzurunda şefaat etmek kimin haddine? Yarattığı mahlûkların önünde, ardında ne var, hepsini bilir. Mahlûklar ise O’nun dilediğinden başka, ilminden hiçbir şey kavrayamazlar. O’nun kürsüsü gökleri ve yeri kaplamıştır. Gökleri ve yeri koruyup gözetmek O’na ağır gelmez; O öyle ulu, öyle büyüktür.”</span></p>
			<p class="a_Paragraf">“Sübhanallah. <span class="ayet_kaynaklari_E _idGenCharOverride-1">(33 defa)</span>” “Elhamdülillah.<span class="ayet_kaynaklari_E _idGenCharOverride-1"> (33 defa)</span>”<span class="italik_E"> </span>“Allahuekber. <span class="ayet_kaynaklari_E _idGenCharOverride-1">(33 defa)</span>”<span class="italik_E"> </span>“Lâilaheillallah. <span class="ayet_kaynaklari_E _idGenCharOverride-1">(100 defa)</span>”</p>
			<p class="a_Paragraf">Kovulmuş şeytanın şerrinden Allah’a sığınırım. Rahman ve Rahîm Allah’ın adıyla. </p>
			<p class="a_Paragraf">“Allahım! Sen, benim Rabbimsin; Senden başka ilah yoktur. Beni Sen yarattın. Ben, Senin kulunum ve gücüm yettiğince Sana olan ahdime ve vaadime bağlıyım. İşlediklerimin şerrinden Sana sığınırım. Üzerimdeki nimetlerini itiraf, günahlarımı da ikrar ederim. Beni bağışla; zira günahları sadece Sen bağışlarsın. <span class="ayet_kaynaklari_E _idGenCharOverride-1">(3 defa)</span>”</p>
			<p class="a_Paragraf">“Yüce ismi anılınca ne yerde ne de gökte hiçbir şeyin zarar veremeyeceği Allah’ın ismiyle ki, O Semî’ ve Alîm’dir. <span class="ayet_kaynaklari_E _idGenCharOverride-1">(3 defa)</span>” Mahlûkatının şerrinden Cenab-ı Allah’ın her türlü eksiklikten uzak, şifa ve deva vesilesi olan tastamam kelimelerine sığınırım. İnsî-cinnî bütün şeytanlardan, zarar verebilecek her canlıdan ve kem nazardan da Allah’ın tastamam (eksikliklerden münezzeh) kelimelerine (ilmine ve kudretine) sığınırım. </p>
			<p class="a_Paragraf">Allah’ın rahmetinden kovulmuş şeytanın şerrinden, her şeyi işiten ve bilen Allah’a sığınırım. Rahman ve Rahîm Allah’ın adıyla. <span class="italik_E">“Allah’tır gerçek İlah! O’ndan başka yoktur ilah. Görünmeyen ve görünen her şeyi bilir. O Rahman’dır, Rahîm’dir. Allah’tır gerçek İlah! O’ndan başka yoktur ilah! O Melik’tir, Kuddûs’tür, Selâm’dır. Mü’min’dir, Müheymin’dir, Aziz’dir, Cebbar’dır, Mütekebbir’dir. Allah, müşriklerin iddialarından münezzeh ve yücedir. Allah o gerçek İlahtır ki Hâlık’tır, Bâri’dir, Musavvir’dir. Hâsılı, en güzel isimler ve vasıflar O’nundur. Göklerde ve yerde ne varsa hepsi O’nu tesbih ve tenzih eder. O, Azîz’dir, Hakîm’dir.” “De ki, O, Allah’tır, gerçek ilahtır ve birdir. Allah Samed’dir. Ne doğurmuş, ne de doğurulmuştur. Ne de herhangi bir şey O’na denktir.</span><span class="ayet_kaynaklari_E _idGenCharOverride-1"> (3 defa)</span><span class="italik_E">”</span> <span class="italik_E">“De ki: Sabahın Rabbine sığınırım, yarattığı şeylerin şerrinden. Karanlığı çöktüğü zaman gecenin şerrinden. Düğümlere üfleyip büyü yapan büyücü kadınların şerrinden ve haset ettiği zaman hasetçinin şerrinden. </span><span class="ayet_kaynaklari_E _idGenCharOverride-1">(3 defa)</span><span class="italik_E">”</span> <span class="italik_E">“De ki: İnsanların Rabbine, insanların yegâne Hükümdarına, insanların İlahına sığınırım. O sinsi şeytanın şerrinden. O ki, insanların kalblerine vesvese verir. O şeytan, cinlerden de olur, insanlardan da. </span><span class="ayet_kaynaklari_E _idGenCharOverride-1">(3 defa)</span><span class="italik_E">” “Haydi, siz akşama girerken, sabaha çıkarken Allah’ı takdis ve tenzih edin, namaz kılın! Göklerde ve yerde hamd, güzel övgü O’na mahsustur. İkindi vaktinde de, öğleye girerken de, O’nu takdis ve tenzih edin, namaz kılın! O, ölüden diriyi çıkarır, diriden ölüyü çıkarır ve ölmüş toprağa hayat verir. İşte siz de öldükten sonra böylece diriltileceksiniz.”</span></p>
			<p class="a_Paragraf">Allahım! Senin inayetinle sabahladık; Senin inayetinle akşamladık; Senin inayetinle yaşar, Senin izninle ölürüz. Dönüş de Sanadır. Hamd, canımızı aldıktan sonra bizi tekrar dirilten Allah’a mahsustur. Dönüş de O’nadır.</p>
			<p class="a_Paragraf">Allahım! Senden başka ilah yoktur. Senin şerîkin de bulunmaz.</p>
			<p class="a_Paragraf">Allahım! Seni, yüce şanına yaraşmayacak her eksiklikten tenzih ediyor, günahlarımı bağışlamanı ve rahmetini diliyorum.</p>
			<p class="a_Paragraf">Allahım! İlmimi artır ve bahşettiğin hidayetten sonra kalbimi kaydırma. Yüce nezdinden bana rahmetini lutfet. Şüphesiz ki, Sen çok lütufkârsın.</p>
			<p class="a_Paragraf">“Allahım! Seyyidina Hazreti İbrahim ve ailesine salât ettiğin gibi, Efendimiz Hazreti Muhammed ve ailesine de salât et. Muhakkak ki Sen, her bakımdan hamde layık ve şanı yüce olansın. <span class="ayet_kaynaklari_E _idGenCharOverride-1">(10 defa)</span>” “Allahım! Seyyidina Hazreti İbrahim ve ailesine bereket ihsan ettiğin gibi, Efendimiz Hazreti Muhammed ve ailesine de bereket ihsan et. Muhakkak ki Sen, her bakımdan hamde layık ve şanı yüce olansın. <span class="ayet_kaynaklari_E _idGenCharOverride-1">(10 defa)</span>”</p>
			<p class="a_Paragraf">“Allahım! Senden başka ilah olmadığına ve Hazreti Muhammed’in <span class="_aleyhisselam-_E _idGenCharOverride-1">(aleyhissalâtü vesselâm)</span> Senin kulun ve resûlün olduğuna; Seni, hamele-i arşını, meleklerini ve bütün mahlûkatını şahit tutarak sabahladım. <span class="ayet_kaynaklari_E _idGenCharOverride-1">(3 defa)</span>”</p>
			<p class="a_Paragraf">Lebbeyk ya Rab, fermanına uydum, divanına geldim. Her zaman gelmeye de âmâdeyim. Her türlü hayır ve güzellik Senin elindedir; Senden gelir ve yine Sana döner. </p>
			<p class="a_Paragraf">Allahım! Bir söz söylemiş, bir yemin etmiş, bir nezirde bulunmuş yahut bir amel işlemiş olmayayım ki, Sen hepsini önceden dilemiş olmayasın. Neyi ki diledin, o olmuştur. Olmamasını dilediğin şey de olmamıştır. Gerçek güç ve kuvvet ancak Sana aittir ve Sendendir. Şüphesiz Senin gücün her şeye yeter.</p>
			<p class="a_Paragraf">Allahım! Yaptığım her dua, Senin rahmetinle muamelede bulunduğun, ettiğim her lanet de Senin lanet ettiğin kimsenin üzerine olsun. Sen dünyada ve âhirette benim yüce dostum ve velimsin; beni Müslüman olarak öldür ve salih kulların zümresine ilhak buyur.</p>
			<p class="a_Paragraf">Allahım! Senden, zarar verici bir şeye ve saptırıcı bir fitneye uğramaksızın, kazaya rıza, ölümden sonra rahat bir hayat, cemâline bakma lezzeti ve Sana kavuşma iştiyakı istiyor; zulmetmekten ya da zulme uğramaktan, düşmanlıkta bulunmaktan veya düşmanlığa maruz kalmaktan, hata işlemekten yahut bağışlanmayacak bir günaha girmekten Sana sığınıyorum.</p>
			<p class="a_Paragraf">Gökleri ve yeri yaratan, hem gayb hem de şehadet âlemlerini bilen, celâl ve ikram sahibi Allahım! Şu dünya hayatında Sana söz veriyor ve Seni sözüme şahit tutuyorum. Zaten Sen şahit olarak yetersin. Şehadet ederim ki, Senden başka ilah yoktur; birsin; ortağın bulunmaz; mülk Senindir, hamd Sana mahsustur ve Senin gücün her şeye yeter. Yine şehadet ederim ki, Hazreti Muhammed <span class="_aleyhisselam-_E _idGenCharOverride-1">(aleyhissalâtü vesselâmü mil’el-ard vessemâvât)</span> Senin kulun ve Resûlündür. Vaadinin hak, Senin huzuruna çıkmanın da hak olduğuna, kıyamet saatinin katiyen geleceğine ve Senin kabirdekileri dirilteceğine de şehadet ederim. Şayet beni nefsime bırakırsan, o zaman zaaf, kusur, günah ve hatalarla baş başa bırakmış olursun. Ben sadece Senin rahmetine itimat ediyorum. Ne olur, bütün günahlarımı bağışla; zira günahları ancak Sen bağışlarsın. Tevbemi kabul buyur, çünkü Sen, tevbe yollarını açan ve o tevbeleri kabul eden Tevvâb ü Rahîm’sin.</p>
			<p class="a_Paragraf">Uykuyu ve uyanıklığı yaratan Cenab-ı Allah’a hamd olsun. Beni sağ-salim ve her uzvum yerli yerinde dirilten Allah’a hamd olsun. Şehadet ederim ki, Allah ölüleri de diriltir ve O, her şeye gücü yetendir.</p>
			<p class="a_Paragraf">Biz de, bütün mülk de, Azîz ve Celîl olan Allah’a ait olarak sabahladık. Hamd Allah’a mahsustur; ululuk ve azamet yalnız Allah’ındır. Yaratma da, emir de, gece ve gündüz de, gece ile gündüzü mesken tutmuş her şey de yalnızca Allah’a aittir.</p>
			<p class="a_Paragraf">Allahım! İçinde bulunduğumuz şu günün evvelini sulh ü salâh, ortasını felah, sonunu da her bakımdan muvaffakiyetli kıl. Senden dünyanın da, âhiretin de hayrını diliyorum, ey Merhametliler Merhametlisi!</p>
			<p class="a_Paragraf">“Allahım! Her türlü gam ve hüzünden Sana sığınıyorum; acizlik ve tembellikten de Sana sığınıyorum; korkaklık ve cimrilikten de yine Sana sığınıyorum; borç altında ezilmekten ve düşmanların kahrına uğramaktan da yine Sana sığınıyorum. <span class="ayet_kaynaklari_E _idGenCharOverride-1">(3 defa)</span>”</p>
			<p class="a_Paragraf">Biz de, bütün mülk de, Allah’a ait olarak sabahladık; O’nun ortağı yoktur. O’ndan başka ilah bulunmaz ve dönüş de yine O’nadır.</p>
			<p class="a_Paragraf">“Gökleri ve yeri yaratan, hem gayb hem de şehadet âlemini bilen, her şeyin Rabbi ve Sahibi olan Allahım! Şehadet ederim ki, Senden başka ilah yoktur. Nefsimin ve şeytanın şerrinden, onun her türlü tuzağından, günah işleyerek kendi nefsime zulmetmekten veya başka bir Müslümana kötülük dokundurmaktan Sana sığınırım. <span class="ayet_kaynaklari_E _idGenCharOverride-1">(4 defa)</span>”</p>
			<p class="a_Paragraf">Ey Hayy u Kayyûm! Rahmetin hürmetine Senden yardım dileniyorum; her hâlimi ıslah buyur ve göz açıp kapayıncaya kadar olsun beni kendime ve nefsime terk etme.</p>
			<p class="a_Paragraf">Allahım! Adı anılmaya en layık olan Sen, kullukta bulunulmaya en layık olan da yine Sensin. Sensin yardım istenilenlerin en çok yardım edeni, güç sahiplerinin en şefkatlisi, kapısında bir şeyler dilenilenlerin en cömerdi ve verenlerin eli en açık olanı. Sensin her şeyin, ortağı olmayan yegâne sahibi ve hâkimi. Sensin eşi ve benzeri olmayan biricik varlık. Senden başka ne varsa hepsi yok olmaya mahkûmdur. Sana itaat bile ancak Senin izninle olur ve Sen isyan edenleri mutlaka bilirsin. Sana itaat edilir, karşılığını mutlaka verirsin. İsyan edilir, affedersin. Her şeye en yakın şahit Sen, en yakın koruyucu da yine Sensin. Nefislerin önüne geçer ve perçemlerden yakalarsın. İnsanların yaptıklarını yazar ve ecellerini takdir edersin. Kalbler sırlarını Sana açar, dolayısıyla her gizli Sana ayandır. Helal, Senin helal kıldığın, haram da Senin haram buyurduğundur. Din, Senin teşri kıldığın; emir de Senin hükmettiğindir. Mahlûkat Senindir; kul da Senin kulundur. Sen, Raûf ve Rahîm Allah’sın. Göklerin ve yerin kendisiyle parıldadığı vechinin nuru hürmetine, Sana ait her bir hak hürmetine ve Senden isteyen kulların hürmetine beni şu günün sabahında ve akşamında affetmeni ve kudretinle Cehennem ateşinden korumanı diliyorum. </p>
			<p class="a_Paragraf"><span class="italik_E">“Allah bana yeter. O’ndan başka ilah yoktur. O’na tevekkül ettim. O, Arş-ı Azîm’in Rabbidir. </span><span class="ayet_kaynaklari_E _idGenCharOverride-1">(7 defa)</span><span class="italik_E">”</span></p>
			<p class="a_Paragraf">“Rab olarak Allah’tan, Din olarak İslâm’dan, Resûl olarak da Hazreti Muhammed’den <span class="_aleyhisselam-_E _idGenCharOverride-1">(sallallahu aleyhi ve sellem)</span> razı olduk. Rab olarak Allah’tan, Din olarak İslâm’dan, Nebî olarak da Hazreti Muhammed’den <span class="_aleyhisselam-_E _idGenCharOverride-1">(sallallahu aleyhi ve sellem)</span> razı oldum. <span class="ayet_kaynaklari_E _idGenCharOverride-1">(3 defa)</span>”</p>
			<p class="a_Paragraf">Allahım! Bu günün sabahında benim üzerimde ya da mahlûkatından herhangi biri üzerinde olan her bir nimet ancak Sendendir. Senin ortağın yoktur. Hamd Sana mahsus, şükür de yine Sana mahsustur.</p>
			<p class="a_Paragraf">Allahım! Senden sürpriz hayırlar diler ve beklenmedik şerlerden Sana sığınırım. </p>
			<p class="a_Paragraf">Allahım! Şu sabaha Senden gelen bir nimet ve afiyet ile ve günahlarım örtülmüş olarak çıktım. Dünyada ve âhirette üzerimdeki nimetini, afiyetini ve sıyanetini tamamlamanı diliyorum. </p>
			<p class="a_Paragraf">Rabbim Allah’tır, tevekkülüm de Allah’adır. O’ndan başka ilah yoktur. O’na tevekkül ettim. O, Arş-ı Azîm’in Rabbi’dir. </p>
			<p class="a_Paragraf">Ululuk ve azamet sahibi Allah’tan başka bir ilah yoktur. O, ne dilemişse olmuş, olmamasını dilediği hiçbir şey de olmamıştır. Biliyorum ki, Allah’ın gücü her şeye yeter ve Allah, ilmiyle her şeyi kuşatmıştır.</p>
			<p class="a_Paragraf">Allahım! Sen benim Rabbimsin; Senden başka bir ilah yok; ben yalnız Sana tevekkül ettim. Sen, Arş-ı Azîm’in Rabbisin. Allah, neyi dilediyse o olmuş, olmamasını dilediği de olmamıştır; güç ve kuvvet, ululuk ve azamet sahibi Allah’ındır. </p>
			<p class="a_Paragraf">Allahım! Nefsimin ve perçeminden tuttuğun her canlının şerrinden Sana sığınırım. <span class="italik_E">“Şüphesiz ki Rabbim, dosdoğru bir yol üzerindedir.”</span></p>
			<p class="a_Paragraf">Biz de, bütün mülk de Allah’a ait olarak sabahladık. Hamd, Allah’a mahsustur. Başka ilah yoktur, ancak Allah vardır. O’nun ortağı yoktur; mülk de hamd de O’na aittir. O’nun her şeye gücü yeter. </p>
			<p class="a_Paragraf">Rabbim! Bu ve bundan sonraki günlerin hayrını Senden diler, bugünün ve daha sonraki günlerin şerrinden de Sana sığınırım. </p>
			<p class="a_Paragraf">Rabbim! Tembellikten ve ihtiyarlığın sıkıntılarından Sana sığınırım. </p>
			<p class="a_Paragraf">Rabbim! Cehennem’deki ve kabirdeki azaptan Sana sığınırım. </p>
			<p class="a_Paragraf">“Allahım! Sana sığınırım küfürden ve fakirlikten. Allahım! Sana sığınırım kabir azabından. Senden başka ilah yoktur. <span class="ayet_kaynaklari_E _idGenCharOverride-1">(3 defa)</span>”</p>
			<p class="a_Paragraf">“Allahım! Bedenime afiyet ver. Allahım! Kulağıma afiyet ver. Allahım! Gözüme afiyet ver. Senden başka ilah yoktur.<span class="ayet_kaynaklari_E _idGenCharOverride-1"> (3 defa)</span>”</p>
			<p class="a_Paragraf">Yüce Zâtına mahsus hamd ile Allah’ı tesbih ederim. Kuvvet sadece Allah’ındır. Allah ne dilediyse olmuş, olmamasını dilediği de olmamıştır. Biliyorum ki, Allah’ın gücü her şeye yeter ve Allah, sonsuz ilmiyle her şeyi kuşatmıştır.</p>
			<p class="a_Paragraf">İslâm fıtratı, ihlas/tevhid kelimesi ile Peygamberimiz Hazreti Muhammed’in <span class="_aleyhisselam-_E _idGenCharOverride-1">(sallallahu aleyhi ve sellem)</span> dini üzerinde ve hiçbir zaman şirke düşmeden hep Hakk’a yönelen ve Müslüman olan atamız İbrahim’in <span class="_aleyhisselam-_E _idGenCharOverride-1">(aleyhisselâm)</span> milletinden olarak sabaha erdik. </p>
			<p class="a_Paragraf">Allahım! Tembellikten, kocamaktan, ihtiyarlığın zorluklarından, dünyanın aldatıcı yüzünden ve âhiret azabından Sana sığınıyorum. Biz de, bütün mülk de, Âlemlerin Rabbi Allah’a ait olarak sabahladık. </p>
			<p class="a_Paragraf">Allahım! Senden bugünün hayrını, fethini, yardımını, nurunu, bereket ve hidayetini istiyor, bugünde ve bundan sonraki günlerde olan ve olacakların şerrinden Sana sığınıyorum. </p>
			<p class="a_Paragraf">Allah’tan başka ilah yoktur. Büyük Allah’tır; başka ilah yoktur, sadece Allah vardır. Allah’tan başka ilah yoktur; O’nun ortağı bulunmaz. Allah’tan başka ilah yoktur. Hamd ve mülk O’na mahsustur. Allah’tan başka ilah yoktur; gerçek havl ve kuvvet ancak Allah’a aittir. Allah’ın lütfu iledir.</p>
			<p class="a_Paragraf">Allahım! Dünyada ve âhirette Senden afiyet diliyorum. </p>
			<p class="a_Paragraf">Allahım! Dinimde ve dünyamda, ailemde ve malımda Senden bizi affetmeni ve bize afiyet vermeni dileniyorum. </p>
			<p class="a_Paragraf">Allahım! Ayıplarımı setret ve beni korkularımdan emin kıl. </p>
			<p class="a_Paragraf">Allahım! Önümden, arkamdan, sağımdan, solumdan ve üstümden gelecek tehlikelerden beni koru. Ayağımın altından ansızın kıstırılıvermekten de Senin azametine sığınıyorum. </p>
			<p class="a_Paragraf">“Allah’ı her türlü noksandan tenzih eder ve O’na hamd ederim. Şanı yüce Allah, her türlü eksiklikten münezzehtir. <span class="ayet_kaynaklari_E _idGenCharOverride-1">(100 defa)</span>”</p>
			<p class="a_Paragraf">“Allah bütün noksanlardan münezzehtir. Hamd Allah’a mahsustur. Allah’tan başka ilah yoktur. Büyük Allah’tır. <span class="ayet_kaynaklari_E _idGenCharOverride-1">(100 defa)</span>”</p>
			<p class="a_Paragraf">Allahım! Senden, imanda sıhhat, güzel ahlâkla bezenmiş iman, arkasından felah gelecek bir muvaffakiyet, katından rahmet ve afiyet ve nezdinden mağfiret ve rıza diliyorum. </p>
			<p class="a_Paragraf">Allahım! İmanı bize sevdir ve onu kalblerimizde tezyin et. Küfür, fısk ve isyanı da bize çirkin göster ve bizi hep dosdoğru yolda yürüyenlerden eyle. </p>
			<p class="a_Paragraf">Allahım! Senden, Seninle itmi’nan bulmuş, Sana kavuşacağına inanan, kazana razı ve verdiğine kanaat eden bir nefis diliyorum. </p>
			<p class="a_Paragraf">“Allahım! Bilerek şirk koşmaktan Sana sığınıyor, bilemediklerimden dolayı da mağfiretini diliyorum.<span class="ayet_kaynaklari_E _idGenCharOverride-1"> (3 defa)</span>”</p>
			<p class="a_Paragraf">Allahım! Her işte âkıbetimizi güzel eyle ve bizi dünyada rezil rüsvay olmaktan, âhirette de azaba uğramaktan muhafaza buyur. </p>
			<p class="a_Paragraf">Allahım! Efendimiz Hazreti Muhammed’e <span class="_aleyhisselam-_E _idGenCharOverride-1">(sallallahu aleyhi ve sellem)</span>, âl ü ashâbına salât ü selâm eyle ve o salavât hakkı için dualarımızı kabul buyur. Âmîn! Velhamdü lillahi Rabbilâlemîn.</p>
			<p class="Baslik_2" id="_idParaDest-11">Akşam Duaları</p>
			<p class="Besmele">Rahman ve Rahîm Allah’ın adıyla</p>
			<p class="a_Paragraf"><span class="italik_E">Allahım! Selam Sensin, bütün kusurlardan sâlimsin ve herkes için selâmet kaynağısın. Ey celâl ve ikram sahibi! Bereket Senin şiarın, ululuk da şanındır. Allah, bütün noksan sıfatlardan münezzehtir. Bütün hamd ü senalar O’nadır. O’ndan başka ilah yoktur. Gerçek güç ve kuvvet, ululuk ve azamet tahtının biricik sultanı Allah’ındır. “Allah o ilahtır ki, Kendisinden başka ilah yoktur. Hayy’dır, Kayyûm’dur. Kendisini ne bir uyuklama, ne de uyku tutar. Göklerde ve yerde ne varsa O’nundur. İzni olmadan huzurunda şefaat etmek kimin haddine? Yarattığı mahlûkların önünde, ardında ne var, hepsini bilir. Mahlûklar ise O’nun dilediğinden başka, ilminden hiçbir şey kavrayamazlar. O’nun kürsüsü gökleri ve yeri kaplamıştır. Gökleri ve yeri koruyup gözetmek O’na ağır gelmez; O öyle ulu, öyle büyüktür.”</span></p>
			<p class="a_Paragraf">“Sübhanallah. <span class="ayet_kaynaklari_E _idGenCharOverride-1">(33 defa)</span>” “Elhamdülillah. <span class="ayet_kaynaklari_E _idGenCharOverride-1">(33 defa)</span>”<span class="italik_E"> </span>“Allahuekber. <span class="ayet_kaynaklari_E _idGenCharOverride-1">(33 defa)</span>”<span class="italik_E"> </span>“Lâilâheillallah. <span class="ayet_kaynaklari_E _idGenCharOverride-1">(100 defa)</span>”</p>
			<p class="a_Paragraf">Ey kalbleri evirip çeviren Allahım! Kalblerimizi dinin üzere sâbit kıl.</p>
			<p class="a_Paragraf">“Eûzübillahimineşşeytanirracîm. Bismillahirrahmanirrahîm. <span class="ayet_kaynaklari_E _idGenCharOverride-1">(10 defa)</span>”</p>
			<p class="a_Paragraf"><span class="italik_E">Biz ve bütün mülk, Allah’a ait olarak akşamladık. O’nun ortağı yoktur. O’ndan başka bir ilah da bulunmaz. Dönüş O’nadır. Biz ve bütün mülk Allah’a ait olarak akşama erdik. Kusursuz olarak yaratıp her tarafa saçtığı şeylerin şerrinden, yerin üstüne düşmesin diye göğü tutan ve göğün ancak Kendi izniyle düşebileceği Allah’a sığınırım.</span></p>
			<p class="a_Paragraf"><span class="italik_E">Allahım! Senden imanda sıhhat, güzel ahlâkla bezenmiş bir iman, peşinden felah gelecek bir muvaffakiyet, katından bir rahmet ve afiyet ve mağfiret ve rızanı diliyorum.</span></p>
			<p class="a_Paragraf">“Gökleri ve yeri yaratan, hem gayb hem de şehadet âlemini bilen, her şeyin Rabbi ve Sahibi olan Allahım! Şehadet ederim ki, Senden başka ilah yoktur. Nefsimin ve şeytanın şerrinden, onun her türlü tuzağından, günah işleyerek kendi nefsime zulmetmekten veya bir başka Müslümana kötülük dokundurmaktan Sana sığınırım. <span class="ayet_kaynaklari_E _idGenCharOverride-1">(3 defa)</span>”</p>
			<p class="a_Paragraf">“Allahım! Senden başka ilah olmadığına, Senin bir olduğuna, şerîkin bulunmadığına ve Hazreti Muhammed’in <span class="_aleyhisselam-_E _idGenCharOverride-1">(sallallahu aleyhi ve sellem)</span> Senin kulun ve Resûlün olduğuna, Seni, hamele-i arşını, meleklerini ve bütün mahlûkatını şahit tutarak akşamladım. <span class="ayet_kaynaklari_E _idGenCharOverride-1">(3 defa)</span>”</p>
			<p class="a_Paragraf">Allahım! Dünyada ve âhirette Senden afiyet dilerim. </p>
			<p class="a_Paragraf">Allahım! Dinim, dünyam, ailem ve malımda Senden afv u afiyet diliyorum.</p>
			<p class="a_Paragraf">Allahım! Ayıplarımı ört ve beni korktuklarımdan emin eyle. </p>
			<p class="a_Paragraf">Allahım! Önümden, arkamdan, sağımdan, solumdan ve üstümden gelebilecek tehlikelerden beni koru. Ayaklarımın altından derdest edilmekten de Senin azametine sığınırım. </p>
			<p class="a_Paragraf">“Rab olarak Allah’tan, Din olarak İslâm’dan, Resûl olarak da Hazreti Muhammed’den <span class="_aleyhisselam-_E _idGenCharOverride-1">(sallallahu aleyhi ve sellem)</span> razı olduk. Rab olarak Allah’tan, Din olarak İslâm’dan, Nebî olarak da Hazreti Muhammed’den <span class="_aleyhisselam-_E _idGenCharOverride-1">(sallallahu aleyhi ve sellem)</span> razı oldum. <span class="ayet_kaynaklari_E _idGenCharOverride-1">(3 defa)</span>”</p>
			<p class="a_Paragraf">“Allahım! Sana sığınırım küfürden ve fakirlikten.</p>
			<p class="a_Paragraf">Allahım! Sana sığınırım kabir azabından. Senden başka ilah yoktur. <span class="ayet_kaynaklari_E _idGenCharOverride-1">(3 defa)</span>” “Allahım! Bütün vücuduma afiyet ver.</p>
			<p class="a_Paragraf">Allahım! Kulağıma afiyet ver.</p>
			<p class="a_Paragraf">Allahım! Gözüme afiyet ver. Senden başka ilah yoktur. <span class="ayet_kaynaklari_E _idGenCharOverride-1">(3 defa)</span>”</p>
			<p class="a_Paragraf">Allah’a hamd ederek O’nu tenzih ederim. Gerçek güç yalnız Allah’ındır. Dilediği olur, olmamasını dilediği de olmaz. <span class="italik_E">“Bilirim ki, Allah’ın her şeye gücü yeter ve o ilmiyle her şeyi kuşatmıştır.”</span></p>
			<p class="a_Paragraf">İslâm fıtratı ve ihlas/tevhid kelimesi ile Peygamberimiz Hazreti Muhammed’in <span class="_aleyhisselam-_E _idGenCharOverride-1">(sallallahu aleyhi ve sellem)</span> dini üzerinde ve hiçbir zaman şirke düşmeden hep Hakk’a yönelen ve Müslüman olan atamız İbrahim’in <span class="_aleyhisselam-_E _idGenCharOverride-1">(aleyhisselâm)</span> milletinden olarak akşama erdik.</p>
			<p class="a_Paragraf">Ya Hayy u ya Kayyûm! Rahmetin hakkı için Senden yardım dileniyorum; her hâlimi ıslah buyur ve göz açıp kapayıncaya kadar olsun beni nefsime terk etme.</p>
			<p class="a_Paragraf">Allahım! Adı anılmaya en layık olan Sen, kullukta bulunulmaya en layık olan da yine Sensin. Sensin yardım istenilenlerin en çok yardım edeni, güç sahiplerinin en şefkatlisi, kapısında bir şeyler dilenilenlerin en cömerdi ve verenlerin eli en açık olanı. Sensin her şeyin, ortağı olmayan yegâne sahibi ve hâkimi. Sensin eşi ve benzeri olmayan biricik varlık. Senden başka ne varsa hepsi yok olmaya mahkûmdur. Sana itaat bile ancak Senin izninle olabilir ve Sen isyan edenleri mutlaka bilirsin. Sana itaat edilir, karşılığını verirsin. İsyan edilir, affedersin. Her şeye en yakın şahit Sen, en yakın koruyucu da yine Sensin. Nefislerin (arzularının) önüne geçer ve perçemlerden yakalarsın. İnsanların yaptıklarını yazar ve ecellerini takdir edersin. Kalbler sırlarını yalnız Sana açar, dolayısıyla her gizli Sana ayandır. Helal, Senin helal kıldığın, haram da Senin haram buyurduğundur. Din, Senin teşri kıldığın; emir de Senin hükmettiğindir. Mahlûkat, Senin mahlûkatın; kul da Senin kulundur. Sen, Raûf ve Rahîm Allah’sın. Göklerin ve yerin kendisiyle parıldadığı yüzünün nuru hürmetine, Sana ait her bir hak hürmetine ve Sana el açıp dua eden kulların hürmetine beni şu günün sabahında ve akşamında affetmeni ve kudretinle Cehennem ateşinden korumanı diliyorum. </p>
			<p class="a_Paragraf"><span class="italik_E">“Allah bana yeter. O’ndan başka ilah yoktur. Ona tevekkül ettim. O, Arş-ı Azîm’in Rabbidir. </span><span class="ayet_kaynaklari_E _idGenCharOverride-1">(7 defa)</span><span class="italik_E">”</span></p>
			<p class="a_Paragraf">Allahım! Sen, benim Rabbimsin; Senden başka ilah yoktur. Beni Sen yarattın. Ben, Senin kulunum ve gücüm yettiğince Sana olan ahdime ve vaadime bağlı kalacağıma söz veriyorum. Yaptıklarımın şerrinden Sana sığınırım. Üzerimdeki nimetlerini itiraf, günahlarımı da ikrar ederim. Beni bağışla; zira günahları sadece Sen bağışlarsın.</p>
			<p class="a_Paragraf">Allah’tan başka ilah yoktur. Büyük Allah’tır; başka ilah yoktur, sadece Allah vardır. Allah’tan başka ilah yoktur; O’nun ortağı bulunmaz. Allah’tan başka ilah yoktur. Hamd ve mülk O’na mahsustur. Allah’tan başka ilah yoktur; gerçek havl ve kuvvet ancak Allah’a aittir. Allah’ın lütfu iledir.</p>
			<p class="a_Paragraf">“Yüce ismi anılınca ne yerde ne de gökte hiçbir şeyin zarar veremeyeceği Allah’ın ismiyle ki, O Semî ve Alîm’dir. <span class="ayet_kaynaklari_E _idGenCharOverride-1">(3 defa)</span>”</p>
			<p class="a_Paragraf">Yarattıklarının şerrinden Allah’ın tastamam (her türlü eksiklikten uzak) kelimelerine (kelâmına, kazasına, icraatına ve kudretine) sığınıyorum.</p>
			<p class="a_Paragraf"><span class="italik_E">“Haydi, siz akşama girerken, sabaha çıkarken Allah’ı takdis ve tenzih edin, namaz kılın! Göklerde ve yerde hamd, güzel övgü O’na mahsustur. İkindi vaktinde de, öğleye girerken de, O’nu takdis ve tenzih edin, namaz kılın! O, ölüden diriyi çıkarır, diriden ölüyü çıkarır ve ölmüş toprağa hayat verir. İşte siz de öldükten sonra böylece diriltileceksiniz.”</span></p>
			<p class="a_Paragraf">Biz de, bütün mülk de Allah’a ait olarak akşamladık. Hamd, Allah’a mahsustur. Başka ilah yoktur, ancak Allah vardır. O’nun ortağı yoktur; mülk de hamd de O’na aittir. O’nun her şeye gücü yeter.</p>
			<p class="a_Paragraf">Rabbim! Bu ve bundan sonraki gecelerin hayrını Senden diler, bu gecenin ve daha sonraki gecelerin şerrinden de Sana sığınırım.</p>
			<p class="a_Paragraf">Rabbim! Tembellikten ve ihtiyarlığın dertlerinden Sana sığınırım. </p>
			<p class="a_Paragraf">Rabbim! Cehennem’deki ve kabirdeki azaptan Sana sığınırım. </p>
			<p class="a_Paragraf">Allahım! Tembellikten, düşkünlük ölçüsünde yaşlanmaktan, ihtiyarlığın dertlerinden, dünyanın fitnesinden ve kabir azabından Sana sığınıyorum. Biz de, bütün mülk de, Âlemlerin Rabbi Allah’a ait olarak akşamladık.</p>
			<p class="a_Paragraf">Allahım! Senden bu gecenin hayrını, fethini, yardımını, nurunu, bereket ve hidayetini istiyor, bu ve bundan sonraki gecelerde olan ve olacakların şerrinden Sana sığınıyorum. </p>
			<p class="a_Paragraf"> Allahım! İmanı bize sevdir ve onu kalblerimizde tezyin et. Küfür, fısk ve isyanı da bize çirkin göster ve bizi hep dosdoğru yolda yürüyenlerden eyle. </p>
			<p class="a_Paragraf">Allahım! Senden, Seninle itmi’nan bulmuş, Sana kavuşacağına inanan, kazana razı ve verdiğine kanaat eden bir nefis diliyorum.</p>
		</div>
	</body>
</html>