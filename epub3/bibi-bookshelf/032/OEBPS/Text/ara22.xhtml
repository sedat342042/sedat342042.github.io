<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/mute.css" type="text/css" rel="stylesheet"/>
</head>

<body>
  <p class="ara">KIYAMET KİTABI DEŞİFRESİNDEN<br/>(082808-083108)</p>

  <p class="girintisiz">Geri dönmeyi başaracağımı sanmıyorum, Bay Dunworthy. Roche bana iniş yerini söyledi, ama kaburgalarım kırıldı ve bütün atlar da gitti. Semer olmadan Roche’un eşeğine binemem.</p>

  <p>Bayan Montoya’nın kayıt cihazını bulması için gerekeni yapacağım. Bay Latimer’e 1348’de sıfat çekimlerinin hâlâ yaygın olduğunu söyleyin. Bay Gilchrist’e de yanıldığını söyleyin. İstatistikler hiç abartılmamış.</p>

  <p class="ara">(Ara)</p>

  <p class="girintisiz">Olanlar için kendinizi suçlamanızı istemiyorum. Elinizde olsa gelip beni kurtarırdınız biliyorum, ama ben zaten bir yere gidemezdim. Agnes’ı hasta bırakıp gidemezdim.</p>

  <p>Gelmeyi ben istedim, gelmeseydim tek başlarına kalırlardı ne kadar korktuklarını, ve ne kadar cesur ve yeri doldurulmaz insanlar olduklarını kimse öğrenemezdi.</p>

  <p class="ara1">(Ara)</p>

  <p class="girintisiz">Tuhaf. İniş yerini bulamadığımda ve veba geldiğinde, bana o kadar uzak geliyordunuz ki, sizi bir daha asla bulamayacağımı sanıyordum. Ama şimdi başından beri hep yanımda olduğunuzu, hiçbir şeyin, ne Kara Ölüm’ün, ne yedi yüzyılın, ne ölümlerin, ne olacakların, ne de başka bir mahlukun beni sizin ilgi ve sevginizden ayırabileceğini biliyorum. Sevginiz her an benimleydi.</p>
</body>
</html>