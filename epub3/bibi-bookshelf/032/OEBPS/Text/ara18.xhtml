<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/mute.css" type="text/css" rel="stylesheet"/>
</head>

<body>
  <p class="ara">KIYAMET KİTABI DEŞİFRESİNDEN<br/>(073453-074912)</p>

  <p class="girintisiz">Randevuyu kaçırdım. Rosemund’a bakmak ve Agnes’ı aramaktan günleri şaşırdım, zaten iniş yerini de bilmiyordum.</p>

  <p>Herhalde endişeden hasta olmuşsunuzdur, Bay Dunworthy. Canilerin ve haydutların eline düştüğümü sanmışsınızdır. Eh, öyle de denebilir. Şimdi de Agnes’ı aldılar.</p>

  <p>Hıyarcığı yok ama ateşi var.Öksürmüyor ve kusmuyor da. Yalnızca ateş. Ve çok yüksek. Beni tanımıyor, durmadan beni çağırıyor. Roche’la birlikte ıslak süngerlerle ateşi düşürmeye çalıştık ama tekrar yükseldi.</p>

  <p class="ara1">(Ara)</p>

  <p class="girintisiz">Lady Imeyne de hastalandı. Peder Roche bu sabah onu köşesinde yerde buldu. Bütün gece orada kalmış olabilir. Son iki gece boyunca yatmadı, dizlerinin üstünde kendisini ve inananları koruması için dua ediyordu.</p>

  <p>Ama Tanrı onu korumadı. Akciğer vebasına tutuldu. Kanlı safra kusuyor ve durmadan öksürüyor.</p>

  <p>Roche’un da benim de kendisiyle ilgilenmemize izin vermiyor. Roche’a beni göstererek, “Hep bunun suçu,” dedi. “Saçlarına bak. Kız falan değil. Kıyafetlerine bak. Üzerinde oğlan çocuklarının giydiği yeleklerden var.” Çatı katındaki sandıkların birinden bulduğum deri pantolonu giydim. Fistanım Lady Imeyne üstüme kustuğu için kirlendi. İçgömleğimi de sargı ve bez olarak kullanmak için yırttım.</p>

  <p>Roche Imeyne’ye söğüt kabuğu çayı içirmeyi denedi, ama kadın çayı tükürdü. “Ormanda saldırıya uğradım, diye yalan söyledi,” dedi. “Onu buraya bizi öldürsün diye göndermişler.”</p>

  <p>Konuşurken çenesinden aşağı kanlı salya aktı. Roche çenesini sildi. “Böyle şeylere hep bu hastalık yüzünden inanıyorsun,” dedi.</p>

  <p>Imeyne, “Bizi zehirlemesi için göndermişler onu,” dedi. “Bak torunlarımı nasıl zehirledi. Şimdi de beni zehirleyecek, ama bana bir şey yedirip içirmesine izin vermem.”</p>

  <p>Roche sertçe, “Sus,” dedi. “Sana yardım eden biri için böyle konuşma.”</p>

  <p>Imeyne başını deli gibi iki yana salladı. “Hepimizi öldürmenin yolunu arıyor. Yakın onu. Şeytanın hizmetkarı o.”</p>

  <p>Roche’u hiç bu kadar hiddetli görmemiştim. Gene hayduta benzeyiverdi. “Ne konuştuğunu bilmiyorsun. Onu bize yardım etsin diye Tanrı gönderdi.”</p>

  <p>Keşke doğru olsaydı, keşke onlara bir faydam dokunsaydı, ama olmuyor. Agnes haykırarak beni çağırıyor. Rosemund büyü yapılmış gibi öylece yatıyor. Katip karardıkça kararıyor ve benim elimden hiçbir şey gelmiyor. Hem de hiç.</p>

  <p class="ara1">(Ara)</p>

  <p class="girintisiz">Kahyanın bütün ailesi hastalandı. Yalnızca en küçük oğlan Lefric’te hıyarcık var. Çocuğu buraya getirip yumruyu yardım. Diğerleri için elimden bir şey gelmez. Hepsinde akciğer vebası var.</p>

  <p class="ara1">(Ara)</p>

  <p class="girintisiz">Kahyanın bebeği öldü.</p>

  <p class="ara1">(Ara)</p>

  <p class="girintisiz">Courcy’nin çanları çalıyor. Dokuz kere çaldı. Kimin için? Piskoposun elçisi mi? Atlarımızı çalmasına yardım eden şişman keşiş için mi? Sir Bloet mi? Umarım onun içindir.</p>

  <p class="ara1">(Ara)</p>

  <p class="girintisiz">Korkunç bir gün. Kahyanın karısıyla iniş yerini bulmaya çıktığım gün benden kaçan oğlan öldü. Kahya ikisi için de mezar kazıyor, ama toprak öyle donmuş ki çukur bile açacağından kuşkuluyum. Rosemund ile Lefric’in durumları daha kötü. Rosemund artık yutkunamıyor, nabzı da düzensiz ve zayıf. Agnes o kadar kötü değil, ama ateşini bir türlü düşüremiyorum. Roche akşam duasını burada yaptı.</p>

  <p>Duadan sonra şöyle dedi: “İyi İsa, elinden gelen yardımı gönderdin biliyorum, ama bu kara vebayı yenmeye yetmiyor. Kutsal hizmetkarın Katherine bu dehşetin bir hastalık olduğunu söylüyor, ama nasıl olabilir ki? İnsandan insana geçmiyor, herkesi bir anda hasta etti.”</p>

  <p>Öyle.</p>

  <p class="ara1">(Ara)</p>

  <p class="girintisiz">Muhtar Ulf öldü.</p>

  <p>Kahyanın karısı Sibbe.</p>

  <p>Kahyanın kızı Joan.</p>

  <p>Aşçı (adını bilmiyorum).</p>

  <p>Walthef, kahyanın en büyük oğlu. Hepsi öldü.</p>

  <p class="ara1">(Ara)</p>

  <p class="girintisiz">Köyün yarısından fazlası hasta. Lütfen Eliwys de hastalanmasın. Roche da.</p>
</body>
</html>