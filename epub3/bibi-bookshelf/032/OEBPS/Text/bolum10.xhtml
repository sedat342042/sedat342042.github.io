<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/mute.css" type="text/css" rel="stylesheet"/>
</head>

<body>
  <h2>10</h2>

  <p class="girintisiz">Ateş sönmüştü. Kivrin odadaki duman kokusunu hâlâ alıyordu, ama bir yerdeki ocakta yanan ateşten geldiğini de biliyordu. İngiltere’de baca on dördüncü yüzyılın sonlarına kadar yaygınlaşmadığından, diye düşündü. Ve daha 1320’deydiler. Bu düşünce zihninde belirir belirmez de gerisi geldi: 1320 yılındayım ve hastalandım. Ateşim çıktı.</p>

  <p>Bir süre bundan başka bir şey düşünmedi.Öylece yatıp dinlenmek huzur veriyordu. Bütün gücünü tüketen müthiş sınavdan çıkmış gibi bitkindi. Beni kazıkta yakmaya çalıştıklarını zannettim, diye düşündü. Onlara karşı mücadele ettiğini, alevlerin üzerine sıçradığını, ellerini yaladığını, saçlarını yaktığını hatırladı.</p>

  <p>Saçımı kesmek zorunda kaldılar, diye düşündü. Acaba bu gerçekten de olmuş muydu, yoksa hayal mi etmişti? Elini kaldırıp yoklayamayacak kadar, hatta zihnini zorlayıp hatırlamaya çalışamayacak kadar bitkindi. Çok hastalandım, diye düşündü. Başımda ölüm duası okudular. Adam, “Korkacak bir şey yok,” demişti. “Evine döneceksin.” <span class="font sgc-11">Huzur içinde yatsın.</span> Ve uyudu.</p>

  <p>Tekrar uyandığı zaman oda karanlıktı ve çok uzaktan çan sesi geliyordu. Epeydir çaldığının farkındaydı, tıpkı bu zamana geçtiği zamanki gibi, ama biri çaldıktan bir dakika sonra bir diğeri çaldı. Sesi öyle yakından geldi ki sanki pencerenin hemen önünde çalınmıştı, çınlaması diğerlerinin sesini bastırdı. Akşam duası çanları, diye düşündü. Bu çalışı daha önceden hatırlar gibiydi, kaba, kalbinin atışları gibi ahenksiz bir çan sesi, ama imkânsızdı bu.</p>

  <p>Rüyasında duymuş olmalıydı. Kazıkta yakıldığını rüyada görmüştü. Rüyasında saçlarını kesmişlerdi. Anlamadığı bir dilde konuşmuşlardı.</p>

  <p>En yakındaki çan sustu, diğerleri sesini duyurma fırsatı bulduğuna sevinmiş gibi bir süre daha çalmaya devam etti ve Kivrin bunu da hatırladı. Ne zamandır buradaydı? Bir gece gibi geliyordu ona ama şimdi üzerine eğilen yüzleri hatırlıyordu. Kadın ona kupa getirdiğinde, papaz içeri girdiğinde ve haydut da yanında geldiğinde titrek mum ışığı olmadan yüzlerini açıkça görmüştü. Bu geliş gidişlerin arasındaki karanlığı ve içinde mum yanan lambaların dumanlı ışığını, çanların çalışının duruşunu ve yeniden çalışını hatırladı.</p>

  <p>Birden paniğe kapıldı. Ne kadardır burada yatıyordu. Ya haftalardır hasta yattıysa ve randevuyu kaçırdıysa? Ama olamazdı.İnsanlar, tifo olsalar bile haftalarca ateşten sayıklamazlardı. Hem tifo olması da imkânsızdı. Aşı olmuştu.</p>

  <p>Odanın içi ateş geceden sönmüş gibi soğuktu. Elini yatak örtüsüne attı, o anda karanlığın içinden bir el çıktı ve yumuşak bir şeyi omuzlarına çekti.</p>

  <p>“Teşekkür ederim,” dedi ve uykuya daldı.</p>

  <p class="mt1g">Soğuk onu yeniden uyandırdı ve sadece birkaç dakikalığına içi geçtiği hissine kapıldı ama şimdi odanın içi biraz aydınlanmıştı. Aydınlık taş duvara oyulmuş dar bir pencereden giriyordu. Pencerenin kepenkleri açılmıştı ve soğuk da buradan geliyordu.</p>

  <p>Pencerenin altındaki taş sıranın üstünde bir kadın parmak ucunda durmuş, üstüne bir bez geriyordu. Üstünde siyah bir elbise, başında da bone ile beyaz bir rahibe örtüsü vardı. Kivrin aklından bir manastırdayım, diye geçirdi, sonra 1300’lerde kadınların evlendikten sonra saçlarını örttüklerini hatırladı. Yalnızca bekar kızlar saçlarını örtmez ve açık bırakırlardı.</p>

  <p>Kadın evlenecek ya da rahibe olacak kadar büyük görünmüyordu. Hasta yatarken odada bir kadın vardı ama o çok daha yaşlıydı. Kivrin ateşten dalıp gittiği sırada ellerini tuttuğunda, pürüzlü ve sert gelmişti. Hem kadının sesi de yaşlılıktan boğuktu, ama belki de ateşten ona öyle gelmişti.</p>

  <p>Kadın pencereden gelen ışığın içine eğildi. Beyaz örtüsü sarardı, üstündeki elbise değildi, Kivrin’inki gibi bir fistanla üzerine de koyu yeşil kolsuz bir cübbe giymişti. Çok kötü boyanmıştı, çuvaldan yapılmış gibi görünüyordu ve öyle gevşek dokunmuştu ki Kivrin loş ışıkta bile rahatça görebiliyordu.Öyleyse hizmetçiydi, ama hizmetçiler keten örtüler örtmez, bu kadın gibi bellerindeki kemere anahtar destesi takmazlardı.Önemli biri olmalıydı, belki de kahya kadındı.</p>

  <p>Burası da önemli bir yerdi. Muhtemelen şato değildi, çünkü yatağın dayandığı duvar taş değildi. İşlenmemiş tahtadandı, ama büyük ihtimalle bir malikane ya da en azından birinci dereceden soylu bir ailenin, küçük bir baronun ya da daha yüksek makamda birinin eviydi. Yattığı yatak yükseltilmiş çerçeveli gerçek bir yataktı, sert keten çarşaflıydı. Ottan bir şilte değildi, örtüleri de kürktü. Pencerenin altındaki taş sıranın üstünde nakışlı minderler vardı.</p>

  <p>Kadın bezi dar pencerenin iki tarafındaki küçük çıkıntılara bağladı, taş sıranın üstünden indi ve bir şey almak için eğildi. Kivrin yatağın cibinliğinden ne aldığını göremedi. Cibinlik kalındı, adeta halı gibiydi, ipe benzeyen bir şeyle geriye çekilip bağlanmıştı.</p>

  <p>Kadın elinde tahta bir tasla doğrulduktan sonra boştaki eliyle eteklerini toplayıp pencerenin rafına çıktı ve beze kıvamlı bir şey sürmeye başladı. Kivrin yağ olduğunu tahmin etti. Hayır, balmumu. Pencerelerde cam yerine keten bezler kullanılıyordu. Camın on dördüncü yüzyıl malikanelerinde yaygınlaşmış olması gerekirdi. Soylu sınıf evden eve yolculuk ederken eşyalarıyla birlikte pencere camlarını da yanlarında taşırlardı.</p>

  <p>Bazı malikanelerde cam pencere bulunmadığını kaydetmeliyim, diye düşündü. Ellerini kaldırıp birleştirdi, ama ellerini yukarıda tutmak çok yorucuydu. Tekrar yatak örtüsünün üstüne bıraktı.</p>

  <p>Kadın yatağa doğru göz attıktan sonra, uzun kayıtsız darbelerle bezi yağlamaya devam etti. Kivrin içinden, iyileşiyorum herhalde, dedi. Hastalığı boyunca bu yataktan çıkmamıştı. Yine ne kadar zamandır yattığını düşündü.İçinden öğrenmek zorundayım ve sonra da iniş yerini bulmalıyım, diye geçirdi.</p>

  <p>Fazla uzakta olamazdı. Eğer burası gitmeye niyetlendiği köyse, iniş yeri en fazla bir buçuk kilometre mesafede demekti. Köye gelmelerinin ne kadar sürdüğünü hatırlamaya çalıştı. Çok uzun sürmüş gibi gelmişti. Haydut onu koşumları çıngıraklı kır bir ata bindirmişti. Ama adam haydut değildi. Kızıl saçlı nazik tavırlı bir gençti.</p>

  <p>Getirildiği köyün ismini sorması gerekiyordu. Umarım Skendgate’tir diye düşündü. Ama değilse bile adından iniş yerinin hangi yönünde olduğunu anlardı. Ve tabii biraz güç kazanır kazanmaz, ona yerini gösterebilirlerdi.</p>

  <p>Beni getirdiğiniz köyün adı nedir? Dün gece kelimeleri hatırlayamıyordu, ama sebebi yüksek ateşti elbette. Şimdi hiçbir sıkıntısı yoktu. Bay Latimer telaffuzu üzerinde aylar harcamıştı. “<i>Hankie mıntıkadayam</i> ?” ya da hatta “<i>Nerese bura</i>?” Yerel ağızlarda farklılıklar olsa bile tercüman otomatik olarak düzeltirdi.</p>

  <p>Kivrin, <span class="font sgc-11">“<i>Hankie yere gettirtinis beni</i>?”</span> dedi.</p>

  <p>Kadın irkildi, ona doğru döndü. Bir elinde tas, öbür elinde de fırçayla pencereden aşağı indi. Yatağa yaklaşınca Kivrin elindekinin fırça olmadığını gördü. Neredeyse düz hazneli kare şeklinde tahta bir kaşıktı bu.</p>

  <p>Kadın kaşıkla tası önünde tutup “<i>Gottebae tar tleve</i>” dedi.“<i>Beth yoh agast</i>.”</p>

  <p>Tercümanın söylenenleri hemen çevirmesi gerekiyordu. Belki Kivrin’in telaffuzu tamamen yanlıştı, öyle yanlıştı ki kadın yabancı bir dil konuştuğunu zannetmiş ve kötü Fransızca ya da Cermencesiyle cevap vermeye çalışmıştı.</p>

  <p>Tercümana söylediklerini çevirmesi için zaman tanıyarak ağır ağır,“<i>Hankie yere gettirtinis beni</i>?” diye sordu.</p>

  <p><span class="font sgc-13">“Wick londebay yae comen lawdayke awtreen godelae deynorm andoar sic straunguwlondes. Spekefaw eek waenoot awfthy taloorbrede.”</span></p>

  <p>Bir ses, <span class="font sgc-13">“Lavyes sharess loostee?”</span> dedi.</p>

  <p>Kadın dönüp, Kivrin’in yattığı yerden göremediği kapıya baktı. İçeri bir başka kadın girdi. Bu daha yaşlıydı, örtünün altındaki yüzü kırışmıştı ve elleri de Kivrin’in ateş dalgınlığında gördüğü pürüzlü ve yaşlı ellerdi. Kadın gümüş bir zincir takmıştı, elinde küçük deri bir sandık vardı. Kivrin’in getirdiği sandığa benziyordu, ama bu daha küçüktü, kafesi de pirinçten değil, demirdendi. Kadın sandığı pencerenin önündeki sıraya bıraktı.</p>

  <p><span class="font sgc-13">“Auf specheryit darmayt?”</span></p>

  <p>Kivrin, boğuk, adeta kızgın çıkan bu sesi de hatırladı. Kivrin’in yatağının yanında duran kadınla hizmetçiymiş gibi konuşuyordu. Eh, belki de öyleydi ve bu kadın da evin hanımıydı. Ama ne giysisi daha güzel, ne de örtüsü daha beyazdı. Belinde de anahtar yoktu. Kivrin anahtarları kahyanın değil, evin hanımının taşıdığını o zaman hatırladı.</p>

  <p>Evin hanımının üstünde sararmış keten ve kötü boyanmış çuval bezinden giysiler vardı, demek ki Kivrin baştan aşağı yanlış giyinmişti. Latimer’in öğrettiği telaffuz kadar, Dr.Ahrens’in Ortaçağ’a has hiçbir hastalığa yakalanmama sözü kadar yanlıştı giyimi.</p>

  <p>“Aşılarımı olmuştum,” diye mırıldanınca iki kadın da dönüp ona baktı.</p>

  <p>Yaşlı kadın sertçe, <span class="font sgc-13">“Ellavih swot wardesdoorfeenden iss?”</span> diye sordu. Genç kadının annesi miydi, kayınvalidesi miydi, yoksa dadısı mı? Bilemedi. Söylediklerinde ne bir isim, ne bir hitap sözcüğü çalınmadı kulağına.</p>

  <p>Genç olanı, “ <i>Maetinkerr woun dahest wexe hoordoumbe</i>,“dedi. Yaşlı kadın karşılık verdi. <span class="font sgc-13">“Baukovlar da yoh.”</span></p>

  <p>Hiçbir şey anlamıyordu. Kısa cümlelerin tercümesi daha kolay olmalıydı, ama Kivrin daha tek bir kelime mi yoksa birkaç tane birden mi söylediklerini bile anlayamıyordu.</p>

  <p>Genç kadının sıkı örtüyle başlı çenesi öfkeyle yukarı kalktı. “<span class="sgc-13">Mouhaggak shrrevawomn ourman nadae</span> <i>seyvus.</i>”</p>

  <p>Acaba benimle ne yapacaklarını mı tartışıyorlar, diye düşündü. Güçsüz elleriyle üstündeki örtüyü itince, genç kadın hemen elindekileri bırakıp yanına geldi.</p>

  <p>“<i class="sgc-14">Spaegun yovor tongawn glayis?”</i> dedi. Bu “Günaydın” demek de olabilirdi, “Daha iyisin ya?” veya “Seni şafakla beraber yakacağız” demek de. Belki de hastalığı tercümanın çalışmasına engel oluyordu. Herhalde ateşi düşünce söyledikleri her şeyi anlayabilecekti.</p>

  <p>Yaşlı kadın kavuşturduğu ellerinin arasında zincirinin ucundaki küçük gümüş kutuyu tutarak yatağın yanına diz çöküp dua etmeye başladı. Genç olanı alnına bakmak için eğildikten sonra başını arka tarafına uzatıp Kivrin’in saçını çekiştirecek bir şey yaptı. Ve Kivrin başındaki yarayı sarmış olduklarını anladı. Sargıya dokunduktan sonra dolaşık buklelerini yoklamak için elini boynuna götürdü, ama orada hiçbir şey yoktu. Saçları kulaklarının hemen bitiminde eğri büğrü kesilmişti.</p>

  <p>Genç kadın endişeyle,“<i>Vae motten tiyez thynt</i>” dedi, “<i>Thotyiwort, yara iççin</i>.” Kivrin’e bir tür açıklama yapıyordu ama Kivrin anlayamıyordu. Ama anlıyordu aslında: Çok hastalanmıştı, öyle ki saçlarının yandığını zannetmişti. Birinin -yaşlı kadın mı?- ellerini yakalayıp deli gibi alevleri dövdüğünü hatırladı. Başka seçenekleri yoktu.</p>

  <p>Ve Kivrin uğraşması zor saçlarından ve bitmek bilmez fırçalanmasından nefret etmiş, dönem kadınlarının saçlarına verdikleri biçimler için edişe etmişti.Örüyorlar mıydı, örmüyorlarmıydı? İki hafta saçını yıkamadan nasıl duracaktı? Kestiklerine memnun olmalıydı, ama tek düşünebildiği kısacık saçlı Jean d’Arc’tı. Onu da yakmışlardı.</p>

  <p>Genç kadın ellerini sargıdan çekmiş, korkmuş görünen Kivrin’e bakıyordu. Kivrin kadına bitkince gülümseyince gülümseyerek karşılık verdi. Sağ tarafında iki dişi eksikti ve boşluğun yanındaki dişi de kahverengiydi, ama gülümseyince birinci sınıf öğrencisi kadar küçük göründü.</p>

  <p>Sargıyı çözüp örtünün üstüne bıraktı. Sargı başındaki örtüyle aynı kumaştandı, ama şeritler halinde yırtılmıştı, üstünde de kahverengi kan lekeleri vardı. Kivrin’in beklediğinden daha fazla kan vardı sargıda. Bay Gilchrist’in açtığı yara tekrar kanamış olacaktı.</p>

  <p>Kadın ne yapacağından emin değilmiş gibi tereddütle Kivrin’in şakağına dokundu. “<span class="sgc-13">Acıkkan?”</span> dedi ve bir elini Kivrin’in ensesine koyup başını kaldırmasına yardım etti.</p>

  <p>Başı fena halde hafiflemiş gibiydi. Saçlarım yüzünden, diye düşündü.</p>

  <p>Yaşlı kadın gence tahta bir çanak verdi. Genç kadın kaseyi Kivrin’in ağzına getirdi. Balmumu kasesi olduğunu düşündüğünden dikkatle yudumladı. Değildi, üstelik daha önce içirdikleri şey de değildi. Bu sulu, taneli bir çorbaydı. Dün gece içtiği içecek kadar acımsı değildi ama yine de ağzında yağlı bir tat bıraktı.</p>

  <p>“<span class="sgc-13">Thasholde nayive gros vitaille towayte,”</span> dedi, sesi sabırsız bir tenkitle aksi çıktı.</p>

  <p>Kivrin içinden, mutlaka kaynanası, diye geçirdi.</p>

  <p>Genç kadın uysalca, “<span class="sgc-13">Shimote lese hoor fource,”</span> diye karşılık verdi.</p>

  <p>Çorbanın tadı güzeldi. Kivrin hepsini içmeye çalıştı ama birkaç yudumdan sonra gücü tükendi.</p>

  <p>Kadın çanağı yaşlı kadına verdi. Kadın da yatağın yanına gelmişti, Kivrin’in başını tekrar yastığa yerleştirdi. Kanlı sargı bezini aldı, tekrar başına sarmak için münakaşa edecekmiş gibi şakağına dokundu, sonra bezi genç kadına verdi. O da yatağın ayakucunda duran sandığın üstündeki kasenin içine koydu.</p>

  <p>Genç kadın dişlerindeki boşlukları göstere göstere gülümsedi. “<span class="sgc-13">Lo liggethsteallouw.”</span> Dediklerini anlayamasa da ses tonu yanıltmıyordu. Kadın ona uyumasını söylüyordu. Gözlerini kapadı.</p>

  <p>Yaşlı kadın, “<span class="sgc-13">Ortavaktı shodlausbrekkeynow,”</span> dedi ve birlikte odadan çıktılar, ağır kapıyı arkalarından kapadılar.</p>

  <p>Kivrin sözcükleri içinden ağır ağır tekrarlayıp tanıdık bir söz yakalamaya çalıştı. Tercümanın sadece eski İngilizce kelimelerini içermesi değil, ses birimlerini ayırma ve söz dizimi kalıplarını tanıma becerisini güçlendirmesi de gerekiyordu. Ama Sırpça da konuşuyor olabilirlerdi.</p>

  <p>Belki de oradayım, diye düşündü. Kim bilir beni nereye getirdiler. Ateşten kendimden geçmiştim. Belki de o haydut beni bir gemiye bindirip Avrupa’ya geçirdi. Kivrin bunun mümkün olmadığını biliyordu. Kopuk kopuk ve hayal gibi olsa da o geceki yolculuğun çoğunu hatırlıyordu. Attan düştüm, diye düşündü. Ve kızıl saçlı adam beni yerden kaldırdı. Bir kilisenin önünden geçtik.</p>

  <p>Kaşlarını çatıp gittikleri yönü hatırlamaya çalıştı. Ormana girip açıklıktan uzaklaşmışlardı. Sonra bir yola çıkmışlardı, yol ikiye ayrılmış, attan da orada düşmüştü. O yolun çatallandığı yeri bulabilirse, oradan iniş yerini çıkarabilirdi. O çatal, kulenin biraz uzağındaydı.</p>

  <p>Fakat iniş yeri o kadar yakındaysa, Skendgate’teydi ve kadınlar da eski İngilizce konuşuyorlardı. Peki, öyleyse neden konuşmalarını anlayamıyordu.</p>

  <p>Belki de attan düşünce başımı vurdum ve tercüman hasar gördü, diye düşündü, ama başını çarpmamıştı ki. Elleri gevşemiş, yere düşünceye kadar attan aşağı kaymıştı. Sebep ateş, dedi kendi kendine. Her nedense tercümanın sözcükleri tanımasını engelliyor.</p>

  <p>Ama Latinceyi tanıdı, dedi içinden. Ve korkudan bir düğüm göğsünden yukarı çıkmaya başladı. Latinceyi tanıdı, o zaman hasta olamam. Aşılarımı yaptırmıştım. Birden aşı yerinin şişip kaşındığını hatırladı. Ama Dr. Ahrens aşı yerini kontrol etmişti ve her şeyin yolunda olduğunu söylemişti. Veba hariç diğer aşı yerleri kaşınmamıştı. Veba kapmış olamam, diye düşündü. Hiçbir belirtisi yok bende.</p>

  <p>Veba kurbanlarının koltukaltlarında ve kasıklarında büyük şişlikler olurdu. Kan kusarlardı ve cilt altında kan damarları parçalanır ve kararırdı. Demek veba değildi, ama neydi ve nasıl bulaşmıştı? 1320’de var olan her türlü hastalığa karşı aşılanmıştı, hem hiçbir hastalığa maruz da kalmamıştı. Hastalık belirtileri bu zamana geçer geçmez, henüz kimseyle karşılaşmadan başlamıştı. Mikroplar iniş yerinin yakınında durup da birinin geçmesini beklemezdi ya. Temasla, hapşırmayla ya da pireyle yayılırdı. Vebayı yayan pirelerdi.</p>

  <p>Kesin bir tavırla, veba değil, dedi. Veba olan insan acaba veba mı oldum diye düşünmezdi.Ölmekle meşgul olduğu için düşünemezdi.</p>

  <p>Veba değildi. Hastalığı yayan pireler ormanın ortasında değil, farelerde ve insanlarda bulunurdu, hem Kara Ölüm 1348 yılına kadar İngiltere’ye ulaşmamıştı. Bu Dr. Ahrens’in bilmediği bir Ortaçağ hastalığı olmalıydı. Bu dönemde, sıraca, St. Vitus dansı ve isimsiz hummalar gibi her türden tuhaf hastalık mevcuttu. Bu da onlardan biri olmalıydı. Ne olduğunu anlayıp savaşmaya başlayıncaya kadar güçlendirilmiş bağışıklık sistemini ele geçirmişti. Ama artık savaş bitmiş, ateşi düşmüştü ve tercüman da çalışmaya başlayacaktı. Tek yapması gereken dinlenmek, beklemek ve iyileşmekti. Bu düşünceyle rahatladı ve gözlerini kapayıp uykuya daldı.</p>

  <p>Biri dokunuyordu ona. Gözlerini açtı. Kaynanaydı, Kivrin’in ellerini tutmuş, evire çevire inceliyor, pütürlü işaret parmağını ellerinin üstüne sürtüyor, gözlerini kısıp tırnaklarına bakıyordu. Kivrin’in gözlerinin açık olduğunu fark edince tiksinmiş gibi ellerini bırakıverdi ve “<span class="sgc-11"><i>Sheavost ahvheigh parage attelest, baht hoore der wikkonasshae haswfolletwe</i>?”</span> dedi.</p>

  <p>Hiçbir şey anlayamıyordu. Uyurken bir biçimde tercümanın yükselticilerinin sorunu çözeceğini ve duyduğu her şeyi deşifre edeceğini ummuştu. Uyandığında tercümanı çalışır halde bulacaktı. Ama söylenenler hâlâ anlaşılmazdı.</p>

  <p>Yaşlı kadın “<span class="sgc-13">Hastow naydepesse?”</span> dedi.</p>

  <p>Bu bir soruya benziyordu, ama Fransızca bir soruya.</p>

  <p>Kadın kaba eliyle Kivrin’in kolunu tutup yataktan kaldırmak ister gibi kolunu Kivrin’in vücuduna sardı. Kalkamayacak kadar hastayım, diye düşündü. Neden kaldırıyor bu kadın beni? Sorguya çekmek için mi? Yakmak için mi?</p>

  <p>Genç kadın elinde ayaklı bir kupayla odaya girdi. Kupayı pencerenin rafına koyup yanlarına geldi ve Kivrin’in diğer kolunu tuttu. Eksik dişlerini göstererek gülümsedi. “<span class="sgc-11"><i>Böünyen tontee</i>?”</span> dedi. Herhalde beni tuvalete götürecekler diye düşündü. Gayretle doğrulup oturdu, bacaklarını yatağın kenarından aşağı sarkıttı.</p>

  <p>Anında başı dönmeye başladı. Ayaklarını yatağın kenarından sallandırıp geçmesini bekledi. Üstünde keten iç gömleğinden başka bir şey yoktu. Acaba giysileri neredeydi? Hiç olmazsa iç gömleğini çıkarmamışlardı. Ortaçag’da insanlar genelde yatarken bir şey giymezlerdi.</p>

  <p>Ortaçağ’da evlerin içinde tesisat da olmaz, diye düşündü ve tuvalet için evin dışına çıkmak zorunda kalmayacağını umdu. Bazı şatolarda helalar ya da dibi temizlenen kuyuların bulunduğu köşeler bulunurdu, ama burası şato değildi.</p>

  <p>Genç kadın Kivrin’in omuzlarına ince katlanmış bir battaniyeyi şal gibi örttü. İki kadın yataktan kalkmasına yardım ettiler. Tahta kaplamalı zemin buz gibiydi. Birkaç adım atınca başı tekrar dönmeye başladı. Dışarı çıkmak için onca yolu gidemem, diye geçirdi içinden.</p>

  <p>Yaşlı kadın sertçe <span class="font sgc-11">“<i>Wotan shay wootes nawdaor youse der jordane</i>?”</span> dedi ve Kivrin Fransızca bahçe demek olan <span class="font sgc-13">jardin</span> kelimesini tanıdığını sandı, ama neden bahçe yüzünden tartışıyorlardı şimdi?</p>

  <p>Genç kadın, <span class="font sgc-11">“<i>Thanway maunhollp anhour</i>,”</span> deyip kolunu Kivrin’in vücuduna sardı, Kivrin’in kolunu da kendi omzuna yerleştirdi. Yaşlı kadın iki eliyle diğer kolundan tuttu. Boyu Kivrin’in ancak omzuna yetişiyordu, genç olanı da kırk kilodan fazla çekmezdi ama Kivrin’i aralarına alıp yatağın ayakucuna kadar yürüttüler.</p>

  <p>Her adımda başı daha fazla dönüyordu. Dışarı kadar yürüyemeyeceğim, diye düşünürken, ayakucuna gelince durdular. Burada bir sandık vardı, üstüne kaba bir kuş ya da muhtemelen bir melek resmi oyulmuş alçak tahta bir kutuydu bu. Üstünde su dolu tahtadan bir leğen, Kivrin’in başına sardıkları kanlı sargı ile daha küçükçe boş bir tas duruyordu. Bütün dikkatini yere düşmemeye veren Kivrin, yaşlı kadın “<i>Swoune</i> <span class="font sgc-11"><i>nawmaydar oupondre yorresette</i>,</span> ”derken bir yandan da ağır eteklerini yukarı kaldırıp üstüne oturmasını işaret edinceye kadar ne olduğunu anlamadı.</p>

  <p>İçinden minnetle, oturak bu, diye geçirdi. Bay Dunworthy, oturaklar 1320’de köy evlerinde hâlâ kullanılıyormuş. Anladığını göstermek için başını öne doğru salladı. Kadınlar oturağa oturturken başı öyle döndü ki, düşmemek için yatağın kalın perdelerine tutunmak zorunda kaldı. Üstelik kalkmaya çalışırken göğsünün acısından iki büklüm oldu.</p>

  <p>Yaşlı kadın kapıya doğru dönüp, “<i>M</i><span class="sgc-13">aisry!”</span> diye seslendi. “<i>M</i><span class="sgc-13">aisry, com undtvae holpoon!”</span> Belli ki gelip yardım etmesi için adı Marjorie veya Mary olan birine sesleniyordu, ama gelen olmadı. Demek bunu da anlayamamıştı.</p>

  <p>Genç kadın, “<span class="sgc-13">Slaeponpon donu paw daton,”</span> dedi. Herhalde, “dinlen” ya da “uyu” gibi bir şey söylüyor olacaktı, ama hâlâ çözemiyordu. Tercüman bozulmuş, diye düşündü, içinde göğsünün acısından beter küçük bir panik başladı.</p>

  <p>Kendi kendine, bozulmuş olamaz, dedi. Makine değil mi bu. Kimyasal bir sözdizimi ve hafıza pekiştirici sadece. Ama ancak kendi hafızasındaki sözcüklerle çalışabilirdi ve belli ki Bay Latimer’in öğrettiği eski İngilizce işe yaramıyordu. Bay Latimer’in telaffuzu öyle farklıydı ki tercüman aynı sözcükler bile olsa işittiklerini tanıyamıyordu, ama bu bozulduğu anlamına gelmezdi. Yeni veriler toplaması gerekiyordu ve şimdiye dek duyduğu birkaç cümle yeterli değildi.</p>

  <p>Latinceyi tanımıştı, diye düşündü ve panik yeniden yüreğine saplandı ama paniğe direndi.Ölüm döşeğindekilere okunan dua değişmeyen sözcüklerden oluştuğu için Latinceyi tanıyabilmişti. Kivrin hangi sözcüklerin söyleneceğini biliyordu zaten. Kadının söyledikleri böyle olmasa da yine de çözülebilirdi.Özel isimler, hitap şekilleri, isimler, fiiller ve edat öbekleri tekrarlanan belirli kalıplar halinde ortaya çıkardı. Hızla ayırt edecekti ve tercüman bunları şifrenin geri kalanını çözerken anahtar olarak kullanabilecekti. Şimdi yapması gereken veri toplamak, söylenenleri anlamaya bile çalışmadan dinlemek ve tercümanın işini yapmasını beklemekti.</p>

  <p>Genç kadın sordu: <span class="font sgc-11">“<i>Thin keowre hoorwoun desmoortale</i></span><span class="font sgc-11 sgc-18">”</span><span class="sgc-19">&nbsp;</span></p>

  <p><span class="font sgc-11">“<i>Got tallon wottes</i>,”</span> dedi yaşlısı.</p>

  <p>Uzakta bir çan çalmaya başladı. Kivrin gözlerini açtı. İki kadın da örtüden dışarıyı görmeseler de dönmüş pencereye bakıyorlardı.</p>

  <p>“<i>Bere</i> <span class="font sgc-11"><i>wichebay gansanon</i>,”</span> dedi genç kadın.</p>

  <p>Yaşlı kadın karşılık vermedi. Sertleşmiş ketenin arkasını görebiliyormuş gibi gözlerini pencereden ayırmadı, ellerini dua eder gibi önünde birleştirmişti.</p>

  <p>Genç kadın, <span class="font sgc-11">“<i>Aydreddit ister fayve riblaun</i>,”</span> deyince Kivrin verdiği karara rağmen bunu “Akşam duası zamanı” ya da “Akşam çanları çalınıyor” cümlelerine benzetmeye çalıştı, ama çalan akşam duası çanı değildi. Çan sesi devam etti, ama başka kiliselerin çanları ona katılmadı. Acaba bu daha önceden duyduğu akşamüstü tek başına çalan çan mıydı?</p>

  <p>Yaşlı kadın birden pencereye arkasını döndü. <span class="font sgc-11">“<i>Nay, Elwiss, itbahn diwolffin</i>.”</span> Sandığın üstünden oturağı aldı. <span class="font sgc-11">“<i>Gawynha thesspyd</i>…”</span></p>

  <p>Kapının dışında bir patırtı oldu, merdivenlerden yukarı çıkan patır patır ayak sesleri duyuldu ve bir çocuk sesi bağırdı: <span class="font sgc-11">“<i>Modder! Eysmertemay</i>!”</span></p>

  <p>Küçük bir kız çocuğu sarı örgüleriyle bonesinin bağcıklarını savurarak içeri daldı ve oturağı tutan yaşlı kadına çarptı. Çocuğun ablak yüzü kıpkırmızıydı, gözyaşlarıyla ıslanmıştı.</p>

  <p>Yaşlı kadın tehlikeli tası uzanamayacağı kadar kaldırıp kıza homordanarak, “<i>Wol</i> <span class="font sgc-11"><i>yadothoos forshame ahnyous</i>!”</span> dedi. <span class="font sgc-11">“<i>Yowe maun naroonso</i></span> <i>inhus</i>.”</p>

  <p>Kız kadına hiç aldırış etmedi. Hıçkırarak doğruca genç kadına koştu. <span class="font sgc-11">“<i>Rawzamun hattmay smerte, Modder</i>!”</span></p>

  <p>Kivrin nefesini tuttu. Modder. Bu anne demek olacaktı.</p>

  <p>Küçük kız kollarını kaldırdı ve annesi, ah evet kesinlikle annesi, kızı kucağına aldı. Kız kollarını annesinin boynuna dolayıp yaygarayı bastı.</p>

  <p>“Şşş, <span class="font sgc-11"><i>Ahnyous</i>,</span> şşş,” dedi annesi. Gırtlaksı bir G, diye düşündü Kivrin. Kaba bir Cermen G’si. Şşş, Agnes.</p>

  <p>Anne kızına sarılarak pencerenin önündeki sıraya oturdu.Örtüsünün ucuyla kızın yüzündeki yaşları sildi. <span class="font sgc-11">“<i>Spekenaw dothass bifel, Agnes</i>.”</span></p>

  <p>Evet kesinlikle, Agnes’ti kızın adı. Anlat diyordu kadın, ne oldu anlat.</p>

  <p>Agnes şimdi odaya giren çocuğu parmağıyla gösterip, <span class="font sgc-11">“<i>Shayoss mayswerte</i>!”</span> dedi. Diğer kız çocuğu ondan epeyce büyüktü, dokuz-on yaşında vardı. Sırtına inen uzun kahverengi saçları koyu mavi bir eşarpla bağlanmıştı.</p>

  <p><span class="font sgc-11"><br/></span></p>

  <p><span class="font sgc-11"><br/></span></p>

  <p><span class="font sgc-11">“<i>Itgan naso, ahnyous</i>,” dedi. “<i>Tha pighte rennin gawn derstayres</i></span>.” Bu şefkat ve küçümseme karışımı ifadede anlaşılmayacak bir şey yoktu. Bu kız sarışın olana benzemiyordu, ama Kivrin koyu renk saçlı kızın küçüğün ablası olduğuna yemin edebilirdi. <span class="font sgc-11">“<i>Shay pighte renninge ahndist eyres, Modder</i>.”</span></p>

  <p>Yine anne sözcüğü geçmişti, kızın düştüğünü söylüyor olacaktı. Fransızcaya benziyordu ama telaffuzlar ve yapılar Cermen’di. Kivrin adeta tık diye yerine oturduğunu hissetti.</p>

  <p><span class="font sgc-11">“<i>Na comfitte horr</i></span> <i>thusselwys</i>,” dedi yaşlı kadın. <span class="font sgc-11">“<i>She hathnau woundes. Hoor teres beenfomaught mais gain thy pitye</i>.”</span></p>

  <p>Genç kadın da <span class="font sgc-11">“<i>Hoor nay ganful bloody</i>,”</span> dedi, ama Kivrin söylediğini duyamadı. O şimdi tercümanın tercümesini duyuyordu, hâlâ biraz bozuk ve birazcık da gecikmeliydi, ama yine de tercümeydi.</p>

  <p>“Şunu şımartma, Eliwys. Yaralanmamış. İlgi çekmek için ağlıyor.”</p>

  <p>Ve ismi Eliwys olan anne, “Dizi kanıyor,” demişti.</p>

  <p>Yatağın ayakucunu işaret edip, “<i>Rossmunt,</i> <span class="sgc-11 sgc-17">brangund oorwars-tedfrommecofre,”</span> dedi ve tercüman hemen ardından çevirdi: “Rosemund, bana sandığın üstündeki bezi getir.” On yaşındaki kız hemen yatağın ayakucunda duran sandığa gitti.</p>

  <p>Büyük olan kızın adı Rosemund’du, küçüğün adı da Agnes. Bu inanılmayacak kadar genç, başı örtülü anne de Eliwys’ti.</p>

  <p>Rosemund Kivrin’in başından çıkan yıpranmış bezi uzattı.</p>

  <p>Agnes haykırdı. “Dokunma! Dokunma!” Kivrin bunu anlamak için tercümana bile ihtiyaç duymadı. Ama hâlâ birkaç saniye geriden geliyordu.</p>

  <p>Eliwys, “Kanı durdurmak için bez bağlayacaktım,” deyip bezi Rosemund’un elinden aldı. Agnes bezi itmeye çalıştı. “Bez…” Tercüman bir kelimeyi bilmiyormuş gibi bir boşluk oldu, “…ki, Agnes.” O kelime belli ki acıtmak olacaktı. Acaba o kelime hafızasında mı yoktu, neden bağlamdan anlamını çıkarıp yakın bir kelime kullanmamıştı?</p>

  <p>Agnes “ … <span class="sgc-11 sgc-17">penaunce yapacak”</span> diye bağırdı ve tercüman aynı şekilde. “ … yapacak” diye boş bırakarak çevirdi. Herhalde asıl kelimeyi duyup anlamını kendisi tahmin etsin diye böyle oluyordu. Kötü bir fikir değildi, ama tercüman geriden geldiği için Kivrin istediği kelimeyi duyamadı. Bunu her tanımadığı bir sözcük geçtiğinde yapacaksa, Kivrin’in başı ciddi biçimde dertte demekti.</p>

  <p>Agnes aynı şeyi tekrarlayarak annesinin elini dizinden itti. Tercüman, “Acı yapacak,” diye fısıldadı. “Acı” bir fiil olmasa de Kivrin tercüman bir karşılık bulmayı başardığı için rahatladı.</p>

  <p>Eliwys çocuğun dikkatini dağıtmak için, “Nasıl düştün?” diye sordu.</p>

  <p>Rosemund, “Koşarak merdivenden çıkıyordu,” dedi. “Sana … geldiği haberini vermek için koşuyordu.”</p>

  <p>Tercüman yine boşluk bırakmıştı, ama Kivrin bu kez sözcüğü yakaladı. Muhtemelen özel isim olan Gawyn. Tercüman da aynı sonuca varmış olacaktı ki Agnes, “Anneme Gawyn geldi diyecektim,” diye ciyaklayınca, tercüman ismi aynen kullandı.</p>

  <p>“Diyecektim.” Agnes şimdi ağlıyordu. Yüzünü annesinin göğsüne gömünce, kadın fırsattan istifade ederek sargıyı kızın dizine bağladı.</p>

  <p>“Şimdi söyleyebilirsin bana,” dedi.</p>

  <p>Agnes başını kaldırmadan iki yana salladı.</p>

  <p>Yaşlı kadın. “Sargıyı çok gevşek bağladın, gelin,” dedi. “Düşecek.”</p>

  <p>Sargı Kivrin’in gözüne yeterince sıkı göründü. Hem yarayı daha sıkı bağlamak çocuğa yeniden çığlıklar attıracaktı. Yaşlı kadın iki eliyle tuttuğu oturağı bırakmamıştı. Kivrin, acaba neden gidip boşaltmıyor, diye düşündü.</p>

  <p>Eliwys kızı hafifçe sallayıp sırtını pışpışlayarak, “Hişş, hişş” dedi. “Haber verdiğine memnun oldum.”</p>

  <p>Yaşlı kadın, “Gurur insanı kör eder,” dedi. Belli ki Agnes’i yeniden ağlatmaya kararlıydı. “Düştüğün için kabahat sende. Merdivenlerden koşarak çıkılmaz.”</p>

  <p>Eliwys sordu: “Gawyn kır kısrakla mı geldi?”</p>

  <p>Kır kısrak. Gawyn onu atına bindirip buraya getiren kişi olabilir miydi?</p>

  <p>Agnes, annesi şaka yapmış gibi “Yok,” dedi. “Kendi yağız aygırıyla geldi, Gringolet’le. Atını yanıma sürüp, ‘Lady Agnes, annenizle konuşmak istiyorum’ dedi.”</p>

  <p>“Rosemund, kardeşin senin dikkatsizliğin yüzünden yaralandı.” Agnes’i kızdırmayı başaramayınca, başka bir kurbanın peşine düşmüştü. “Neden meşgul olmadın kardeşinle?”</p>

  <p>Rosemund, “Nakışımı işliyordum.” Destek almak için annesine baktı. “Maisry ona göz kulak olacaktı.”</p>

  <p>Agnes annesinin kucağında doğruldu. “Maisry Gawyn’i görmeye gitti,” dedi.</p>

  <p>“Ve de seyis çocukla oynaşmaya,” dedi yaşlı kadın. Kapıya gidip bağırdı. “Maisry!”</p>

  <p>Maisry. Yaşlı kadının daha önce seslendiği kişi buydu ve tercüman şimdi özel isimler geldiği zaman bile boşluk bırakmıyordu. Kivrin Maisry’nin kim olduğunu bilmiyordu, herhalde hizmetçiydi, ama işler böyle giderse, Maisry’nin başı büyük dertteydi. Yaşlı kadın bir kurban bulmakta kararlıydı ve ortadan kaybolan Maisry mükemmel bir aday gibi görünüyordu.</p>

  <p>Kadın bir daha bağırdı. “Maisry! ” Sesi yankılandı.</p>

  <p>Rosemund bunu fırsat bilip, gidip annesinin yanına oturdu. “Gawyn gelip benimle konuşsun dedi.”</p>

  <p>Eliwys, “Aşağıda mı bekliyor?” diye sordu.</p>

  <p>“Yok.Önce Peder Rock’la hanımı konuşmak için kiliseye gitti.”</p>

  <p>Gurur insanı kör eder. Tercüman anlaşılan giderek kendinden fazla emin hale geliyordu. Herhalde aslı, Peder Rolfe olacaktı, ya da Peder Peter. Peder Rock olacak değildi ya.</p>

  <p>Yaşlı kadın tekrar odaya girdi. “Neden gitti Peder Rock’un yanına?”</p>

  <p>Kivrin tercümanın insanı deli eden fısıltısının üstünden asıl söylenen adı duymaya çabaladı. Roche. Kelimenin Fransızcası buydu. Peder Roche.</p>

  <p>Elywis Kivrin’e göz atıp, “Herhalde hanımla ilgili bir şey buldu,” dedi. Kivrin’in de orada olduğunu hatırladıklarını gösteren ilk belirtiydi bu. Rahatça konuşmaları için uyuduğunu zannetsinler diye hemen gözlerini yumdu.</p>

  <p>Eliwys, “Gawyn bugün atla eşkıyaları aramaya çıktı,” dedi. Kivrin gözlerini azıcık araladı, ama kadın artık ona bakmıyordu. “Belki bulmuştur adamları.” Eğilip Agnes’in bonesinin sarkan bağcıklarını bağladı. “Agnes, Rosemund’la kiliseye gidin, Gawyn’e salonda konuşacağımızı söyleyin. Hanım uyuyor. Rahatsız etmeyelim.”</p>

  <p>Agnes yerinden fırladı, “Ona ben söyleyeceğim Rosemund,” diye bağırarak kapıya koştu.</p>

  <p>Eliwys arkalarından, “Rosemund bırak kardeşin söylesin,” diye seslendi. “Agnes, koşma.”</p>

  <p>Kızlar odadan çıktılar, görünmeyen merdivenlerden koşarak aşağı indiler.</p>

  <p>Yaşlı kadın, “Rosemund büyüdü sayılır,” dedi. “Kocanın adamlarının peşinden koşmak ona göre değil. Kızlarına ilgi göstermemenin sonu hayırlı gelmez. Oxenford’tan hemşire getirtseydin akıllılık ederdin.”</p>

  <p>Eliwys Kivrin’in hiç beklemediği kadar kararlı bir sesle, “Hayır,” dedi, “Maisry onlara göz kulak olabilir.”</p>

  <p>“Maisry koyun bile güdemez. Bath’tan gelmek için bu kadar acele etmemeliydik. Mutlaka …e kadar bekleyebilirdik.”</p>

  <p>Tercüman yine bir boşluk bırakmıştı. Kivrin bu ifadeyi tanıyamadı, ama önemli kısımlarını yakalamıştı. Bu insanlar Bath’tan gelmişlerdi. Oxford’un yakınlarındaydılar.</p>

  <p>“Bırak Gawyn bir hemşire çağırsın. Hanımı iyileştirmesi için de sülükçü kadın.”</p>

  <p>“Kimseyi çağırmayacağız.”</p>

  <p>“ …mak için,” Yine tercüman çeviremediği bir boşluk bıraktı “Lady Yvolde yara iyileştirmekle nam salmıştır. Hizmetçilerinden birini hemşirelik etsin diye seve seve gönderir.”</p>

  <p>“Hayır,” dedi Eliwys. “Hanıma kendimiz bakacağız. Peder Roche…”</p>

  <p>Yaşlı kadın küçümseyerek, “Peder Roche,” dedi. “O hekimlikten anlamaz.”</p>

  <p>Kivrin içinden, ama ben söylediği her şeyi anladım, diye geçirdi. Duanın son sözlerini okuyan alçak sesini, şakaklarına, avuçlarına, tabanlarına nazikçe dokunuşunu hatırladı. Korkmamasını söylemiş, adını sormuştu. Ve elini tutmuştu.</p>

  <p>Yaşlı kadın, “Hanım soylu bir ailedense,” dedi, “kendisine cahil köy papazının bakmasına göz yumar mıydın? Lady Yvolde…”</p>

  <p>Eliwys “Kimseyi çağırmayacağız,” dedi ve Kivrin ilk kez onun korktuğunu fark etti. “Kocam dönene kadar onu burada tutmamızı söyledi.”</p>

  <p>“Bizimle gelmeyi tercih ederdi o da.”</p>

  <p>“Gelemezdi, biliyorsun,” dedi Eliwys. “Ne zaman gelebilirse, o zaman gelecek. Gidip Gawyn ile konuşmalıyım.” Kadının yanından geçip kapıya doğru gitti. “Gawyn saldıranlardan bir iz bulabilmek için hanımı ilk bulduğu yeri arayacağını söylemişti. Belki neyin nesi olduğunu anlayabileceğimiz bir şey bulmuştur.”</p>

  <p>Hanımı ilk bulduğu yer. Gawyn onu bulan adamdı, kızıl saçlı, nazik yüzlü, onu atına bindirip buraya getiren adam. En azından bu kadarını hayal etmemişti, ama kır atı hayal etmiş olmalıydı. Onu buraya Gawyn getirmişti ve iniş yerini biliyordu.</p>

  <p>“Dur,” dedi Kivrin. Doğrulup yastığa yaslandı. “Dur, lütfen. Gawyn’le konuşmak istiyorum.”</p>

  <p>Kadın durdu. Eliwys yatağın yanına geldi, telaşlanmış görünüyordu.</p>

  <p>Kivrin tercümeyi beklediği için her kelimede duraklayarak dikkatle konuştu. “Gawyn denen adamla konuşmak istiyorum,” dedi. Sonunda bu süreç kendiliğinden yürüyecekti, ama şimdilik önce sözcüğü düşünüyor, tercümanın çevirmesini bekliyor ve yüksek sesle tekrarlıyordu. “Beni bulduğu yere gitmem gerek.”</p>

  <p>Eliwys elini uzatıp Kivrin’in alnına koydu. Kivrin sabırsızlıkla itti eli.</p>

  <p>“Gawyn ile konuşmak istiyorum.”</p>

  <p>Yaşlı kadına, “Ateşi yok, Imeyne,” dedi. “Onu anlayamadığımızı biliyor ama yine de konuşmaya çalışıyor.”</p>

  <p>Imeyne kabahatmiş gibi, “Yabancı bir lisan konuşuyor,” dedi, “Belki de Fransız casusudur. “</p>

  <p>Kivrin, “Fransızca konuşmuyorum,” dedi. “Ortaçağ İngilizcesi konuşuyorum.”</p>

  <p>“Belki de Latincedir” dedi Eliwys. “Peder Roche günah çıkarırken, Latince konuştuğunu söylemişti.”</p>

  <p>“Peder Roche Patemoster demeyi bile beceremez,” dedi Lady Imeyne. “Onu … göndermeliyiz.” Yine bilinmedik bir isim geçti. Kersey mi? Courcy mi?</p>

  <p>Kivrin bu sefer Latince, “Gawyn ile konuşmak istiyorum,” dedi.</p>

  <p>“Hayır,” dedi Eliwys. “Kocamı bekleyeceğiz.”</p>

  <p>Yaşlı kadın hiddetle dönerken oturağın içindekini ellerine sıçrattı. Ellerini eteğine sildi, kapıyı çarparak odadan çıktı. Eliwys peşinden atıldı.</p>

  <p>Kivrin kadını ellerinden yakaladı. “Beni neden anlamıyorsunuz?” dedi. “Ben sizi anlıyorum. Gawyn’le konuşmam gerek. Bana iniş yerini söylemek zorunda.”</p>

  <p>Eliwys Kivrin’in ellerinden kurtuldu. “Haydi, bağırmamalısın,” dedi nazikçe. “Uyumaya çalış. Dinlenmelisin ki evine dönebilesin.”</p>
</body>
</html>