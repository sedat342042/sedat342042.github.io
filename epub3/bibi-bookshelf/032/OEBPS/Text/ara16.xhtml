<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/mute.css" type="text/css" rel="stylesheet"/>
</head>

<body>
  <p class="ara">KIYAMET KİTABI DEŞİFRESİNDEN<br/>(070114-070526)</p>

  <p>Bütün bunları kaydetmenin iyi olacağına karar verdim. Bay Gilchrist Ortaçağ’ın açılmasıyla Kara Ölüm hakkında birinci elden veri toplayabileceğimizi umduğunu söylemişti, sanırım kastettiği buydu.</p>

  <p>Buradaki ilk veba vakası piskoposun elçisiyle birlikte gelen katip oldu. Geldiklerinde hasta olup olmadığını bilmiyorum. Belki hastaydı, o sebeple Oxford’a gidecek yerde hastalığını onlara bulaştırmadan önce adamı başlarından atmak için buraya geldiler. Ama diğerleri Noel sabahı gittikleri zaman adamcağız kesinlikle hastaydı ve bu da önceki gece köy halkının en az yarısıyla temas ettiği sırada hastalığının bulaşıcı olduğu anlamına gelir.</p>

  <p>Hastalığı Lord Guillaume’un kızı Rosemund’a geçirdi. Kız ayın… galiba yirmi altısında hastalandı. Zaman kavramımı tamamen yitirmiş durumdayım. İkisinde de klasik bubo mevcut. Katibinki çatladı ve iltihap akıtıyor. Rosemund’unki ise sert ve büyüyor. Neredeyse ceviz büyüklüğünde. Etrafındaki bölge de yangılı. İkisinde de yüksek ateş ve aralıklı olarak sayıklama görülüyor.</p>

  <p>Peder Roche ile birlikte iki hastayı da tecrit ettik ve herkese evlerinden çıkmamalarını, birbirleriyle temastan kaçınmalarını söyledik, ama korkarım çok geç kaldık. Köy halkının hemen hepsi Noel yemeğindeydi. Ailenin bütün üyeleri de katiple birlikte buradaydı.</p>

  <p>Keşke hastalığın bulaşıcı olduğunu ve kuluçka süresini belirtiler ortaya çıkmadan önce bilebilseydim. Vebanın üç formu olduğunu biliyorum: Bubonik, pnömonik ve septisemik.Öksürükle, nefes yoluyla ve dokunarak yayıldığından pnömonik formunun en bulaşıcı türü olduğunu da biliyorum. Katiple Rosemund’da bubonik formu var gibi görünüyor.</p>

  <p>Öyle korkuyorum ki düşünemiyorum bile. Korku dalgalar halinde beni boğuyor adeta. Tam iyiyim derken, birden öyle bir gafil avlıyor ki, bu odadan, bu evden, bu köyden, bu hastalıktan kaçmamak için yatağın kenarına tutunmak zorunda kalıyorum.</p>

  <p>Veba aşılarımı yaptırdım, bağışıklık sistemimi güçlendirdim biliyorum, ama katip bana her dokunduğunda korkudan büzülüyorum. Peder Roche maskesini takmayı sürekli unutuyor, onun ya da Agnes’ın hastalığa yakalanmasından çok korkuyorum. Galiba katip ölecek. Rosemund da. Köyde birinin akciğer vebası olmasından, Gawyn’in geri dönmemesinden ve randevudan önce iniş yerini bulamamaktan korkuyorum.</p>

  <p class="ara1">(Ara)</p>

  <p class="girintisiz">Biraz daha sakinim şimdi. Beni duysanız da duymasanız da, sizinle konuşmak beni yatıştırıyor.</p>

  <p>Rosemund genç ve kuvvetli. Hem veba herkesi öldürmedi. Hiç kimsenin ölmediği köyler bile vardı.</p>
</body>
</html>