<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/mute.css" type="text/css" rel="stylesheet"/>
</head>

<body>
  <p class="ara">KIYAMET KİTABI DEŞİFRESİNDEN<br/>(015104-016615)</p>

  <p class="girintisiz">19 Aralık 1320 (eski takvim). Daha iyiyim.Öksürmeden üç dört kere dikkatli nefesler alıp verebiliyorum. Maisry’nin getirdiği yağlı yulaf lapasını canım çekmese de bu sabah gerçekten acıktım. Bir tabak pastırmalı yumurta için canımı bile veririm.</p>

  <p>Ve de bir banyo için. Çok kirliyim. Buraya geldiğimden beri alnım hariç hiçbir yerim yıkanmadı ve son iki gün Lady Imeyne göğsüme, üstüne iğrenç kokulu bir macun sürülmüş bez şeritler yapıştırdı.Üstüne üstlük ara ara terliyorum, herhalde 1200’lü yıllardan beri hiç değiştirilmemiş bir yatakta yatıyorum, gerçekten de leş gibi, kokuyorum. Kısacık kesilmesine rağmen saçlarım bit kaynıyor. Ama buradaki en temiz insan yine de benim.</p>

  <p>Dr. Ahrens burnumu koterize etmek istemekte haklıymış. Herkes, küçük kızlar bile berbat kokuyor.Üstelik kış ortasındayız ve burası buz gibi. Ağustos ayında durum nasıl oluyor, hayal bile edemiyorum. Her yerde pire var. Lady Imeyne ibadet ederken durup kaşınıyor. Agnes çorabını çekip bana dizini gösterdiği zaman, bacağının baştan başa kırmızı pire ısırıklarıyla kaplı olduğunu gördüm.</p>

  <p>Eliwys, Imeyne ve Rosemund’un suratları biraz daha temizce, ama oturağı boşalttıktan sonra bile ellerini yıkamıyorlar. Bulaşık yıkama ya da şiltelerin içindeki yünleri değiştirme diye bir şeyi henüz keşfetmemişler. Aslında çoktan enfeksiyondan ölmeleri gerekirdi, ama iskorbüt ve bolca çürük diş haricinde herkes gayet sağlıklı görünüyor. Agnes’in dizi bile sorunsuzca iyileşiyor. Her gün gelip bana yaranın kabuğunu gösteriyor. Tabii, gümüş tokasını, tahta şövalyesini ve aşırı sevgiye maruz kalan zavallı Blackie’yi de.</p>

  <p>Bu kız bir bilgi hazinesi gibi, çoğunu ben sormadan kendiliğinden anlatıyor. Rosemund “on üçüncü yılını yaşıyor”, yani bu on iki yaşında demek. Beni yatırdıkları oda aslında kızın odası. Yakında evlenme çağına gireceğini ve bu yüzden bir bakire odasına sahip olduğunu düşünmek zor, fakat kızlar 1300’lü yıllarda genellikle on dört-on beş yaşlarında evlendirilirdi. Eliwys herhalde evlendiğinde o yaşlardaydı. Agnes da bana üç ağabeyinin olduğunu ve hepsinin babalarıyla birlikte Bath’ta kaldıklarını söyledi.</p>

  <p>Güneydoğudaki çan Swindone. Agnes bütün çanları seslerinden tanıyor. İlk çalan uzaktaki çan Büyük Tom’un atası olan Osney. Çifte çanlar Sir Bloet’nin yaşadığı yerde, Courcy’de. Yakındaki iki çan da Witenie ile Esthcote. Demek oluyor ki Skendgate’e yakın bir yerdeyim, burası da pekala Skendgate olabilir. Bu köyde de tam olması gereken boyda dişbudak ağaçları ve tam olması gereken yerde kilise var. Bayan Montoya belki de çan kulesini henüz bulamadı. Ne yazık ki Agnes’in tek bilmediği şey köyün adı.</p>

  <p>Gawyn’in nerede olduğunu da bilmiyordu. Bana saldırganların peşine düştüğünü söylemişti. “Onları bulunca kılıcıyla kesecek. İşte böyle,” diyerek nasıl yapacağını Blackie’nin üstünde gösterdi. Bana anlattıklarına her zaman güvenilir mi emin değilim. Bana Kral Edward’ın Fransa’da olduğunu, Peder Roche’un şeytanı gördüğünü de söyledi. Şeytan simsiyah giyiniyor ve kara bir aygıra biniyormuş.</p>

  <p>Bu sonuncusu doğru olabilir (yani Peder Roche’un şeytanı gördüğü değil, kıza bunu söylediği doğru olabilir). Ruhani alemle maddi alem arasındaki çizgi Rönesans’a kadar çizilmemişti. Dönemin insanları her zaman meleklerin, mahşer gününün ve Meryem Ana’nın görüntülerini görürlerdi.</p>

  <p>Lady Imeyne durmadan Peder Roche’un ne kadar cahil ve yetersiz olduğundan yakınıp duruyor. Hâlâ Eliwys’i bir papaz getirmesi için Gawyn’in Osney’e gönderilmesine ikna etmeye uğraşıyor. Lady Imeyne’den (bunu fazla cüretkar bulmayacağını düşünerek), birlikte dua etmemiz için pederi çağırtmasını istediğim zaman, bana yarım saat akşam duasının açılış kısmını nasıl unuttuğunu, eliyle değil üfleyerek söndürdüğü için mumları israf ettiğini ve hizmetkarların kafalarını batıl gevezeliklerle (hiç kuşkusuz şeytanla atını kastediyordu) doldurduğunu anlatıp durdu.</p>

  <p>1300’lerde köy papazlığını ayin belletilmiş, üstünkörü Latince öğrenmiş köylüler yaparlardı. Bana herkes aynı kokuyor, ama asiller kullarını tamamen başka bir tür olarak görüyorlar. Ve bir “göylüye” günah çıkartmak zorunda kalmanın, Lady Imeyne’nin aristokrat ruhunu rencide ettiğinden hiç şüphem yok.</p>

  <p>Hiç kuşkusuz adamcağız Imeyne’nin iddia ettiği kadar batıl inançlı ve cahil. Ama yetersiz değil.Ölüm döşeğindeyken elimi tutmuştu. Bana korkmamamı söylemişti. Korkmamıştım.</p>

  <p class="ara1">(Ara)</p>

  <p class="girintisiz">Büyük bir hızla iyileşiyorum. Bugün öğleden sonra yarım saat kalkıp oturdum, gece de akşam yemeği için aşağı indim. Lady Eliwys bana kahverengi aba bir fistan, hardal renkli bir önlükle kırpılmış saçlarımı (bone ya da rahibe atkısı değil, demek ki her ne kadar Imeyne bana “zinacı” dese de, bakire olduğumu düşünüyor) örtmem için bir örtü getirdi. Giysilerim döneme aykırı ya da günlük kullanım için fazla güzel mi bilmem ama Eliwys bu konuda hiçbir şey söylemedi. Imeyne’yle birlikte giyinmeme yardım ettiler. Yeni giysilerimi giymeden önce yıkanabilir miyim diye sormak istediysem de Imeyne’yi daha fazla kuşkulandıracak bir şey yapmaktan çekiniyorum.</p>

  <p>Giysilerimin ve ayakkabılarımın bağcıklarını bağlarken beni izledi, yemek boyunca da gözlerini üzerimden ayırmadı. Kızların arasında oturup onlarla aynı tahta çanağı paylaştım. Kahyayı masanın ucuna sürmüşlerdi, Maisry de ortada görünmedi. Bay Latimer’e göre, bölge papazları lordun masasında yemek yerlermiş, ama Lady Imeyne muhtemelen Peder Roche’un sofra âdetlerinden de pek hazzetmiyor.</p>

  <p>Geyik olduğunu tahmin ettiğim bir etle ekmek yedik. Geyik etinin tadı tuzlu ve tarçınlıydı ve soğukta tutulmamıştı. Ekmek de taş gibi sertti, ama yine de yulaf lapasından iyiydi. Sofrada bir hata yapmadığımı sanıyorum.</p>

  <p>Her zaman yanlışlar yaptığımdan eminim, Lady Imeyne de benden bu sebeple şüpheleniyor. Kıyafetim, ellerim, muhtemelen cümle kurma şeklim birazcık (belki de epeyce) ters düşüyor ve hepsi birleşince, onlara tuhaf ve yabancı, daha doğrusu şüpheli görünmeme neden oluyor.</p>

  <p>Lady Eliwys kocasının davası için yaptığım yanlışları fark edemeyecek kadar endişe içinde. Kızlar da çok küçükler. Fakat Lady Imeyne hiçbir şeyi kaçırmıyor. Herhalde benim için de Peder Roche’unki gibi bir liste yapıyordur. Tanrı’ya şükür ki ona adımın Isabel de Beauvrier olduğunu söylemedim. Foyamı meydana çıkarmak için herhalde bu kışta kıyamette Yorkshire’a kadar giderdi.</p>

  <p>Yemekten sonra Gawyn geldi. Sonunda kıpkırmızı kulaklarıyla sessizce arz-ı endam eden Maisry arkalıklı sıraları ocağın karşısına çekip, ateşe birkaç kalın çam kütüğü atmıştı. Gawyn’e tahta bir kupayla bira getirdi. Kadınlar da ateşin sarı ışığında dikiş dikiyorlardı.</p>

  <p>Gawyn paravanların önüne gelip durdu, belli ki zorlu bir at gezintisinden henüz dönmüştü. Bir dakika kadar onu kimse fark etmedi. Rosemund nakışının üstüne eğilmişti. Agnes tahta şövalyesini bindirdiği arabasını ileri geri yürütüyor, Eliwys Imeyne’ye ciddiyetle durumu pek de iyi olmayan hasta köylüyü anlatıyordu. Ateşin dumanı göğsümü ağrıtınca öksürmemeye çalışarak başımı ateşten çevirdim ve orada durup Eliwys’e baktığını gördüm.</p>

  <p>Bir saniye sonra Agnes arabasını Imeyne’nin ayağına çarpınca, kadın Şeytan’ın çocuğu olduğunu söyledi ve Gawyn salona girdi. Gözlerimi yere indirip benimle konuşması için dua ettim.</p>

  <p>Konuştu da, oturduğum yerin önünde tek dizinin üstüne çöküp başını eğdi ve “Hanımefendi, iyileştiğinizi gördüğüme sevindim,” dedi.</p>

  <p>Ne söylemek uygun düşer bilmiyordum. Başımı iyice öne eğdim.</p>

  <p>Bir uşak gibi tek dizinin üstünde kaldı. “Size saldıranları tanımadığınızı söylediler bana, Lady Katherine.Öyle mi?”</p>

  <p>“Evet,” diye mırıldandım.</p>

  <p>“Hizmetkarlarınız da mı tanımıyordu, nereye kaçmış olabilirler?”</p>

  <p>Gözlerimi yerden kaldırmadan başımı iki yana salladım.</p>

  <p>Eliwys’e döndü. “Kaçaklardan haberlerim var, Lady Eliwys. İzlerini buldum. Kalabalıklarmış ve atları varmış.”</p>

  <p>Odun toplamaya çıkmış zavallı bir köylüyü yakalayıp astığını söylemesinden korktum.</p>

  <p>Eliwys’e bakarak, “Peşlerime düşüp hanımın intikamını almak için izninizi istiyorum,” dedi.</p>

  <p>Eliwys, Gawyn’in daha önceki gelişindeki gibi tedirgin ve temkinli görünüyordu. “Kocam eve dönünceye kadar burayı korumamı tembihledi,” dedi. “Senin de bizi korumak için yanımızda kalmanı söyledi. Olmaz.”</p>

  <p>Lady Imeyne konuyu kapatan bir sesle, “Yemek yememişsindir,” dedi.</p>

  <p>Gawyn ayağa kalktı.</p>

  <p>Hızlı hızlı, “Nezaketiniz için teşekkür ederim, efendim,” dedim. “Beni ormanda bulan sizmişsiniz.” Derin bir nefes alınca öksürdüm. “Rica ederim, beni bulduğunuz yer neresi, söyler misiniz?” Çok hızlı konuşmaya çalışmıştım.Öksürmeye başladım, nefes almaya çalıştım ve acıdan iki büklüm oldum.</p>

  <p>Öksürüğümü bastırmayı başardığımda, Imeyne masaya Gawyn için et ve peynir getirmiş, Eliwys dikişine dönmüştü, o yüzden hâlâ bir şey bilmiyorum.</p>

  <p>Hayır, doğru değil bu. Gawyn geldiği zaman, Eliwys’in neden o kadar ihtiyatlı bir tavır takındığını, Gawyn’in neden kaçak çetesiyle ilgili bir masal uydurduğunu biliyorum. O “zinacı” meselesinin de nereden çıktığını öğrendim.</p>

  <p>Gawyn’in eşikte durup Eliwys’e bakmasını izledim. Yüzündeki ifadeyi çözmek için tercümana gerek yoktu. Gawyn belli ki lordunun karısına âşık olmuş.</p>
</body>
</html>