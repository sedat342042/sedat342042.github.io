<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/mute.css" type="text/css" rel="stylesheet"/>
</head>

<body>
  <p class="ara">KIYAMET KİTABI DEŞİFRESİNDEN<br/>(079110-079239)</p>

  <p class="girintisiz">Peder Roche ile birlikte İskoçya’ya gidiyoruz. Bu cihaza kaydedilenleri hiçbir zaman dinleyemeyeceğinize göre sanırım bunları size anlatmamın bir gereği yok ama, belki günün birinde birinin ayağı takılıp bulur ya da Bayan Montoya Skendgate’teki işini bitirince kuzey İskoçya’da bir kazı yapmaya karar verir diye, bize ne olduğunu öğrenmenizi istedim.</p>

  <p>Kaçmanın yapılacak en kötü şey olduğunu biliyorum, ama Peder Roche’u buradan alıp götürmek zorundayım. Malikanenin her yeri, yataklar, giysiler, hava veba mikrobuyla dolu. Ve her yerde sıçanlar dolaşıyor. Rosemund’un cenazesini yaparken Roche’un cübbesiyle atkısını almaya gittiğim zaman kilisede de bir tane gördüm. Bunlardan hastalık kapmasa bile veba etrafımızı sarmış durumda ve onu burada kalmaya ikna etmem zaten imkânsız. Gidip insanlara yardım etmek isteyecektir.</p>

  <p>Yollardan ve köylerden uzak duracağız. Bir haftalık yiyeceğimiz var, o zamana kadar epeyce kuzeye ilerlemiş oluruz. Bir kasabadan yiyecek satın alabiliriz. Katibin yanında bir kese gümüş para vardı. Merak etmeyin. İyi olacağız. Bay Gilchrist’in dediği gibi, “Mümkün olan her türlü tedbiri aldım.”</p>
</body>
</html>