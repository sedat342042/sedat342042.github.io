<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/mute.css" type="text/css" rel="stylesheet"/>
</head>

<body>
  <p class="ara">KIYAMET KİTABI DEŞİFRESİNDEN<br/>(035850-037745)</p>

  <p class="girintisiz"><span class="font sgc-11">20 Kasım 1320 (eski takvim). Neredeyse tamamen iyileştim. Güçlendirilmiş t-hücrelerim mi, aşılar mı, yoksa başka bir şey mi bilmem, sonunda etkisini göstermiş olacak. Canım yanmadan nefes alabiliyorum, öksürüğüm geçti ve kendimi ta iniş yerine kadar yürüyebilecekmiş gibi hissediyorum. Bir de yerini bilsem.</span></p>

  <p>Alnımdaki kesik de iyileşti. Lady Eliwys bu sabah gelip yarama baktıktan sonra incelemesi için Imeyne’yi çağırdı. Eliwys hoşnutlukla, “Bir mucize bu,” dedi, ama Imeyne kuşkulu görünüyordu. Herhalde, bundan sonra benim cadı olduğumu düşünecek.</p>

  <p>Ve artık benim hasta ve yaralı değil, bir sorun olduğum ortaya çıkıverdi. Imeyne’nin casusluk yaptığıma veya kaşıkları çalacağıma dair şüpheleri varken, bir de kim olduğum, seviyem ve nasıl muamele edilmem gerektiği meselesi gündeme geldi.Üstelik Eliwys’in bununla uğraşacak ne vakti ne de hali var.</p>

  <p>Kadıncağızın başında yeterince dert var. Lord Guillaume hâlâ gelmedi, kocasının yoldaşı kadına âşık. Ve Noel yaklaşıyor. Köyün yarısını hizmetkar ve aşçı olarak işe aldı.Üstelik temel malzemelerden de epeyce eksikleri var. Imeyne tedarik edilmesi için Oxford’a ya da Courcy’e adam gönderilmesinde ısrar ediyor. Agnes da sürekli ayakaltında dolaşıp, Maisry’den kaçarak tuz biber ekiyor.</p>

  <p>Kızı samanlığın tavan arasında buldukları zaman, Imeyne, “Sir Bloet’ten bir dadı getirtmen şart,” dedi. “Ve de şeker. Ne tatlı ne ikram için hiç şekerimiz kalmadı.”</p>

  <p>Eliwys bıkkınlıkla, “Kocam dedi ki. ..” diyecek oldu.</p>

  <p>Tercümanın “dadı” sözcüğünü doğru çevirmiş olmasını umarak, “Ben Agnes ile ilgilenirim,” dedim. Çocukların dadılığını zaman zaman soylu kadınların yaptıklarını gösteren tarihsel görüntülerin doğru olduğunu ümit ettim. Anlaşılan öyleydi. Eliwys minnettar göründü. Imeyne de her zamankinden daha ters bakmadı suratıma. Şimdi Agnes’tan ben sorumluyum. Galiba Rosemund’dan da öyle, çünkü kız, sabah nakışına yardım etmemi istedi.</p>

  <p>Dadıları olmamın bazı faydaları var. Babaları ve köy hakkında kızlara soru sorabilirim. Ahıra ve kiliseye gidip, papazla Gawyn’i görebilirim. Bu işin kötü yanı ise kızlardan pek çok şeyin saklı tutulması. Bir defasında Agnes ile salona girdiğimizde Eliwys Imeyne ile konuşmasını kesti. Rosemund’a neden buraya geldiklerini sorduğum zaman, kız, “Babam Ashencote’un havasının daha iyi olduğunu düşünüyor,” dedi.</p>

  <p>İlk kez biri köyün adını söyledi. Ne Domesday Book’ta ne de haritada Ashencote diye bir yer var. Burası bir başka “kayıp köy” olabilir. Kırk kişilik nüfusuyla, veba salgını sırasında pekala haritadan silinmiş ya da yakın kasabalardan birine katılmış olabilirse de, ben hâlâ burasının Skendgate olduğu kanaatindeyim.</p>

  <p>Kızlara Skendgate diye bir köy bilip bilmediklerini sordum. Rosemund hiç duymadığını söyledi, fakat buralı olmadıkları için bu hiçbir şey ifade etmez. Ama Agnes Maisry’e sormuş, o da böyle bir yer duymamış. “Gate” kelimesinin (ki aslında bent anlamına gelir) geçtiği ilk yazılı kaynağın tarihi 1360. Hem Anglosakson’lara ait toprakların isimleri Normanlaştırıldı ya da buralara yeni sahiplerinin adı verildi. Bu da Guillaume D’lverie için de, hâlâ bırakıp dönemediği mahkeme için de hiç iyi değil. Tabii burası başka bir köy değilse. O zaman da benim için hiç iyi olmaz.</p>

  <p class="ara1">(Ara)</p>

  <p class="girintisiz">Hizmetçilerle oynaşması, Gawyn’in Eliwys’e duyduğu asil sevgiyi belli ki etkilemiyor. Gawyn’i orada yakalama fırsatı doğar diye, Agnes’tan beni ahıra götürüp midillisini göstermesini istedim. Gawyn Maisry’le birlikte sandıklardan birinin içine girmiş, hiç de soylu olmayan homurtular çıkarıyordu. Maisry her zamankinden daha korkmuş görünmedi. Elleri kulakları yerine bu kez, belinin üstüne çıkmış eteklerini tutuyordu, demek ki bu bir tecavüz değildi. Ama saray aşkı da sayılmazdı.</p>

  <p>Agnes’in dikkatini başka tarafa çekmek ve kızı ahırdan çıkarmak için çan kulesini görmek istediğimi söylemek zorunda kaldım. Kuleye girip kalın urgana baktık.</p>

  <p>Agnes, “Peder Roche biri ölünce çanı çalar,” dedi. “Çalmazsa, şeytan gelip ruhlarını alır ve cennete giremezler.” Herhalde bu da Lady Imeyne’yi kızdıran safsatalardan biri.</p>

  <p>Agnes çanı çalmak istedi, ama ben kızı kilisenin içine girip Peder Roche’u görmeye ikna ettim.</p>

  <p>Peder kilisede değildi. Agnes muhtemelen “ölmese de günah çıkarmış” hasta köylüyü ziyerete gittiğini söyledi. Haç perdesiyle mihraba bakarak, “Peder Roche ormanda dua etmeye alışkındır,” dedi.</p>

  <p>Burası koridoru orta kısımda yer alan, kumtaşından sütunları ve yassı taş döşeli zemini olan bir Norman kilisesi. Koyu renklerden yapılmış vitray pencereleri daracık ve küçük. İçeri neredeyse hiç ışık girmiyor. Nefin ortasında tek bir lahit var. Belki de kazıda üstünde çalıştığım mezar budur.Üstünde göğsünde çaprazlanmış ellerinde zırh eldivenleri olan, kılıcı yanında duran bir şövalye heykeli var. Lahdin yan tarafına şunlar kazınmış: “Re<span class="font sgc-11">quiescat</span> cum <span class="font sgc-11">Sanctis</span> tuis in <span class="font sgc-11">aeternum</span>.” Ebediyen azizlerle birlikte uyusun. Kazıdaki lahitte de <span class="font sgc-11">“Requiescat”</span> sözcüğüyle başlayan bir yazı vardı, ben oradayken ancak bu kadarı ortaya çıkarılmıştı.</p>

  <p>Agnes “uzun zaman önce” hummadan ölmüş büyükbabasının mezarı olduğunu söylediyse de, mezar oldukça yeni görünüyor ve bu yüzden de kazıdaki lahitten çok farklı görünüyor.Üstünde kazıdakinde bulunmayan çok sayıda süsleme var, ama tabii kırılmış ya da aşınmış da olabilir.</p>

  <p>Lahit ile kaba heykelin dışında nef bomboş. Sıra bulunmadığından cemaat kilisede ayakta dururdu. 1500’lü yıllara kadar nefi eserler ve abidelerle doldurma adeti de yoktu.</p>

  <p>On ikinci yüzyıla ait oymalı ahşaptan haç perdesi, loş koro yerinin girintisiyle mihrabı neften ayırıyor. Perdenin yukarısında haçın iki yanında mahşer gününün iki kaba tasviri asılı. Biri inananların cennete girişlerini, diğeri de günahkarların cehenneme gönderilişini gösteriyor, ama ikisi de neredeyse tıpatıp birbirine benziyor. İki resim de kırmızı ve mavinin çiğ tonlarıyla boyanmış ve iki güruh da eşit derecede korkmuş görünüyor.</p>

  <p>Mihrap sade ve basit, üstüne beyaz keten bir örtü örtülmüş, iki ucunda birer gümüş şamdan duruyor. Kötü yontulmuş heykelin Meryem değil, İskenderiyeli Azize Catherine olduğunu sanıyorum. Rönesans öncesi döneme has küçük gövdeli ve büyük başlı bir heykel bu; hemen kulaklarında biten tuhaf köşeli bir saç modeli var. Bir kolunda oyuncak boyunda bir bebek var, diğer eliyle de bir çark tutuyor. Yerde hemen önünde kısa sarımsı bir mumla, iki yağ kandili duruyor.</p>

  <p>Dışarı çıkınca Agnes, “Lady Kivrin, Peder Roche senin azize olduğunu söylüyor,” dedi.</p>

  <p>Bu kez karışıklığın nereden çıktığını anlamak kolay oldu. Acaba çan ve kara atlı şeytan hakkında da konuşurken aynı şeyi mi yapmıştı, merak ettim.</p>

  <p>“Bana İskenderiyeli Azize Catherine’in adını koymuşlar,” dedim. “Tıpkı sana Azize Agnes’ın adını koydukları gibi, ama biz azize değiliz.” Agnes başını iki yana salladı. “Peder diyor ki, son zamanlarda Tanrı günahkar insana azizlerini yollarmış. Sen dua edince Tanrı’nın diliyle ediyormuşsun.”</p>

  <p>Kayıt cihazına konuşurken dikkatli olmaya, gözlemlerini yanımda kimse yokken kaydetmeye çalıştım, ama hastayken ne yaptığımı bilmiyorum. Sürekli pederden yardım istediğimi, gelip beni almanız için seslendiğimi hatırlıyorum. Peder Roche modern dilde konuştuğumu duyduysa, bilinmeyen bir lisanda konuştuğuma inanmış olabilir. En azından o cadı değil, azize olduğumu düşünüyor, ama odada Lady Imeyne de vardı. Daha dikkatli olmam gerekecek.</p>

  <p class="ara1">(Ara)</p>

  <p class="girintisiz">Maisry’nin mutfakta olduğundan emin olduktan sonra tekrar dışarı çıkıp ahıra gittim, ama Gawyn de yoktu, Gringolet de. Sandıklarımla dağılmış arabamın parçaları buradaydı. Hepsini getirmek için Gawyn ormana en az on iki sefer yapmış olmalıydı. İyice aradım ama küçük sandığımı bulamadım. Umarım bulamamıştır da, hâlâ yolun kenarında bıraktığım yerde duruyordur. Duruyorsa, herhalde kar altında kalmıştır, ama bugün hava güneşli, biraz erimeye başladı.</p>
</body>
</html>