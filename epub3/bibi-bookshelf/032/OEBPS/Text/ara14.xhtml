<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/mute.css" type="text/css" rel="stylesheet"/>
</head>

<body>
  <p class="ara">KIYAMET KİTABI DEŞİFRESİNDEN<br/>(064996-065537)</p>

  <p class="girintisiz">Noel Gecesi 1320 (eski takvim) Az önce yanında iki rahiple piskoposun bir elçisi geldi. Gece ayininden hemen sonra atla geldiler. Lady Imeyne çok sevinçli. Yeni bir papaz istediğini bildiren mesajına cevaben geldiklerini düşünüyor, ama ben aynı fikirde değilim. Yanlarına hiç hizmetkar almadan gelmişler ve sanki gizli ve ivedi bir görevdeymiş gibi gergin bir hava içindeler.</p>

  <p>Gelişlerinin Lord Guillaume ile bir ilgisi olmalı, ama duruşmalar kilise mahkemesinde değil laik mahkemede görülüyor. Belki piskopos Lord Guillaume’un ya da II. Edward’ın yakınıdır; kocasının serbest kalması için Eliwys’le bir anlaşma yapmak için gelmişlerdir.</p>

  <p>Burada olmalarının sebebi her ne ise, gayet kibarlar. Agnes onları ilk gördüğünde, Hirodes’in gönderdiği üç başkahin zannetti. Gerçekten de kraliyet ailesinden gibi görünüyorlar. Piskoposun elçisinin ince, aristokrat bir yüzü var ve hepsi de krallar gibi giyinmişler. Birinin üstünde sırtına beyaz ipekten haç işlenmiş mor kadifeden bir pelerin var.</p>

  <p>Lady Imeyne adamı Peder Roche’un cehaleti, beceriksizliği ve katlanılmazlığını anlattığı acıklı hikâyesiyle hemen esir aldı. “Papazlığı hak etmiyor,” dedi. Ne yazık ki (Peder Roche’un şansına) o adam elçi değil, elçinin katibiymiş. Altın işlemeli kırmızı bir pelerin giymiş olan adam elçiymiş.</p>

  <p>Üçüncüsü Sistersiyan keşişlerinden -en azından sırtında o keşişlerin giydiği beyaz giysiden var, ama kumaşı benim peleriniminkinden bile daha ince yünlüden, kuşağı da ipek kordondan. Tombul parmaklarında krallara layık yüzükler var, ama hali, hareketleri hiç de bir keşiş gibi değil.İkisi de daha atlarından inmeden şarap istediler.Üstelik katibin buraya gelmeden önce epeyce içtiği de belli. Atından inerken neredeyse düşüyordu, şişman keşiş salona kadar adamın koluna girmek zorunda kaldı.</p>

  <p class="ara1">(Ara)</p>

  <p class="girintisiz">Buraya geliş nedenleri konusunda yanılmışım. Eve girer girmez Eliwys ile Sir Bloet piskoposun elçisiyle birlikte bir köşeye çekildiler ama yalnızca birkaç dakika konuştular. Eliwys’in Imeyne’ye, “Guillaume’dan haberleri yok,” dediğini duydum.</p>

  <p>Imeyne şaşırmadı, hatta bu haberle ilgilenmiş gibi bile görünmedi. Adamların yeni bir papaz getirmek üzere geldiklerini zannettiği belli.Üstelik adamların üstüne çok düşüyor. Noel yemeğinin derhal getirilmesini emretti, ısrarla elçinin en yüksek yere oturmasını istedi. Adamlarsa yemekten çok içmekle ilgileniyorlar. Imeyne onlara şarap kadehlerini kendi elleriyle getirdi. Bir yudumda bitirip hemen biraz daha istediler. Katip şarap sürahisini getiren Maisry’yi eteğinden tuttu, kızı kendine çekip elini içgömleğinden içeri soktu. Kız elbette hemen elleriyle kulaklarını kapadı.</p>

  <p>Burada olmalarının tek güzel tarafı, var olan kargaşaya müthiş bir katkı yapmaları. Gawyn’le ancak bir dakika konuşabildim, ama yarın bir ara kimseye fark ettirmeden -özellikle de Imeyne’nin dikkati şu anda sürahiyi Maisry’nin elinden alıp şarabını kendi dolduran elçinin üzerindeyken-, onunla konuşup iniş yerini göstermesini isteyebilirim. Daha bol bol zamanım var. Neredeyse bir hafta.</p>
</body>
</html>