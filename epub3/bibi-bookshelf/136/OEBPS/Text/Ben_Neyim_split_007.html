<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ben_Neyim</title>
  
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">II<br class="chapter"/>
  KİŞİ OLMAK YA DA OLMAMAK</h1>

  <p class="normal">Kişi kavramıyla ilgili iki önemli soru vardır. Birincisi, “Kişi nedir?” sorusudur. Bu sorunun cevabı kişi kavramının tanımını oluşturur. Bir varlığın kişi olabilmesi için gerekli ve yeterli olan niteliklerin neler olduğunu söyler. Herhangi bir filozofun kişi tanımını alıp bu tanımın bebekleri, şempanzeleri, bitkisel hayattaki hastaları, Marslıları veya bilgisayarları da içine alıp almadığını tartışabiliriz.</p>

  <p class="normal">Diğer soru ise “Bir şey kişi olmaktan çıkıp da yine de var olmaya devam edebilir mi?” sorusudur ki bu soru, kişi kavramın statüsüyle, bir evre kavramı mı yoksa bir öz kavramı<sup class="calibre3"><a href="../Text/Ben_Neyim_split_015.html#footnote-1152-9" id="footnote-1152-9-backlink">[9]</a></sup> mı olduğuyla ilgilidir. Giriş bölümünde kısaca tartıştığım gibi ikinci soru, bu çalışma için daha önemlidir. Başlıca iddialarımdan biri, kişinin bir öz kavramı olmayıp daha ziyade bir evre kavramı olduğunu, kişi olmaktan çıksak da yine var olmaya devam edebileceğimizi göstermek olduğu için ben daha çok bu sorunun üzerinde duracağım.</p>

  <p class="normal">Ancak bu bölümde, ilk soruya cevap arayan bazı filozoflara da bakacağım. İkinci soru konusunda Locke, Rudder Baker ve Frankfurt benimle hemfikir değiller. Onlar, Psikolojik Yaklaşımı savunuyorlar ve hepsi de kişinin bir öz kavramı olduğunu, bazı varlıklar için devamlılık şartlarını belirlediğini iddia ediyorlar. Diğer yandan, Wiggins kendisinin animalist olduğunu ileri sürüyor.</p>

  <p class="normal">Şimdi, bu filozofların verdiği kişi tanımlarını ele alacağım ve bu tanımların, Wiggins’inki dışında, ‘kişinin’ bir evre kavramı olduğu düşüncesiyle tutarlı olduklarını göstermeye çalışacağım. Bu tanımlardaki bazı sorunlardan dolayı, söz konusu filozofların kişinin bir öz kavramı olduğunu düşünürken hatalı oldukları sonucuna varabileceğimizi iddia edeceğim.</p>

  <p class="normal2">Kişi Nedir?</p>

  <p class="normal">Kendimiz de kişi olduğumuz için, kişinin ne olduğu konusunda güçlü sezgilerimiz vardır. “Odada kaç kişi var?” diye bir soru sorulduğunda, etrafımıza bakıp sayarız ve kendimizden emin bir şekilde cevap veririz. Ne var ki, odada kişi olup olmadığı konusunda hemen hüküm veremeyeceğimiz varlıklar da bulunduğunda, iş biraz çatallaşır. Örnek vermek gerekirse: Bir odada bizimle beraber, bir aylık bir bebek, bitkisel hayatta bir hasta, eğitimli bir şempanze, çok gelişmiş bir bilgisayar ve akıllı bir Marslı olsa, soruya cevabımız, hangi kişi tanımını benimsediğimize göre 1 ila 6 arasında değişecektir.</p>

  <p class="normal">İngiliz filozof Locke, kişiyi, “muhakeme etme ve tefekkür gücü olan ve kendini kendisi olarak, farklı zamanlarda ve yerlerde olsa da aynı düşünen şey olarak görebilen, düşünen ve akıllı bir varlık” şeklinde tanımlamıştır. Kişinin tüm bunları yapabilmesi için bir bilince sahip olması gerekir.<sup class="calibre3"><a href="../Text/Ben_Neyim_split_015.html#footnote-1152-10" id="footnote-1152-10-backlink">[10]</a></sup> Locke felsefesine göre aynı kişi olmak ise, “geçmişteki ve gelecekteki eylemleri kapsayan aynı bilinçlilik” demektir. Dolayısıyla, kişilerin düşünen, akıllı varlıklar olmaları ve aynı zamanda zaman aşırı olarak kendi kendilerine gönderme yapma yeteneğine sahip olmaları gereklidir. Böyle bakıldığında bilinçlilik, düşünmenin ayrılmaz bir parçasıdır ve Locke’un kişi derken kastettiği şeyin olmazsa olmaz unsurlarından biridir. Bilinçlilikte süreklilik olmadan, geçmiş olanın bilinci olmadan, kişiden söz edemeyiz.</p>

  <p class="normal">Geçmişin bilincinde olmak nasıl mümkündür? Duyu deneyleriyle değil; hafızayla. Yani Locke’un kişisinin, “sen ikinci sınıftayken seni her sabah okula ben götürürdüm” gibi doğru cümleler kurma yeteneğine sahip olması gerekir. Bir önceki paragrafta bahsettiğim odaya dönersek; 1 aylık bebeğe, şempanzeye ve bitkisel hayattaki hastaya kıyasla, Marslı ile bilgisayar, kişi olmaya daha yakındırlar. Ne bebek, ne şempanze ne de bitkisel hayattaki hasta, kendilerini aynı rasyonel varlık olarak diğer şeylerden ayırt etme yeteneğine sahip değildirler. Onların bilinçliliği, hiçbir geçmiş eylem veya düşünceyi kapsamamaktadır. Kendilerini, geçmişteki bir anda bir şeyi yapmış olan ve şu anda da onun hakkında düşünen, tefekkür yoluyla onun farkında olan, onu değerlendirmekte olan aynı varlık olarak tanıyamazlar.</p>

  <p class="normal">(1) “X bir kişi midir?” ve (2) “Y’yi daha önceki bir anda X olan şey olarak tanımladığımızda; X, Y ile aynı kişi midir?” şeklindeki iki soruya Locke’un verdiği cevaplar birbirlerine son derece yakından bağlıdır. Bilinçlilikte devamlılık ya da Wiggins’in deyişiyle, “kendi kendini kaydetme yeteneği” –ki bu yukarıda belirttiğim gibi hafızayla açıklanabilir– kişi olmanın ayrılmaz bir parçasıdır. Ayrıca bir kişinin önceki ve sonraki aşamalarını bir araya getirip bağlayan da bilinçliliğin sürekliliğidir. Başka bir şekilde ifade etmek gerekirse: Locke, kişinin varoluşuyla devamlılığı için aynı kıstasları vermektedir. Bu devamlılık teorisi Butler ile Reid’in de aralarında bulunduğu çok sayıda filozof tarafından eleştirilmiştir. Benim bu bölümdeki başlıca amacım birinci soruya verilen cevapları ele almak olduğundan, bu eleştirilerin detaylarına girmeyeceğim.<sup class="calibre3"><a href="../Text/Ben_Neyim_split_015.html#footnote-1152-11" id="footnote-1152-11-backlink">[11]</a></sup></p>

  <p class="normal">“Kişi nedir?” sorusuna dönersek: Locke’un kişi olma tanımı, insan olmayan kişilere ve kişi olmayan insanlara içinde yer verdiğinden, bu tanımın son derece esnek olduğunu düşünebiliriz. İnsan, kişi ortadan kalktıktan sonra var olmaya devam edebilir; kişi de, insan ortadan kalktıktan sonra yaşamını sürdürebilir. Uğradıkları değişikliklere bağlı olarak, sonunda karşımıza kişi olmayan insanlar ve insan olmayan kişiler çıkabilir.</p>

  <p class="normal">Bununla birlikte, bir insanın ceninden akıl sahibi bir yetişkine doğru gelişimini düşündüğümüzde, kişinin hangi noktada ortaya çıktığını tam olarak kestirmek zordur. İnsanın gelişmesi çok yavaş ve tedrici bir süreç olduğundan, söz konusu insanın tam olarak ne zaman Locke’un anlamında kişi olarak kabul edilebileceğini söylemek mümkün değildir. Bilinçliliğimiz nereye kadar uzanmaktadır? İki yaşındaki birisini kişi kabul edebilir miyiz? İki yaşında çocuk akıl sahibidir, birinci yaş gününe dair anıları vardır, ama hepimiz gibi annesinin onu emzirdiği günleri hatırlayamaz. Bu tanımı, örneğin Alzheimer gibi hafızanın ve psikolojik özelliklerin yavaş yavaş kaybedildiği bir hastalıktan mustarip bir hastaya uygulamak istediğimizde de aynı sorunla karşılaşırız. Değişiklikler son derece yavaş gerçekleştiğinden, söz konusu varlığın hangi noktada kişi olmaktan çıktığını söylemek imkânsızdır.</p>

  <p class="normal">Kişi olma konusunda kıstasın muğlak olması muhakkak olumsuz bir şey olmak zorunda mıdır? Belki de değildir. Muğlaklık, bizim kişi kavramımızın bir parçası olabilir. Yukarıda gördüğümüz gibi, bebeklerin ve bitkisel hayattaki hastaların kişi olarak sınıflandırılması söz konusu olduğunda işler çatallaşmaktadır. Bununla birlikte, savunduğu kişi kavramının muğlaklığı, Locke için bir zorluk yaratmaktadır. Bu muğlaklık kişinin bir öz kavramı olmadığının, Locke’un bunu varsaymakla yanlış yaptığının göstergesi olabilir.</p>

  <p class="normal">Bunun neden böyle olduğunu izah etmeye çalışacağım. Bir öz kavramı, kapsamında bulunan varlıklar için devamlılık ve varoluş şartlarını belirler. Var oldukları süre boyunca geçerlidir. Bu nedenledir ki “kedi”, “insan” gibi kavramlar, öz kavramları olmaya en yakın adaylardır. Bir varlığın belirli bir doğal türe girip girmediğini belirlemek için ampirik kanıt ararız. Örneğin, bir insan zigotundan tek bir DNA alıp onun geliştiğinde kediye değil insana dönüşeceğini tespit edebiliriz. Kişi kavramı için aynı şeyi söyleyemeyiz; karşımızdakinin tam olarak ne zaman kişi olduğunu bilimsel olarak belirlememize imkân yoktur.</p>

  <p class="normal">Dahası, bir öz kavramı, bir varlık için onun bütün varoluşu süresince geçerli olduğundan ve bilinçliliğimiz annemizin bizi emzirdiği günlere kadar uzanmadığından, Locke’un açıklaması çerçevesinde, fotoğraf albümlerinde gördüğümüz bebekle özdeş olduğumuz söylenemez. Eğer Locke kişinin bir öz kavramı olduğunu savunmasaydı, bu zorlukla karşılaşmayacaktı. Bence, Locke’un bunu varsayarken yanılmış olduğunun bir başka göstergesi de budur.</p>

  <p class="normal2">Birinci Şahıs Perspektifi</p>

  <p class="normal">Locke’u takip eden birçok çağdaş filozof da, bazıları bilinçliliği farklı şekillerde tanımlamış olsalar da, kişinin tanımlanmasında bilinçliliğin önemini vurgulamışlardır. Rudder Baker, kişi olmanın anahtarının kendi kendinin bilincinde olmak olduğunu ve kendi kendinin bilincinde olmanın altında da onun “birinci şahıs perspektifi” adını verdiği şeyin yattığını iddia eder. Bütün kişiler için esas teşkil eden bu perspektif, bireyin kendini “bütün bir dünyaya karşı, diğer her şeyden ayrı bir özne olarak duran bir birey” olarak görmesini sağlar.<sup class="calibre3"><a href="../Text/Ben_Neyim_split_015.html#footnote-1152-12" id="footnote-1152-12-backlink">[12]</a></sup> Rudder Baker, bu perspektifin zayıf ve güçlü anlamları arasında ayrım yapar ve ancak güçlü anlamda perspektife sahip olan varlıkların kişi kabul edilebileceklerini iddia eder. Davranışları pratik tasımlarla açıklanabilen hayvanlar ve bebekler, zayıf birinci şahıs perspektifine sahiptirler. Bebek, siz onun müzikli oyuncağını yastığın altına sakladığınızda sizi izler ve daha sonra yastığı kaldırıp oyuncağı alır. Oyuncağı alma yönünde bir arzu duymaktadır. Ancak, bu arzuya ilişkin hiçbir kavrama veya bu arzuyu taşıyan kişi olarak birinci şahıs kavramına sahip değildir.</p>

  <p class="normal">Diğer yandan, güçlü birinci şahıs perspektifi olan varlıklar, “ ‘*’ğımı düşünüyorum, ‘*’ğıma inanıyorum, ‘*’mamdan korkuyorum, ‘*’mamdan şüpheleniyorum” şeklinde, ‘*’ kısmı birinci şahsa yapılmış bir gönderme içeren cümleler kurabilirler.<sup class="calibre3"><a href="../Text/Ben_Neyim_split_015.html#footnote-1152-13" id="footnote-1152-13-backlink">[13]</a></sup> Yani bir varlığın kişi kabul edilebilmesi için, o varlığın kendisini, kendine ait düşüncelerin, arzuların, şüphelerin taşıyıcısı olarak tanıması gerekir. “Şu anda düşmekten korkuyorum” gibi cümleler kurabilmesi gerekir. Kendini özne olarak tanıyabilmesi için, kendini çevresindeki diğer şeylerden ayrı bir varlık olarak tanıyabilmesi gerekir. Düşüncelerini, başka birinin değil kendisinin düşünceleri olarak tasavvur edebilmesi gerekir.</p>

  <p class="normal">Rudder Baker’ın kıstası, Locke’unkine göre zayıf bir kıstastır. Geçmişteki bir varlıkla özdeş olmamız için o geçmişteki varlığın yaşantı ve düşüncelerini hatırlamamız istenmez. İhtiyacımız olan tek şey, bilinçli bir şekilde düşünceler üretebilmemiz ve onları kendi düşüncelerimiz olarak tanıyabilmemizdir. İşte bu nedenledir ki, Rudder Baker’ın teorisi, her ne kadar bilinçliliğin altını çizse de, Locke’un karşı karşıya olduğu eleştirilerden etkilenmez. Bununla birlikte, Rudder Baker’ın kişi tanımına yöneltilebilecek kayda değer bir eleştirisi vardır. Onu da burada ele almak isterim: Cem, kişi olarak kabul edilebilmek için, içinde yaşadığı dünyadan kendini farklılaştırabilmek zorundadır. Bunu yapabilmesi için, kendisinden farklı olan şeylerin –arkadaş, aile, hayvanlar, bitkiler, binalar– kavramlarına da sahip olması gerekir. Bu kavramları geliştirmiş olması için de bu şeylerle karşılıklı etkileşimler içinde olmuş olması gerekir. Dolayısıyla, birinci şahıs perspektifine sahip olmak, ilişkisel bir özellik gibi görünmektedir. Bir başka deyişle, Cem, sadece kendisinden oluşan bir evren içinde yaşasaydı birinci şahıs perspektifi gelişmeyecekti. Dolayısıyla, bir ‘kişi’ olamayacaktı.</p>

  <p class="normal">Rudder Baker, bu akıl yürütmeye cevap olarak, birinci şahıs perspektifinin ilişkisel bir özellik olduğunu kabul eder:</p>

  <p class="indentmetin">Şeyleri kendimizden farklı olarak ayırt etmemize vasıta olan başka-şeyler kavramı olmadan kendimizi kendimiz olarak düşünemeyiz ve başka-şeyler orada olmadan da başka-şeyler kavramına sahip olamayız.<sup class="calibre3"><a href="../Text/Ben_Neyim_split_015.html#footnote-1152-14" id="footnote-1152-14-backlink">[14]</a></sup></p>

  <p class="normal">Yani birinci şahıs perspektifi geliştirebilmek için, yani bir kişi olabilmek için, benden başka olan şeylerle karşılıklı ilişki içinde olmak zorundayım. Bir kişinin varoluşu için, başka şeylerin kavranması gerekli bir koşuldur.</p>

  <p class="normal">Bu, Rudder Baker’ın kişinin bir öz kavramı olduğu yönündeki görüşüyle uyuşmamaktadır. Bu görüş ile, kişinin bir öz varlığı olduğunu ve bizim en esas olarak bir insan gövdesinden müteşekkil kişiler olduğumuzu iddia eden çakışmacı görüş arasında bir çatışma var gibi görünmektedir. Rudder Baker’ın benimsediği çakışmacı görüşe göre kişi, bir ontolojik türdür, bir öz kavramıdır. Ancak, kişi olmak bir ilişkisel özellik olarak kabul edildiğinde, bu görüş hiç akla yakın görünmemektedir.</p>

  <p class="normal">Eğer kişi bir öz kavramı ise, kişi olmanın bir ilişkisel özellik olmaması gerekir. Bunun neden böyle olduğunu izah etmeye çalışacağım. Kişinin bir öz kavramı olması için, bu kavramın uygulandığı varlığın, varoluşu boyunca, var olmaya başladığı andan varoluşunun sona erdiği ana kadar, kişi olması gerekir. Ne tür bir evrende bulunduğuna, etraftaki diğer şeylerin ne olduğuna ve o diğer şeylerle arasında ne tür ilişkiler olduğuna bakılmaksızın, bu nesnenin ne olduğunu bize söyleyebilmesi gerekir. Bununla birlikte, bu, Rudder Baker’ın kişi kavramı için geçerli gibi gözükmemektedir. Bir varlık, bir insan, var olmaya başlar. Eğer bu varlık tamamen yalıtık ise, insan olarak yaşar ve ölür. Ancak gelişimi sırasında başka şeylerle karşılıklı etkileşime girerse, kendini bu başka şeylerden ayrı bir şey, kendine ait düşüncelerin sahibi olarak görmeye başlarsa, yani birinci şahıs perspektifi oluşturursa, kişi var olur ve aynı yeri bir insanla paylaşmaya başlar. Bundan da hiçbir kişinin etrafında başka şeyler olmadan var olmaya başlayamayacağı sonucunu çıkarabiliriz.</p>

  <p class="normal">Dahası, Locke’u tartışırken vurguladığım gibi, bir varlığın kişi olup olmadığını bilimsel olarak belirleyemeyiz. Bir kedi düşünün. Bu kedi ister tam bir tecrit halinde, sadece kendisinden oluşan bir dünyada yaşasın, ister içinde bulunduğu mekânı binlerce başka kediyle paylaşsın, birtakım testler yapıp kesin bir şekilde onun kedi olup olmadığını tespit edebiliriz. Oysa, Rudder Baker’ın kişileri için aynı şeyi söyleyemeyiz. Ampirik kanıtın kişi olanla kişi olmayanı birbirlerinden ayırmamızda bize yardımcı olmasının hiçbir yolu yoktur.</p>

  <p class="normal">Benim gördüğüm kadarıyla, ilişkisel olmak, bir öz kavramı olmayı değil bir evre kavramı olmayı beraberinde getirmektedir. ‘Koca’ evre kavramını düşünelim. Koca olmak, bir ilişkisel özelliktir. Sadece kendisinden oluşan bir evrende yaşayan bir adam, koca olamaz. İçinde yaşadığı dünya, evliliğin sosyal bir kurum olarak var olmaması dışında tıpatıp bizim dünyamız gibi olsa bile, söz konusu adam koca olamaz. Koca kavramı, içinde yaşadığımız toplumda bir işlev yerine getirmektedir. Ancak, şartlar değişir ve artık böyle bir kavrama ihtiyaç kalmazsa, bu kavram bütünüyle terk edilebilir. Aynı şey, örneğin ‘öğrenci’, ‘öğretmen’ gibi benzer kavramlar için de geçerlidir. Hipotetik toplumumuzda okul ve öğretmen diye bir şey yoksa, öğrencilerin varlığından da söz edemeyiz.</p>

  <p class="normal">Demek ki, eğer Rudder Baker ‘kişi’nin bir ontolojik tür olduğunu iddia etmek istiyorsa, ona ilişkisel olmayan bir tanım bulmak zorunda kalacaktır. Bir varlığın hayatta kalması için kişi olması gerektiğini; bu kavramın, söz konusu varlığın etrafındaki dünyayla ne tür ilişkiler içinde olduğuna bakılmaksızın, varlığın bütün hayatı boyunca o varlık için geçerli olduğunu göstermesi gerekir. Ben, birinci şahıs perspektifine sahip olmanın, bizim toplumsal olarak kurulmuş kişi kavramımızın bir parçası olduğunu savunuyorum. ‘Kişi’, tıpkı koca ve öğrenci gibi bir evre kavramıdır. Gördüğümüz gibi, Rudder Baker’ın kişi tanımı, bu fikriyle uyumludur. Gerçekten de, kişinin bir öz kavramı olmadığı sonucunu beraberinde getirmektedir.</p>

  <p class="normal2">İkinci Derece İrade</p>

  <p class="normal">Çalışmasında kişi olmanın gerekli ve zorunlu şartlarını tartışan bir başka çağdaş filozof da Harry Frankfurt’tur. Ona göre, insanları, zihinsel özellikleri, arzuları ve saikleri olan başka varlıklardan ayıran şey, ‘iç gözlem yaparak değerlendirme’ yeteneği, başka deyişle, ‘ikinci derece irade’ oluşturma yeteneğidir. Frankfurt, ikinci derece iradeyi tanımlamadan önce, birinci ve ikinci derece arzular arasında ayrım yapar. İkinci derece arzular, ‘A, X yapmayı istemek istiyor” şeklindedir. Burada X, birinci derece bir arzunun nesnesidir. Örneğin “dondurma yemek”, “âşık olmak”, “sabah geç kalkmak”, “uyuşturucu kullanmak” gibi. Birisi bir ikinci derece arzuya sahip olduğu zaman, o, sadece belirli bir arzuya sahip olmak istemektedir. Başka deyişle arzu etmeyi arzu etmek söz konusudur. Örnek vermek gerekirse: Woody Allen’ın “Melinda Melinda” adlı filminde, intihara eğilimli bir karakter olan Melinda, iç çekerek şöyle der: “yaşamak istemeyi istiyorum”. Burada, Melinda, ikinci derece bir arzuya sahiptir. Devamlı intiharı düşünen bir kadın olmak yerine yaşama arzusuna sahip biri olmayı istemektedir.</p>

  <p class="normal">İkinci derece iradeye sahip olduğumuzda ise, aynı zamanda bu belirli arzunun kararımız olmasını isteriz. X yapma arzumuzun gerçek olmasını isteriz. İkinci derece arzular ile ikinci derece irade arasındaki farkları şu şekilde örneklendirebiliriz. Şu iki zıt birinci derece arzuyu ele alalım: ‘sigarayı bırakmak istiyorum’ ve ‘sigara içmek istiyorum’. ‘Sigarayı bırakmayı arzu etmek istiyorum’ şeklinde bir ikinci derece arzu da dile getirebiliriz. Eğer bunun benim bir kararım haline gelmesini istiyorsam, bunun gerçek olmasını istiyorsam, o zaman o benim ikinci derece iradem haline gelir. Yani söz konusu iki arzu arasındaki çatışma karşısında tarafsız olmadığım zaman, sigara içmek ile sigarayı bırakmak arasında bir seçim yapma zamanı geldiğinde ilk arzumun kararımı teşkil etmesini istersem, o zaman bir ikinci derece iradem olduğu söylenebilir.</p>

  <p class="normal">Frankfurt, başka örneklerin yanı sıra, ‘işine yoğunlaşma arzusuyla motive olmak” isteyen bir adam örneğini verir. Şöyle der: “eğer seçim yapmak zorunda kaldığı zaman, onu yaptığı şey yönünde teşvik eden (başka bir arzu değil de) işine yoğunlaşma arzusu ise, o zaman onun o anda istediği, aslında istemek istediğidir,”<sup class="calibre3"><a href="../Text/Ben_Neyim_split_015.html#footnote-1152-15" id="footnote-1152-15-backlink">[15]</a></sup> yani bir ikinci derece iradedir.</p>

  <p class="normal">Frankfurt, birinci derece arzularında ikinci derece dayanak olmayan varlıkları ‘yabaniler’ diye adlandırır: Ben, ‘yabani’ ifadesini, birinci derece arzuları olan ama, ikinci derece arzuları olsun veya olmasın ikinci derece iradesi olmadığından kişi olmayan failler için kullanacağım… Yabaniler sınıfında, arzuları olan bütün insan dışı hayvanlar ve bütün bebekler ve küçük çocuklar yer alır. Belki de, bu sınıf, bazı yetişkin insanları da kapsar. Her halükârda, yetişkin insanlar sık sık veya ara sıra, üzerlerinde ikinci derece iradelerinin olmadığı birinci derece arzularına tepki olarak az çok yabani olabilir, yabanice hareket edebilirler.<sup class="calibre3"><a href="../Text/Ben_Neyim_split_015.html#footnote-1152-16" id="footnote-1152-16-backlink">[16]</a></sup></p>

  <p class="normal">Buna göre, her ne kadar biz insanlar ikinci derece irade oluşturma yeteneğine sahipsek de, bizi kişi yapan bu iradeye fiilen <span class="ideitalik">sahip</span> <span class="ideitalik">olmamızdır</span>. Bebeklerin hepsi bu yeteneğe sahiptir, ama bu yetenek fiile geçirilene kadar onlar kişi olmazlar. Şimdi bu teoriyi, birtakım karmaşık durumlara uygulamaya çalışacağım.</p>

  <p class="normal">İkinci derece arzuları olan ama ikinci derece iradesi olmayan bir varlık düşünün. Arzuları vardır, aynı zamanda bazı şeyleri isteme yönünde arzuları da vardır. Bunlar arasında çıkan çatışmaları gözlemleyebildiğinden, arzularının tümünün birden yerine getirilemeyeceğini bilir. Onda eksik olan tek şey, belirli bir arzunun onun kararı olmasını, diğer arzuları üzerinde ağır basmasını isteme yeteneğidir. Frankfurt, böyle bir varlığın kişi olamayacağını ve bebekler, geri zekâlılar, insan dışı hayvanlar ve bitkisel hayattaki insanlarla birlikte ‘yabaniler’ sınıfına gireceğini söyler.</p>

  <p class="normal">Bazı durumlarda, aynı yetişkin insanın ikinci derece iradeye sahip olduğu ve olmadığı zamanlar olabilir. Bir dönem belirli bir uyuşturucunun bağımlısı olup çatışan arzularını, yani uyuşturucuyu almakla almamak arzularını, değerlendirme yeteneğinden yoksun olabilir. Bir arzusunun değil de diğer arzusunun kararını teşkil etmesini tercih edecek durumda olmayabilir. Onun çoğu zaman, şöyle dediğini duyarız: “Ne istediğimi bilmiyorum”. Frankfurt’a göre, bundan dolayı o bir ‘yabani’ durumuna düşer. Onun ifadesiyle, o bir <span class="ideitalik">uyuşturucu müptelası yabani</span> diye adlandırılabilir. Peki, eğer yoğun bir terapiye başlar ve yavaş yavaş yeniden ikinci derece iradeye sahip olmaya başlarsa? Terapinin sonunda uyuşturucuyu bırakma arzusunun kararını teşkil etmesini isterse? “Zeynep eskiden bir kişiydi, sonra belirli bir dönem yabani oldu ama terapiden sonra tekrar kişi oldu” mu diyeceğiz?</p>

  <p class="normal">Frankfurt, kişinin esasının onun aklında değil iradesinde aranması gerektiğini, kusursuz rasyonel bir varlığın yine de yabani olabileceğini göstermeye çalışır. Ancak, bu arzuların hiyerarşisi teorisi, çeşitli gerekçelerle eleştirilmiştir. Watson gibi bazı filozoflar,<sup class="calibre3"><a href="../Text/Ben_Neyim_split_015.html#footnote-1152-17" id="footnote-1152-17-backlink">[17]</a></sup> çatışan ikinci, üçüncü hatta daha yüksek derece arzular da olabileceği, dolayısıyla, teorinin karşısına sonsuz bir geriye gidiş sorunu çıktığı hususuna dikkatimizi çekmişlerdir. Frankfurt’un teorisinin değerlendirilmesi bu çalışmanın kapsamını aştığından, bu eleştirileri tartışmaya girişmeyeceğim. Ancak, şuna dikkat çekmek isterim ki, Frankfurt’un teorisi, aynı zamanda kişinin bir evre kavramı olduğu fikriyle de uyumludur. İnsanlar, belirli bir dönem –uyuşturucu kullandıkları zaman, psikolojik baskı altında oldukları zaman– kişi olma özelliklerini kaybedip yabani olabilirler. Yoğun terapiden sonra kişi olma özelliğini yeniden kazanabilirler. Diğer yandan, kişi bir öz kavramı olarak kabul edildiğinde, Frankfurt, birtakım ciddi sorunlarla karşılaşmaktadır. Eğer ‘ikinci derece iradeye sahip olmak’ bir varlığın devamlılık şartlarını belirliyorsa, o zaman o varlık, bu özelliği kaybettiğinde varlığını kaybedip, bu özelliği yeniden kazandığında yine varlık kazanır. Bu inanılacak bir şey değildir. Ayrıca, bir şeyin iki başlangıca sahip olamayacağı ilkesini de ihlal etmektedir.<sup class="calibre3"><a href="../Text/Ben_Neyim_split_015.html#footnote-1152-18" id="footnote-1152-18-backlink">[18]</a></sup> Bu, aynı zamanda Frankfurt’un, kişinin bir varlığın devamlılık şartlarını belirleyebileceğini düşünürken yanıldığını da akla getirebilir.</p>

  <p class="normal2">Bir Hayvan Türü Olarak Kişi</p>

  <p class="normal">‘Kişi’ kavramının statüsü ve anlamı hakkında bir teorisi olan başka bir çağdaş filozof da David Wiggins’tir. Wiggins, ‘kişi’nin örneğin at, ağaç veya insan gibi doğal bir tür olmadığını öne sürer.<sup class="calibre3"><a href="../Text/Ben_Neyim_split_015.html#footnote-1152-19" id="footnote-1152-19-backlink">[19]</a></sup> Doğal türler görünüşlere ve benzerliklere göre sınıflandırılırlar. Örneğin, bilim insanları, meşenin bir ağaç türü olduğunu, onun diğer ağaçlarla olan benzerliklerine bakarak söylerler. Burada ampirik veriler son derece önemli bir rol oynar. Bilim insanları, bir nesneyi belirli bir doğal türün mensubu olarak tespit etmekte zorlandıklarında, daha fazla bilimsel olgu toplamaya çalışırlar. Örneğin, söz konusu nesnenin belirli bir şekilde üreyip üremediğine bakarlar, genetik yapısını analiz ederler vs. Wiggins, bizim kişiyi bu şekilde sınıflandıramayacağımızı söyler.</p>

  <p class="normal">Başka bir kategori de, insan yapımı şeyler kategorisidir. Doğal türlerin tersine, insan yapımı şeylerin <span class="ideitalik">hakiki bir esası</span> yoktur. Bunlar, işlevlerine göre sınıflandırılırlar. Kahve makinesi, kahve yapan bir makinedir; fincan, içine sıvı konulan bir şeydir; mikser, malzemeleri karıştırmakta kullanılan bir makinedir vs. Kişinin böyle işleve dayanan bir tarifi olmadığından, kişi, insan yapımı da olamaz. Kişi, daha çok, Wiggins’in “hem doğal türler hem de işlevsel türler cinsinden karma şekilde tanımlanmış bir sınıflandırma kavramı” adını verdiği şeydir.<sup class="calibre3"><a href="../Text/Ben_Neyim_split_015.html#footnote-1152-20" id="footnote-1152-20-backlink">[20]</a></sup> Kişiler için, doğal türlerde olduğu gibi onları diğer türlerden ayıran net ilkeler yoktur. Bununla birlikte özleri, insan yapımı şeylerde olduğu gibi sadece keyfi bir anlaşmaya göre belirlenmiş de değildir. Wiggins, bunları göz önüne alarak, Locke’un yaptığı tanımda aşağıdaki değişikliği yapar:</p>

  <p class="indentmetin">Kişi, türü oluşturan fiziksel üyelerin tipik olarak düşünen, muhakeme ve tefekkür gücüne sahip akıllı varlıklar olduğu ve türün üyelerinin tipik olarak kendilerini kendileri olarak görme, kendilerini farklı an ve yerlerde olsa da aynı düşünen şeyler olarak görme yeteneğine sahip olduğu türe mensup bir hayvandır.<sup class="calibre3"><a href="../Text/Ben_Neyim_split_015.html#footnote-1152-21" id="footnote-1152-21-backlink">[21]</a></sup></p>

  <p class="normal">Bu tanımdan, kişinin bir tür hayvan olduğu, hayvani bileşenin kişinin esasının bir parçası olduğu sonucunu çıkarsayabiliriz. Ayrıca bütün kişilerin hayvan oldukları sonucuna da varabiliriz. Yani kişi hayvan var olduğu sürece var olmaktadır. Hem kişi hem de insan, zigot bölünüp tek varlık olarak gelişmek üzere istikrara kavuştuğu anda varlık kazanır. Locke’un bakış açısının bu yeniden biçimlendirilmiş halinde, hayvan olmayan kişi diye bir şeye yer yoktur. Muhakeme ve tefekkür gücüne sahip olan akıllı bir Marslı,<sup class="calibre3"><a href="../Text/Ben_Neyim_split_015.html#footnote-1152-22" id="footnote-1152-22-backlink">[22]</a></sup> kişi olmak için gerekli vasfa sahip değildir, çünkü ‘hayvan’ değildir. Aynı şey, çok gelişmiş bilgisayarlar, androidler ve robotlar için de geçerlidir. Bunlar, ne kadar gelişmiş olurlarsa olsunlar, kişi olmak için gerekli vasıflara sahip değildirler.</p>

  <p class="normal">Bununla birlikte, şempanzeler, yunuslar gibi üst düzey hayvanlar, kişi kabul edilebilirler. ‘Kişi’ ifadesi, türünün tipik üyeleri, <span class="ideitalik">biyolojik</span> bir yetenek olarak, hissetme, hatırlama, tasavvur etme, arzu etme ve, kendini hisseden, hatırlayan, tasavvur eden ve arzu eden bir şey olarak görme kabiliyetine sahip olan herhangi bir hayvan için kullanılabilir:</p>

  <p class="indentmetin">Yine, kişinin kapsamının, yunusları ve hatta (nöro-fizyolojik olarak geçerli bir şekilde açıklanabilen hayranlık uyandırıcı davranışları nedeniyle) papağanları da içine alacak şekilde genişletilmesi de gayet mümkündür. Böyle bir durumda, kişi, yukarıda sayılan özelliklere sahip olan veya bunlara sahip olacak biyolojik kabiliyete sahip bir türden olan bir hayvan olarak tanımlanmış olur.<sup class="calibre3"><a href="../Text/Ben_Neyim_split_015.html#footnote-1152-23" id="footnote-1152-23-backlink">[23]</a></sup></p>

  <p class="normal">Yani kişi olmak için gerekli vasıfları edinmek için, varlığın kendisinin belirli birtakım psikolojik özelliklere sahip olması gerekmez. Bir bireyin kişi olmak ve kişi kalmak için yerine getirmesi gereken bir psikolojik şart yoktur. Sadece, tipik üyeleri akıllı olan, düşünen, hisseden, muhakemede bulunan, hatırlayan vs. bir türün üyesi olması yeter. Wiggins, kişi özdeşliği kıstasının, bireyin biyolojik türü cinsinden bir özdeşlik kıstasına indirgenmesini istemektedir. Hayvanın, ancak türünün esasını teşkil eden asgari birtakım kabiliyetleri koruması halinde devam etmesini istemektedir. Wiggins, bu noktada Locke’dan ayrılır.</p>

  <p class="normal">Bu kabiliyetler acaba psikolojik midir? Wiggins, her ne kadar bilinçlilikte sürekliliğin kişi özdeşliği bakımından esas olduğu önerisine karşı Locke’un ve Rudder Baker’ın tutumunu paylaşsa da, hafıza ile özdeşlik arasındaki güçlü kavramsal bağlantıyı koparmak ister:</p>

  <p class="indentmetin">Demek ki hafıza, kişi özdeşliği bakımından önemli olmasına önemlidir, ama sadece, bir kişi için hâlâ orada olmanın, <span class="ideitalik">hayatta</span> olmanın ne demek olduğuna dair açıklamada diğer unsurların yanı sıra yer alan son derece önemli bir unsur olarak önemlidir.<sup class="calibre3"><a href="../Text/Ben_Neyim_split_015.html#footnote-1152-24" id="footnote-1152-24-backlink">[24]</a></sup></p>

  <p class="normal">Wiggins, hafızanın kişi özdeşliğini belirlediğini inkâr eder gibi görünmektedir. Ancak, yukarıda gördüğümüz gibi hafıza, gereksiz veya alakasız bir şey haline de düşürülmemektedir. Eğer fail hafıza kaybından mustaripse, o yine de, tipik üyeleri hatırlama gücüne sahip olan bir türün üyesi olarak, kişi olma özelliğini korur. Başka bir deyişle, kişi olması için yapması gereken, sadece doğru türe ait olmaktır.</p>

  <p class="normal">Peki, ya birey bitkisel hayata girer ve sadece hatıralarını değil aynı zamanda hatırlama deneyimini yaşama potansiyelini de kaybederse? Wiggins’in kişi olma tanımına bakılırsa, o yine kişi olacaktır. Locke ile Wiggins bu noktada ayrılmaktadır. Locke, kişi varlığını kaybetse bile hayvanın kişiden sonra da yaşamını sürdürdüğünü iddia ederken, Wiggins, bitkisel hayata girişten sonra insanın da hayvanın da yaşamaya devam ettiğini iddia eder. Ünlü dansçı Nijinsky’nin delirdiği dönemi örnek göstererek, dansçının, deli iken, hem kişi hem de insan olduğunu iddia eder.<sup class="calibre3"><a href="../Text/Ben_Neyim_split_015.html#footnote-1152-25" id="footnote-1152-25-backlink">[25]</a></sup> Kişi ile söz konusu hayvan aynı şey olduklarına göre, her ikisi de bu kökten değişiklikten sağ çıkmışlardır. Kişi ne zaman varlığını kaybeder? Hayvan varlığını kaybettiği zaman, yani öldüğü zaman. Demek ki, Wiggins’in teorisi, kişinin bir evre kavramı olduğu fikriyle uyuşmamaktadır.</p>

  <p class="normal">Wiggins, animalizmin en iyi taraflarıyla Psikolojik Yaklaşımın en iyi taraflarını bağdaştırmaya çalışır görünmektedir; yani hem pastamı yiyeyim hem de pastam yerinde dursun demektedir. Ancak bu, savunulması oldukça zor bir görüştür. Psikolojik Yaklaşımın savunucuları, Wiggins’in, bitkisel hayatta bulunan bir varlığın veya bütün psikolojik özelliklerini kaybetmiş bir varlığın hâlâ kişi olduğu şeklindeki düşüncesini kabul etmezdi. Animalistler de onun tarafında olmak istemezdi. Neden böyle olduğunu izah etmeye çalışacağım. Locke’un tanımında olduğu gibi, Wiggins’in kişi kavramında da hatıralar, duygular, planlar, algılamalar ve arzular kişi kavramının parçasıdır. İnsan hayvanlar yine psikolojik devamlılık şartlarına sahiptirler; ama tür olarak değil, birey olarak.</p>

  <p class="normal">Ben, birey olarak, bitkisel hayata girsem de hayatta kalabilirim, ama hafıza gibi psikolojik özellikler yine de insan kişiler için önemlidir. İşte bu nedenledir ki, her ne kadar Wiggins animalist olduğunu iddia etse de, ben, onun Locke’un kişi olma kavramına hiçbir bir temelli değişiklik getirmediğine inanıyorum. Onun tanımı yine, hafızaya dayanan klasik tanımın bir versiyonudur.<sup class="calibre3"><a href="../Text/Ben_Neyim_split_015.html#footnote-1152-26" id="footnote-1152-26-backlink">[26]</a></sup> Wiggins’in açıklamasına tekrar döneceğim ve onun animalizmini V. Bölüm’de daha ayrıntılı olarak ele alacağım.</p>

  <p class="normal2">Sosyal Bir Kavram Olarak Kişi</p>

  <p class="normal">Kişi kavramı, toplumsal hayatta son derece kritik bir rol oynar. Hukuk sistemlerimiz, en önemli meselelerde, kişinin ne olduğu sorusuna verilen cevaba başvurur. Bir suçlunun hapse atılıp atılmayacağına karar verileceği zaman, suçluyla ilgili olarak ilk sorulan soru, onun rasyonel seçimler yapabilecek durumda olup olmadığıdır ki, bu, birçoğumuz için kişi olmanın esas bileşenlerinden biridir. Aynı şekilde, bir bireyin evini satma ehliyetinin olup olmadığına, sürücü belgesine sahip olmaya devam edip edemeyeceğine veya yargıç olarak görevde kalıp kalamayacağına karar verilirken, mahkemeler, psikiyatrlara başvururlar; söz konusu varlığın, sorumluluk duygusuna sahip, rasyonel davranan bir fail olarak hareket etmesine mani olacak zihinsel bir durumunun olup olmadığını sorarlar.</p>

  <p class="normal">Biyomedikal etikte, ceninin, embriyonun ve bitkisel hayatta olanların hakları bahis konusu olduğu zaman ‘kişi’ kavramı kullanılır. Kürtaj taraftarı ve kürtaj karşıtı iddialar kişi kavramının farklılığına dayanır. İnsan cenininin ‘kişi’ olduğuna inanan kürtaj karşıtları, hamileliğin müdahaleyle sona erdirilmesine karşı çıkar ve kürtajın cinayet olduğunu savunurlar. Bizim nasıl yaşamaya hakkımız varsa, aynı şekilde ceninin de yaşama hakkı vardır, derler. Diğer yandan, kürtaj taraftarları da, ceninin henüz kişi olmadığı ama gelişerek kişiye dönüşme potansiyelini taşıdığına dair nörolojik ve biyolojik kanıtlarla iddialarını desteklemeye çalışırlar.</p>

  <p class="normal">Bireyin bu hakka sahip olmaya tam olarak ne zaman başladığı konusunda çok fazla çalışma vardır.<sup class="calibre3"><a href="../Text/Ben_Neyim_split_015.html#footnote-1152-27" id="footnote-1152-27-backlink">[27]</a></sup> İnsan embriyonlarıyla kök hücre araştırmalarını destekleyenlerle bu araştırmalara karşı olanlar arasında da benzer temeller üzerinde tartışmalar yaşanmaktadır. Eğer embriyonun kişi olduğu kabul edilirse, örneğin Alzheimer, Parkinson ve diyabet gibi hastalıklara tedavi bulmak için embriyo üzerinde araştırma yapılması, aynı amaçla bebeklerin kullanılmasından farklı olmayacaktır.</p>

  <p class="normal">Ceninin hakları konusunda başka benzer bir tartışma da, cenine bakacak durumda olmayan, yani zihinsel hastalığı olan veya uyuşturucu bağımlısı olan bir annenin cenininin sağlığının korunmasıyla ilgilidir. Kürtaj karşıtları, bir süre önce, “ceninin kişi olması” fikri lehine yasal bir dayanak kazanmayı başardılar. Şu anda ABD’de 30 eyalette geçerli olan Cenin Cinayeti Kanunu (Foetal Homicide Law), ceninin ölümünden sorumlu olduğuna hükmedilen anne aleyhine ceza talep edilmesine olanak veriyor. Eğer bebek ölü doğmamışsa ama annenin hamilelik sırasında aşırı alkol alması veya uyuşturucu kullanması yüzünden sağlık sorunları varsa, o zaman anne, çocuğun hayatını tehlikeye atmak suçlamasıyla yargılanabilmektedir. Bu kanun, aynı zamanda, bir saldırı sonucunda hamile bir kadının ve karnındaki ceninin ölümü durumunda, iki kişinin birden ölümüne sebebiyet verme suçundan dava açılmasına olanak vermektedir.</p>

  <p class="normal">Bitkisel hayatta olanların ve komadaki hastaların haklarının savunmasında da benzer dayanaklar öne sürülmektedir. Organ bağışı veya ötanazinin aleyhinde olanlar, hastanın hâlâ bir kişi olduğunu, bir gün uzun uykusundan uyanıp normal işlevlerine dönmesi ihtimalinin bulunduğunu öne sürerler.</p>

  <p class="normal">Yapay zekâ hakkında tartışmalarda da kişi kavramı kullanılmaktadır. Bilim insanları ve filozoflar, bizi kişi yapanın tam olarak ne olduğunu (özgür irade, birinci şahıs perspektifi, rasyonellik, maksatlı faillik, sorular sorma yeteneği) ve bu özelliklere sahip olacak kadar mükemmel bir robotun olup olamayacağını anlamaya çalışmaktadırlar. Eğer gün gelir bilim kurgu senaryolarındaki gibi robotlar toplumumuzun, iş gücümüzün parçası olursa, onların biz kişilerin yararlandığı hak ve ayrıcalıklardan yararlanıp yararlanmayacağına, robotlara kişi muamelesi yapıp onlara karşı davranışımızı ona göre belirleyip belirlemeyeceğimize karar verirken kişi kavramını kullanacağız. Philip K. Dick’in <span class="ideitalik">Do Androids Dream of Electric Sheep?<sup class="calibre3"><a href="../Text/Ben_Neyim_split_015.html#footnote-1152-28" id="footnote-1152-28-backlink">[28]</a></sup></span> adlı yapıtındaki gibi bir toplum hayatı sürmeye başlarsak –Ridley Scott “Blade Runner” filminde bu kitaptan esinlenmiştir– bazı toplumsal meseleler hakkında, yani robotların kişilerle evlenip evlenemeyeceği, robotların başbakan seçilip seçilemeyeceği gibi konularda karar verilirken bu kavram kritik öneme sahip olacaktır.<sup class="calibre3"><a href="../Text/Ben_Neyim_split_015.html#footnote-1152-29" id="footnote-1152-29-backlink">[29]</a></sup></p>

  <p class="normal">Tarih, sosyoloji, ilahiyat, psikoloji ve antropoloji gibi sosyal bilimler de ‘kişi’ kavramını kullanır. Özellikle insanoğlunun kendini her şeyin üzerinde bir kişi, tabiattan esas itibariyle farklı olan akıllı, rasyonel bir fail olarak görmeye başladığı Aydınlanma’dan sonra, bu kavram daha büyük önem kazandı. İnsanoğlu bu ayrıcalıklı statüyü kazandıktan sonra, çok sayıda filozof, Locke’u izleyerek, bir kişi tanımı bulmaya ve kişi için, insan ve hayvanın özdeşlik şartlarından farklı özdeşlik şartları bulmaya çalıştılar.</p>

  <p class="normal">Yani ‘kişi’ kavramı <span class="ideitalik">ihtiyaçtan</span> doğmuştur. Bu kavram toplum ve ahlak felsefesinde ve günlük hayatlarımızda son derece önemli bir yere sahiptir. Birçok ahlaki ve yasal ihtilafın çözümünde ‘kişi’ kavramına ihtiyacımız olmaktadır. Hastanede yatan, hastalığın son safhasına gelmiş bir Alzheimer hastası ile milyonlarca dolara sahip iş adamının aynı kişi olup olmadığını bilmeliyiz ki söz konusu kişinin vasiyetinin geçerli olup olmadığı konusunda bir karara varabilelim. Bizim için çok değerli olan birinin hemisferektomi ameliyatı geçirmesi söz konusu olduğunda, ameliyat lehinde veya aleyhinde karar verebilmek için, sevdiğimiz kişi ameliyattan sonra aynı kişi mi olacak yoksa artık kişi bile mi olmayacak bilmemiz gerekir. Bir sanığı kasten ölüme sebebiyet vermek suçundan yargılamadan önce, onun rasyonel seçimler yapma yeteneğine sahip olup olmadığını bilmemiz gerekir. Bütün bu durumlarda, onların insan olduklarını, aynı insanlar olduklarını bilmek, sorunlarımızı çözmeyecektir.</p>

  <p class="normal">Ben, kişinin son derece önemli bir kavram olduğunu, hatta bizim için insan veya organizma kavramlarından da daha önemli bir kavram olduğunu kabul ediyorum. Bu konuda bir itirazım yok. Benim yapmak istediğim, kişinin statüsü konusuna biraz şüpheci yaklaşmak. Kişi olma tanımlarını bu bölümde tartıştığım ilk üç filozofun tersine, ben, kişinin bir öz kavramı olmadığını savunuyorum. Kişi, hiçbir varlığın özdeşlik şartlarını tanımlamaz. Ben, daha ziyade, kişinin, tıpkı koca, öğrenci, başbakan gibi sosyal olarak kurulmuş bir kavram olduğuna, bir evre kavramı olduğuna, toplumumuzun ihtiyacını karşılamak için geliştirilmiş olduğuna inanıyorum. III. ve IV. bölümlerde bunu kanıtlama yönünde dayanaklarımı sunacağım.</p>

  <p class="normal">Şimdilik, altını çizmek istediğim nokta şu: herhangi bir filozofun kişi tanımını kabul edip (Locke’unkini, Rudder Baker’ınkini, Frankfurt’unkini veya başka birisininkini) kişinin bir evre kavramı olduğunu savunabiliriz. Tercih ettiğimiz kişi tanımı, benimseyeceğimiz kişinin özdeşliği teorisi konusunda bir şey söylemez. Kavram konusunda vardığımız sonuç, kişinin özdeşliği konusunda başka sorulara verdiğimiz cevaplardan bağımsız olarak değerlendirilebilir. Bir animalist ile bir Psikolojik Yaklaşım savunucusunun her ikisi de Locke’un klasik kişi olma tanımını benimseyebilir. Diğer yandan, bu kavrama atfettiğimiz statü (onun bir doğal tür terimi mi, bir öz kavramı mı, bir evre kavramı mı sosyal bir kavram mı olduğuna inanmamız), savunacağımız kişi özdeşliği görüşüyle son derece yakından bağlantılıdır. Psikolojik Yaklaşımın savunucularının hepsi, kişinin bir öz kavramı olduğunu, kişi olmaktan çıktığımızda varlığımızın sona erdiğini savunmak zorundadır. Diğer yandan, animalistler, kişinin bir evre kavramı olduğunu, bir sosyal kavram olduğunu, hayatta kalmamızın birtakım psikolojik özellikleri kazanmamız veya kaybetmemizle bir ilgisi olmadığını göstermeye çalışacaklardır.</p>

  <p class="normal">Ben bir animalizm savunucusuyum. Kişinin bir doğal tür olmadığına, kişi olmaktan çıksak bile hayatta kalabileceğimize inanıyorum. Bunu bir kez kabul ettikten sonra, benim benimseyip kullanabileceğim çok sayıda kişi tanımı vardır. Bu çalışmanın, çeşitli yerlerinde bunların bazılarından söz edeceğim –Frankfurt’un tanımı, Unger’in tanımı, Parfit’in tanımı. Kendimi hiçbir tanımla bağlamayacağım. Bununla birlikte, yüzyıllar boyunca çok sayıda filozof tarafından kullanılmış olduğundan ve tahminimce okurlarımın çoğu için aşina olduğundan, “kişi” dediğimde Locke’un tanımladığı anlamda bir kişiye gönderme yapıyor olacağım.</p>

  <p class="normal2">Özet</p>

  <p class="normal">Bu bölümde önce, kişi kavramı hakkında iki önemli soruyu birbirlerinden ayırt etmeye çalıştım. Bu sorulardan biri, kavramın tanımlanmasıyla, diğeri de kişiye atfedilen statüyle ilgiliydi. Bu konuda çalışmaları olan dört filozofu ele aldım ve onların kişi tanımlarının üzerinde durdum; kişinin bir öz kavramı olduğunu mu yoksa bir evre kavramı olduğunu mu iddia ettiklerini ve teorilerinin kişinin bir evre kavramı olması fikriyle uyumlu olup olmadığını tartıştım. Önce, Locke’un klasik tanımını ele alıp, daha sonra Rudder Baker’ın teorisine geçtim. Bu iki filozofun her ikisinin de, kişi olma tanımlarına bakılırsa, evre kuramcıları olmaları gerektiğini öne sürdüm. Daha sonra, Frankfurt’un teorisini tartıştım ve onun da kişinin bir evre kavramı olması fikriyle uyumlu olduğunu göstermeye çalıştım. Ayrıca, bu tanımların sonuçlarından bazılarının, bu filozofların kişinin bir öz kavramı olduğunu düşünmekte hatalı oldukları sonucuna varabileceğini de iddia ettim. Daha sonra, Wiggins’in Locke’un tanımına getirdiği değişikliğe geçtim. Wiggins’in neden, tanımından ve bu tanımın hem animalistler hem de Psikolojik Yaklaşımın savunucuları için rahatça yol açabileceği sorunlardan dolayı, evre kuramcısı olamayacağını tartıştım. Son olarak, kişinin, ihtiyaçlarımızdan doğan, sosyal bir kavram olduğunu, bir öz kavramı olmadığını iddia ettim. Bundan sonraki bölüm, bu iddianın geliştirilmesine ayrılmıştır. Kişinin neden bir öz kavramı olmadığını ve bu bölümde psikolojik özelliklerin neden bizim hayatta kalmamız bakımından alakasız bir unsur olduğunu göstermeye çalışacağım.</p>
</body>
</html>
