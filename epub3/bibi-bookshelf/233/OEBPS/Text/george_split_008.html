<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>george.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_8"><br class="chapter"/>
  <br class="chapter"/>
  4. Sahne</h2>

  <p class="ortayazi">M. ve MME. DE SOTENVILLE, GEORGE DANDIN</p>

  <p class="normal">&nbsp;</p>

  <p class="normal">M. DE SOTENVILLE</p>

  <p class="normal">Ne o damat? Çok sıkıntılı bir haliniz var.</p>

  <p class="normal">GEORGE DANDIN</p>

  <p class="normal">Bir sebebi var tabii ve...</p>

  <p class="normal">MME. DE SOTENVILLE</p>

  <p class="normal">Tanrım! Damat bu nasıl bir nezaketsizlik? İnsanın yanına yaklaşıp bir selam bile vermiyorsunuz.</p>

  <p class="normal">GEORGE DANDIN</p>

  <p class="normal">Emin olun sevgili kaynanam, öyle meşgul ki aklım bazı şeylerle...</p>

  <p class="normal">MME. DE SOTENVILLE</p>

  <p class="normal">Yine mi? Damat, çevrenizden bu kadar habersiz olmanıza inanamıyorum. Kaliteli insanlara nasıl davranmak gerektiğini hiç öğrenemeyecek misiniz siz?</p>

  <p class="normal">GEORGE DANDIN</p>

  <p class="normal">Nasıl yani?</p>

  <p class="normal">MME. DE SOTENVILLE</p>

  <p class="normal">Benimle konuşurken ne zaman şu laubali kaynana kelimesinden vazgeçip madam demeye başlayacaksınız?</p>

  <p class="normal">GEORGE DANDIN</p>

  <p class="normal">Pes yani! Siz bana damat dediğinize göre ben de pekâlâ kaynana diyebilirim.</p>

  <p class="normal">MME. DE SOTENVILLE</p>

  <p class="normal">Ne münasebet efendim, davul dengi dengine. Benim seviyemdeki bir insana böyle hitap etmek haddiniz değil, artık öğrenin bunu. Her ne kadar damadımız olsanız da aramızda büyük fark var. Yerinizi bilin.</p>

  <p class="normal">M. DE SOTENVILLE</p>

  <p class="normal">Haydi, yeter artık aşkım, bırakalım bunları.</p>

  <p class="normal">MME. DE SOTENVILLE</p>

  <p class="normal">Ay, fena oluyorum! Mösyö de Sotenville müsamahanızı kendinize saklayın lütfen, zaten bu yüzden insanlara kendinizi saydırmayı beceremiyorsunuz.</p>

  <p class="normal">M. DE SOTENVILLE</p>

  <p class="normal">İnsaf canım! Özür dilerim ama bu konuda ders alacak değilim; dediğim dediktir benim, ağzımdan laf çıktı mı geri adım atmam bir daha, hayatımda en az yirmi kez kanıtlamışımdır bunu. Ama ona küçük bir uyarı yaptınız işte, bu kadarı yeter. Anlatın bakalım damat, neler geçiyor aklınızdan.</p>

  <p class="normal">GEORGE DANDIN</p>

  <p class="normal">Madem açık konuşmam gerek, size şunu söylemeliyim ki Mösyö de Sotenville...</p>

  <p class="normal">M. DE SOTENVILLE</p>

  <p class="normal">Durun bakalım damat, yavaş olun biraz. İnsanlara isimleriyle hitap etmek yakışık almaz bunu öğrenin, bir; seviye itibariyle bizden yüksek olanlara sadece mösyö demek kâfidir, bu da iki.</p>

  <p class="normal">GEORGE DANDIN</p>

  <p class="normal">Öyle olsun! Sade mösyö derim ben de, vazgeçerim Mösyö de Sotenville'den, size diyeceğim o ki karım bana...</p>

  <p class="normal">M. DE SOTENVILLE</p>

  <p class="normal">Durun bakalım! Kızımızdan da karım diye söz etmemelisiniz, bu da küpe olsun kulağınıza.</p>

  <p class="normal">GEORGE DANDIN</p>

  <p class="normal">Çıldırmak üzereyim! Nasıl yani? Karım benim karım değil mi şimdi?</p>

  <p class="normal">MME. DE SOTENVILLE</p>

  <p class="normal">Evet damat, sizin karınız tabii; ama ona böyle hitap edemezsiniz, halbuki kendi denginiz olan biriyle evlenseydiniz canınızın istediğini söyleyebilirdiniz.</p>

  <p class="normal">GEORGE DANDIN</p>

  <p class="indentmetinitalik">(Kendi kendine.)</p>

  <p class="normal">Ah George Dandin ah, nasıl bir işin içine düştün sen?</p>

  <p class="indentmetinitalik">(Yüksek sesle.)</p>

  <p class="normal">Rica ediyorum, bir an için şu asilzadeliğinizi bir kenara bırakın da meramımı dilim döndüğünce anlatmama izin verin.</p>

  <p class="indentmetinitalik">(Kendi kendine.)</p>

  <p class="normal">Bu züppe baskısının cehenneme kadar yolu var!</p>

  <p class="indentmetinitalik">(M. de Sotenville'e.)</p>

  <p class="normal">Size evliliğimden hiç memnun olmadığımı anlatmaya çalışıyorum.</p>

  <p class="normal">M. DE SOTENVILLE</p>

  <p class="normal">Nedenmiş o damat?</p>

  <p class="normal">MME. DE SOTENVILLE</p>

  <p class="normal">Bak sen! Hem o kadar istifade edin bu işten, sonra da böyle konuşun!</p>

  <p class="normal">GEORGE DANDIN</p>

  <p class="normal">Nesinden istifade etmişim madam? Mademki madam demeliyim size. Asıl sizin için hiç fena olmadı bu macera, çünkü ben olmasam, izninizle pek parlak sayılmazdı işleriniz ve param epey deliği tıkadı doğrusu: Ama benim çıkarım ne oldu söyler misiniz lütfen, ismimin biraz uzayıp sayenizde mösyö de la Dandinière unvanını almaktan başka?</p>

  <p class="normal">M. DE SOTENVILLE</p>

  <p class="normal">Sotenville ailesiyle birleşmek şerefini hiçe mi sayıyorsunuz damat?</p>

  <p class="normal">MME. DE SOTENVILLE</p>

  <p class="normal">Ya benim mensup olma onurunu yaşadığım Prudoterie hanedanına ne demeli? Öyle bir soy ki bu, şişmiş karınlar asalet katar insana. Bu müstesna imtiyaz sayesinde çocuklarınız birer asilzade olacak unuttunuz mu?</p>

  <p class="normal">GEORGE DANDIN</p>

  <p class="normal">Anladık, çok güzel, çocuklarım asilzade olacak; ama duruma acilen müdahale edilmezse, ben de boynuz takıp dolaşacağım ortada.</p>

  <p class="normal">M. DE SOTENVILLE</p>

  <p class="normal">Bu da ne demek damat?</p>

  <p class="normal">GEORGE DANDIN</p>

  <p class="normal">Şu demek ki, kızınız namuslu bir kadın gibi yaşamıyor ve insanın şerefine leke sürecek işler yapıyor.</p>

  <p class="normal">MME. DE SOTENVILLE</p>

  <p class="normal">Durun bakalım! Dikkat edin ağzınızdan çıkan laflara! Kızım insanın şerefine leke sürecek hiçbir şey yapmayacak kadar asil bir soydan geliyor. Prudoterie sülalesinden dillere düşen bir kadın, en az üç yüz yıldır çıkmamıştır, Tanrıya şükürler olsun.</p>

  <p class="normal">M. DE SOTENVILLE</p>

  <p class="normal">İnsaf canım! Sotenville ailesinde asla hafifmeşrep bir kadın görülmemiştir. Ailemizdeki erkeklerin yiğitliği kadar ırsidir kadınların iffeti.</p>

  <p class="normal">MME. DE SOTENVILLE</p>

  <p class="normal">Bizde bir Jacqueline de la Prudoterie vardı, eyalet valisi olan dükün bile metresi olmayı asla kabul etmemişti.</p>

  <p class="normal">M. DE SOTENVILLE</p>

  <p class="normal">Bizde bir Mathurine de Sotenville vardı, kralın bir gözdesi onunla sadece konuşabilmek için yirmi bin ekü teklif etmiş, ama o bu teklifi elinin tersiyle itivermişti.</p>

  <p class="normal">GEORGE DANDIN</p>

  <p class="normal">Pek güzel! Ama kızınız o kadar müşkülpesent değil, üstelik benim evime taşındığından beri de epey uysallaşmış anlaşılan.</p>

  <p class="normal">M. DE SOTENVILLE</p>

  <p class="normal">Ağzınızdaki baklayı çıkarın damat. Biz onun yanlış hareketlerine müsamaha edecek insanlar değiliz; bir haksızlığa uğramışsanız önce biz, annesi ve ben sizin yanınızda oluruz.</p>

  <p class="normal">MME. DE SOTENVILLE</p>

  <p class="normal">Şeref meselelerinde asla şaka kaldırmayız ve kızımızı olabildiğince sıkı kurallarla yetiştirdik.</p>

  <p class="normal">GEORGE DANDIN</p>

  <p class="normal">Size tek söyleyebileceğim şey, burada sizin de gördüğünüz bir genç saray mensubu var, gözümün önünde kızınıza âşık olmuş, üstelik bir şekilde ona ilanıaşk etmenin de bir yolunu bulmuş, kızınız da büyük bir müsamaha ile dinlemiş bunu.</p>

  <p class="normal">MME. DE SOTENVILLE</p>

  <p class="normal">Ay, fena oluyorum! Eğer annesinin dürüstlüğünden bir adım sapacak olursa kendi ellerimle boğarım onu.</p>

  <p class="normal">M. DE SOTENVILLE</p>

  <p class="normal">İnsaf canım! Eğer şerefine leke sürmüşse kılıcım onun bir tarafından girer, âşığının diğer tarafından çıkar.</p>

  <p class="normal">GEORGE DANDIN</p>

  <p class="normal">Ben size olanı biteni anlattım, şikâyetimi bildirdim. Artık bu meseleyi halletmek size kalmış.</p>

  <p class="normal">M. DE SOTENVILLE</p>

  <p class="normal">Siz hiç üzülmeyin, ikisinin de ağzının payını veririm ben. Kim olursa olsun, bir yapıştım mı yakasını kolay kurtaramaz elimden. Ama siz bu anlattıklarınızdan kesin emin misiniz?</p>

  <p class="normal">GEORGE DANDIN</p>

  <p class="normal">Kesinlikle eminim.</p>

  <p class="normal">M. DE SOTENVILLE</p>

  <p class="normal">Aman iyi dikkat edin; çünkü asilzadeler arasında bunlar fırtınalı mevzulardır, hiç yanlış adım atmaya gelmez.</p>

  <p class="normal">GEORGE DANDIN</p>

  <p class="normal">Size anlattıklarımın bir kelimesi bile yalan değil.</p>

  <p class="normal">M. DE SOTENVILLE</p>

  <p class="normal">Aşkım haydi gidin de kızınızla konuşun; ben de damatla erkek erkeğe sohbet edeyim biraz.</p>

  <p class="normal">MME. DE SOTENVILLE</p>

  <p class="normal">Ah oğlum, kızım kendini nasıl bu kadar kaybetmiş olabilir? Üstelik biliyorsunuz, ben önünde duruyorum, canlı bir iffet timsali olarak.</p>

  <p class="normal">M. DE SOTENVILLE</p>

  <p class="normal">Bu meseleyi aydınlatacağız. Damat, düşün peşime ve sıkmayın canınızı. Bizden olanlara saldırıldığında nasıl parladığımızı göreceksiniz.</p>

  <p class="normal">GEORGE DANDIN</p>

  <p class="normal">Hah, işte geliyor.</p>
</body>
</html>
