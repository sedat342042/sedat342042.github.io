<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>george.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_16"><br class="chapter"/>
  <br class="chapter"/>
  3. Sahne</h2>

  <p class="ortayazi">CLITANDRE, GEORGE DANDIN, ANGÉLIQUE</p>

  <p class="normal">&nbsp;</p>

  <p class="normal">CLITANDRE</p>

  <p class="indentmetinitalik">(Sahne fonunun önünde, kendi kendine.)</p>

  <p class="normal">Ah, işte orada, ama kocası da yanında.</p>

  <p class="normal">GEORGE DANDIN</p>

  <p class="indentmetinitalik">(Clitandre'ı görmeden.)</p>

  <p class="normal">İstediğiniz kadar gözünüzü kaşınızı oynatın, bana anlatılanların doğru olduğunu ve bizi birleştiren bağa nasıl saygısızca davrandığınızı gördüm.</p>

  <p class="indentmetinitalik">(Clitandre ve Angélique selamlaşırlar.)</p>

  <p class="normal">Tanrım! Bırakın şu reveransları filan, ben bu tarz bir saygıdan söz etmiyorum, canınız benimle alay etmek istiyorsa o başka.</p>

  <p class="normal">ANGÉLIQUE</p>

  <p class="normal">Ben mi sizinle alay ediyorum? Asla.</p>

  <p class="normal">GEORGE DANDIN</p>

  <p class="normal">Aklınızdan neler geçtiğini biliyorum ve...</p>

  <p class="indentmetinitalik">(Clitandre ve Angélique bir kez daha selamlaşırlar.)</p>

  <p class="normal">Yine mi? Şu alay faslını keselim artık. Asaletiniz yüzünden beni kendinizden çok aşağı gördüğünüzün farkındayım. Ama benim bahsettiğim saygının şahsımla hiçbir ilgisi yok; evlilik kadar kutsal bir bağa duymanız gereken saygıdan söz ediyorum.</p>

  <p class="indentmetinitalik">(Angélique Clitandre'a işmar eder.)</p>

  <p class="normal">Omuz silkmenize gerek yok, aptalca bir şey değil bu söylediğim.</p>

  <p class="normal">ANGÉLIQUE</p>

  <p class="normal">Kim omuz silkiyor ki?</p>

  <p class="normal">GEORGE DANDIN</p>

  <p class="normal">Yapmayın, kör de değiliz herhalde. Bir kez daha söylüyorum, evlilik her türlü saygıyı hak eden bir zincirdir ve ona karşı takındığınız bu tavır size hiç yakışmıyor.</p>

  <p class="indentmetinitalik">(Angélique Clitandre'a bir baş işareti yapar.)</p>

  <p class="normal">Evet evet, hiç yakışmıyor, istediğiniz kadar başınızı sallayın, istediğiniz kadar kaş göz yapın.</p>

  <p class="normal">ANGÉLIQUE</p>

  <p class="normal">Ben mi? Hiç anlamıyorum ne demek istediğinizi.</p>

  <p class="normal">GEORGE DANDIN</p>

  <p class="normal">Ben çok iyi anlıyorum ve beni nasıl hor gördüğünüzü de gayet iyi biliyorum. Asil doğmamış olabilirim, ama en azından lekesiz bir soydan geliyorum ve Dandin ailesi...</p>

  <p class="normal">CLITANDRE</p>

  <p class="indentmetinitalik">(Angélique'in arkasına geçmiştir, George Dandin'den gizlenerek konuşur.)</p>

  <p class="normal">Bir görüşebilsek.</p>

  <p class="normal">GEORGE DANDIN</p>

  <p class="indentmetinitalik">(Clitandre'ı görmeden.)</p>

  <p class="normal">Ha?</p>

  <p class="normal">ANGÉLIQUE</p>

  <p class="normal">Ne oldu? Hiçbir şey demedim ben.</p>

  <p class="indentmetinitalik">(George Dandin karısının etrafında dolaşır ve Clitandre, George Dandin'e yerlere kadar eğilip selam vererek çekilir.)</p>
</body>
</html>
