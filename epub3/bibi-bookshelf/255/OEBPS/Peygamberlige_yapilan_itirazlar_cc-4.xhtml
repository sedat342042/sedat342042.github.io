<html xmlns="http://www.w3.org/1999/xhtml">
	<head>
		<title>Peygamberlige_yapilan_itirazlar_cc-4</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Peygamberlige_yapilan_itirazlar_cc" xml:lang="tr-TR">
		<div class="Basic-Text-Frame">
			<p class="baslik-E_1" id="_idParaDest-5"><span class="Biyografi_E _idGenCharOverride-3">I. Bölüm </span><br/>Peygamberliğin Lüzumu</p>
			<p class="baslik-E_2" id="_idParaDest-6">İlk İnsan İlk Peygamberdir</p>
			<p class="ilk_harf"><span class="_idGenDropcap-1 ilk_harf_E">İ</span>nsanlığın peygamberliğe ve peygamberlere ihtiyacı vardır ki, Cenâb-ı Hakk ilk insanı aynı zamanda ilk peygamber olarak göndermiştir.<span class="Preference_E" xml:lang="tr-TR"><a class="_idFootnoteLink" href="#footnote-288-7" id="footnote-288-7-backlink">7</a></span></p>
			<p class="a--Paragraf_E">“<span class="italik_E" xml:lang="tr-TR">Gerçek şu ki Allah Âdem’i, Nûh’</span><span class="italik_E" xml:lang="tr-TR">u, İbrâhim ailesi ile İmran ailesini, birbirinden gelen tek </span><span class="italik_E" xml:lang="tr-TR">zürriyet halinde bütün insanlardan süzüp onlara üstün kılmıştır.</span>”<span class="Preference_E" xml:lang="tr-TR"><a class="_idFootnoteLink" href="#footnote-288-8" id="footnote-288-8-backlink">8</a></span></p>
			<p class="a--Paragraf_E">Hz. Allah Tin sûresinde, insanlığın yaratılmasını ifade etmeden önce peygamberlere yemin etmiştir ki bu, insanlığın peygambersiz olamayacağını ifade eder.</p>
			<p class="a--Paragraf_E">Tin Suresi’nin başında Allah, incire ve zeytine yemin ettikten sonra Sina dağına ve emin belde olan Mekke’ye yemin etmiş, ardından insanın en güzel şekilde yaratıldığını ifade etmiştir. Hâlbuki Kur’ân-ı Kerîm’de nazım bütünlüğü vardır. İncir ve zeytin iki ağaç ismidir. Sina dağı ve Mekke ise mekân isimleridir. Böyle bakarsak bu âyetler arasında mânâ bütünlüğü yoktur ancak aslında âyetler arasında mânâ bütünlüğü vardır. Çünkü Allah’ın yemin ettiği incir; Mescid-i Aksa etrafında bulunan, pek çok peygamberin de neşet ettiği ve peygamberlik vazifesini yaptığı incir dağlarıdır (Tûr-i Teynâ). Ve yine Allah’ın yemin ettiği zeytin; etrafıyla beraber mübarek olan Mescid-i Aksâ çevresindeki Zeytin dağlarıdır (Tûr-i Zeytâ). Böylece incir dağlarına, zeytin dağlarına, Hz. Musa’nın Rabbiyle konuşmaya çıktığı Tûr dağına ve Efendimiz’in <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> neşet ettiği ve peygamberlik vazifesini yaptığı emin belde Mekke’ye yemin olsun ki; “Biz insanı en mükemmel surette yarattık.” şeklinde nazmî mânâyı yakalamış olabiliriz.<span class="Preference_E" xml:lang="tr-TR"><a class="_idFootnoteLink" href="#footnote-288-9" id="footnote-288-9-backlink">9</a></span></p>
			<p class="a--Paragraf_E">Bir nazmî mânâ da şudur: Buradaki dağlardan ve mekânlardan maksat onların zarfı değildir, o zarflar içerisindeki mazrufların faziletine dikkat çekilmiş ve onlara yemin edilmiştir. “İncir dağlarında neşet eden ve peygamberlik vazifesi yapan Benî İsrail’in peygamberlerine, zeytin dağlarında neşet eden ve peygamberlik vazifesi yapan Benî İsrail’in büyük peygamberlerine, Tûr-i Sînâ’da kendisine vahyedilen Hz. Musa’nın peygamberliğine, emin belde Mekke’de peygamberlik vazifesini yapan Muhammed’ül-Emîn’in peygamberliğine<span class="Preference_E" xml:lang="tr-TR"><a class="_idFootnoteLink" href="#footnote-288-10" id="footnote-288-10-backlink">10</a></span> yemin olsun ki Biz insanı en mükemmel surette yarattık.” mânâları nazmî bütünlük içerisinde ortaya çıkmaktadır.<span class="Preference_E" xml:lang="tr-TR"><a class="_idFootnoteLink" href="#footnote-288-11" id="footnote-288-11-backlink">11</a></span></p>
			<p class="a--Paragraf_E">Cenab-ı Hakk’ın insanın yaratılışını anlatmadan önce peygamberlere yemin etmesi gösteriyor ki insanlık peygambersiz olamaz.</p>
			<p class="a--Paragraf_E">Ve yine Cenab-ı Hak, insanın yaratılışına dikkat çekmeden önce emin beldeye, emin beldede neşet edip peygamberlik vazifesi yapan Muhammed’ül-Emîn’e yemin etmek suretiyle, insanlık için emniyet ve güvenin önemine dikkat çekmiştir. İnsanlar arasında emniyet ve güven yoksa insanlar ve insanlık yok sayılır. Öyleyse insanlığın emniyete ihtiyacı vardır. O ise peygamberlere ve özellikle Muhammed’ül-Emîn olan Hz. Muhammed’e <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> imanla temin edilebilir. Peygamberler olmazsa emniyet ve güven de olamaz.</p>
			<p class="a--Paragraf_E">İnsanlık, peygamberlikten uzaklaşınca insanlıktan da uzaklaşıyor ve şeytanlaşıyor. Peygamberlik ruhundan kopunca insanlık içerisinde ehramlar dikiliyor ve insanlar putperest oluyorlar. Peygamberliğin izinden gitmeyi terk edince, şehvetlerinin arkasından gidiyorlar. İnsanlık tarihinde bütün vahşetler ve zulümler peygamberlerden ve peygamberlik ruhundan uzaklaşmanın neticesinde meydana gelmiştir.</p>
			<p class="a--Paragraf_E">Evet, insanlığın emniyete ve insanlık mânâsına ihtiyacı vardır ki bu da ancak peygamberlerle temin edilebilir.</p>
			<p class="baslik-E_2" id="_idParaDest-7">Allah’a İman Peygamberlere İmanı İktiza Eder</p>
			<p class="a--Paragraf_E">Allah’a iman, peygamberlere imanı iktiza eder. Kelime-i tevhidin iki cümlesi vardır. Bunlardan birincisi olan “Lâ ilâhe illallah” rüknü, burhan-ı limmî ile “Muhammedü’r-Resûlullah”a delalet eder. “Muhammed’ür-Resûlullah” da burhan-ı innî ile ‘Lâ ilâhe illallah’a delalet eder.</p>
			<p class="a--Paragraf_E">Burhan-ı limmî; müessirin esere olan delaletidir. Ateş varsa neticede dumanı vardır. Ateş müessir, duman ise onun eseridir. Ateşi kabul edip de dumanını kabul etmemek mümkün değildir. “Lâ ilâhe illallah” müessirdir.</p>
			<p class="a--Paragraf_E">Onun eseri “Muhammedü’r-Resûlullah”tır.</p>
			<p class="a--Paragraf_E">Burhan-ı innî ise; eserin müessire olan delaletidir. Bir yerde duman varsa mutlaka orada ateş de vardır. “Muhammedü’r-Resûlullah” hakikati bir eserdir. Onun müessiri de “Lâ ilâhe illallah” rükn-i a’zamıdır.</p>
			<p class="a--Paragraf_E">Bu hususu Üstad Bediüzzaman Hazretleri şu veciz ifadeleriyle anlatır;</p>
			<p class="a--Paragraf_E">“Kelime-i şehâdet: Vardır iki kelâmı. Birbirine şâhiddir, hem delil ve bürhandır.</p>
			<p class="a--Paragraf_E">Birincisi sânîye bir bürhan-ı limmîdir. İkincisi evvele bir bürhan-ı innîdir.”<span class="Preference_E" xml:lang="tr-TR"><a class="_idFootnoteLink" href="#footnote-288-12" id="footnote-288-12-backlink">12</a></span></p>
			<p class="baslik-E_2" id="_idParaDest-8">Allah’ın Kelâm Sıfatı ve Mütekellim İsmi Peygamberliği İktiza Eder</p>
			<p class="a--Paragraf_E">Allah’ın her bir sıfatı ve ismi, kâinatta bir iş ve bir icraatı iktiza eder. Başka bir tabirle, her bir sanat ve fen, Allah’ın birer ismine dayanırlar. Mühendislik, Allah’ın Musavvir ismine; peyzaj sanatı, Allah’ın Müzeyyin ismine; tıp ilmi, Allah’ın Şâfî ismine dayanır. Misalleri çoğaltmak mümkündür.</p>
			<p class="a--Paragraf_E">Peygamberlik de Allah’ın kelâm sıfatına ve Mütekellim ismine dayanır veya bu isim ve sıfat, peygamberlerin olmasını iktiza eder. Bu hususu Bediüzzaman hazretlerinden okuyalım;</p>
			<p class="a--Paragraf_E">“Şu kâinatın Sahip ve Mutasarrıfı, elbette bilerek yapıyor ve hikmetle tasarruf ediyor ve her tarafı görerek tedvir ediyor ve her şeyi bilerek, görerek terbiye ediyor ve her şeyde görünen hikmetleri, gayeleri, faydaları irade ederek tedvîr ediyor. Madem yapan bilir, elbette bilen konuşur. Madem konuşacak; elbette zîşuur ve zîfikir ve konuşmasını bilenlerle konuşacak.</p>
			<p class="a--Paragraf_E">Madem zîfikirle konuşacak; elbette zîşuurun içinde en cemiyetli ve şuuru küllî olan insan neviyle konuşacaktır.</p>
			<p class="a--Paragraf_E">Madem insan neviyle konuşacak; elbette insanlar içinde kabil-i hitap ve mükemmel insan olanlarla konuşacak.</p>
			<p class="a--Paragraf_E">Madem en mükemmel ve istidadı en yüksek ve ahlâkı ulvî ve nev-i beşere muktedâ olacak olanlarla konuşacaktır. Elbette, dost ve düşmanın ittifakıyla, en yüksek istidatta ve en âli ahlâkta ve nev-i beşerin humsu ona iktidâ etmiş ve nısf-ı arz onun hükm-ü mânevîsi altına girmiş ve istikbal onun getirdiği nurun ziyasıyla bin üç yüz sene ışıklanmış ve beşerin nuranî kısmı ve ehl-i imanı mütemadiyen günde beş defa onunla tecdîd-i biat edip ona duayı rahmet ve saadet edip ona medih ve muhabbet etmiş olan Muhammed aleyhissalâtü vesselâm ile konuşacak ve konuşmuş; ve resûl yapacak ve yapmış; ve sair nev-i beşere rehber yapacak ve yapmıştır.”<span class="Preference_E" xml:lang="tr-TR"><a class="_idFootnoteLink" href="#footnote-288-13" id="footnote-288-13-backlink">13</a></span></p>
			<p class="a--Paragraf_E">Allah’ın kelimatı, nâmütenahidir. Vahiyler ve ilhamlar olarak bütün peygamberlere, sevk-i ilahî olarak da bütün hayvanata gelir.</p>
			<p class="a--Paragraf_E">“<span class="italik_E" xml:lang="tr-TR">De ki: “Rabbimin sözlerini yazmak için </span><span class="italik_E" xml:lang="tr-TR">denizler mürekkep olsa ve bir o kadar da ilave etsek </span><span class="italik_E" xml:lang="tr-TR">(denizlere deniz katsak) Rabbimin sözleri tükenmeden önce denizler</span><span class="italik_E" xml:lang="tr-TR"> tükenirdi.</span>”<span class="Preference_E" xml:lang="tr-TR"><a class="_idFootnoteLink" href="#footnote-288-14" id="footnote-288-14-backlink">14</a></span> âyet-i kerimesi de, Allah’ın kelimelerinin nâmütenahi olduğuna dikkat çekiyor. Allah’ın kelimeleri Mütekellim isminin gereği olarak, kendisiyle konuştuğu peygamberlerin olmasını iktiza ediyor.</p>
			<p class="baslik-E_2" id="_idParaDest-9">Varoluşculuk Suallerine Ancak Peygamberler Cevap Verir</p>
			<p class="a--Paragraf_E">Eğer Allah tarafından gönderilen peygamberler olmasaydı, insanoğlu kendisini meşgul eden “Necisin, nereden geliyorsun, bu alemde vazifen nedir ve nereye gidiyorsun?” suallerine cevap bulamaz ve bundan dolayı da gerçekten çok huzursuz olurdu. Bizler bu suallerin cevaplarını Peygamberimiz’den <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> öğrendiğimiz için, şu anda çok rahatız. Ama bu suallerin cevabını veren peygamberler olmasaydı insan aklı olmazların zoru içerisinde bu sorulara cevap bulamaz ve en nihayet deli divane olurdu.</p>
			<p class="a--Paragraf_E">İnsan bir yolcudur. Ruhlar âleminden, baba sulbünden, anne karnından, bu dünyaya çocuk olarak geldik. Çocukluğumuzdan gençliğe, oradan ihtiyarlığa, ihtiyarlıktan kabre, kabirden haşre, haşirden sırata ve oradan da ya ebedî saadet yurdu olan Cennet’e veya ebedî şekavet âlemi olan Cehennem’e (Allah korusun) gideceğiz. Bu yolculuğu bize anlatan ve bu menzillerde başımıza neler geleceğini ifade eden peygamberlerdir. Ne yaparsak kolay olan yola, neleri ihmal edersek zor olan yollara gireceğimizi ancak ve ancak peygamberler vasıtasıyla öğrenmekteyiz.</p>
			<p class="a--Paragraf_E">Bu hususta bütün peygamberler ve başta Efendimiz <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> olmak üzere yüzlerce, binlerce mevzuları bize anlatmışlardır. Kur’ân-ı Kerîm’in tamamı bu hususların izahından ibarettir.</p>
			<p class="a--Paragraf_E">“<span class="italik_E" xml:lang="tr-TR">Onlar var güçleriyle yemin </span><span class="italik_E" xml:lang="tr-TR">ederek: “Allah, ölen kimseyi diriltmez!” dediler. Hayır, diriltecek! Bu </span><span class="italik_E" xml:lang="tr-TR">O’nun verdiği kesin bir sözdür, fakat insanların ekserisi </span><span class="italik_E" xml:lang="tr-TR">bunu bilmezler.</span>”<span class="Preference_E" xml:lang="tr-TR"><a class="_idFootnoteLink" href="#footnote-288-15" id="footnote-288-15-backlink">15</a></span></p>
			<p class="baslik-E_2" id="_idParaDest-10">İnsanlık Nev’inin Reisleri Peygamberlerdir</p>
			<p class="a--Paragraf_E">Her nev’in bir reisi vardır. Karıncaların emiri, arıların da beyi vardır. Allah elbette biz insanları da emirsiz ve beysiz bırakmayacaktır, bırakmamıştır ve o reisler de peygamberlerdir. Bediüzzaman hazretleri bu hususu şöyle anlatmaktadır;</p>
			<p class="a--Paragraf_E">“Karıncayı emirsiz, arıları yâsubsuz bırakmayan kudret-i ezeliye elbette beşeri de bırakmaz şeriatsız, nebîsiz. Sırr-ı nizam-ı âlem böyle ister elbette.”<span class="Preference_E" xml:lang="tr-TR"><a class="_idFootnoteLink" href="#footnote-288-16" id="footnote-288-16-backlink">16</a></span></p>
			<p class="a--Paragraf_E">Avustralyalı bir bayan, Sidney yakınlarında ölen asker karıncalara, arkadaşları tarafından yapılan cenaze merasimini şöyle hikaye ediyor:</p>
			<p class="a--Paragraf_E">“Karıncalar ikişer ikişer sıralanarak cesetlerin bulunduğu yere gelinceye kadar intizamla ağır ağır yürüdüler. İki karınca ilerledi ve arkadaşlarından birinin cesedini aldı, sonra diğer ikisi ilerledi, sonuna kadar hepsi aynı şeyi yapınca, artık karıncalar yürümeye hazırdı. Evvela bir cesedi çeken iki karınca hareket etti, sonra ikisi boş olarak yürüdü. Bunları yine ceset götüren iki karınca takip etti ve sonuna kadar böyle devam etti. Sırada aşağı yukarı kırk çift kadar vardı. Artık alay yavaş yavaş ilerliyordu. Aralarında iki yüz kadar karınca bulunan intizamsız bir grup da bunları takip ediyordu. Bazen iki karınca duruyor, taşıdığı cesedi bırakıyor, arkadan boş gelen ikisi bu cesedi alıyordu. Böylece zaman zaman cesetleri birbirine devrederek deniz kenarında bir kumsala vardılar. Burada her karınca için ayrı ayrı bir mezar kazıldı. Aralarında altı veya yedi karınca kazma işine iştirak etmeden kaçmaya teşebbüs etti. Bunları yakalayıp geri getirdiler, üzerine hücum edip öldürdüler. Derhal tek bir mezar kazdılar ve hepsini birden içine attılar. Bunlara cenaze merasimi yapılmadı.”</p>
			<p class="a--Paragraf_E">Bütün canlılar âleminde hiçbir şey ve hiçbir varlık rehbersiz bırakılmamıştır. Ne arılar beysizdir ne de karıncalar melikesizdir.</p>
			<p class="a--Paragraf_E">Büyük cüsseli balıklar, yavrularını dar ve girintili çıkıntılı yerlerde kontrol edip sevk edemeyeceklerinden, yumurtadan yeni çıkanların başına birer kumandan tayin edilir.</p>
			<p class="a--Paragraf_E">Leyleklerde; evlilik bağı çözülünceye kadar, ihanet eden eş ölüme mahkûm edilir.</p>
			<p class="a--Paragraf_E">Ehlî atlar; salıverilip vahşileşince, beşer-altışar bir araya toplanıp gruplar meydana getirirler. Ne kadar başka gruplarla karıştırılmaya çalışılırsa çalışılsınlar derhal kendi içlerindeki reisleri, kendi grubunu çekip ayırır. Hatta bir doğum vukua gelirse yavru, tepeler aşacak hale gelinceye kadar, reisler kafileyi yerinden kımıldatmaz. Bir iki hafta içinde tay kuvvetlenince harekete izin verilir.</p>
			<p class="a--Paragraf_E">Kurtlar; idrarlarıyla av bölgelerini sınırlar. Başkasının hududuna tecavüz eden kurt, diğer kurtlar tarafından cezalandırılır.</p>
			<p class="a--Paragraf_E">İşte bu misallerde görüldüğü gibi, bütün varlıkların kendine has, kendi içlerinden, kendilerine rehberleri ve imamları olduğunu görmekteyiz. Elbette varlıklar dünyasının en mümtazı olan insanların da kendi içlerinden, kendilerine gönderilen rehberlere ihtiyacı vardır ki onlar da peygamberlerdir. Bediüzzaman hazretlerinin bu husustaki enfes tespitini paylaşmak istiyorum;</p>
			<p class="a--Paragraf_E">“Her bir nev-i mevcudâtın, hattâ yıldızların bir serzakiri ve nurefşân bir bülbülü var. Fakat, bütün bülbüllerin en efdali, en eşrefi ve en münevveri ve en bâhiri ve en azîmi ve en kerîmi ve sesçe en yüksek ve vasıfça en parlak ve zikirce en etemm ve şükürce en eâmm ve mahiyetçe en ekmel ve sûretçe en ecmel, kâinat bostanında arz ve semâvâtın bütün mevcudâtını latîf secaâtıyla, leziz nağamâtıyla, ulvî tesbihâtıyla vecde ve cezbeye getiren, nev-i beşerin andelîb-i zîşânı ve benî Âdem’in bülbül-ü zü’l-Kur’ân’ı, Muhammed-i Arabîdir.”<span class="Preference_E" xml:lang="tr-TR"><a class="_idFootnoteLink" href="#footnote-288-17" id="footnote-288-17-backlink">17</a></span></p>
			<p class="a--Paragraf_E">Peygamberler insanların hayatında lazım olan sanat, fen, teknoloji, ekonomi, idare, hukuk, siyaset vs. noktalarında rehber olmuşlardır.</p>
			<p class="a--Paragraf_E">Hz. Âdem; ilimde<span class="Preference_E" xml:lang="tr-TR"><a class="_idFootnoteLink" href="#footnote-288-18" id="footnote-288-18-backlink">18</a></span> ve tevbede<span class="Preference_E" xml:lang="tr-TR"><a class="_idFootnoteLink" href="#footnote-288-19" id="footnote-288-19-backlink">19</a></span> insanlığın rehberidir. Kâbe’nin inşasının da imamıdır.<span class="Preference_E" xml:lang="tr-TR"><a class="_idFootnoteLink" href="#footnote-288-20" id="footnote-288-20-backlink">20</a></span> Gemicilerin rehberi Hz. Nuh’tur.<span class="Preference_E" xml:lang="tr-TR"><a class="_idFootnoteLink" href="#footnote-288-21" id="footnote-288-21-backlink">21</a></span> Hz. İdris terzilikte,<span class="Preference_E" xml:lang="tr-TR"><a class="_idFootnoteLink" href="#footnote-288-22" id="footnote-288-22-backlink">22</a></span> kalem ile ilk kez yazı yazmada;<span class="Preference_E" xml:lang="tr-TR"><a class="_idFootnoteLink" href="#footnote-288-23" id="footnote-288-23-backlink">23</a></span> Hz. Davud kuş dilini bilmede,<span class="Preference_E" xml:lang="tr-TR"><a class="_idFootnoteLink" href="#footnote-288-24" id="footnote-288-24-backlink">24</a></span> demiri ve bakırı bal mumu gibi eritmede;<span class="Preference_E" xml:lang="tr-TR"><a class="_idFootnoteLink" href="#footnote-288-25" id="footnote-288-25-backlink">25</a></span> Hz. Süleyman cinleri kullanmada;<span class="Preference_E" xml:lang="tr-TR"><a class="_idFootnoteLink" href="#footnote-288-26" id="footnote-288-26-backlink">26</a></span> Hz. Musa asâsıyla su çıkarmada,<span class="Preference_E" xml:lang="tr-TR"><a class="_idFootnoteLink" href="#footnote-288-27" id="footnote-288-27-backlink">27</a></span> eliyle ışık saçmada;<span class="Preference_E" xml:lang="tr-TR"><a class="_idFootnoteLink" href="#footnote-288-28" id="footnote-288-28-backlink">28</a></span> Hz. Yusuf  saatçilikte, iktisatta ve sosyolojide;<span class="Preference_E" xml:lang="tr-TR"><a class="_idFootnoteLink" href="#footnote-288-29" id="footnote-288-29-backlink">29</a></span> Hz. İbrahim ateşin yakmaması için amyant gibi itfaiyecilerin kullandığı elbiselerin icadında;<span class="Preference_E" xml:lang="tr-TR"><a class="_idFootnoteLink" href="#footnote-288-30" id="footnote-288-30-backlink">30</a></span> Hz. İsa da tıbbın<span class="Preference_E" xml:lang="tr-TR"><a class="_idFootnoteLink" href="#footnote-288-31" id="footnote-288-31-backlink">31</a></span> son noktasında insanlığın rehberleri olmuşlardır.</p>
			<p class="a--Paragraf_E">Bu husus bütün peygamberlerin ortaya koyduğu her çeşit sanat, fen gibi hususlarda daha genişçe misallendirilebilir. Biz bir fikir vermeye çalıştık.</p>
			<p class="baslik-E_2" id="_idParaDest-11">İnsandaki Sınırsız Kabiliyetlerin Kullanımı Peygamberliği İktiza Eder</p>
			<p class="a--Paragraf_E">Bu hususu çok farklı yönleriyle anlatan Bediüzzaman hazretleri şunları aktarıyor;</p>
			<p class="a--Paragraf_E">“İnsan, bütün hayvanlardan mümtaz ve müstesna olarak, acip ve latif bir mizaçla yaratılmıştır. O mizaç yüzünden, insanda çeşit çeşit meyiller, arzular meydana gelmiştir. Mesela; insan, en müntehap şeyleri ister, en güzel şeylere meyleder, ziynetli şeyleri arzu eder, insaniyete layık bir maişet ve bir şerefle yaşamak ister.</p>
			<p class="a--Paragraf_E">Şu meyillerin iktizası üzerine, yiyecek, giyecek ve sair hacetlerini istediği gibi, güzel bir şekilde tedarikinde çok sanatlara ihtiyacı vardır. O sanatlara vukufu olmadığından, ebnâ-yı cinsiyle teşrik-i mesai etmeye mecbur olur ki, her birisi, semere-i sa’yiyle arkadaşına mübadele suretiyle yardımda bulunsun ve bu sayede ihtiyaçlarını tesviye edebilsinler.</p>
			<p class="a--Paragraf_E">Fakat insandaki kuvve-i şeheviye, kuvve-i gadabiye, kuvve-i akliye Sâni’ tarafından tahdit edilmediğinden ve insanın cüz-i ihtiyarîsiyle terakkisini temin etmek için bu kuvvetler başıboş bırakıldığından, muamelatta zulüm ve tecavüzler vukua gelir. Bu tecavüzleri önlemek için cemaat-i insaniye, çalışmalarının semerelerini mübadele etmekte adalete muhtaçtır.</p>
			<p class="a--Paragraf_E">Lakin her ferdin aklı adaleti idrakten aciz olduğundan, küllî bir akla ihtiyaç vardır ki fertler o küllî akıldan istifade etsinler. Öyle küllî bir akıl da ancak kanun şeklinde olur. Öyle bir kanun ancak şeriattır.</p>
			<p class="a--Paragraf_E">Sonra o şeriatın tesirini, icrasını, tatbikini temin edecek bir merci, bir sahip lazımdır. O merci ve o sahip de ancak peygamberdir...”<span class="Preference_E" xml:lang="tr-TR"><a class="_idFootnoteLink" href="#footnote-288-32" id="footnote-288-32-backlink">32</a></span></p>
			<p class="baslik-E_2" id="_idParaDest-12">En Büyük Tarifçiler Peygamberlerdir</p>
			<p class="a--Paragraf_E">Her ne kadar insanlar akıllarıyla Allah’ı bulabilseler de O’na nasıl ibadet edeceklerini, O’nun rızasını kazanmak için nasıl davranacaklarını bilemezler. Onun için ibadetlerin şekillerini ve Allah rızasını kazanmanın yollarını tarif edebilecek ve fiilleriyle de rehber olabilen peygamberlere ihtiyaç vardır.</p>
			<p class="a--Paragraf_E">İnsanın ilk yaratıldığı günden bugüne kadar aklını meşgul eden “Necisin, nereden geliyorsun, nereye gidiyorsun ve bu âlemde vazifen nedir?” sorularına ancak peygamberler ile cevap verilebilir.</p>
			<p class="baslik-E_2" id="_idParaDest-13">En Büyük Tefsirciler Peygamberlerdir</p>
			<p class="a--Paragraf_E">Her kitabın bir muallime, öğreticiye ihtiyacı vardır. Özellikle bu kitap çok kıymetli ve çok derin mânâları ifade ederse...</p>
			<p class="a--Paragraf_E">Kitaplar içerisinde en muhteşemi kâinat kitabıdır. Kâinat kitabının sırlarını keşfedecek ve bize anlatacak muallimlere ihtiyacımız vardır. İşte bu muallimler de kâinat kitabını yaratan Hz. Allah tarafından bize gönderilen peygamberlerdir.</p>
			<p class="a--Paragraf_E">Kâinat kitabından da derin, daha muamma, bir kitap daha vardır ki o da insandır. Kâinat insan-ı ekmeldir. İnsan ise âlem-i asğardır. İki âlem arasında derin bağlantılar ve münasebetler vardır. İşte bütün bu kitapları en ince ve derin noktalarıyla bizlere şerh eden muallimlere ihtiyacımız vardır ki onlar da peygamberlerdir.</p>
			<p class="a--Paragraf_E">Şu âyetler de konuya açıklık getirmektedir;</p>
			<p class="a--Paragraf_E">“<span class="italik_E" xml:lang="tr-TR">Nitekim, size âyetlerimizi okuması, sizi te</span><span class="italik_E" xml:lang="tr-TR">rtemiz hâle getirmesi, size kitap ve hikmeti</span><span class="italik_E" xml:lang="tr-TR"> ve bilmediğiniz nice şeyleri öğretmesi için </span><span class="italik_E" xml:lang="tr-TR">sizden birini elçi gönderdik.</span>”<span class="Preference_E" xml:lang="tr-TR"><a class="_idFootnoteLink" href="#footnote-288-33" id="footnote-288-33-backlink">33</a></span></p>
			<p class="a--Paragraf_E">“<span class="italik_E" xml:lang="tr-TR">Gerçekten </span><span class="italik_E" xml:lang="tr-TR">Allah, kendi içlerinden birini, onlara âyetlerini okuması, onları her</span><span class="italik_E" xml:lang="tr-TR"> türlü kötülüklerden arındırması, kendilerine Kitap v</span><span class="italik_E" xml:lang="tr-TR">e hikmeti öğretmesi için resul yapmakla, müminlere </span><span class="italik_E" xml:lang="tr-TR">büyük bir lütuf ve inâyette bulunmuştur. Hâlbuki da</span><span class="italik_E" xml:lang="tr-TR">ha önce onlar besbelli bir sapıklık içinde idiler.</span>”<span class="Preference_E" xml:lang="tr-TR"><a class="_idFootnoteLink" href="#footnote-288-34" id="footnote-288-34-backlink">34</a></span></p>
			<p class="baslik-E_2" id="_idParaDest-14">Saraya Davet Edilenlere Teşrifatçılar Gerekir</p>
			<p class="a--Paragraf_E">Üstad Bediüzzaman hazretlerinin “on birinci söz”de de tarif ve tasvir ettiği gibi Allah <span class="_aleyhisselam-_E _idGenCharOverride-1" xml:lang="tr-TR">(celle celâluhû)</span>, kâinatı ve sonra şu muhteşem dünyayı bir saray gibi yaratmış ve insanları bu dünya sarayına davet etmiştir. Bu saraya gelen insanlar, bu sarayın âdâbını ve yapılış hikmetini ve davetin sebebini öğrenmek isteyeceklerdir. İşte bu davetçilere teşrifatçılık yapacak, sarayı müştemilatıyla beraber tanıtıp hikmetlerini tarif edecek o teşrifatçılar ise peygamberlerdir.</p>
			<p class="baslik-E_2" id="_idParaDest-15">Antika Sanatlar Çarşısı Tarif Edici Üstadları İsterler</p>
			<p class="a--Paragraf_E">Düşünün ki antikacılar çarşısında pek çok antika eserler teşhir edilmiş, insanlar da bu antika sanatları seyretme ve tanımaları için davet edilmişler. Eğer bu antika sanatları onlara tarif eden bir muarrif üstad veya rehber olmazsa, insanlar çok iyi dikkat etseler bile o antika sanatlardan bir şey anlayamayacaklardır. Ve onların da sergilenmesinin bir hikmeti ve mânâsı kalmayacaktır.</p>
			<p class="a--Paragraf_E">İşte kâinat kitabı ve o kitap içerisindeki her bir varlık Cenab-ı Hakk’ın bin bir esmasına mazhar birer antika sanattırlar. Bu varlıkların ve sanatların ne işe yaradıklarını, neleri hatırlattıklarını ve ne mânâlar ifade ettiklerini insanlara tarif edebilecek muarrif üstadlara ihtiyaçları vardır. İşte o muarrif üstad ve rehberler de peygamberlerdir.</p>
			<p class="baslik-E_2" id="_idParaDest-16">En Büyük Rehberler Peygamberlerdir</p>
			<p class="a--Paragraf_E">Allah, insanlara sonsuz kabiliyetler, hadsiz emeller, arzular ve güzel meziyetler ihsan etmiştir. İnsanın sayısız fikir ve tasavvurları, sınırsız şehevî ve gadabî istekleri vardır. Âlemde hiçbir şey boş yere, mânâsız ve israf olarak yaratılmamıştır. Eğer bu kabiliyet çekirdekleri, meyil ve tasavvurlar, terbiye edilip geliştirilmezse, gayeleri istikametinde kullanılmazlarsa, iktisat ve hikmet kanunlarına zıt bir israf olur. Bu sermaye hükmündeki duyguların geliştirilmesi ise ancak ve ancak gerçek terbiyeci ve gerçek rehberler olan peygamberler vasıtasıyla olacaktır. İnsanlığın gelişmesi, terbiyesi ve tenmiyesi için Peygamberlere ihtiyacı vardır.</p>
			<p class="baslik-E_2" id="_idParaDest-17">En Büyük Tatbikçiler Peygamberlerdir</p>
			<p class="a--Paragraf_E">Binlerce ihtiyaç, gaye ve emelle yaratılmış ve topluluk halinde yaşamak zorunda olan insanların aralarındaki haksızlıkları önleyecek ve her meselede başvuracakları esaslara ihtiyaçları vardır. Bu esaslar da ancak ve ancak insanların maddî ve manevî yapıları, yaşadıkları mekân ve zaman şartlarını, içtimaî hayatın değişmez kanunlarını çok iyi bilen bir zât tarafından ortaya konabilir. O zât da insanın bütün hücrelerinde çalışan her zerreye her an hâkim olan Allah olabilir. Allah’tan gelen esasların en mükemmel tatbikatçıları ve onları en güzel yaşayanlar da peygamberlerdir. İnsan kafasından çıkan nice (görünüşte parlak) prensipler vardır fakat bu fikirleri başta sahipleri tatbik etmedikleri gibi asırlarca insanlığı gerçek hayatta tatbik imkânı bulunmayan bu hülyalarla avutmuşlardır. Hâlbuki tatbiksiz fikrin ve ilmin hiçbir kıymeti yoktur. Peygamberler ise Allah’ın koyduğu esasları bir an dahi ihmal etmeden nefislerinde ve etraflarında en mükemmel şekilde tatbik etmişlerdir.<span class="Preference_E" xml:lang="tr-TR"><a class="_idFootnoteLink" href="#footnote-288-35" id="footnote-288-35-backlink">35</a></span></p>
			<p class="a--Paragraf_E">Bu hususun daha iyi anlaşılabilmesi için şöyle bir noktaya daha dikkat çekilmesinde fayda vardır. Kur’ân-ı Kerîm’de Fatiha sûresinde geçen;</p>
			<p class="a--Paragraf_E">“<span class="italik_E" xml:lang="tr-TR">Bizi doğru</span><span class="italik_E" xml:lang="tr-TR"> yola, Sana doğru varan yola ilet</span>”<span class="Preference_E" xml:lang="tr-TR"><a class="_idFootnoteLink" href="#footnote-288-36" id="footnote-288-36-backlink">36</a></span></p>
			<p class="a--Paragraf_E">“Sırat-ı müstakim; şecaat, iffet ve hikmetin mezcinden ve hülasasından hâsıl olan adl ve adalete işarettir. Şöyle ki:</p>
			<p class="a--Paragraf_E">Tagayyür, inkılâp ve felaketlere maruz ve muhtaç şu insan bedeninde iskân edilen ruhun yaşayabilmesi için üç kuvvet ihdas edilmiştir. Bu kuvvetlerin birincisi, menfaatleri celp ve cezb için kuvve-i şeheviye-i behîmiye; ikincisi, zararlı şeyleri def için kuvve-i sebuiye-i gadabiye; üçüncüsü, nef’ ve zararı, iyi ve kötüyü birbirinden temyiz için kuvve-i akliye-i melekiyedir.</p>
			<p class="a--Paragraf_E">Lakin insandaki bu kuvvelere şeriatça bir had ve bir nihayet tayin edilmişse de fıtraten tayin edilmemiş olduğundan, bu kuvvelerin herbirisi tefrit, vasat ve ifrat namıyla üç mertebeye ayrılırlar. Mesela; kuvve-i şeheviyenin tefrit mertebesi humuddur ki ne helale ve ne de harama şehveti, iştihası yoktur. İfrat mertebesi fücurdur ki namusları ve ırzları payimal etmek iştihasında olur. Vasat mertebesi ise iffettir ki helaline şehveti var, harama yoktur.</p>
			<p class="a--Paragraf_E">İhtar: Kuvve-i şeheviyenin yemek, içmek, uyumak ve konuşmak gibi füruatında da bu üç mertebe mevcuttur.</p>
			<p class="a--Paragraf_E">Ve keza, kuvve-i gadabiyenin tefrit mertebesi cebanettir ki korkulmayan şeylerden bile korkar. İfrat mertebesi tehevvürdür ki ne maddî ve ne manevî hiçbir şeyden korkmaz. Bütün istibdatlar, tahakkümler, zulümler bu mertebenin mahsulüdür. Vasat mertebesi ise şecaattir ki hukuk-i diniye ve dünyeviyesi için canını feda eder, meşru olmayan şeylere karışmaz.</p>
			<p class="a--Paragraf_E">İhtar: Bu kuvve-i gadabiyenin füruatında da şu üç mertebenin yeri vardır.</p>
			<p class="a--Paragraf_E">Ve keza, kuvve-i akliyenin tefrit mertebesi gabavettir ki hiçbir şeyden haberi olmaz. İfrat mertebesi cerbezedir ki hakkı bâtıl, bâtılı hak suretinde gösterecek kadar aldatıcı bir zekâya malik olur. Vasat mertebesi ise hikmettir ki, hakkı hak bilir, imtisal eder; batılı batıl bilir, içtinap eder.</p>
			<p class="a--Paragraf_E">“<span class="italik_E" xml:lang="tr-TR">Kime hikmet nasip</span><span class="italik_E" xml:lang="tr-TR"> edilmişse doğrusu ona pek çok hayır verilmiştir.</span>”<span class="Preference_E" xml:lang="tr-TR"><a class="_idFootnoteLink" href="#footnote-288-37" id="footnote-288-37-backlink">37</a></span></p>
			<p class="a--Paragraf_E">İhtar: Bu kuvvetin şu üç mertebeye inkısamı gibi füruatı da o üç mertebeyi havidir. Mesela; halk-ı ef’al meselesinde Cebr mezhebi ifrattır ki bütün bütün insanı mahrum eder. İ’tizal mezhebi de tefrittir ki tesiri insana verir. Ehl-i Sünnet mezhebi vasattır. Çünkü bu mezhep beyne-beynedir ki o fiillerin bidayetini irade-i cüziyeye, nihayetini irade-i külliyeye veriyor. Ve keza, itikatta da ta’til ifrattır, teşbih tefrittir, tevhid vasattır.” <span class="Preference_E" xml:lang="tr-TR"><a class="_idFootnoteLink" href="#footnote-288-38" id="footnote-288-38-backlink">38</a></span></p>
			<div class="_idFootnotes">
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-7-backlink" id="footnote-288-7">7</a>	İbn-i Sa’d, <span class="italik_E" xml:lang="tr-TR">Tabakât</span>, 1/32; Ahmed ibn-i Hanbel, <span class="italik_E" xml:lang="tr-TR">Müsned</span>, 5/178</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-8-backlink" id="footnote-288-8">8</a>	Âl-i İmrân Sûresi, 33</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-9-backlink" id="footnote-288-9">9</a>	Âlûsî, <span class="italik_E" xml:lang="tr-TR">Rûhu’l-Meânî</span>, 30/221</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-10-backlink" id="footnote-288-10">10</a>	Kasas Sûrsi, 57</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-11-backlink" id="footnote-288-11">11</a>	Fahruddin Râzî, <span class="italik_E" xml:lang="tr-TR">Tefsîr-i Kebîr</span>, 32/920</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-12-backlink" id="footnote-288-12">12</a>	Bediüzzaman, <span class="italik_E" xml:lang="tr-TR">Sözler</span>, s. 764</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-13-backlink" id="footnote-288-13">13</a>	Bediüzzaman, <span class="italik_E" xml:lang="tr-TR">Mektubât</span>, s. 95</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-14-backlink" id="footnote-288-14">14</a>	Kehf  Sûresi, 109</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-15-backlink" id="footnote-288-15">15</a>	Nahl Sûresi, 38</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-16-backlink" id="footnote-288-16">16</a>	Bediüzzaman, <span class="italik_E" xml:lang="tr-TR">Sözler</span>, s. 763</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-17-backlink" id="footnote-288-17">17</a>	Bediüzzaman, <span class="italik_E" xml:lang="tr-TR">Sözler</span>, s. 379</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-18-backlink" id="footnote-288-18">18</a>	Bakara Sûresi, 31</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-19-backlink" id="footnote-288-19">19</a>	A’râf Sûresi, 23</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-20-backlink" id="footnote-288-20">20</a>	Âl-i İmrân Sûresi, 96</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-21-backlink" id="footnote-288-21">21</a>	İbn-i Esîr, <span class="italik_E" xml:lang="tr-TR">e</span><span class="italik_E" xml:lang="tr-TR">l-Kâmil fi’t-Tarih</span>, 1/69</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-22-backlink" id="footnote-288-22">22</a>	Mes’ûdî, <span class="italik_E" xml:lang="tr-TR">Mürûcü’z-Zeheb</span>, 1/40</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-23-backlink" id="footnote-288-23">23</a>	İbn-i Hişam, <span class="italik_E" xml:lang="tr-TR">Sîre</span>, 1/3</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-24-backlink" id="footnote-288-24">24</a>	Neml Sûresi, 16</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-25-backlink" id="footnote-288-25">25</a>	Sebe Sûresi, 10-12</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-26-backlink" id="footnote-288-26">26</a>	Neml Sûresi, 40</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-27-backlink" id="footnote-288-27">27</a>	Bakara Sûresi, 60</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-28-backlink" id="footnote-288-28">28</a>	Tâhâ  Sûresi, 22</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-29-backlink" id="footnote-288-29">29</a>	Yûsuf  Sûresi, 21</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-30-backlink" id="footnote-288-30">30</a>	Enbiyâ Sûresi, 69</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-31-backlink" id="footnote-288-31">31</a>	Al-i İmrân Sûresi, 49</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-32-backlink" id="footnote-288-32">32</a>	Bediüzzaman, <span class="italik_E" xml:lang="tr-TR">İşârât’ül İ’câz</span>, s. 84</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-33-backlink" id="footnote-288-33">33</a>	Bakara Sûresi, 151</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-34-backlink" id="footnote-288-34">34</a>	Âl-i İmrân Sûresi, 164</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-35-backlink" id="footnote-288-35">35</a>	Abdullah Aymaz, <span class="italik_E" xml:lang="tr-TR">Peygamberler</span>, s. 10</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-36-backlink" id="footnote-288-36">36</a>	Fatiha Sûresi, 6</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-37-backlink" id="footnote-288-37">37</a>	Bakara Sûresi, 269</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-38-backlink" id="footnote-288-38">38</a>	Bediüzzaman, <span class="italik_E" xml:lang="tr-TR">İşârât’ül İ’caz</span>, s. 21</p>
				</div>
			</div>
		</div>
	</body>
</html>