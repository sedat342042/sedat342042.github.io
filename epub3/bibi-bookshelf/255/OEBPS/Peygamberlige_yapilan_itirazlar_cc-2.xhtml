<html xmlns="http://www.w3.org/1999/xhtml">
	<head>
		<title>Peygamberlige_yapilan_itirazlar_cc-2</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Peygamberlige_yapilan_itirazlar_cc" xml:lang="tr-TR">
		<div class="Basic-Text-Frame">
			<p class="baslik-E_1" id="_idParaDest-3">Önsöz</p>
			<p class="ilk_harf"><span class="_idGenDropcap-1 ilk_harf_E">T</span>evhid, nübüvvet, haşir, ibadet ve adalet diye ele alınan İslâm’ın dört büyük esasından bir tanesi, peygamberlere imandır. Başka bir deyişle kâinatta “ulûhiyet hakikati” ve “ubudiyet hakikati” olmak üzere iki büyük hakikat vardır. Bütün semâvî kitapların özeti olan Fatiha sûresinde bu iki hakikat anlatılmıştır. Fatiha’nın yarısı ulûhiyetten, diğer yarısı da ubudiyetten bahseder. Ubudiyet hakikatinin başında da peygamberler vardır. Zira peygamberlere ve mesajlarına dikkat etmeden biz kime, niçin, neden ve nasıl ibadet edeceğimizi bilemeyiz.</p>
			<p class="a--Paragraf_E">Peygamberler Hz. Allah tarafından Allah’ın emir ve yasaklarını insanlara tebliğ etmek ve hidayet yolunu göstermek üzere, gönderilen elçilerdir. Peygamberler Allah tarafından seçilmiş insanlardır. Bu seçimde bir başkasının müessir olması mümkün olmadığı gibi, çalışmakla, ibadet etmekle de elde edilmesinin imkânı yoktur. Dinî literatürde bu durum “Peygamberlik kesbî değil vehbîdir.” şeklinde ifade edilir.</p>
			<p class="a--Paragraf_E">İnsanlık peygamberle ve peygamberlikle başlamıştır. İlk insan, aynı zamanda ilk peygamberdir. İnsanlık tarihinde nerede bir insan grubu varsa Allah oraya muhakkak bir peygamber göndermiştir. Peygamber göndermediği bölgedeki insanları da mesul ve mükellef kılmamıştır.</p>
			<p class="a--Paragraf_E">Yeryüzüne gönderilen peygamberlerin sayısı hakkında kesin bir bilgi vermek mümkün değildir. Zira Cenab-ı Hakk “<span class="italik_E" xml:lang="tr-TR">Onlardan bir kısmı vardır ki sana </span><span class="italik_E" xml:lang="tr-TR">anlattık, bir kısmı da var ki s</span><span class="italik_E" xml:lang="tr-TR">ana anlatmadık.</span>” <span class="ayet_adresleri_E _idGenCharOverride-1">(Mü’min Sûresi, 78)</span> fermanı da bize bu fikri vermektedir.</p>
			<p class="a--Paragraf_E">Peygamberlerden bir kısmı resûl bir kısmı da nebidir. Yine peygamberlerden bazıları “ahd-i mîsâk” ile Allah’a söz veren peygamberlerdir. Bazıları da “mîsâkan ğalîzâ” ile Allah’a daha ağır şartlarda vazife yapacaklarına ve dönmeyeceklerine dair söz veren peygamberlerdir ki bunlara “ülü’l azm peygamberler” denir.</p>
			<p class="a--Paragraf_E">Peygamberlerin aslî vazifeleri Allah’tan aldıkları vahyi, ümmetlerine ulaştırmaktır. Ve bütün peygamberler her türlü takdirin çok ötesinde bütün çilelere ve engellemelere rağmen bu vazifelerini en mükemmel şekilde eda etmişlerdir.</p>
			<p class="a--Paragraf_E">Peygamberlerin tebliğ vazifesini eda etmeleri çok da kolay olmamıştır. İnsanlar önce “Peygambere ne gerek var? Bizim aklımız bize yeter.” diyerek peygamberliğe karşı gelmişlerdir. Şeytan da bu mevzuda onlara bütün gücüyle destek vermiştir.</p>
			<p class="a--Paragraf_E">Peygamberliğin lüzumuna itiraz edemeyenler, bu defa ikinci kademede, peygamberlerin geliş şekillerine itiraz etmişlerdir. “Allah bize neden meleklerden peygamber göndermedi? Fakirlerden ve yetimlerden de peygamber mi olur? Peygamberin bileğinde altın bilezikler olmalı değil miydi? Niçin peygamberler çobanlık yapmışlardır? Çobanlardan da peygamber mi olur?” şeklinde itiraz etmişlerdir.</p>
			<p class="a--Paragraf_E">İnanmayanların bu itirazlarını Cenab-ı Hakk, Kur’ân-ı Kerîm’de değişik âyetlerde ele almış ve onlara gerekli cevapları vermiştir.</p>
			<p class="a--Paragraf_E">Bu ikinci hususta da peygamberliğe karşı yapılan itirazlarını kabul ettiremeyen inkârcılar, bu defa üçüncü bir yola tevessül ederek, peygambere inanmamak ve inandırmamak için bütün gayretler sarf etmişlerdir.</p>
			<p class="a--Paragraf_E">Bizler bu kitap çalışmamızda peygamberlikle alâkalı bu üç itiraza cevaplar vermeye çalıştık. Onun için kitaba da “Peygamberliğe Yapılan İtirazlar” adını verdik.</p>
			<p class="a--Paragraf_E">Günümüz insanlarının pek çoğunun Allah’a imanları taklidî olduğu gibi, maalesef ki peygamberliğe olan imanları da taklidîdir. Böyle bir iman uzun ömürlü bir iman değildir.</p>
			<p class="a--Paragraf_E">İman rükünlerinin en başında Allah’a iman sonra peygamberlere iman gelir. Fakat peygamberleri tanımadan ve onların mesajlarına kulak vermeden Allah’a iman edebilmek ve Allah’ı tanıyabilmek de mümkün değildir. Peygamberleri ve Efendimiz’i tanıyabildiğimiz ölçüde Allah’ı tanıyabileceğimiz gibi, haşre imanımız ve diğer iman rükünlerine bağlılığımız da bu sayede artacaktır.</p>
			<p class="Paragraf_saisimler"><span class="bold_E">Necdet İçel</span></p>
			<p class="Paragraf_saisimler">İzmir / 28.02.2013</p>
			<p class="Paragraf_saisimler">www.necdeticel.com.tr</p>
			<p class="Paragraf_saisimler">info@necdeticel.com.tr</p>
		</div>
	</body>
</html>