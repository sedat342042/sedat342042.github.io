<html xmlns="http://www.w3.org/1999/xhtml">
	<head>
		<title>Peygamberlige_yapilan_itirazlar_cc-3</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Peygamberlige_yapilan_itirazlar_cc" xml:lang="tr-TR">
		<div class="Basic-Text-Frame">
			<p class="baslik-E_1" id="_idParaDest-4">Giriş</p>
			<p class="ilk_harf"><span class="_idGenDropcap-1 ilk_harf_E">K</span>âinatta dört büyük hakikat vardır; Tevhid, nübüvvet, haşr, ibadet ve adalet.</p>
			<p class="a--Paragraf_E">Bütün semavî kitaplar ve özellikle Kur’ân-ı Kerîm bu dört büyük hakikati anlatmak için gönderilmiştir.<span class="Preference_E" xml:lang="tr-TR"><a class="_idFootnoteLink" href="#footnote-288-1" id="footnote-288-1-backlink">1</a></span> Hz. Âdem’den <span class="_aleyhisselam-_E _idGenCharOverride-1" xml:lang="tr-TR">(aleyhisselâm)</span> Hz. Muhammed’e <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> kadar takribî ve tahminî olarak gönderilen 124000 peygamber<span class="Preference_E" xml:lang="tr-TR"><a class="_idFootnoteLink" href="#footnote-288-2" id="footnote-288-2-backlink">2</a></span> bu dört büyük hakikati anlatmak ve şerh etmek için gönderilmişlerdir.</p>
			<p class="a--Paragraf_E">Şüphe yok ki bu dört büyük hakikatin en başında “tevhid” vardır. Allah’ın varlığı ve birliği hakikati en yüce hakikattir. Allah <span class="_aleyhisselam-_E _idGenCharOverride-1" xml:lang="tr-TR">(celle celâluhû</span><span class="_aleyhisselam-_E _idGenCharOverride-1" xml:lang="tr-TR">)</span> esmasıyla mâlum, sıfatlarıyla muhât, zâtıyla mevcûd-u meçhûl, nâ kâbil-i idrak zât-ı ecel-i a’lâdır.<span class="Preference_E" xml:lang="tr-TR"><a class="_idFootnoteLink" href="#footnote-288-3" id="footnote-288-3-backlink">3</a></span></p>
			<p class="a--Paragraf_E">Tevhid sadece Allah’a iman etmek değildir. Allah’ın zâtına iman ettiği halde şirk içerisinde olabilen pek çok insan vardır. Allah zâtında bir, sıfatlarında bir, esmasının tecelliyatında bir, kâinattaki icraatında ve ef’âlinde bir, Rubûbiyet noktasında da birdir.<span class="Preference_E" xml:lang="tr-TR"><a class="_idFootnoteLink" href="#footnote-288-4" id="footnote-288-4-backlink">4</a></span></p>
			<p class="a--Paragraf_E">Tevhid bütün mertebeleriyle bir deryadır. Vahdet kökünden olup birleştirme, bir kılma, bir sayma ve Allah’ı birleme mânâlarına gelir.</p>
			<p class="a--Paragraf_E">Tevhid akidesi bir yönüyle Bir’i görme, Bir’i bilme, Bir’i söyleme, Bir’i çağırma, Bir’i talep etme ve O’ndan başkasıyla olan münasebetlerini hep O’na bağlama ve her şeye O’ndan ötürü alâka duyma mânâlarına gelir.<span class="Preference_E" xml:lang="tr-TR"><a class="_idFootnoteLink" href="#footnote-288-5" id="footnote-288-5-backlink">5</a></span></p>
			<p class="a--Paragraf_E">Tevhid bir ummandır. Eb’âdını ve derinliğini ihata edebilmemiz oldukça zordur. Bu mevzuda “Aczimizi itiraf etmek, en büyük idraktir.” itirafıyla, hakikatin ilmini Allah’a havale etmek en selametli yoldur.</p>
			<p class="a--Paragraf_E">İkinci büyük hakikat olan nübüvvet, fazilet sıralamasından sonra tevhid hakikatinden sonra gelse bile, meseleyi kavramada onu birinci olarak ele alabiliriz. Zira peygamberlik hakikatine inanmadan ve onların getirdiği mesajlara kulak vermeden, tevhid hakikatinin idraki, anlaşılması ve tasdiki de mümkün olamayacaktır. Rahmetli edip ve şair, Ali Ulvi Kurucu Bey’in </p>
			<p class="Siirler_E">“Doğmazdı kalbe iman, İnmezdi arza Kur’ân, <br/>Meçhul olurdu esma, Levlâke ya Muhammed…”</p>
			<p class="__Paragraf">dizelerinde ifade ettiği gibi Efendimiz <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi</span><span class="_aleyhisselam-_E _idGenCharOverride-1" xml:lang="tr-TR"> ve sellem)</span> olmasaydı Kur’ân yeryüzüne inmeyecekti, kalbimize iman doğmayacaktı ve esmasıyla malum olan Allah’ı da tanıyamayacak, tasdik edemeyecektik. Kalbimizde tevhid hakikatinin yerleşmesi, ancak nebiler ve Hz. Muhammed <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> sayesinde gerçekleşebilir. İşte bu yönüyle nübüvvet hakikati tevhid hakikatinin önüne geçmektedir.</p>
			<p class="a--Paragraf_E">Haşir, ibadet ve adalet hakikatleri ise nübüvvet ağacının en büyük meyveleridir. Eğer peygamberler olmasa ve biz onların tariflerine kulak kesilmesek, haşre imanımız mümkün olmayacağı gibi, ibadeti ve adaleti yaşayabilmemiz de mümkün olmayacaktır.</p>
			<p class="a--Paragraf_E">Bu dört büyük hakikatin bütün mertebeleriyle bilinebilmesi ve bunlara inanılabilmesi, ancak nübüvvet hakikatinin bütün mertebeleriyle bilinmesi ve tanınmasıyla mümkün olabilecektir.</p>
			<p class="a--Paragraf_E">İşte biz bu kitapta peygamberler hakikati üstünde durmaya çalışacağız.</p>
			<p class="a--Paragraf_E">Nübüvvet kendi içinde de bir deryadır. Uzaktan bakıldığında küçük ve ihatası kolay zannedilebilir. Fakat mevzu içerisine daldıkça, meselenin ne kadar çaplı, buudlu, derin ve âdeta idraki gayr-i kâbil bir okyanus olduğu anlaşılacaktır.</p>
			<p class="a--Paragraf_E">Asırlardan beri, bu nübüvvet meselesini bütün büyüklerimiz, üstadlarımız anlatmışlardır. Özellikle Nebiler Sultanı Hz. Muhammed’i <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> edipler, şairler, âşıklar, hatipler, tarih ve siyer yazarları anlatmışlar, anlatmışlar ve sonunda “Seni anlayamadık ve anlatamadık.” ufkuna ulaşmışlardır.</p>
			<p class="a--Paragraf_E">Biz bu deryanın girişi sadedinde üç önemli hususa üç önemli başlık altında temas etmeye çalışacağız.</p>
			<p class="Harici_Baslik_E"><span class="italik_E" xml:lang="tr-TR">1. Peygamberliğin lüzumu veya peygamberliğe</span><span class="italik_E" xml:lang="tr-TR"> duyulan ihtiyaç</span></p>
			<p class="a--Paragraf_E">Yani (hâşâ ve kellâ) “Peygamberliğe ne gerek var? Allah peygamber göndermese olmaz mıydı? Dinimiz akıl ve mantık dini olduğuna ve bizler de akıllı, mantıklı olduğumuza göre peygambere ne gerek vardı?” diyen bir kısım akılcılar ve inkârcılara karşı bu hususun önemle anlatılmasının ve anlaşılmasının lüzumuna inandığımızdan kitaba bu önemli hususla başladık.</p>
			<p class="Harici_Baslik_E"><span class="italik_E" xml:lang="tr-TR">2. Peygamberlerin</span><span class="italik_E" xml:lang="tr-TR"> geliş şekillerine yapılan itirazlar</span></p>
			<p class="a--Paragraf_E">Peygamberliğin gerekliliğine inandığı halde yine aklına ve küfrüne takılarak peygamberlerin geliş şekillerine itirazda bulunanlar olmuştur. Bu itirazlardan bazıları şunlardır: “Allah neden fakirlerden ve çobanlardan peygamber gönderdi? Peygamberler zengin olmalı değil miydi? Neden meleklerden değil de insanlardan gönderildi? Çarşıda pazarda gezen, alışveriş yapan, bizim gibi yiyip içen ve uyuyan birisi nasıl bize peygamber olabilir?”</p>
			<p class="Harici_Baslik_E"><span class="italik_E" xml:lang="tr-TR">3. Peygamberlere inanmama sebeple</span><span class="italik_E" xml:lang="tr-TR">ri</span></p>
			<p class="a--Paragraf_E">Peygamberlerin geliş şekillerine itirazlarına da cevap bulamayan akılcılar, küfürlerine takılarak peygambere inanmamada direndiler ve direttiler. Senelerce peygamberlik yaptığı halde, hiç ümmeti olmayan peygamberler vardır. Hz. Nuh’un <span class="_aleyhisselam-_E _idGenCharOverride-1" xml:lang="tr-TR">(aleyhisselâm)</span> peygamberliğinin sekiz yüz ellinci senesinde, tufan olmasına rağmen gemisinde seksen inanmış insanın bulunması,<span class="Preference_E" xml:lang="tr-TR"><a class="_idFootnoteLink" href="#footnote-288-6" id="footnote-288-6-backlink">6</a></span> insanların inanmada zorlanmasının bir delilidir. Bu bölümde de bu önemli hususun psikolojik, sosyolojik, iktisadî ve içtimaî sebeplerini tahlil etmeye çalışacağız.</p>
			<div class="_idFootnotes">
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-1-backlink" id="footnote-288-1">1</a>	Bediüzzaman Said Nursî, <span class="italik_E" xml:lang="tr-TR">İşârâtü’l-İ’câz</span>, s. 9</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-2-backlink" id="footnote-288-2">2</a>	Ahmed ibn-i Hanbel, <span class="italik_E" xml:lang="tr-TR">Müsned</span>, 5/265</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-3-backlink" id="footnote-288-3">3</a>	M. Fethullah Gülen, <span class="italik_E" xml:lang="tr-TR">Kalbin Zümrüt Tepeleri</span>, 2/134</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-4-backlink" id="footnote-288-4">4</a>	Elmalılı M. Hamdi Yazır, <span class="italik_E" xml:lang="tr-TR">Hak Dini</span><span class="italik_E" xml:lang="tr-TR"> Kur’ân Dili</span>, 10/71</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-5-backlink" id="footnote-288-5">5</a>	Bediüzzaman Said Nursî, <span class="italik_E" xml:lang="tr-TR">Sözler</span>, s. 231</p>
				</div>
				<div class="_idFootnote">
					<p class="b--Paragraf_E"><a class="_idFootnoteAnchor" href="#footnote-288-6-backlink" id="footnote-288-6">6</a>	İbn-i Sa’d, <span class="italik_E" xml:lang="tr-TR">Tabakât</span>, 1/41; İbn-i Esîr, <span class="italik_E" xml:lang="tr-TR">el-</span><span class="italik_E" xml:lang="tr-TR">Kâmil fi’t-Târîh</span>, 1/70</p>
				</div>
			</div>
		</div>
	</body>
</html>