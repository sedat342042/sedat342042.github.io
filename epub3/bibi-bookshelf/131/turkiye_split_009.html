<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>turkiye</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_8">VI<br class="calibre3"/> AKDENİZ’DE FAŞİZMİN AYAK SESLERİ</h2>
				<h3 class="normal1" id="calibre_toc_43">Akdeniz’de Faşizmin Ayak Sesleri</h3>
				<p class="normal">Ortadoğu savaşı Akdeniz’deki Sovyet kuvvetlerinin görülmemiş şekilde artmasıyla sonuçlanmıştır. Amerika’nın Vietnam savaşı harcamalarının da etkisiyle uygulamaya başladığı “daha az mücadeleci” politika, geleneksel Akdeniz kuvvetler dengesinde önemli değişimlere yol açmıştır. Türkiye’nin bu dengedeki klasik görevinden, çok sınırlı ölçüde olmakla beraber, bâzı sapma eğilimleri göstermesi, süper-devletlerin yeni Akdeniz stratejilerinde, ülkemizi yeniden ve değişik şekilde değerlendirmelerini gerektirmektedir.</p>
				<p class="normal">Hem Kıbrıs’ta, hem Türkiye’de son aylarda birdenbire gelişen olaylar dizisinin açıklanması, belki de, ancak bu Akdeniz dengesinin çerçevesinde mümkün olabilir.</p>
				<p class="normal2">“Prometheus”dan Sonra “Ephesus” mu? </p>
				<p class="normal">“Prometheus,” malûm, Yunan ordusundaki bir kısım albayı iktidara getiren harekâta verilen kod ismidir. Yunanistan’da orta-sol ile sosyalistlerin beraberce seçimi kazanıp iktidara gelmeleri muhakkak gibi olunca, yani, Akdeniz dengesini değiştirecek bir gelişmenin eşiğine Yunanistan varınca, bu bir kısım albay, Prometheus planını uygulayıp rejimi devirmişti. Cunta yönetimini kurup ülkenin Akdeniz dengesini zorlayacak doğrultuda gelişmesini engellemiş, Yunanistan’ı bulunduğu yere mıhlamıştı.</p>
				<p class="normal">“Hermes” planı ise, ciddi Der Spiegel dergisine göre, aynı albaylar cuntasının Enosis’i gerçekleştirmek üzere Kıbrıs’ta uygulamak istedikleri harekât planına verilen isimdir.</p>
				<p class="normal">Bu Yunanca isimlerin kullanılma modasında Türkiye’yi asıl ilgilendiren ise, adı bir yakıştırma olarak konmuş “Efes Planı”ndan Ankara’nın iyi haber alan kaynaklarında, artık espriyle değil, tereddüt ve kuşkuyla söz edilmesidir. Meseleleri ve kurumları şüphesiz iyi niyetle, fakat inatçı bir idealizmle yorumlayıp geçmişteki devrim modellerini Türkiye’nin geleceği için tek çıkar yol şeklinde öneren çevrelerin dahi duraklamasına, “Yoksa başka tarafa mı sürükleniyoruz?” sorusunu sormaya başlamasına yol açan bu gelişmelerin, bâzı temel nedenleri de, Türkiye’nin klasik Akdeniz dengesindeki rolü incelenerek araştırılabilir.</p>
				<p class="normal2">“Tarihi Misyonuna İhanet Ettirilerek...” </p>
				<p class="normal">Türkiye’nin yabancı devletler açısından asıl önemi, genellikle sanıldığının aksine, ekonomik değildir. Bir yabancı ülkenin Türkiye üzerinden günümüzde sağlayabileceği ekonomik sömürü, dünyadaki ölçülerin oranında sözü bile edilemeyecek ölçüdedir. Ne var ki, bu ekonomik önemsizliğin karşısında, Türkiye’nin stratejik ve askeri önemi büyüktür; Ortadoğu’nun kilit ülkesi durumundadır.</p>
				<p class="normal">Türkiye, yaptığı anlaşmalar ve aldığı borçlar karşılığında, Ortadoğu bölgesinde belirli bir görevi yüklenmiştir. Prof. Cahit Tanyol’un deyişiyle “Ortadoğu’da tarihi bir misyonu olan Türkiye”<sup class="calibre4"><a class="footnote-link" href="turkiye_split_022.html#footnote-100-7" id="footnote-100-7-backlink" name="footnote-100-7-backlink">[7]</a></sup>
				adetâ bu misyonuna ihanet ettirilerek Arap ülkelerine karşı bir siyaseti benimsemiş, Irak ihtilâlinde gönüllü bastırma kuvveti olmaya özenmiş, ilk Lübnan çıkarmasında Amerikan askerleri Türkiye’den hareket etmiş, Cezayir’e karşı bir siyaseti Birleşmiş Milletler’de savunmuştur, vb. Yani, Türkiye, başkalarının ekonomik çıkarlarının bekçiliği ve araçlığı görevini yüklenerek Akdeniz dengesindeki yerini almıştır.</p>
				<p class="normal">Ne var ki, dünya ve Türkiye şartlarının gelişmesi, bu göreve ciddi sayılabilecek bâzı kayıtlar konmasına, artık, Türk hükümetlerini mecbur bırakmaktadır.</p>
				<p class="normal2">Dengeyi Sarsan Gelişmeler </p>
				<p class="normal">Akdeniz’de yeni bir dengenin kurulmasını gerektiren gelişmeler özellikle Ortadoğu savaşıyla ve ABD’nin yeni stratejisiyle ilgilidir; Türkiye ise, kendi gelişmesinden ötürü, bu yeni dengenin kurulmasında üzerinde dikkatle durulmayı gerektiren bir ülke olmuştur.</p>
				<p class="normal">1) Amerika’nın evrensel stratejisi şu günlerde 
				önemli bir değişim geçirmektedir. Amerika, Vietnam Savaşı’nın 
				yüklediği harcamaların olumsuz etkisini de duymaya başlamıştır. 
				Amerika’nın ikinci büyük bankası olan “First National City 
				Bank,” Ocak 1970 raporunda, iş çevrelerinin kuşkusunu dile 
				getirerek, “silâhlanma yarışının Amerikan ekonomisine artık 
				zarar verdiğini” yazmaktadır.<sup class="calibre4"><a class="footnote-link" href="turkiye_split_023.html#footnote-100-8" id="footnote-100-8-backlink" name="footnote-100-8-backlink">[8]</a></sup>
				“Tırmanma”ya son verilmesi ve Vietnam Savaşı’nın yavaşlaması, 
				ekonomiyi, çözümü son derece güç sorunlar karşısında bırakmış; 
				ekonomik güçlerin buhran yaratılmaksızın başka alanlara 
				kaydırılması meselesini yaratmıştır. Amerikan Devlet Emisyon 
				Enstitüsü’nün Başkanı McChesney Martin’e göre, “ödemeler 
				dengesindeki gelişme çizgisi, Amerikan maliyesini 1931’den 
				sonraki en tehlikeli mali krizin içine atmış bulunmaktadır.”<sup class="calibre4"><a class="footnote-link" href="turkiye_split_024.html#footnote-100-9" id="footnote-100-9-backlink" name="footnote-100-9-backlink">[9]</a></sup></p>
				<p class="normal">Amerika’nın birdenbire artan sorunları kaçınılmaz şekilde dış politikasına yansımış, Başkan Nixon’un “1970’ler için ABD dış siyaseti” mesajında, somutlaşmıştır. Bu mesaj, ünlü Le Monde gazetesinin yorumladığı gibi, “müdahalecilik ihtirasının sona erdiği”<sup class="calibre4"><a class="footnote-link" href="turkiye_split_025.html#footnote-100-10" id="footnote-100-10-backlink" name="footnote-100-10-backlink">[10]</a></sup>
				anlamını taşımaktadır. Öte yandan, bir zamanlar en küçük vesileyi bahane edip Vietnam’a bomba yağdıran Amerika, Dış Bakanı Rogers’in ağzından, “Bütün Laos’u Kuzey Vietnam birlikleri kaplasa dahi kara kuvvetlerimizi bölgede yeni bir sürekli savaşa sokmayacağız” demektedir.</p>
				<p class="normal">Çeşitli nedenlerden ötürü Amerika’nın dünya hâkimiyetini bir ölçüde hafifletmek zorunda bulunması, onun Akdeniz’deki görevini kolaylaştıracak daha “güvenilir” dostlar edinmesini gerektirmektedir. Aynen Kamboçya’da Sinanuk’u devirtip yerine güvenilir dostlar getirmesi gibi.</p>
				<p class="normal">2) Akdeniz dengesini yıkarak ilgili devletleri yeni stratejilere ve işbirliklerine zorlayan temel faktör, kuşkusuz, bölgedeki Sovyet deniz gücünün birdenbire artmasıdır. Ortadoğu savaşıyla beraber başlayan artışın sonucu, Sovyetler’in 50’den fazla savaş gemisini Akdeniz’e indirerek Amerika’nın ünlü 6. Filo’su gücünde bir kuvveti bölgeye yerleştirmeleri olmuştur. Bu gelişme ve Kuzey Afrika’da Sovyetler’in üs almaları, nükleer silâhlardaki ilerlemeden ötürü stratejik önemi azalmak yolunda olan Akdeniz ülkelerinin yeniden ve büyük ölçüde değer kazanmalarına yol açmıştır.</p>
				<p class="normal">3) Bölgedeki kuvvetler dengesini zorlayan ve süper devletler açısından yeni işbirlikleriyle daha “güvenilir” dostların aranmasını gerektiren bir başka gelişme, Türkiye’yle ilgilidir.</p>
				<p class="normal">Türkiye, kendi iç şartlarının zorlaması ve dış ilişkilerin kaçınılmaz şekilde bu şartlardan etkilenmesi sonucunda, geleneksel dış siyasetinden bâzı sapmalar yapmak durumundadır. Hattâ denilebilir ki, Demirel hükümetleri, 1946’dan beri en ilerici dış siyaseti uygulamak durumunda yahut zorunda kalmıştır.</p>
				<p class="normal">Sayın İnönü’nün her zamanki ihtiyatlılığıyla 
				ve ısrarla Ortadoğu siyasetimizde “daha tarafsız bir tutum” 
				istemesine karşılık, Sayın Demirel’in verdiği cevap, bu yeni dış 
				siyaset görüşünü adetâ özetlemektedir: “Yani ne yapmamızı 
				istiyorsunuz?” demektedir Demirel, “Birleşmiş Milletler’deki 
				Kıbrıs görüşmelerinde olduğu gibi Türkiye’nin ilelebet yalnız 
				kalmasını, dost edinmemesini, tek başına bir Dördüncü Dünya mı 
				yaratmasını istiyorsunuz?”<sup class="calibre4"><a class="footnote-link" href="turkiye_split_026.html#footnote-100-11" id="footnote-100-11-backlink" name="footnote-100-11-backlink">[11]</a></sup></p>
				<p class="normal">Gerçekten de, Demirel hükümetlerinin dış politikası, iç şartların zorunlu kıldığı yönde gelişmiş ve Türkiye “daha bağımsız” bir tutumu benimsemiştir. Araplara silâh taşıyan uçaklar, artık, Türkiye’de benzin ikmali yapabilmektedir. Ortadoğu sorununun Birleşmiş Milletler’deki tartışmasında, Türkiye, Arapların yanında yer alabilmektedir. Gene Türkiye, (1960’ta devrimin yapılmasıyla yarım kalan) bir teşebbüsü gerçekleştirmek ve Sovyetler’den büyük bir ekonomik yardım almak üzeredir. Ve Türkiye, Lübnan’daki son karışıklıklarda bu ülkeye Amerikan askerlerinin gönderilmesi söz konusu edildiğinde, başbakanın ağzından, “Ortadoğu’ya Amerikan askerleri gönderilmesinde Türkiye’deki üsler kullanılamaz” diyebilmektedir.</p>
				<p class="normal">Sayın İdris Küçükömer’in yorumuyla, gerçekten de, “Demirel, kendine göre, deneyleriyle yeni bir denge kurmaya çalıştığında emperyalizmin bâzı sahalardaki oyunlarıyla uyuşmaz bir pratiğe girmiştir.”<sup class="calibre4"><a class="footnote-link" href="turkiye_split_027.html#footnote-100-12" id="footnote-100-12-backlink" name="footnote-100-12-backlink">[12]</a></sup>
				Ne var ki, Sayın Demirel’in kişisel iradesiyle değil, ülkedeki demok-ratik ortamın zorlamasıyla ve gelişen şartların kaçınılmaz gerekleriyle uygulanan bu pratik, Akdeniz’deki kuvvetler dengesini etkilemiştir. Hele Amerika’nın bölgeden kısmen çekilmek zorunda olduğu, bâzı görevlerini Fransa’ya devretmenin hesabını yaptığı,<sup class="calibre4"><a class="footnote-link" href="turkiye_split_028.html#footnote-100-13" id="footnote-100-13-backlink" name="footnote-100-13-backlink">[13]</a></sup>
				Doğu Akdeniz’de çok güvenilir dostlar ve sağlam köprübaşları bulundurmak isteği göz önünde tutulursa, Sayın İnönü’nün Ortadoğu’yla ilgili inatçı ikazları yeniden değer ve önem kazanmaktadır.</p>
				<h3 class="normal1" id="calibre_toc_44">Güvenilir “Dost” İhtiyacı Var</h3>
				<p class="normal">Amerika’nın sağlam köprübaşları kurarak Akdeniz’den bir ölçüde çekilmeyi planladığı, Fransa’nın onunla yeni bir işbirliğine giriştiği ve Sovyet varlığının güçlendiği bu ortamda, Kıbrıs’ın önemi birdenbire artmaktadır.</p>
				<p class="normal">Bu önem, Kıbrıs’ın bağımsız, dolayısıyla tarafsız olan tutumunun, Akdeniz’deki gelişmeden ötürü artık “değiştirilmesi” zorunluluğundan doğmaktadır. Hele Türkiye’nin eski güvenilir müttefik niteliğinden, az da olsa, bir sapma eğilimi gösterdiği bir ortamda, Kıbrıs, adetâ, kazanılması mutlaka gereken bir köprübaşı durumuna gelmektedir.</p>
				<p class="normal">Ne var ki, bu zorunluluk, Kıbrıs’ın içinde ve dışında büyük yankılar uyandıracak bir önemdedir ve olaylar birbirini izlemeye başlamıştır. Ortadaki çıkar çekişmesi açıkça meydandadır: Adanın aynen Cunta Yunanistanı gibi “güvenilir” nitelik kazanmasını isteyenler ve “dış zaferlere” meraklı Cunta’nın doğrultusundaki “Milli Cephe,” Kıbrıs’ın Yunanistan’a ilhakı yolunda yoğun bir faaliyeti geliştirmekte, Batı kaynaklı haberlere göre, darbe planları hazırlamaktadır. Nitekim Makarios’a yapılan suikast teşebbüsü, bu çerçevede yorumlanmıştır.</p>
				<p class="normal">Enosis’in karşısında olan kuvvetler ise, öncelikle, Makarios, Kıbrıs halkı, Türkiye’dir. Makarios, uluslararası taahhütlerinden, faşist Yunan rejimine uzaklığından, Enosis macerasının yol açabileceği tehlikelerden ötürü ilhakçı teze karşı çıkmaktadır. Kıbrıs halkı ise, hem bir Enosis durumunda ekonomik zarara uğrayacaktır, hem de Yunanistan rejimiyle bağdaşmayacak siyasal eğilimler Kıbrıs’ta güçlüdür. Örneğin, komünistlerin adadaki kuvveti yüzde 30 oranındadır.</p>
				<p class="normal">Ne var ki, olaylar, iç etkenlerin Makarios’tan yana gözükmesine rağmen, dış etkenlerin gücüyle ve Makarios’la Türkiye’nin çıkarlarına karşı şekilde gelişmektedir.</p>
				<p class="normal2">Kıbrıs’ta “Güvenilir” Bir Dost </p>
				<p class="normal">Bu açıdan bakıldığında, Kıbrıs ve Türkiye’deki son olayların (adada ve Türkiye’de “darbe” söylentileri; Makarios’a suikast teşebbüsü, “Enonis”çi hareketlerin hızlanması) arasında iki tür ilişkinin bulunduğu fark edilmektedir:</p>
				<p class="normal">1) Enosis doğrultusundaki gelişmeler, dış ilişkileri Akdeniz statükosundan sapma eğilimleri gösteren Türkiye’nin artık kendi savunma blokuna eski itimadı vermemesinin de bir sonucu şeklinde belirmektedir.</p>
				<p class="normal">Bu durumda, değişen Akdeniz kuvvetler dengesinin ve Batı savunmasının çerçevesinde, Türkiye’den başka ve daha güvenilir bir köprübaşına ihtiyaç doğmaktadır. Ancak, adanın yeni görevi karşılayabilmesi için, Makarios’un devrilmesi, “Enosis”i hiç değilse gerçekleşme yoluna koyabilecek “güvenilir” dostun, yani, Yunan Cuntası benzeri bir faşizmin iktidara geçmesi gerekmektedir.</p>
				<p class="normal">Kıbrıs’taki son gelişmeler, bu çerçevede çok daha kolay açıklanabilir.</p>
				<p class="normal">2) Kıbrıs’ın Türkiye olaylarında bir başka etkisi, adanın, bir çeşit “Demokles kılıcı” gibi Türkiye’nin üzerinde kullanılmasıdır.</p>
				<p class="normal">Türkiye yakın tarihinde çokça rastlandığı üzere, bölgedeki hâkim çıkarların doğrultusundan küçük ölçüde dahi ayrılsa, birdenbire, bu çıkarların çeşitli oyunlarına hedef olmakta ve yeniden onların istediği yola girmektedir. Musul petrolleri söz konusu edildiğinde hemen Kürt isyanının patlak vermesi; Sovyet yardımı almaya yönelmiş Menderes’in bu yönelişin de etkisiyle daha kolay devrilebilmesi; sonradan aynı yardımın pazarlığına girişen (ve yeni bir dünya kurulmasından söz eden) İnönü koalisyonunun, Amerikan generali Porter’dan Çankaya Köşkü çevresine kadar uzanan garip bir mukaddes ittifakın sonucunda yıkılıvermesi, herhalde, sadece rastlantı değildir.</p>
				<p class="normal2">Türkiye’de “Daha Güvenilir” Bir Dost </p>
				<p class="normal">Demirel yönetiminin kendi iç çekişmelerinden ötürü uygulamak zorunda kaldığı dış politika, bir noktadan sonra, bölgedeki hâkim güçlerin memnuniyetsizliklerine ve giderek Kıbrıs’ın bir tehdit unsuru şeklinde kullanılmasına yol açmaktadır. Türkiye’nin, “son Birleşmiş Milletler toplantısındaki tutumunun” (ki, bu, ülkemizin Ortadoğu siyasetini özetlemektedir) “İsrail’ce tasvip edilmediğini,” İsrail Dışişleri Bakanı Abba Eban’ın açıklaması, hayli ilgi çekicidir. Aynı şekilde ilgi çekici olan, Amerikan iktidarının kilit adamı Jacop Javits’in Türkiye’deki iş çevrelerine geçenlerde verdiği öğütlerdir: Javits, “İsrail’i Amerika’nın asla terk etmeyeceğini ve İsrail’in mutlaka zafere ulaşacağını” belirtmekte, “Gerçekçi olun, Ortadoğu savaşının dışında kalamazsınız, İsrail’i desteklemelisiniz” demektedir.</p>
				<p class="normal">Akdeniz’deki hâkim güçlerin sözcüleri tarafından belirtilen bu görüşler ve Akdeniz’deki çıkarlar, kendi çizgilerinden küçük ölçüde sapan Türkiye’yi yeniden “doğru yola” getirmek için, şimdi Kıbrıs’ı kullanmaya başlamış gözükmektedir. Ada’daki olayların Yunan Cuntası doğrultusunda gelişmesi, hem bizi büsbütün darboğaza zorlayacak, hem de, gerektiğinde, Türkiye’de o çok sözü edilen “darbe”nin ortamını yaratacaktır.</p>
				<p class="normal">Burada gözden kaçırılmaması gereken nokta, günümüzdeki bir darbenin, eğer zaten Türkiye’yi eski görevine getirmek isteyen dış çevrelerce düzenlenmemişse, ancak Akdeniz’deki hâkim çıkarlar uyarınca şekilleneceğidir. Türkiye’yi yeniden bu çıkarların kayıtsız şartsız jandarması yapacağıdır. Darbeler, hele içerideki belirli siyasi güçlere dayanmıyorlarsa, Türkiye gibi bir kilit ülkede genellikle yabancı kuvvetlerin (belki de farkına varmaksızın) âleti durumuna düşerler. Getirdikleri sloganlar bâzı “ilerici” tabir edilen çevreleri bir süre sevindirse dahi, aslında Yunanistan benzeri bir faşizmden öteye geçemezler.</p>
				<p class="normal">Günümüz Türkiye’sinin ve Ortadoğu konjonktürünün çerçevesinde bunun başka türlü olabileceğini sanmak hayâldir. Dış çıkarların doğrultusunda gelişeceği meydanda olan bir değişimi yakınlaştıran hareketlere ışık tutmak en azından, dış politikayı değerlendirememektir. Saflığa varan bir idealizmdir. Türkiye’yi dış çıkarlara kayıtsız şartsız âlet edebilecek gelişmelere ve bu yoldaki düşüncelere bilmeden yardımcı olmaktır.</p>
				<p class="normal2">İnönü Gene mi Haklı? </p>
				<p class="normal">Meseleler bu açıdan ele alındığında, Sayın İnönü’nün ısrarla öne sürdüğü (ve bir bakıma daha “geri” bir dış politikanın ifadesi olan) “Ortadoğu meselesine sakın karışmayın, tarafsız kalmaya aman dikkat edin” ihtarı, yeniden önem kazanmaktadır. Sayın İnönü, geniş istihbaratıyla, herhalde, Yunan Cuntası’nın, bâzı Türk yetkililerine, hattâ devlet adamlarına ne gibi telkinlerde bulunduğunu çok iyi bilmektedir. Sayın İnönü, temelin kurulmasında kendi payı da olan “bağımlı dış siyasetin” Türkiye’yi hangi yeni çıkmazlara sürükleyebileceğini, kendi acı tecrübelerine de dayanarak çok iyi değerlendirmektedir. Ve gene Sayın İnönü (Rusya’nın adını bir konuşmasında Amerika’dan önce kullanmışsa, öteki konuşmasında Amerika’nınkini önce kullanacak kadar ihtiyatlı İnönü), Demirel dış siyasetinin hangi yabancı ülkeleri, ne derecede rahatsız ettiğini de hesaplamaktadır. Bu siyasetin, hele yurtiçinde karışık bir ortam varsa, Türkiye’de faşist bir yönetimin kurulmasına kadar uzanan sonuçlar yaratabileceğini fark etmekte; Ortadoğu’yla ilgili uyarmalarını yaparken, herhalde, bu gerçekleri de dile getirmektedir.</p>
				<p class="ortayazi">***</p>
				<p class="normal">Ne var ki, Türkiye’deki bâzı çelişmeler, demokrasi ortamında önlenmesi imkânsız bir şekilde gelişmektedir. Türk toplumunun varmış bulunduğu nokta, hâkim zümreleri, kendilerini yıpratan sosyoekonomik değişimleri durduracak güçten yoksun bırakmaktadır. Aynı hâkim zümrelerin sırf kendilerine elverişli düzeni şimdilik yaşatabilmek için uyguladıkları dış politika ise, kaçınılmaz şekilde, Türkiye’nin bağlı olduğu savunma blokunun Türkiye’den bekledikleri ile çelişmektedir.</p>
				<p class="normal">Mevcut düzeni ileriye doğru ve halk kitlelerinin mutluluğu yönünde aşmak isteyenler ise, bu çok karmaşık ortamın her etkenini ayrı ayrı değerlendirmek zorundadır. Aranılan çözüm herhalde, geçmişteki tek parti döneminin yahut 27 Mayıs Devrimi’nin günümüz şartlarında kolayca yabancı güçlere âlet olabilecek tekrarları değildir. Türkiye’nin bilimsel halkçı bir çözüme kavuşması ve muhtemel güç birliklerinin bu çözüm çerçevesinde düşünülmesi, her şeyden önce, kurumları ve şartları “değişmez” kabul eden klişeleşmiş idealist yorumların terk edilmesiyle mümkündür.</p>
				<h3 class="normal1" id="calibre_toc_45">Otorite Özleminin Tehlikeli Yanları</h3>
				<p class="normal">Toplumların yaşantısındaki bâzı anlarda, otorite bunalımı ortak bir yakınma şeklinde değişik kesimlerden yükselir: İnsanların birbirini öldürmesi, eşkıyalık, sarkıntılık gibi olayların çoğalması bu yakınmalara yol açar. Otoritenin güçlenmesini, hattâ otoriter bir rejimin kurulmasını isteyenler gerekçe olarak bu nedenleri, belki de haklı olarak gösterirler. Toplumların böyle bir bunalıma kapılmaları, aslında, toplum için çok tehlikeli bir anın yaşanmakta olduğuna da işaret eder. Çünkü ortak yakınmaların derininde, yüzeydeki belirtilerin açığa vurmadığı birtakım çıkar hesaplarının da bulunması mümkündür. Toplumun büyük bölümü önemli tehlikelerin eşiğine gelmiş olabilir.</p>
				<p class="normal">Gerçekten de, çoğu insanın ya da zümrenin gönlünde bir otoriter rejim özlemi yattığı, bu özlemin zaman zaman güç kazandığı söylenebilir. Ne var ki, bu otoriter rejim, hayâlini kuran kimselerin kendi çıkarlarına göre kafalarında şekillendirdikleri bir yöntemdir: Öğrenci hareketlerinden ötürü müşterisi azalan Beyazıt’taki seyyar satıcı, bu hareketleri durduracak bir rejimi herhalde özlemektedir; ama bu rejim, seyyar satıcılarla asla mücadele etmeyecektir. Aynı şekilde, işçi haklarının gelişmesinden ürken bir fabrikatörün gönlünde yatan “otoriter yönetim” işçilerin zam taleplerini sınırlayacak; toprak işgallerinden yakınan ağanın özlediği otorite düzeninde köylü haddini bilecektir. Eğer aynı türden bir yönetimin hayâlini kuran köylüyse, bu defa otoriter yönetim ona kocaman bir tarla verecek ya da şehre gidip çalışmasını, hattâ Almanya’da işçi olmasını mümkün kılacaktır.</p>
				<p class="normal">(Bu özlemler konusundaki en açık ve doğru görüş belki de Sivas’ın bir köyünde dile getirilmişti: “Gazeteci” sorularıyla demokrasi ve otoriter rejimle ilgili görüşlerini anlamaya çalıştığım köylülerden biri, “Eli sopalı bir idareye diyeceğimiz yok” demişti, “ama başındaki adam bizim köyden olacak...”)</p>
				<p class="normal2">Otoriter Yönetimin Kuralı </p>
				<p class="normal">Herkesin birtakım metafizik yorumlarla ve kişisel özlemlerle hayâlinde canlandırdığı “otoriter rejim,” aslında belirli sosyal kanunlara bağlıdır. Bu kanunlar:</p>
				<p class="normal">1) Otoriter rejimlerin, hemen her zaman kuruldukları belirli andaki toplum dengesinde ağır basan zümrelerin çıkarını koruduğunu;</p>
				<p class="normal">2) Otoriter rejimlerin, çoklukla, imtiyazlı zümrelerin imtiyazlarının azalmasıyla yahut kaybolmasıyla karşı karşıya oldukları anlarda, bizzat onlar tarafından yaratıldığını göstermektedir.</p>
				<p class="normal">Tarihte, bu kanunların geçerliliğiyle ilgili 
				örnekler saymakla bitmeyecek kadar çoktur. Hitler’in iktidara 
				gelmesini, Sosyal Demokrat yönetimi ve komünistleri kuşkuyla 
				izleyen iş çevreleriyle, büyük toprak sahipleri (Junker’ler), 
				Nazilere verdikleri milyonlarla mümkün kılmışlardır.<sup class="calibre4"><a class="footnote-link" href="turkiye_split_029.html#footnote-100-14" id="footnote-100-14-backlink" name="footnote-100-14-backlink">[14]</a></sup></p>
				<p class="normal">Brezilya’nın seçimle iktidara gelen Goulart’ı halk kitlelerinin çıkarı doğrultusunda ilerlemeye devam ederken, hâkim zümreler ve dış güçler hemen onu devirmiş, yerine tutucu asker diktatoryasını getirmiştir.</p>
				<p class="normal">Yunanistan’da oynanan oyun da otoriter 
				rejimlerin kuruluşundaki aynı temel niteliğin değişik bir 
				görüntüsüdür: Sosyal demokratlarla, sosyalistlerin seçimden 
				muzaffer çıkacaklarının ve belki de bir koalisyon kuracaklarının 
				anlaşıldığı anda, Yunanistan’ın imtiyazlı zümreleri Albaylar 
				Cuntası’na yeşil ışık yakmış; bu Cunta ise aynı zümrelerin 
				hâkimiyetine bekçilik görevini hakkıyla yerine getirmiştir. 
				Yunan yönetiminin; “memlekete huzur ve asayiş geldi” şeklindeki 
				güçlü bir propagandayı yayarak temel fonksiyonunu gizlemeye 
				çalışması ise, ayrıca ilgi çekicidir.<sup class="calibre4"><a class="footnote-link" href="turkiye_split_069.html#footnote-200-1" id="footnote-200-1-backlink" name="footnote-200-1-backlink">[*]</a></sup></p>
				<p class="normal2">Gelişen Toplumlarda “Otoriter Rejim” </p>
				<p class="normal">Toplumsal yapısı hızla değişme sürecinde olan ülkelerde ise “otoriter yönetim” ayrı bir görüntü kazanmakta ve kaçınılmaz şekilde o anki güçlü zümreler yararına işleyen temel fonksiyonunu sezmek için, meseleye daha yakından bakmak gerekmektedir.</p>
				<p class="normal">Gerçekten de, toplumu o andaki gelişme noktasında durduran ve o “anki” dengesini koruyan otoriter rejimler yanlış bir şekilde “adil” olarak nitelenmekte ve “eşitliği koruduğu” söylenebilmektedir. Örneğin, işçilerin sürekli şekilde haklarını geliştirdiği yahut köylülerin kendilerine artık dar gelen sosyal yapıyı zorladığı bir toplumda, otoriter rejim “herkese” dur demekte, böylece, “herkese karşı eşit davrandığı” izlenimini verebilmektedir. </p>
				<p class="normal">Oysa toplumsal gelişmeyi durdurmak bile aslında eşitsiz bir davranıştır. Zira değişme sürecindeki toplumlarda bu gelişme, genellikle halk kitlelerinin yararınadır. Onların sosyoekonomik haklarını arttırırken, imtiyazlı durumdaki zümrelerin gücünü kısmak doğrultusundadır. Dolayısıyla, sosyal gelişmelerin bir otorite rejimi tarafından durdurulması, toplumun değişme yolundaki dengesini de bir noktada dondurmak anlamındadır. Bu değişimden yararlanmakta olan zümreler için hiç de “adil” bir davranış değildir.</p>
				<p class="ortayazi">***</p>
				<p class="normal">Dünyanın hangi ülkesinde olursa olsun, otorite isteklerini ve özlemlerini, genel çizgilerini araştırdığımız bu çerçevede değerlendirmek gerekir. Otoriter rejim, herkesin gönlünce hayâlinde canlandırdığı soyut bir olgu değildir; belirli sosyal kanunlar uyarınca toplumdaki güç dengesiyle yakından ilişkisi olan ve bu dengenin o anki durumuna göre biçim alan bir yönetim tarzıdır.</p>
				<p class="sagnormal">Milliyet, 22 Temmuz 1970</p>
				</body>
</html>