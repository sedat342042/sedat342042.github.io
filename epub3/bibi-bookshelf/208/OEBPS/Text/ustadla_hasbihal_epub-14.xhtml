<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-14</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-12">SANA ÜZÜM ALAYIM</p>

    <p class="a_Paragraf_E">Hayatın boyunca hiç zekat ve sadaka almadın.</p>

    <p class="a_Paragraf_E">Zira Allah Resulü de almazdı.</p>

    <p class="a_Paragraf_E">Senin ışığın Kur’an, rehberin Kainatın Sultanı, Sultanlar Sultanı Muhammed’di. (s.a.s.)</p>

    <p class="a_Paragraf_E">Sen zekat ve sadaka alamazdın.</p>

    <p class="a_Paragraf_E">Zira fıtratın bunu kaldırmaz, hilkatindeki asalet rencide olurdu.</p>

    <p class="a_Paragraf_E">İcazet almış bir âlim, Doğu Anadolu’da istediği köyde bir medrese açabilirdi.</p>

    <p class="a_Paragraf_E">Medrese talebelerinin ihtiyacı ise gücü yeterse kendisinin, yetmezse yöre halkının verdiği zekat ve sadakalarla karşılanırdı.</p>

    <p class="a_Paragraf_E">Sen de bir medrese talebesiydin ve henüz 12 yaşındaydın.</p>

    <p class="a_Paragraf_E">Medresede ders gören diğer arkadaşların köylülerden zekat toplamaya gitmişlerdi.</p>

    <p class="a_Paragraf_E">Ama sen gitmemiştin.</p>

    <p class="a_Paragraf_E">Belli ki, izzetle yaşamanın temellerini henüz çocuk yaşta atıyordun.</p>

    <p class="a_Paragraf_E">Alil asrın zilletine ancak böyle dayanabileceğini görüyor gibi.</p>

    <p class="a_Paragraf_E">Başkasının minnet eseri olan yardımı almak sana çok ağır geliyordu.</p>

    <p class="a_Paragraf_E">Bu durumu öğrenen köylüler senin bu civanmertliğine hayran olmuşlardı.</p>

    <p class="a_Paragraf_E">Kendi aralarında topladıkları zekâtı sana vermesi için ağabeyin Molla Abdullah’a verdiler.</p>

    <p class="a_Paragraf_E">Molla Abdullah da parayı sana kabul ettiremedi.</p>

    <p class="a_Paragraf_E">Ağabeyini de kırmak istemiyordun.</p>

    <p class="a_Paragraf_E">Dedin:</p>

    <p class="a_Paragraf_E">“Şu sizdeki paralarla bana bir tüfek alınız!”</p>

    <p class="a_Paragraf_E">“Olmaz!” dedi.</p>

    <p class="a_Paragraf_E">“O zaman bir tabanca alınız!” dedin.</p>

    <p class="a_Paragraf_E">Cevap yine olumsuzdu.</p>

    <p class="a_Paragraf_E">Ve net’ti. “Hayır olmaz!”</p>

    <p class="a_Paragraf_E">Sonra tebessüm ettin ve “Öyleyse bana bir hançer alınız!”</p>

    <p class="a_Paragraf_E">Ağabeyin Abdullah da güldü. Maksadını anlamıştı.</p>

    <p class="a_Paragraf_E">Dedi:</p>

    <p class="a_Paragraf_E">“Sana üzüm alırım. Böylece işi tatlıya bağlarız.”</p>
  </div>
</body>
</html>
