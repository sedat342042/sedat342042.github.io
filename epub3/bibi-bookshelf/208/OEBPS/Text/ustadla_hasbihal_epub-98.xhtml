<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-98</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-96">SİZ CENNETTE YAŞIYORSUNUZ</p>

    <p class="a_Paragraf_E">Isparta’daki eve o şehrin meşhur zenginlerinden Hacı Patlak gelmişti.</p>

    <p class="a_Paragraf_E">Maksadı seni ziyaret etmekti.</p>

    <p class="a_Paragraf_E">Refet Barutçu ve Hüsrev Efendi vardı senin iki yanında.</p>

    <p class="a_Paragraf_E">Huzur buluyordun onlarla olunca.</p>

    <p class="a_Paragraf_E">“Kardeşim!” diyordun…</p>

    <p class="a_Paragraf_E">“Benim ruhum sizinle ünsiyet etmiş, yabancı biriyle beş dakikadan fazla oturamıyorum.”</p>

    <p class="a_Paragraf_E">“Yaşlı bir zat, zahmet etmiş, gelsin!” dedin.</p>

    <p class="a_Paragraf_E">Aldılar içeri.</p>

    <p class="a_Paragraf_E">Ama tembih etmişlerdi yapması gerekenleri.</p>

    <p class="a_Paragraf_E">“Aman!” demişlerdi.</p>

    <p class="a_Paragraf_E">“Aman, Üstadımız rahatsız, beş dakikadan fazla görüşemiyor. Eğer sohbet ederse görüşmeye devam et. Lakin susar, konuşmazsa müsaade iste ayrıl. Şayet ‘safa geldin’ derse bu sohbetin bittiğini ifade eder.”</p>

    <p class="a_Paragraf_E">“Tamam!” dedi Hacı Patlak.</p>

    <p class="a_Paragraf_E">“Beş dakika değil, sadece bir dakika. Sadece elini öpeyim yeter.”</p>

    <p class="a_Paragraf_E">İçeri girdi büyük bir edeple.</p>

    <p class="a_Paragraf_E">Sen sohbet etmeye başladın.</p>

    <p class="a_Paragraf_E">Bir ara laf arasında; “Ben seni fakir kabul ediyorum.” demiştin.</p>

    <p class="a_Paragraf_E">Hikmetini sonradan anlamışlardı etrafındakiler.</p>

    <p class="a_Paragraf_E">O çok zengin olarak yanına gelen Hacı Patlak, çok sonraları iflas etmişti.</p>

    <p class="a_Paragraf_E">Vefat ettiği zaman, belediye tarafından cenazesi kaldırılacak kadar fakr u zaruret içindeydi.</p>

    <p class="a_Paragraf_E">Sohbetin birkaç defa bitmişti. Susuyordun. Bazen birkaç dakika bir şey konuşmadan durduğun oluyordu. Misafirin gitmesini bekliyordun.</p>

    <p class="a_Paragraf_E">Hacı Patlak kalkmıyordu.</p>

    <p class="a_Paragraf_E">Bir ara Hacı Patlak Refet Barutçu’ya doğru bakınca, o hemen kalkması gerektiği işaretini vermişti.</p>

    <p class="a_Paragraf_E">Nihayet misafir kalkmıştı.</p>

    <p class="a_Paragraf_E">Ama dışarı çıkmak, senin huzurundan ayrılmak istemiyordu.</p>

    <p class="a_Paragraf_E">Müsaade isteyip ayrılırken yanında bulunan ve kendisini yolcu eden arkadaşlarına:</p>

    <p class="a_Paragraf_E">“Birader!” dedi.</p>

    <p class="a_Paragraf_E">“Birader, siz cennette yaşıyorsunuz. Onun için bu tatlı, huzurlu, lezzetli ve feyizli halden ayrılamadım.”</p>
  </div>
</body>
</html>
