<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-29</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-27">İ’CAZ-I KUR’AN’I BEYAN ET!</p>

    <p class="Siir_E" xml:lang="tr-TR">“Ey ızdırap; anladım ki her şey senin ile!<br/>
    Sen Hakk’a giden yollarda vuslata vesile…”(***)</p>

    <p class="a_Paragraf_E">Doğu’nun en nadide şehirlerinden bir olan Van’da Tahir Paşa’nın konağında gazeteleri karıştırıyordunuz.</p>

    <p class="a_Paragraf_E">Tahir Paşa elindeki gazeteyi kaldırdı ve İngiliz Bayındırlık Bakanının, İngiliz Meclisinde yaptığı konuşmayı okudu.</p>

    <p class="a_Paragraf_E">Şaşırmıştın!</p>

    <p class="a_Paragraf_E">Heyecanlanmış ve üzülmüştün.</p>

    <p class="a_Paragraf_E">İngiliz Bakan, İngiliz Meclisinde elinde Kur’an, mebuslara seslenmişti:</p>

    <p class="a_Paragraf_E">“Bu Kur’an, Müslümanların elinde kaldıkça, biz onlara hakiki manada hâkim olamayız. Ya Kur’an’ı ortadan kaldırmalıyız veya onları Kur’an’dan soğutmalıyız.”</p>

    <p class="a_Paragraf_E">“Kur’an güneşinin üflemekle söneceğini sanıyorlardı.</p>

    <p class="a_Paragraf_E">Âlem-i İslam’ı bağrından hançerlemenin planları yapılıyordu.</p>

    <p class="a_Paragraf_E">Ruhunda bir feveran ve sınırsız bir gayret uyandı.</p>

    <p class="a_Paragraf_E">“Kur’an’ın sönmez ve söndürülmez manevi bir güneş olduğunu, ben dünyaya göstereceğim ve ispat edeceğim.” diye haykırdın.</p>

    <p class="a_Paragraf_E">Kur’an bir mucizeydi!</p>

    <p class="a_Paragraf_E">Efendiler Efendisi, Kâinatın Sultanı (s.a.s.), bunu asırlar önce ispatlamıştı.</p>

    <p class="a_Paragraf_E">Ama bugün sanki bir hüzün yaşanıyordu.</p>

    <p class="a_Paragraf_E">Yeniden bir gayret gerekiyordu.</p>

    <p class="a_Paragraf_E">Bir daha silkinmek ve bir daha doğrulmak gerekiyordu.</p>

    <p class="a_Paragraf_E">Kur’an’ın bir mucize olduğu bir daha ispatlanmalıydı.</p>

    <p class="a_Paragraf_E">O’nun tefsirini neşretmeli ve her tarafa yaymalıydın.</p>

    <p class="a_Paragraf_E">Susturulması gerekenler tam susturulmalıydı.</p>

    <p class="a_Paragraf_E">Maddi hiçbir kuvvete malik değildin.</p>

    <p class="a_Paragraf_E">Ama manen sen seçilmiştin.</p>

    <p class="a_Paragraf_E">İnayet-i ilahi seninleydi.</p>

    <p class="a_Paragraf_E">“Ben” diyordun…</p>

    <p class="a_Paragraf_E">“Eski harb-i umumide ve daha evvelinde bir vakıa-i sadıkada görüyorum ki, Ararat Dağı denilen meşhur Ağrı Dağı’nın altındayım. Birden o dağ müthiş infilak etti. Dağlar gibi parçaları dünyanın her tarafına dağıttı. O dehşet içinde baktım ki, merhum validem yanımdadır. Dedim:</p>

    <p class="a_Paragraf_E">- Ana korkma! Cenab-ı Hakk’ın emridir. O hem Rahimdir, hem Hakimdir.</p>

    <p class="a_Paragraf_E">Birden o halette iken baktım ki, mühim bir zat bana amirane diyor ki:</p>

    <p class="a_Paragraf_E">- İ’caz-ı Kur’an’ ı beyan et!</p>

    <p class="a_Paragraf_E">Uyandım! Anladım ki, bir büyük infilak olacak. O infilak ve inkılaptan sonra Kur’an etrafındaki surlar yıkılacak. Doğrudan doğruya Kur’an kendi kendini müdafaa edecek. Ve Kur’an’a hücum edilecek. İ’caz’ı onun çelik bir zırhı olacak. Ve şu İ’caz’ın bir nev’ini, şu zamanda izharına -haddimin fevkinde olarak- benim gibi bir adam namzet olacak ve namzet olduğumu anladım.”</p>

    <p class="a_Paragraf_E">Sen zamanın bediî idin,</p>

    <p class="a_Paragraf_E">Sen Bediüzzaman!</p>

    <p class="a_Paragraf_E">Hatta bir ara “Sen imzanı Bediüzzaman diye atıyorsun. Lakap Mehdi ima eder!” diye sormuşlardı da;</p>

    <p class="a_Paragraf_E">“Mehdi için değildir!” demiştin.</p>

    <p class="a_Paragraf_E">“Kusurlarımın sened-i özrünü bu unvan ile ibraz ediyorum. Zira ‘Bedi’ garip demektir. Benim ahlakım, suretim gibi; üslub-u beyanım, elbisem gibi gariptir, muhaliftir. Görenekle revaçta olan muhakemat ve üslupları, benim üslup ve muhakematıma ölçü ve itibar mihengi yapmamayı bu unvanın lisan-ı haliyle rica ediyorum!”</p>

    <p class="a_Paragraf_E">“Hem eskiden beri benim liyakatim olmadığı halde bana verilen ‘Bediüzzaman’ lakabı benim değildir. Belki Risale-i Nur’un manevi bir ismidir. Zahir bir tercümanına ariyeten ve emaneten takılmıştır.” diye haykırmıştın tüm dünyaya.</p>

    <p class="a_Paragraf_E">Neylersin ki bu asırda senin bahtına da gariplik düştü.</p>

    <p class="a_Paragraf_E">Ne mutlu gariplere….</p>
  </div>
</body>
</html>
