<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-108</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-106">KAMBUR, BEN Mİ HAKLIYIM<br/>
    YOKSA SEN Mİ?</p>

    <p class="a_Paragraf_E">Çaycı Emin gelir, sabahları sobanı yakar, hizmetini yapardı.</p>

    <p class="a_Paragraf_E">Mevsim kıştı ve çok soğuk bir gündü.</p>

    <p class="a_Paragraf_E">Gökyüzünde ay vardı.</p>

    <p class="a_Paragraf_E">Emin, her zamankinden iki saat kadar önce gelmişti yanına.</p>

    <p class="a_Paragraf_E">Seccadenin üzerindeydin.</p>

    <p class="a_Paragraf_E">İbadet ediyor, inim inim inliyordun.</p>

    <p class="a_Paragraf_E">Mum ışığında, seherin soğuğunda, hazin bir sesle dua ediyordun.</p>

    <p class="a_Paragraf_E">İçin için yalvarıyordun Rabbine.</p>

    <p class="a_Paragraf_E">Çaycı Emin, tam bir buçuk saat ayakta bekledi senin bu mahzun halini seyrederken.</p>

    <p class="a_Paragraf_E">Titreyerek, ürpererek seyretti bu uhrevi anı.</p>

    <p class="a_Paragraf_E">Ve uzaklardan ezan sesi duyuldu.</p>

    <p class="a_Paragraf_E">İçiniz yanıyordu.</p>

    <p class="a_Paragraf_E">“Allahu Ekber!” sadası yerine, “Tanrı Uludur!” diye bağırıyordu imamlar.</p>

    <p class="a_Paragraf_E">Yerinden kalkmadan arkana döndün ve biraz da hiddetlenerek:</p>

    <p class="a_Paragraf_E">“Emin!” dedin…</p>

    <p class="a_Paragraf_E">“Emin, sen çok büyük bir hata ettin!</p>

    <p class="a_Paragraf_E">Kasem ederim. Yemin ederim ki, benim bir vaktim vardır. O vakitte melaike de gelse kati bir surette kabul etmem. Sen çok yanlış ettin. Bir daha böyle hareket etme. Bu kadar erken gelme. Ezan okunmayınca gelme!”</p>

    <p class="a_Paragraf_E">Emin, mahcup, Emin üzgün.</p>

    <p class="a_Paragraf_E">Ne diyeceğini bilemiyordu.</p>

    <p class="a_Paragraf_E">“Efendim affet!” dedi.</p>

    <p class="a_Paragraf_E">“Kusura bakma! Ay ışığı dolayısıyla vakti bilemedim. Erken gelmişim. Bir daha ezandan önce gelmem!”</p>

    <p class="a_Paragraf_E">Ve bir daha erken gelmemeye özen göstermişti.</p>

    <p class="a_Paragraf_E">Yine bir gün beraber ikindi namazını kılıyordunuz.</p>

    <p class="a_Paragraf_E">Namaz bitmiş, ardından tesbihat yapıyordunuz.</p>

    <p class="a_Paragraf_E">Çaycı Emin kulaklarına inanamıyordu.</p>

    <p class="a_Paragraf_E">Odada ikinizden başka kimse yoktu, ama sen birine sesleniyordun:</p>

    <p class="a_Paragraf_E">“Kambur, ben mi haklıyım yoksa sen mi haklısın?” diyordun gülerek.</p>

    <p class="a_Paragraf_E">Çaycı Emin’in hayretler içerisinde kalarak şaşırdığını görünce ona izah etmiştin.</p>

    <p class="a_Paragraf_E">“Bak, kardeşim Emin!” dedin.</p>

    <p class="a_Paragraf_E">“Onuncu Söz, haşir ve ahiret hakkındadır. Ben o eseri bir vakitler Barla’da yazıyordum (1926 senesi).</p>

    <p class="a_Paragraf_E">Baktım o günlerde bir İslâm düşmanı, ıslahı gayr-i-kabil...</p>

    <p class="a_Paragraf_E">Arefeye birkaç gün vardı.</p>

    <p class="a_Paragraf_E">Ben bed­dua ettim.</p>

    <p class="a_Paragraf_E">Benim bedduama karşılık bütün Hicaz velileri ve Hi­caz’daki Kutb-u A’zam, onun ıslahı için dua ediyorlardı.</p>

    <p class="a_Paragraf_E">Benim bedduam ferdî kaldığı için iade edildi. Aradan uzun seneler geçti. Baktım, bu sene bana nihayet hak verdiler.</p>

    <p class="a_Paragraf_E">Ben halbuki bunun ıslahının gayr-i kabil olduğunu biliyordum. Onlar nihayet bu sene başladılar beddua etmeye.</p>

    <p class="a_Paragraf_E">Emin Efendi, benim konuştuğum Kutb-u A’zam’dır; Mekke-i Mükerreme’dedir. Bütün Hicaz’la birlikte beddua etmeye başladı. Bana hak verdi. Ben de ona hitap ettim.”</p>

    <p class="a_Paragraf_E">Çaycı Emin’in hayretleri artıyordu.</p>

    <p class="a_Paragraf_E">“Ya Rabbi!” dedi kendi kendine,</p>

    <p class="a_Paragraf_E">“Benim gibi âciz birini kimlere hizmet ettiriyorsun. Şükürler olsun sana.”</p>
  </div>
</body>
</html>
