<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-9</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-7">CEHENNEM DE OLSA BEKÂ İSTERİM</p>

    <p class="a_Paragraf_E">“Ben!” diyordun,</p>

    <p class="a_Paragraf_E">“Ben üç cihetle Ispartalıyım. Gerçi tarihçe ispat edemiyorum; fakat kanaatim var ki, İsparit Nahiyesi’nde dünyaya gelen Said’in aslı, buradan gitmiş. Hem Isparta vilayeti öyle hakiki kardeşleri bana vermiş ki, değil Abdülmecid ve Abdurrahman, belki Said’i her birisine maalmemnuniye feda ederim.”</p>

    <p class="a_Paragraf_E">Oysa sen ne Bitlisliydin, ne Ispartalı,</p>

    <p class="a_Paragraf_E">Sen bütün ülkenin gözbebeği,</p>

    <p class="a_Paragraf_E">Sen bütün dünyanın umuduydun.</p>

    <p class="a_Paragraf_E">Şimdi bir bilsen,</p>

    <p class="a_Paragraf_E">Kalkıp görsen,</p>

    <p class="a_Paragraf_E">Yazdığın eserler dünyanın her yerinde, her dilde okunuyor,</p>

    <p class="a_Paragraf_E">Yazdığın eserler, dünyanın her yerinde Efendimiz’i (s.a.s.) ve Yüceler Yücesi Mevla’yı anlatıyor.</p>

    <p class="a_Paragraf_E">Gelip geçtiğin yerlerde hayat bir başka,</p>

    <p class="a_Paragraf_E">Âlem başka, her şey bambaşka oluyor.</p>

    <p class="a_Paragraf_E">Biliyorum, konuşunca, “Allah!” diyordun,</p>

    <p class="a_Paragraf_E">Tebessümünde ise “Rasulullah! (s.a.s.)”</p>

    <p class="a_Paragraf_E">Daha çocuktun, henüz küçük.</p>

    <p class="a_Paragraf_E">Bir gün kendi kendine; “Sana bir milyon sene ömür ve dünya saltanatı verilmesini, fakat sonra da ademe (yokluğa) ve hiçliğe düşmeyi mi istersin? Yoksa bâki, fakat âdi ve meşakkatli bir vücudu mu istersin?” diye sormuştun.</p>

    <p class="a_Paragraf_E">Ve senin gönlün ikincisini arzulayıp, birincisinden “âh!” etmişti.</p>

    <p class="a_Paragraf_E">Kaldırdın kaşlarını yukarı, gözlerinde yıldırımlar çaktı;</p>

    <p class="a_Paragraf_E">“Cehennem de olsa beka isterim!” dedin.</p>

    <p class="a_Paragraf_E">“Cehennem de olsa beka isterim!”</p>
  </div>
</body>
</html>
