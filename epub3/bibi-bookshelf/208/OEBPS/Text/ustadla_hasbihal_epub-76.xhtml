<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-76</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-74">RIZKINI SEN Mİ VERİYORSUN?</p>

    <p class="a_Paragraf_E">Merhametin ve şefkatin sadece insanlara karşı değildi.</p>

    <p class="a_Paragraf_E">Yüceler Yücesi Mevla’nın yarattığı tüm canlılar merhamet ve şefkat görmeliydiler.</p>

    <p class="a_Paragraf_E">Talebelerini yanına çağırdın ve;</p>

    <p class="a_Paragraf_E">“Ben tesbihatımla meşgul olacağım, siz gidip gezin” dedin.</p>

    <p class="a_Paragraf_E">Onlar ayrıldılar yanından ve dere tepe gezdiler.</p>

    <p class="a_Paragraf_E">Bu gezi sırasında içlerinden biri(Molla Hamid) bir kertenkele öldürmüştü.</p>

    <p class="a_Paragraf_E">Dönüşte, nerelere gittiklerini, neler yaptıklarını anlatırlarken, bir kertenkele öldürdüklerini söyleyince, çok üzülmüştün.</p>

    <p class="a_Paragraf_E">Rikkatine dokunmuştu.</p>

    <p class="a_Paragraf_E">“Evini harap etmişsin!” dedin.</p>

    <p class="a_Paragraf_E">Molla Hamid, “Ama Seyda!” dedi…</p>

    <p class="a_Paragraf_E">“Bizim oralarda, yedi kertenkele öldürmenin bir hac sevabı kazandıracağını söylerler.”</p>

    <p class="a_Paragraf_E">“Otur bakalım karşıma” dedin. “Otur da konuşalım, kim haklı kim haksız?”</p>

    <p class="a_Paragraf_E">Sonra sordun:</p>

    <p class="a_Paragraf_E">“O hayvan sana taarruz etti mi?”</p>

    <p class="a_Paragraf_E">“Hayır!” dedi Molla Hamid.</p>

    <p class="a_Paragraf_E">“Elinden bir şeyini aldı mı?” diye sordun.</p>

    <p class="a_Paragraf_E">Yine “Hayır!”</p>

    <p class="a_Paragraf_E">“Peki, o hayvanın rızkını sen mi veriyorsun?”</p>

    <p class="a_Paragraf_E">Cevap yine “Hayır!”dı.</p>

    <p class="a_Paragraf_E">Üst üste soruyordun sorularını.</p>

    <p class="a_Paragraf_E">“Senin mülkünde, arazinde mi geziyordu?”</p>

    <p class="a_Paragraf_E">Molla Hamid, söyleyecek söz bulamıyordu. Yine “Hayır!” dedi.</p>

    <p class="a_Paragraf_E">“Sen mi yarattın?”</p>

    <p class="a_Paragraf_E">“Hayır!”</p>

    <p class="a_Paragraf_E">“Bu hayvanların niçin yaratıldıklarını, yani fıtrî vazifelerini biliyor musun?”</p>

    <p class="a_Paragraf_E">Sustu Molla Hamid. Sükût etti. Verecek bir cevabı yoktu.</p>

    <p class="a_Paragraf_E">Ve; sert ama ders verir cümlelerle:</p>

    <p class="a_Paragraf_E">“Bu hayvanı yaratan Hâlık senin öldürmen için mi yaratmış? Sana kim dedi öldür diye? Bu hayvanların yaratılışında binlerle hikmet vardır. Bu hikmetler saymakla bitmez. Onu öldürmekle hata etmişsin.”</p>

    <p class="a_Paragraf_E">Ve verilecek en doğru cevap:</p>

    <p class="a_Paragraf_E">“Evet!”ti.</p>
  </div>
</body>
</html>
