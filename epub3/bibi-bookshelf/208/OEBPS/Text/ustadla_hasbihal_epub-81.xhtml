<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-81</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-79">NAMAZIN HESABINI ALLAH BENDEN SORAR</p>

    <p class="a_Paragraf_E">Yıl bin dokuz yüz yirmi beş.</p>

    <p class="a_Paragraf_E">Van’dan almışlardı seni.</p>

    <p class="a_Paragraf_E">Öz yurdundan sürgüne gönderiyorlardı.</p>

    <p class="a_Paragraf_E">Batı Anadolu’ya götürüyorlardı.</p>

    <p class="a_Paragraf_E">Doğduğun yerler geride kalmıştı.</p>

    <p class="a_Paragraf_E">Erzurum’un Pasinler Kazası’nın Korucuk Köyü’ne getirmişlerdi bir kafileyle.</p>

    <p class="a_Paragraf_E">Burada bir müddet konaklayacaktınız ve yola devam edecektiniz.</p>

    <p class="a_Paragraf_E">Kafilenin içerisinde şeyhler, hocalar, ağalar, seyyidler ve sen vardın.</p>

    <p class="a_Paragraf_E">Gözlerin ışık kaynağı gibi parlıyordu.</p>

    <p class="a_Paragraf_E">Sakalın yoktu.</p>

    <p class="a_Paragraf_E">Başında ise sarığın vardı.</p>

    <p class="a_Paragraf_E">Aylardan Ramazan’dı.</p>

    <p class="a_Paragraf_E">Seni kimseyle görüştürmüyorlardı.</p>

    <p class="a_Paragraf_E">Korucuk köylüleri özellikle kışın şiddetinden dolayı sana elbise hususunda yardım etmek istiyorlardı.</p>

    <p class="a_Paragraf_E">“Kardeşim!” diyordun gelenlere.</p>

    <p class="a_Paragraf_E">“Bana dua edin. Bu hususu sonra düşünürüz.”</p>

    <p class="a_Paragraf_E">Sonra Korucuklu Münir Bakan geldi konakladığınız yere (Kahvehaneye).</p>

    <p class="a_Paragraf_E">İçeride Van Müftüsü vardı.</p>

    <p class="a_Paragraf_E">“Ben!” dedi.</p>

    <p class="a_Paragraf_E">“Şeyh Hazretlerini görmek istiyorum.”</p>

    <p class="a_Paragraf_E">Kahvehanenin içinde küçük oda gibi bir yer vardı. Orada kıbleye dönmüş okuyordun.</p>

    <p class="a_Paragraf_E">Öyle lahuti bir sedan vardı ki, bu ses kara taşı bile delerdi.</p>

    <p class="a_Paragraf_E">Münir Bakan, “Şeyhim!” dedi.</p>

    <p class="a_Paragraf_E">“Çamaşırlarınızı almaya geldim.”</p>

    <p class="a_Paragraf_E">“Okumanı bıraktın Münir Bakan’a döndün.</p>

    <p class="a_Paragraf_E">“Kardeşim, bu kış günü çamaşırlar kurur mu? Bu zahmetli bir iştir.”</p>

    <p class="a_Paragraf_E">Üzülmüştü Münir Bakan.</p>

    <p class="a_Paragraf_E">“Hiç olmazsa bir çorabınızı veya mendilinizi verin. Size hizmet etmek istiyoruz.” dedi.</p>

    <p class="a_Paragraf_E">“Tamam!” dedin. Hepsini kabul ettim.”</p>

    <p class="a_Paragraf_E">Hemen ayakkabılarını çıkardı, yanına diz çöktü.</p>

    <p class="a_Paragraf_E">Omuzlarını tuttun. “Kardeşim, sen burada üşürsün!” dedin.</p>

    <p class="a_Paragraf_E">Sonra okumaya devam ettin.</p>

    <p class="a_Paragraf_E">Korucuklu Münir Bakan içinden; “Acaba okuduğu nedir?” diye geçirmişti.</p>

    <p class="a_Paragraf_E">“Bir münâcâttır. Bu münâcâtı okuyorum. Milletin başından büyük bir belayı defedecek. Çünkü kopan bu felaket cehenneme denk bir ateştir. Bu Hazret-i Hüseyin Efendimiz’in evradıdır. Bu Zeynel Abidin Hazretlerinden rivayet edilmiştir. Bu duayı okuyorum. Ben durduğum yerde sen ‘amin’ diyeceksin.” dedin.</p>

    <p class="a_Paragraf_E">Münir, hayretler içindeydi.</p>

    <p class="a_Paragraf_E">O sadece içinden geçirmişti, merakını sesli dile getirmemişti, ama sen onun bütün merakını gidermiştin, bir de duana ortak etmiştin.</p>

    <p class="a_Paragraf_E">Bundan büyük şeref olur muydu?</p>

    <p class="a_Paragraf_E">Duanın bitmesini bekledi.</p>

    <p class="a_Paragraf_E">O sırada bir başçavuş ile bir zabit vekili gelip ziyaret ettiler.</p>

    <p class="a_Paragraf_E">Sonra sana bir çift lastik ayakkabı getirdi Korucuklu Münir. Ve eve iftara davet etti.</p>

    <p class="a_Paragraf_E">İftar yaklaşınca sofrayı kurdu. Allah ne verdiyse bununla iftar edilecekti.</p>

    <p class="a_Paragraf_E">Sen bir kap yoğurt istedin. Elinde de bir bohçan vardı, onu açıp yiyecektin.</p>

    <p class="a_Paragraf_E">Korucuklu Münir, Van Müftüsü’ne döndü ve:</p>

    <p class="a_Paragraf_E">“Yoksa,Üstad bizim yemeklerden şüphelendi mi? Rençberin kisbi helaldir!” dedi.</p>

    <p class="a_Paragraf_E">Sofrada biraz pirinç ve sütten yapılmış bir sütlaç vardı.</p>

    <p class="a_Paragraf_E">“Kardeşim!” dedin..</p>

    <p class="a_Paragraf_E">“Bunu farelerden muhafaza edin. Sahurda yiyelim.”</p>

    <p class="a_Paragraf_E">Münir ise bir yandan yemekler için sen para vereceksin diye korkudan tir tir titriyordu.</p>

    <p class="a_Paragraf_E">Çünkü adeta içeceğin suyun bile parasını veriyordun.</p>

    <p class="a_Paragraf_E">Hiçbir şeyi karşılığını vermeden almıyordun.</p>

    <p class="a_Paragraf_E">Çocukluğundan beri hiç, ama hiç minnet altına girmemiştin.</p>

    <p class="a_Paragraf_E">Korucuklu Münir kendi ayağındaki yeni bir çift lastiği gösterip,</p>

    <p class="a_Paragraf_E">“Üstadım, ben sizin ayakkabılarınızı giyeyim. Siz de benim bu yeni ayakkabılarımı giyersiniz.” dedi utana sıkıla.</p>

    <p class="a_Paragraf_E">Tebessüm ettin: “Kardeşim, sen namaz kılarsın, ayakların su çeker. Namazın hesabını Allah benden sorar.” diye cevap verdin.</p>

    <p class="a_Paragraf_E">Baktın, yine üzülecekti Korucuklu Münir. Onu üzmek istemedin, ama kaideni de bozmak istemiyordun.</p>

    <p class="a_Paragraf_E">Sonra döndün yanındakilere, ayakkabının fiyatını sordun.</p>

    <p class="a_Paragraf_E">Cebinden bir miktar para çıkarıp, ayakkabının değeri miktarınca parayı Korucuklu Münir’e vererek ayakkabıyı satın aldın.</p>

    <p class="a_Paragraf_E">Ve “Kardeşlerim!” dedin..</p>

    <p class="a_Paragraf_E">“Sakın korkmayın. Başımıza gelen bu felaketler geçicidir. Yalnız dikkat edeceğiniz bir nokta var, ondan korkun. Çocuklarınızı okutun. Yoksa bu din elinizden tez çıkar.”</p>
  </div>
</body>
</html>
