<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-124</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-122">MANEVİ ATOM BOMBASI</p>

    <p class="a_Paragraf_E">“Risale-i Nurlar kıyamete kadar devam edecektir!” diyordun tâ yürekten gelen bir sesle.</p>

    <p class="a_Paragraf_E">Ve “Dünya devletleri bunu kanun olarak kullanacaklardır!”</p>

    <p class="a_Paragraf_E">“Sizden soruyorum!” dedin ses tonunu sertleştirerek:</p>

    <p class="a_Paragraf_E">Sizden soruyorum, koca Çin’i ve Balkanlar’ı yutan bir ejderha Türkiye’ye neden bir şey yapamıyor?”</p>

    <p class="a_Paragraf_E">Ve cevabını yine kendin veriyordun herkese şevk veren cümlelerle.</p>

    <p class="a_Paragraf_E">“Çünkü,” diyordun…</p>

    <p class="a_Paragraf_E">“Çünkü, Kur’an-ı Kerim’in bu zamandaki hakiki tefsiri olan Risale-i Nur’un sayesinde.”</p>

    <p class="a_Paragraf_E">O sırada sohbetinde bulunan Bayram Yüksel,</p>

    <p class="a_Paragraf_E">“Acaba Risale-i Nur koca Rusya’yı nasıl durduracak?” diye geçirdi içinden.</p>

    <p class="a_Paragraf_E">Sanki içinden geçenleri okumuştun talebenin.</p>

    <p class="a_Paragraf_E">“Bakın, bir Miralay talebem gitti, Onuncu Söz’ü habbeciklerle Şark’ta neşretti. Rusya’nın önünü aldı.” dedin…</p>

    <p class="a_Paragraf_E">İkna olmamıştı Bayram Yüksel.</p>

    <p class="a_Paragraf_E">Yine içinden geçirdi: “Onuncu Söz, elli altmış nüsha kitap. Nasıl koskoca Rusya’nın önünü alacak?”</p>

    <p class="a_Paragraf_E">Gülümsedin.</p>

    <p class="a_Paragraf_E">Akıllardaki şüpheler ve sorular bitecek gibi değildi.</p>

    <p class="a_Paragraf_E">Ama hiçbiri hiçbir sorusunu ve şüphesini açıktan soramıyordu sana.</p>

    <p class="a_Paragraf_E">Sohbet ederken açıklıyordun herkesin aklındakileri bir bir.</p>

    <p class="a_Paragraf_E">“Esas manevi atom bombası Risale-i Nur’dur!” dedin.</p>

    <p class="a_Paragraf_E">“Risale-i Nur, onların atomundan daha üstündür. Sizler korkmayın. Telaş etmeyin. Türkiye’de Risale-i Nur var, Ruslar giremez!”</p>
  </div>
</body>
</html>
