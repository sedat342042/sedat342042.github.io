<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-39</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-37">MEDRESEMİN PLANINI YAPIYORUM!</p>

    <p class="Siir_E" xml:lang="tr-TR">Sabır bir büyülü derman, arkasında iman,<br/>
    Sabretmeyenin hali hicran üstüne hicran!<br/>
    Her şeyde var bir usul, sabır da zafere yol,<br/>
    Sık dişini azıcık, kurtulanlarla kurtul. (***)</p>

    <p class="a_Paragraf_E">“Sabır bir büyülü derman, arkasında iman” diyor söz sultanımız, büyüğümüz.</p>

    <p class="a_Paragraf_E">Sen tüm hayatın boyunca sabrettin, dayandın, direndin.</p>

    <p class="a_Paragraf_E">İstanbul’da kalmanın şartları ağırlaşmıştı.</p>

    <p class="a_Paragraf_E">Yıl bin dokuz yüz on!</p>

    <p class="a_Paragraf_E">Yanında iki taleben vardı.</p>

    <p class="a_Paragraf_E">Karadeniz’den vapur yoluyla Van’a gitmekti muradın.</p>

    <p class="a_Paragraf_E">Yol uzun, zaman az, yapılacak iş çok idi.</p>

    <p class="a_Paragraf_E"><span class="italik_E" xml:lang="tr-TR">“İnsan bir mesut zalim, insan bir mağrur cahil,</span></p>

    <p class="a_Paragraf_E"><span class="italik_E" xml:lang="tr-TR">Tekne kırık, su azgın ve kayıklarda sahil.”(NFK)</span></p>

    <p class="a_Paragraf_E">Önce Tiflis’e uğradın.</p>

    <p class="a_Paragraf_E">Şeyh Sanan Tepesi’nden etrafı seyrediyordun.</p>

    <p class="a_Paragraf_E">Hayalinde gelecek, gözlerinde ümit vardı.</p>

    <p class="a_Paragraf_E">Burnunun dibini görmekten âciz nice insan vardı etrafında.</p>

    <p class="a_Paragraf_E">Bunlardan biri yanına yaklaştı.</p>

    <p class="a_Paragraf_E">Görünürde bir Rus polisiydi.</p>

    <p class="a_Paragraf_E">Dedi: “Niye böyle dikkat ediyorsun?”</p>

    <p class="a_Paragraf_E">Dedin: “Medresemin planını yapıyorum!”</p>

    <p class="a_Paragraf_E">Dedi: “Nerelisin?”</p>

    <p class="a_Paragraf_E">“Bitlisliyim!” dedin.</p>

    <p class="a_Paragraf_E">“Ama,” dedi, “Burası Tiflis!”</p>

    <p class="a_Paragraf_E">“Bitlis, Tiflis birbirinin kardeşidir.” dedin.</p>

    <p class="a_Paragraf_E">Şaşırdı Rus polisi, almadı aklı. “Ne demek bu?” dedi heyecanla.</p>

    <p class="a_Paragraf_E">“Asya’da,” dedin…</p>

    <p class="a_Paragraf_E">“Asya’da âlem-i İslam’da üç nur birbiri arkasından inkişafa başlıyor. Sizde ise birbiri üstüne üç zulmet inkişafa başlayacaktır. Şu istibdat perdesi yırtılacak, geri çekilecek, ben de gelip burada medresemi yapacağım.”</p>

    <p class="a_Paragraf_E">Rus polisi güldü.</p>

    <p class="a_Paragraf_E">“Heyhat!” dedi…</p>

    <p class="a_Paragraf_E">“Heyhat! Şaşarım senin ümidine!”</p>

    <p class="a_Paragraf_E">“Ben de şaşarım senin aklına!” dedin şımarık Rus polisine.</p>

    <p class="a_Paragraf_E">“Bu kışın devamına ihtimal verebilir misin? Her kışın bir baharı, her gecenin bir gündüzü vardır.”</p>

    <p class="a_Paragraf_E">“Ama!” dedi, polis, “İslam parça parça olmuş.”</p>

    <p class="a_Paragraf_E">Düşündün. Acı acı gülümsedin. Zahire bakınca öyle görünüyordu.</p>

    <p class="a_Paragraf_E">“Hayır!” dedin…</p>

    <p class="a_Paragraf_E">“Onlar tahsile gitmişler. İşte Hindistan, İslam’ın kabiliyetli bir veledidir; İngiliz lisesinde çalışıyor. Mısır, İslam’ın zeki bir mahdumudur. İngiliz Siyasal Bilgiler Fakültesinde ders alıyor. Kafkas ve Türkistan, İslam’ın iki bahadır oğullarıdır. Rus Mekteb-i Harbiyesinde talim ediyorlar.</p>

    <p class="a_Paragraf_E">Yahu şu asilzade evlat, diplomalarını aldıktan sonra, her biri bir kıta başına geçecek. Muhteşem ve adaletli büyükleri olan İslamiyet’in bayrağını büyük ve olgun ufuklarda dalgalandırmakla, Kader-i Ezeli’nin nazarında feleğin inadına, insanlar, Hikmet-i Ezeliye’nin sırrını ilan edecektir.”</p>

    <p class="a_Paragraf_E">Rus polisi söyleyecek bir söz bulamadı.</p>

    <p class="a_Paragraf_E">Neyi nasıl söylesin ki?</p>

    <p class="a_Paragraf_E">Tüm Şark’taki ve İstanbul’daki ulemayı ilzam eden sendin?</p>

    <p class="a_Paragraf_E">Sen zamanın bediî idin,</p>

    <p class="a_Paragraf_E">Sen Bediüzzaman!</p>

    <p class="a_Paragraf_E">Sen, İstibdad’ın Garibü’z-zamanı,</p>

    <p class="a_Paragraf_E">Sen, Meşrutiyet’in Bediüzzamanı,</p>

    <p class="a_Paragraf_E">Sen Asrın Müctehidi,</p>

    <p class="a_Paragraf_E">Sen gönüllerin Üstadı!</p>
  </div>
</body>
</html>
