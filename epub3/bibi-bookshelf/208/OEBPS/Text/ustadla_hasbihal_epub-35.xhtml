<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-35</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-33">BU ZÂT BENDEN DAHA AKILLI</p>

    <p class="Siir_E" xml:lang="tr-TR">“Izdırap, yalnız kaldığım anlardaki dostum.<br/>
    Ruhumu saran hafakan, kafamda yanan kor.<br/>
    Gürleyeyim dedim yıldırımlar gibi…sustum…<br/>
    Yanıp da dışa sızdırmamak doğrusu çok zor.” (***)</p>

    <p class="a_Paragraf_E">Kendileri akıldan yoksun olan başka milletin çocukları seni Topbaşı Akıl Hastanesi’ne sevk etmişlerdi.</p>

    <p class="a_Paragraf_E">Muayene eden doktora:</p>

    <p class="a_Paragraf_E">“Ey tabip efendi!” demiştin.</p>

    <p class="a_Paragraf_E">“Sen dinle, ben söyleyeceğim. Cinnetime bir delil daha senin eline vereceğim. O da sual sorulmadan verilen cevaptır.</p>

    <p class="a_Paragraf_E">Antika bir divanenin sözünü dinlemeyi şüphesiz arzu edersin. Muayenemi muhakeme suretinde istiyorum. Senin vicdanın da hakem olsun. Tabibe tıp dersi vermek fuzuliliktir. Ama illetin teşhisine yardım edecek noktaları anlatmak hastanın vazifesidir. Hem de istikbal sizi tekzip etmemek için elbet dinlemeniz lazımdır.”</p>

    <p class="a_Paragraf_E">Doktor şaşkın bakışlarla seni dinliyordu.</p>

    <p class="a_Paragraf_E">“Kimdir bu?” diyordu kendi kendine!</p>

    <p class="a_Paragraf_E">“Bu zat benden daha akıllı!”</p>

    <p class="a_Paragraf_E">Ama yine de o dinlemeye, sen açıklamaya devam ettin.</p>

    <p class="a_Paragraf_E">“Ey tabip efendi!” dedin…</p>

    <p class="a_Paragraf_E">“Şu dört noktayı nazara alın:</p>

    <p class="a_Paragraf_E">Birincisi: Ben Şark’ın dağlarında büyümüşüm. Kaba olan ahvalimi o yerlerin terazisiyle tartmalısınız. Hassas olan medeni İstanbul mizanıyla tartmamalısın. Öyle yaparsanız, bir maden-i saadetimiz olan İstanbul’dan önümüze sed çekmiş olursunuz. Hem de ekseri hemşehrilerimi tımarhaneye sevk etmen gerekir. Zira Anadolu’da en revaçta olan, ahlak; cesaret, izzet-i nefis, salabet-i diniye, muvafakat-ı kalb ve lisandır. Medeniyette nezaket denen işler, onlarca dalkavukluktur.</p>

    <p class="a_Paragraf_E">İkincisi: Benim elbisem gibi ahval ve ahlakım da diğerlerine muhaliftir. Hak ve nefs’ül-emri mihenk itibar ediniz. Zamanın ve âdetlerin revaç ettiği bazı kötü ahlakı, görenek vasıtasıyla numune-i imtisal olmuş ölçü kabul etmeyiniz. “Neme lazım, başkası düşünsün!” feryad-ı meyyitanesi yerine, ben derim ki; “Müslüman’ım, İslamiyet cihetine manen memurum ve sadakatle mükellefim. Millete, din ve devlete faydalı olan bir şeyi düşüneceğim.”</p>

    <p class="a_Paragraf_E">Üçüncüsü: Şâz(kurala uymayan) ve nadir olarak, istidad-ı zamanın fevkinde çok kimseler gelip geçmiştir. İnsanlar, başlangıçta onlara delilik veya abes isnat etmişler. Sonradan sihir veya harikaya hamletmişler. Birinci ve ikinci noktanın arasında olan tezat, cinnetime hükmeden zevatın delil ve müddealarında (iddia ettikleri şey) olan tezada işarettir ve imadır. Zira ef’alleriyle (işler, ameller) demişler: “Divanedir, çünkü her müşkül meselelere cevap veriyor.” Böyle delil getiren elbette delidir.</p>

    <p class="a_Paragraf_E">Dördüncüsü ise: Asabi adam, hususan benim gibi sinirli bir kimsenin telaş ve hiddet etmesi zaruridir. Bahusus bir fikr-i aliyeyi, yani İslam hürriyetini on beş sene zihninde taşıyan ve bilfiil ona yakın olduğu bir zaman, yani bir inkılab-ı azim ile kendini tehlikede görse, temaşasından (seyrinden, gezintisinden) mahrum kalsa, nasıl telaş ve hiddet etmesin. Hem de benden daha divane zaptiye nazırıdır. Zira benden daha hiddetlidir. Hem de bu geçici deliliğe müptela olmayan binde birdir.”</p>

    <p class="a_Paragraf_E">Doktor pür dikkat ve ağzını açmadan seni dinliyordu.</p>

    <p class="a_Paragraf_E">Söylediğin her sözü hayranlıkla dinliyor, bazı yerleri not alıyordu.</p>

    <p class="a_Paragraf_E">Acaba tabip kimdi?</p>

    <p class="a_Paragraf_E">Bir an düşündü. “Tabip ben miyim, yoksa karşımdaki kişi mi?”</p>

    <p class="a_Paragraf_E">Ve sen konuşmanın devamında, şekl-i garip olduğunu, İstanbul’a geliş gayeni, buradaki ulema ile olan münazaralarını anlattıkça doktorun hayreti artıyordu.</p>

    <p class="a_Paragraf_E">Muayene sonunda doktorun raporunda:</p>

    <p class="a_Paragraf_E">“Eğer Bediüzzaman’da zerre kadar mecnunluk eseri varsa, dünyada akıllı adam yoktur.” yazıyordu.</p>
  </div>
</body>
</html>
