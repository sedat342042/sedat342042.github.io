<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-88</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-86">ZAMAN, TARİKAT ZAMANI DEĞİL</p>

    <p class="a_Paragraf_E">“Yıl 1953…</p>

    <p class="a_Paragraf_E">İstanbul’un fethinin 500. yıldönümü.</p>

    <p class="a_Paragraf_E">Aylardan Ramazan,</p>

    <p class="a_Paragraf_E">İkindiye yakın bir zaman.</p>

    <p class="a_Paragraf_E">Çarşamba’ya yakın bir yerde oturuyordun.</p>

    <p class="a_Paragraf_E">Talebelerinden Abdurrahman, İzmir’den kalkıp gelmiş ve senin izini bulmanın sevinci ve heyecanıyla kapıyı çalmıştı.</p>

    <p class="a_Paragraf_E">Hizmetinde bulunanlardan bir taleben geldi. Kapı aralığından Abdurrahman’a, senin çok yorgun olduğunu söyleyerek sert bir şekilde kapıyı kapadı.</p>

    <p class="a_Paragraf_E">Abdurrahman gençti, güçlüydü.</p>

    <p class="a_Paragraf_E">Kapıyı zorladı ve kapı açıldı.</p>

    <p class="a_Paragraf_E">“Yahu, sizin hakkınız kadar, benim de burada hak­kım var, beklerim. Üstadımız, istirahattan sonra müsaade ederlerse kalırım.” dedi ve içeriye girdi. Sen ise uyanmış ve gözlerin kapalı istirahat ediyordun. Abdurrahman, ses çıkarmadan çok az bir zaman kaldı ve ayrıldı. Kapıyı açıp almak istemeyen arkadaşa: “Zaten siz be­ni istemiyordunuz. Uyanınca selam ve hürmetlerimi söyleyin. Dualarını, beklediğimi söylersiniz” dedi.</p>

    <p class="a_Paragraf_E">Kısa bir istirahattan sonra yanında bulunanlara, “Kim geldi?” diye sorduğunda</p>

    <p class="a_Paragraf_E">“İzmir’den Abdurrahman geldi.” dediler.</p>

    <p class="a_Paragraf_E">Hidetlendin: “Onu niye bıraktınız, onunla konuşacaklarım vardı; şimdi gidin, bulun, hemen getirin!” dedin.</p>

    <p class="a_Paragraf_E">Bir telaş bir telaş.</p>

    <p class="a_Paragraf_E">Tüm talebelerin seferber olmuşlardı.</p>

    <p class="a_Paragraf_E">Herkes yana yakıla Abdurrahman’ı arıyordu.</p>

    <p class="a_Paragraf_E">Yatsıya yakın Beyazıt Camisi’nde bir genç tanıdı Abdurrahman’ı ve: “Ağabey, nerelerdesiniz? Sizi bulmak için hepimiz seferber olduk; ayaklarımıza kara sular indi” diyerek senin yanına getirdi.</p>

    <p class="a_Paragraf_E">Abdurrahman yanına gelince elini öptü.</p>

    <p class="a_Paragraf_E">Sarıldın ona: “Seni merak etmiştim, çünkü başından bir hadise geçti, korktun mu?” dedin.</p>

    <p class="a_Paragraf_E">“Duanız bereketiyle korkmadım.” dedi. Sevindin.</p>

    <p class="a_Paragraf_E">“Amma daima müteyakkız olun, teenni ile hareket edin, bizim saklı gizli bir şeyimiz yok. Yolumuz belli. Hizmet etmek istediğimiz belli. Biliyorsun, ben gece kimseyi kabul etmem. Fakat seni merak etmiştim.” diyerek Abdurrahman’a teselli verdin.</p>

    <p class="a_Paragraf_E">O sırada Abdurrahman’ın dükkanı, evi sekiz polis tarafından basıl­mıştı. Sen dahil 84 kişi mahkemeye verilmişti.</p>

    <p class="a_Paragraf_E">O gün neşeliydin.</p>

    <p class="a_Paragraf_E">İstanbul’un fetih resmî geçidini takip ettin.</p>

    <p class="a_Paragraf_E">Sanki o mübarek günü yeniden yaşıyordun.</p>

    <p class="a_Paragraf_E">Abdurrahman ertesi gün, tekrar ziyaretine geldi. Yanında Abdulmuhsin vardı. Abdulmuhsin’e dönerek, şaka yollu: “Keçeli, sen Risale-i Nurları polislere teslim ettin. Abdurrahman kardeşimizde hiç bula­madılar.” dedin.</p>

    <p class="a_Paragraf_E">Abdulmuhsin mahcup olmuştu.</p>

    <p class="a_Paragraf_E">Yanakları kızardı ve başını hafifçe öne eğdi.</p>

    <p class="a_Paragraf_E">Bir aralık Abdurrahman: “Üstadım, İzmir’de pek çok ehl-i tarik var. Çoğu da bozuk bir tutum içerisindeler. Gerçi biz Telvihat-ı Tısa’yı müsaa­delerinizle teksir edip lüzumlu yerlere verdik. Bir de zat-ı âlilerinden tarikat hakkındaki fikirlerinizi dinlemek istiyoruz.” de­di.</p>

    <p class="a_Paragraf_E">Yavaşça yerinden doğruldun. Abdurrahman’a doğru döndün ve:</p>

    <p class="a_Paragraf_E">“Evvela sana gelince mensup olduğun zattan ayrılma!” dedin.</p>

    <p class="a_Paragraf_E">“Hatta, se­ni kovsa devam et. Bundan kırk yıl kadar evvel Şeyh Esad Efendi kardeşim bana geldi,</p>

    <p class="a_Paragraf_E">‘Kardeşim Said, tuttuğun bu yolu tarikatla birlikte devam eder­sen zamanın imam veya reisi olursun.” dedi.</p>

    <p class="a_Paragraf_E">‘Cevaben dedim: Kardeşim, öyle bir zaman gelecek ki, iman adet kabilinden sallantıda olacak, biz -tarikat bir tarafa- hepimiz, bugünden tezi yok imani hüccetlerin gönüllerde yerleşmesi için birleşirsek o zaman en faydalı, en lüzumlu vazifemizi yerine getirmiş oluruz.’</p>

    <p class="a_Paragraf_E">Ve tarikatin luzum veya adem-i lüzumunu şöyle anlattın: “Kardeşim, öyle bir mürşid bul ki, hayatında Kur’ân-ı azimüşşan ve Peygamberimiz (s.a.v.)’in mübarek sözlerine ittiba edip, gayrı en küçük bir bidat işlememiş olsun. Böyle bir zatı bul da beraber intisab edelim. Ben ehl-i tarika muarız değilim. Benim on üç tariktan iznim var. Fakat bugüne kadar en yakınlarımın hiçbiri­sine tarikat dersi vermedim. Zamanımız onun zamanı değil...”</p>

    <p class="a_Paragraf_E">Ey zamanımızın büyük Üstadı!</p>

    <p class="a_Paragraf_E">Ey mana ordularının büyük kumandanı!</p>

    <p class="a_Paragraf_E">Kahraman ve mücahit Bediüzzaman!</p>

    <p class="a_Paragraf_E">Söylediği ve söyleyeceği her şeyi tam zamanında ve tam yerinde söyleyen söz sultanı!</p>

    <p class="a_Paragraf_E">Söyleyeceğini söylemiştin.</p>

    <p class="a_Paragraf_E">Orada bulunan herkes alacağı dersi almıştı.</p>

    <p class="a_Paragraf_E">O sırada Abdulmuhsin Alev söze karıştı:</p>

    <p class="a_Paragraf_E">“Ben tarikatın en yüksek mertebesinde olmaktansa Risale-i Nur’un en geride kalan, Kur’ân-ı Kerim’e hizmet eden bir talebe kal­mayı tercih ederim.” dedi.</p>

    <p class="a_Paragraf_E">Ayağa kalktın: “Bize,” dedin…</p>

    <p class="a_Paragraf_E">“Bize, kemmiyet lâzım değil, keyfiyet lâzımdır.”</p>
  </div>
</body>
</html>
