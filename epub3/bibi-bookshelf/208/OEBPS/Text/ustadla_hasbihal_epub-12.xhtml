<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-12</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-10">HARAMDAN KAÇIŞ, HELALE SIĞINIŞ</p>

    <p class="a_Paragraf_E">Hocan Seyyid Nur Muhammed, senin kabiliyetinden ve mertliğinden çok memnundu.</p>

    <p class="a_Paragraf_E">Seni seviyor, senin geleceğini çok parlak görüyordu.</p>

    <p class="a_Paragraf_E">Biliyordu bir gün dünyaya nam salacak bir yiğit olacağını.</p>

    <p class="a_Paragraf_E">Sen zamanın bedii olacaktın.</p>

    <p class="a_Paragraf_E">Sen Büyük Üstad, Bediüzzaman!</p>

    <p class="a_Paragraf_E">Seni daha yakından tanıma arzusu vardı içinde.</p>

    <p class="a_Paragraf_E">Birkaç talebesiyle beraber altı yedi saatlik mesafedeki Nurs Köyü’ne, aileni ziyarete geldiler.</p>

    <p class="a_Paragraf_E">Sende bir farklılık vardı,</p>

    <p class="a_Paragraf_E">Sende bir başkalık.</p>

    <p class="a_Paragraf_E">Nerden geliyordu bu başkalık ve asalet?</p>

    <p class="a_Paragraf_E">Bu asilliğin kaynağı neydi?</p>

    <p class="a_Paragraf_E">Kimdi bu civanmert delikanlıyı yetiştiren baba ve kahraman anne?</p>

    <p class="a_Paragraf_E">“Biz!” dediler, Nurs Köyü’ne gelince annen Nuriye Hanım’a;</p>

    <p class="a_Paragraf_E">“Biz, Sofi Mirza’yı görmek istiyoruz!”</p>

    <p class="a_Paragraf_E">Sofi Mirza evde yoktu. Çifte gitmişti evinin rızkını kazanmak için.</p>

    <p class="a_Paragraf_E">Ama buyur etti Nuriye Hanım uzaklardan gelen misafirleri evinin önündeki ağacın altına serdiği hasıra.</p>

    <p class="a_Paragraf_E">“Biraz dinlenin.” dedi. “Az sonra evimin efendisi gelir.”</p>

    <p class="a_Paragraf_E">Baban, Sofi Mirza, önüne kattığı ağızları bağlı iki inek ve iki öküzle çıkageldi bir müddet sonra.</p>

    <p class="a_Paragraf_E">Getirdiği hayvanların ağzı bağlıydı.</p>

    <p class="a_Paragraf_E">Oysaki ne harman mevsimi ne de hasat zamanıydı.</p>

    <p class="a_Paragraf_E">“Bizim köyde de hayvanların ağzını harman zamanı, mahsulleri yememeleri için bağlarlar!” dedi, Hocan Seyyid Nur Muhammed.</p>

    <p class="a_Paragraf_E">“Ama şimdi hem harman zamanı değil, hem de hayvanlar harmanda değil!”</p>

    <p class="a_Paragraf_E">Sofi Mirza mahcup,</p>

    <p class="a_Paragraf_E">Sofi Mirza Allah korkusundan tir tir titreyerek:</p>

    <p class="a_Paragraf_E">“Efendim,” dedi.</p>

    <p class="a_Paragraf_E"><span class="italik_E" xml:lang="tr-TR">“Efendim, bizim tarla biraz uzaktır. Yolda gelirken birçok kimsenin tarla ve mahsulünden geçerek geliyorum. Eğer bu hayvanların ağzı bağlı olmazsa, başkalarının mahsullerinden yeme ihtimalleri var. Bu sebepten, ekmeğimize haram lokma karışmaması için böyle yapıyorum!”</span></p>

    <p class="a_Paragraf_E">Haramdan kaçış, helale sığınış…</p>

    <p class="a_Paragraf_E">Yüksek ahlak ve zirveler ötesi fazilet.</p>

    <p class="a_Paragraf_E">Kıl kadar ince hesap ve kul hakkına riayet.</p>

    <p class="a_Paragraf_E">Baban Sofi Mirza’nın sapasağlam, dipdiri inancı.</p>

    <p class="a_Paragraf_E">Ve Annen...</p>

    <p class="a_Paragraf_E">Nuriye Nursi Hanımefendi.</p>

    <p class="a_Paragraf_E">Hanımefendilerin en temizi.</p>

    <p class="a_Paragraf_E">Gül devri hanımlarının asrımızdaki iz düşümü.</p>

    <p class="a_Paragraf_E">Hanımefendilerin en soylusu.</p>

    <p class="a_Paragraf_E">Asillerin asalet dilendiği iffet âbidesi.</p>

    <p class="a_Paragraf_E">“Peki siz!” dedi Seyyid Nur Mehmet annene;</p>

    <p class="a_Paragraf_E">“Siz bu çocuğu nasıl yetiştirdiniz?”</p>

    <p class="a_Paragraf_E">Annen gözlerini yere indirdi.</p>

    <p class="a_Paragraf_E">Edep ve iffet içerisinde sözlerine başladı.</p>

    <p class="a_Paragraf_E">“Ben,” dedi…</p>

    <p class="a_Paragraf_E">“Ben Said’e hamile kalınca, abdestsiz yere basmadım. Said, dünyaya gelince de, bir gün olsun onu abdestsiz emzirmedim.”</p>

    <p class="a_Paragraf_E">Baban kutup, annen zirve!</p>

    <p class="a_Paragraf_E">Ne mutlu sana soyun nurlu!</p>

    <p class="a_Paragraf_E">Ne mutlu sana yolun nurlu!</p>
  </div>
</body>
</html>
