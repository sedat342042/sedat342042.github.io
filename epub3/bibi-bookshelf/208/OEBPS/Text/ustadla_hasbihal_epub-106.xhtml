<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-106</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-104">BEN BİR HİÇİM</p>

    <p class="a_Paragraf_E">Ankara’ya geliyordun,</p>

    <p class="a_Paragraf_E">Gölbaşı mevkiinde karşıladı seni seven ve sana hizmet eden yiğitlerin.</p>

    <p class="a_Paragraf_E">Gece olunca bir buçuk saat istirahate çekilmiştin.</p>

    <p class="a_Paragraf_E">Zira daha fazlası sana zül gelirdi.</p>

    <p class="a_Paragraf_E">Geceleri Rabbinle buluşma anındı.</p>

    <p class="a_Paragraf_E">Seccaden gözyaşlarına doyamıyordu.</p>

    <p class="a_Paragraf_E">Sabah olunca talebelerinden Hasan Okur da seni ziyarete gelmişti.</p>

    <p class="a_Paragraf_E">Elini öptüler ve hayır dua istediler.</p>

    <p class="a_Paragraf_E">“Efendim!” dediler yanındaki kahramanlar,</p>

    <p class="a_Paragraf_E">“Efendim, bu kardeşimiz ve arkadaşları Nevşehir’e ‘dershane-i Nuriye’ açmışlar.”</p>

    <p class="a_Paragraf_E">Tebessüm ettin.</p>

    <p class="a_Paragraf_E">“Şükürler olsun Ya Rabbi!” dedin doya doya.</p>

    <p class="a_Paragraf_E">Sonra sağ elinin şehadet parmağını Hasan Okur’a uzatarak.</p>

    <p class="a_Paragraf_E">“Kardeşim, senin bana karşı çok fazla hüsn-ü zannın var.” dedin.</p>

    <p class="a_Paragraf_E">Ellerinle cübbenin sağlı sollu iki yakasını tutarak, arka topuklarını kaldırıp parmaklarının ucuna bastın.</p>

    <p class="a_Paragraf_E">Sonra tekrar düz bastın yere.</p>

    <p class="a_Paragraf_E">Hem sevincinden çırpınıyor hem de:</p>

    <p class="a_Paragraf_E">“İşte bak!” diyordun…</p>

    <p class="a_Paragraf_E">“İşte bak, ben bir hiçim. Nazarlarınızı Risale-i Nur’a çevirin.”</p>

    <p class="a_Paragraf_E">“Bana bağlanmayınız. Risale-i Nur’a bağlanınız. Ben âciz bir insanım, kusurlarım var. Risale-i Nur, Kur’an’ın malıdır, ona bağlıdır. O size yeter. Ben de sizin gibi bir ferdim. Beni büyük bir zattır diye tanımayınız. Risale-i Nur’da konuşan delil ve bürhan, hakikattir.”</p>

    <p class="a_Paragraf_E">Zaten bir defasında da; “Risale-i Nur benim şahsî malım değildir.” demiştin.</p>

    <p class="a_Paragraf_E">“Risale-i Nurlar, Kur’an-ı Hakim’in bu zamanda tereşşuh eden bîr mu’cize-i mâneviyesidir. Benim hissem yalnız şiddeti ihtiyacımla talep ve duadır. Ben 70 sene evvel Van’da Tahir Paşa’nın konağında iken bir gazetede Âlem-i İslam’a dair şöyle bir havadis okumuştum: ‘Ecnebilerden bir müstemlekât nâzırı kendi millet meclislerin­de, ‘Kur’an onların elinde kaldıkça biz onlara hakikî hâkim olamayız. Ne yapıp ne edip, bu Kur’an’ı sükût ettirmeli­yiz veyahut Müslümanları bundan soğutmalıyız.’ demiş. Bu ve emsali haberler benim ruhumda şiddetli bir tesir hu­sule getirmiş ki, bütün ruhumla azmettim, dedim: “Yârabbi! Sen inayet ver. Ben bu Kur’an’ın ulviyetini isbat ve ilân edeyim. Tâ Kur’an aleyhinde çeşitli telâkkiler izale olsun.”</p>

    <p class="a_Paragraf_E">Duruyor duruyor, “Ben bir hiçim kardeşim!” diyordun.</p>

    <p class="a_Paragraf_E">Sonra bir elini Hasan Okur’un omzuna, diğer elini mühendis Kemal Ural’ın yüzüne koydun.</p>

    <p class="a_Paragraf_E">“Günde en az bir sahife Risale-i Nur okuyarak âlem-i İslam’da hasıl olan şirket-i maneviye sevabına dahil olmalı.” diye nasihat ettin.</p>

    <p class="a_Paragraf_E">“İslam’da hasıl olan şirket-i maneviye sevabına dahil olmalı...”</p>
  </div>
</body>
</html>
