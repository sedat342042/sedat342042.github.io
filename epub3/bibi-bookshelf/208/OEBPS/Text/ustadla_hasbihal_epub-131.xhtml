<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-131</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-129">KABRİM GİZLİ OLSUN</p>

    <p class="a_Paragraf_E">“Ah Üstadım!”</p>

    <p class="a_Paragraf_E">Bütün ömrün sıkıntı ve ızdırap içinde geçti.</p>

    <p class="a_Paragraf_E">Yumuşak döşeklerini gecenin zülüflerine terk edemeyenler seni nasıl anlasın!</p>

    <p class="a_Paragraf_E">Günde üç öğün sofralarına çeşit çeşit yemek koyup kaldıranlar, senin ızdırabını nereden bilsinler!</p>

    <p class="a_Paragraf_E">“Beni, nefsini kurtarmayı düşünen hodgâm bir adam mı zannediyorlar?” diyordun…</p>

    <p class="a_Paragraf_E">“Ben, cemiyetin îmanını kurtarmak yolunda dünyamı da feda ettim, âhiretimi de. Seksen küsur senelik bütün hayatımda dünya zevki namına bir şey bilmiyorum. Bütün ömrüm harp meydanlarında, esaret zindanlarında, yahut memleket hapishanelerinde, memleket mahkemelerinde geçti. Çek­mediğim cefa, görmediğim eza kalmadı. Divan-ı harblerde, bir câni gibi muamele gördüm. Bir serseri gibi memleket memleket sürgüne yol­landım. Memleket zindanlarında aylarca ihtilâttan men edildim. Defalarca zehirlendim. Türlü türlü hakaretlere mâruz kaldım. Zaman oldu ki, hayat­tan bin defa ziyade ölümü tercih ettim. Eğer dinim intihardan beni men etmeseydi, belki bugün Said topraklar altında çürümüş gitmişti.”</p>

    <p class="a_Paragraf_E">Ah Üstadım!</p>

    <p class="a_Paragraf_E">Sen biliyordun ki, hayatında rahat yüzü göstermeyenler ölümünden sonra da seni rahat bırakmayacaklardı.</p>

    <p class="a_Paragraf_E">O yüzden vasiyetini yazdırırken “Kabrim gizli olsun!” diyordun…</p>

    <p class="a_Paragraf_E">Yalvaç yolu üzerinde bir dere kenarında, söğüt gölgesine, Bayram Yüksel, Ceylan ve Zübeyir Ağabeylerle beraberken yazdırmıştın vasiyetini.</p>

    <p class="a_Paragraf_E">“Evlâtlarım!” diyordun…</p>

    <p class="a_Paragraf_E">“Evlatlarım! Ben bu vasiyetimi bir ihtara binaen yazdırıyorum. Ben size vasiyet ediyorum ve bunu da kaleme alın, nasıl Gavs-ı Azam, Cenab-ı Allah’tan biraz ömür istemiş, Cenab-ı Hak hizmet için öm­rünü uzatmış. Ben de Cenab-ı Allah’tan ömür istiyorum. Risale-i Nur Külliyatı’nın baskısı matbaalarda bitinceye kadar. Tâ ki ehl-i dünyanın nazarı bende olsun, matbaalarda ve Risale-i Nur’larda ol­masın.”</p>

    <p class="a_Paragraf_E">Sen hemen her gün Barla’ya veyahut başka bir semte gider, orada Nurları okur veya tashih eder, evradınla meşgul olurdun. Hem Isparta emniyeti, hem Ankara hükümeti seninle meşgul olurlardı. Polisler telsizle, ‘Bediüzzaman namaz kıldı, şura­da burada.’ diye Ankara’ya malûmat verirlerdi. Sen varlığınla onları meşgul ederken hem Ankara’da, hem İstanbul’da, hem Samsun’da hem Antalya’da Risale-i Nurlar basılıyordu.</p>

    <p class="a_Paragraf_E">Matbaalarda Sözler basılırken, “Ya Rab! Bunu görsem gidece­ğim.” diyordun. Sonra Mektubat basılmaya başladı, “Bunu görsem gideceğim.” dedin. Lem’alar basılmaya başladı, aynı şekilde “Bunu görsem gideceğim.” dedin. En sonunda Şuâları ve Sikke-i Tasdik-i Gaybî mecmuasını gördün. “Ya Rab! Artık ben gideceğim, benim va­zifem bitti.” diyordun sık sık.</p>

    <p class="a_Paragraf_E">Dostlardan ayrılık zor olsa da sen vuslatı arzuluyordun.</p>

    <p class="a_Paragraf_E">“Allah’tan ömür istedim ve hadsiz şükür olsun, bunları da gördüm. Yalnız benim kabrim gizli olsun. İki-üç talebemden başkası bilmesin. Nasıl ömrümde mukabilsiz he­diyeler bana dokunuyordu. İsabet-i nazar verecek haller var, Risa­le-i Nur’un mesleğindeki azamî ihlas için bu hastalık verilmiş. Çün­kü bu zamanda şan, şeref perdesi altında riyakârlık yer aldığından azamî ihlâs ile bütün bütün enaniyeti terk lâzımdır. Dostlar uzak­tan ruhuma fatiha okusunlar. Manevî dua ile ziyaret etsinler. Fati­ha uzaktan da olsa ruhuma gelir. Risale-i Nur’daki azamî ihlas ile bütün bütün terk-i enaniyet için buna bir manevî sebep hissediyo­rum. Kendini Risale-i Nur’a vakfetmiş olan, yanımda bulunanlar­dan nöbetle birer adam kabrimin yakınında bulunup bu mânâyı, lüzumsuz ziyarete gelenlere bildirsinler.”</p>

    <p class="a_Paragraf_E">İkinci kez ise vasiyetini Emirdağ’da yazdırmıştın.</p>

    <p class="a_Paragraf_E">Ve üçüncüsünü de vefatından üç-dört yıl önce Isparta’da bir hastalık içinde, yanında bulunan talebelerine yazdırmıştın:</p>

    <p class="a_Paragraf_E">“Benim kabrimi gayet gizli bir yerde, bir-iki talebemden başka hiç kimse bilmemek lâzım geliyor.” demiştin.</p>

    <p class="a_Paragraf_E">Bunu vasiyet ediyorum.</p>

    <p class="a_Paragraf_E">Çünkü dünyada sohbetten beni men eden bir hakikat, elbette vefatımdan sonra da o hakikat bu surette beni mecbur ediyor.”</p>

    <p class="a_Paragraf_E">Bunun üzerine Zübeyir Ağabeyle, Ceylân Ağabey sordular:</p>

    <p class="a_Paragraf_E">“Kabri ziyarete gelenler, fatiha okur, hayır kazanır. Acaba siz ne hikmete binaen kabrinizi ziyaret etmeyi men ediyorsunuz?”</p>

    <p class="a_Paragraf_E">“Evlatlarım!” dedin…</p>

    <p class="a_Paragraf_E">“Bu dehşetli zamanda, eski zamanlardaki firavunların dünyevî şan ve şeref arzusuyla heykeller ve resimler ve mumyalarla nazar-ı beşeri kendilerine çevirmeleri gibi, bu zamanda enaniyet ve benliğin verdiği gafletle heykeller ve resimler ve gazetelerle nazarları tamamen kendilerine çevirmeleri ve uhrevî istikbalden ziyade dünyevi is­tikbali hayal edinmiş olmaları ile eski zamanda lillah için ziyarete mukabil, ehli dünya kısmen bu hakikate muhalif olarak mevtanın dünyevî şan ve şerefine ziyade ehemmiyet verir, öyle ziyaret ediyor­lar. Ben de Risale-i Nur’daki azami ihlası kırmamak için o ihlasın sırrıyla, kabrimi bildirmemeyi vasiyet ediyorum. Hem şarkta, hem garpta, her kim olursa olsun okudukları fatihalar o ruha gider.</p>

    <p class="a_Paragraf_E">Dünyada sohbetten beni men eden bir hakikat, vefatımdan sonra da bu surette, beni sevap cihetiyle değil, dünya cihetiyle me­netmeye mecbur edecek.”</p>

    <p class="a_Paragraf_E">“Hz. Ali’nin kabri nasıl gizli ise, benim de kabrim öyle gizli olsun.” demiştin.</p>

    <p class="a_Paragraf_E">Ayrıca bu hususta talebelerine şu dersi de vermiştin:</p>

    <p class="a_Paragraf_E">“Belki beni uzak bir yere gönderirler. Veyahut bu defaki zehir beni kabre sevk edecek. Ben de her birinizi yerimde birer Said ve Nur’a birer bekçi ve muhafız olarak vâris bırakıyorum. Bir bekçiye bedel binler muhafız olursunuz. Hem sizler dahi benim ye­rimde her bir Mecmua-i Nuriye’yi bir manevi Said görüp, benim be­delime ondan ders almaya çalışınız. Sarsılmayınız, fâni zahmetlerin ehemmiyeti yoktur. Bizim sohbetimize hiçbir şey mâni olmaz. Hatta berzahtaki merhumlar ve yirmi sene sureten görmediğim Nur kar­deşlerimi her zaman görür gibi bir nevi beraberlik hissediyorum.</p>

    <p class="a_Paragraf_E">Benimle hakikat meşrebinde sohbet etmek ve görüşmek isteyen adam, hangi Risale’yi açsa, benimle değil, hadim-i Kur’ân olan üstadıyla görüşür ve hakaik-i imâniyeden zevkle ders alabilir.</p>

    <p class="a_Paragraf_E">Evet, Risale-i Nur’la görüşen benim adi şahsımla değil, Kur’ân hâdimi ve Nur tercümanıyla görüşüyor. Çünkü Nurlardaki ilim baş­ka kitaplar gibi bir ilmî ders dinlemek değil, belki müellifinin manevî ameliyat ve tedavileri içinde ve bütün lâtife ve duygularıyla çırpındığı ve çalıştığı ve kısmen aynelyakîn kazandığı aklî ve halî ve kalbî hissettiği ve zevk ettiği hakikatleri onun ders aldığı yerden ders almak ve manevi muhavere ve sual ve cevabı müstefîdane dinlemektir. Bu ise fena ve fânî şahsımla sohbetten çok ziyade faydası var. Hem meşrebimizde suri ve muvakkat sohbet esas değil, manevî ve daimî sohbet yeter.</p>

    <p class="a_Paragraf_E">Bilirsiniz ki, kendim sadaka ve yardımları kabul etmediğim gi­bi, öyle yardımlara da vesile olmadığımdan kendi elbisemi ve lü­zumlu eşyamı satıp, o para ile kendi kitaplarımı yazan kardeşlerim­den satın alıyorum. Tâ Risale-i Nur’un ihlasına dünya menfaatleri girmesin, bir zarar vermesin. Ve başka kardeşler de ibret alıp hiçbir şeye alet edilmesin.</p>

    <p class="a_Paragraf_E">Nur’un hakikî şakirtlerine Nur kâfidir. Onlar da kanaat etmeli. Başka şereflere veya maddî manevî menfaatlere gözünü dik­mesin. Hem münakaşa, münazaa, mesail-i diniyede damara doku­nacak tarafgirane mübahase etmemek lazımdır ki, Nur aleyhinde garazkârlar çıkmasın.”</p>

    <p class="a_Paragraf_E">Emrin olur ey Aziz Üstadım, başım gözüm üstüne.</p>

    <p class="a_Paragraf_E">Elmas gibi, yakut gibi sözlerin daha dün söylenmiş gibi, ter ü taze bugün.</p>

    <p class="a_Paragraf_E">Emrin olur ey Aziz Üstadım, tüm kardeşler adına.</p>

    <p class="a_Paragraf_E">Altın harflerle yazılası şu hakikatler, bugün ne kadar da anlamlı.</p>

    <p class="a_Paragraf_E">Emrin olur ey Aziz Üstadım, başım gözüm üstüne.</p>
  </div>
</body>
</html>
