<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-19</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-17">BİR YİĞİT VAR SİİRT’TE!</p>

    <p class="a_Paragraf_E">Çocukluğunda, Molla Fethullah’ın medresesine gitmiştin.</p>

    <p class="a_Paragraf_E">Molla Fethullah, seni gördüğüne çok sevindi.</p>

    <p class="a_Paragraf_E">Bir müddet süzdükten sonra, derin bir sessizlik,</p>

    <p class="a_Paragraf_E">Hafızada canlanan eski günler:</p>

    <p class="a_Paragraf_E">“Geçen sene ‘Suyuti’ okuyordunuz. Bu sene Molla Cami’yi mi okuyorsunuz?” diye sordu.</p>

    <p class="a_Paragraf_E">“Evet, efendim, Molla Cami’yi bitirdim.”</p>

    <p class="a_Paragraf_E">Ve peş peşe sorulan tüm kitapları bitirdiğini duyunca Molla Fethullah’ın hayreti arttı.</p>

    <p class="a_Paragraf_E">Bu kadar kitabı kısa bir zamanda bitirmene akıl sır erdiremedi.</p>

    <p class="a_Paragraf_E">“Peki,” dedi…</p>

    <p class="a_Paragraf_E">“Geçen sene deli idin, bu sene de mi delisin?”</p>

    <p class="a_Paragraf_E">Söyleyecek başka söz bulamamıştı.</p>

    <p class="a_Paragraf_E">Şaşkınlığı had safhadaydı.</p>

    <p class="a_Paragraf_E">Önce tebessüm ettin.</p>

    <p class="a_Paragraf_E">Nezaketi elden bırakmayarak:</p>

    <p class="a_Paragraf_E">“İnsan başkasına karşı kendini büyük göstermek için hakikati gizleyebilir!” dedin.</p>

    <p class="a_Paragraf_E">“Ama babadan daha muhterem olan hocasına karşı, ancak gerçeği söyler.”</p>

    <p class="a_Paragraf_E">Sonra da söylediğinin doğruluğunu ispatlarcasına:</p>

    <p class="a_Paragraf_E">“İsterseniz söylediğim kitaplardan beni imtihan ediniz.” diyerek kendine olan güvenini sundun.</p>

    <p class="a_Paragraf_E">Molla Fethullah, seni imtihan etti.</p>

    <p class="a_Paragraf_E">Ne sorduysa bildin.</p>

    <p class="a_Paragraf_E">Ne sorduysa en güzel şekliyle cevabını aldı.</p>

    <p class="a_Paragraf_E">Hatta bir kenardan senin imtihanını dinleyen ve bir yıl önce hocan olan Molla Ali Suran, biraz mahcup yanına geldi ve senden ders almak istediğini söyledi.</p>

    <p class="a_Paragraf_E">Molla Fethullah, zekânın keskinliğine hayran kalmıştı.</p>

    <p class="a_Paragraf_E">Ama bir türlü inanamıyordu.</p>

    <p class="a_Paragraf_E">Seni sınamaya devam etmek istedi.</p>

    <p class="a_Paragraf_E">“Pekâlâ!” dedi.</p>

    <p class="a_Paragraf_E">“Zekâda harikasınız. Fakat hıfzsınız nasıldır? Makamat-ı Hariri’nin birkaç satırını iki defa okuyarak ezber edebilir misiniz?”</p>

    <p class="a_Paragraf_E">“Makamat-ı Hariri’nin birkaç satırını iki defa okumaya ihtiyaç yok!” dedin kendi kendine.</p>

    <p class="a_Paragraf_E">Senin zekân, sana verilmiş olan İlahi bir lütuftu…</p>

    <p class="a_Paragraf_E">Eline alıp ilk okumada hıfz ettin kitabın bir yaprağını hemencecik.</p>

    <p class="a_Paragraf_E">Sonra da ezberden okudun, Molla Fethullah’a ve etrafında bulunanlara.</p>

    <p class="a_Paragraf_E">Zekâ ile hıfz’ın bu derecesinin bir arada, bir kişide bulunması çok ender görülen bir şeydi.</p>

    <p class="a_Paragraf_E">“Cem’ül – Cevami”, dört mezhebin fıkıh usulünü anlatan devâsa eser…</p>

    <p class="a_Paragraf_E">“Cem’ül- Cevami”, Şafiî âlimlerinden İbnü’s-Sübki’nin eseri.</p>

    <p class="a_Paragraf_E">Sadece bir hafta içinde günde bir iki saat çalışmakla ezberlemiştin.</p>

    <p class="a_Paragraf_E">Sendeki bu kabiliyet üzerine hocan Molla Fethullah, ‘Cem’ül- Cevami’ kitabının üzerine:</p>

    <p class="a_Paragraf_E">“Kad cemaa fi hıfzıhi Cem’ül- Cevamii cemiahu fi Cum’atin.”</p>

    <p class="a_Paragraf_E">(Cem’ül-Cevami isimli kitabın hepsini iki Cuma arasında ezberledi) ibaresini yazmıştı.</p>

    <p class="a_Paragraf_E">Nâmını duymayan kalmamıştı.</p>

    <p class="a_Paragraf_E">Tüm Siirt senin bu halini konuşuyordu.</p>

    <p class="a_Paragraf_E"><span class="italik_E" xml:lang="tr-TR">“Bir yiğit var Siirt’te, Cem’ül-Cevami’yi bir hafta içinde hıfzetti.,</span></p>

    <p class="a_Paragraf_E"><span class="italik_E" xml:lang="tr-TR">Analar doğurmadı böyle birini,</span></p>

    <p class="a_Paragraf_E"><span class="italik_E" xml:lang="tr-TR">Bir yiğit var Siirt’te…</span></p>

    <p class="a_Paragraf_E"><span class="italik_E" xml:lang="tr-TR">Gözleri alev alev, yüreği hırçın deniz.”</span> diyorlardı.</p>

    <p class="a_Paragraf_E">Molla Fethullah, senin için, Siirt âlimlerine:</p>

    <p class="a_Paragraf_E">“Bizim medreseye çok genç bir talebe geldi. Ne sual ettimse hepsine tereddütsüz cevap verdi. Bu yaşta zekâsına ve ilmine hayran kaldım.” demişti.</p>
  </div>
</body>
</html>
