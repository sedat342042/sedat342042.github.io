<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-105</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-103">BEN BALONCU DEĞİLİM</p>

    <p class="a_Paragraf_E">Kemal Taner, stajyer avukattı.</p>

    <p class="a_Paragraf_E">Gerek mahkemeye, gerekse hapishaneye rahatlıkla girip çıkabiliyordu.</p>

    <p class="a_Paragraf_E">Sen ise Eskişehir Hapishanesi’ni Medrese-i Yusufiye’ye çeviriyordun.</p>

    <p class="a_Paragraf_E">Etrafındakilere nur saçıyor, en azılı katilleri bile karıncayı incitemeyecek bir ruh haletine büründürüyordun.</p>

    <p class="a_Paragraf_E">Zindanlar olmuştu sana bir gülistan,</p>

    <p class="a_Paragraf_E">Oradan görüyordun ebediyetlerin nurlu ufuklarını.</p>

    <p class="a_Paragraf_E">İdam sehpaları, birer vaiz ve irşat kürsüsü olmuştu.</p>

    <p class="a_Paragraf_E">Sen ise hapishanelerdeki his mahkumlarının tabibi,</p>

    <p class="a_Paragraf_E">Maneviyat mahkumlarının imamı,</p>

    <p class="a_Paragraf_E">Fikir mahkumlarının hocası olmuştun engin şefkat ve ilminle.</p>

    <p class="a_Paragraf_E">Kemal Taner, yanına geldi seni ziyarete.</p>

    <p class="a_Paragraf_E">Namazı yeni kılmış, tesbih çekiyordun.</p>

    <p class="a_Paragraf_E">Yanına yaklaştı, elini öptü.</p>

    <p class="a_Paragraf_E">Gözlerinin içine baktı.</p>

    <p class="a_Paragraf_E">Gözlerinde şimşekler çakıyor,</p>

    <p class="a_Paragraf_E">Bakışlarında alevler oynaşıyordu.</p>

    <p class="a_Paragraf_E">Tereddüt etti. “Söylesem mi, söylemesem mi acaba?” diye düşündü bir an.</p>

    <p class="a_Paragraf_E">Sonra tüm cesaretini toplayarak:</p>

    <p class="a_Paragraf_E">“Efendim!” dedi.</p>

    <p class="a_Paragraf_E">“Efen­dim, size birçok keramet gösterir, diyorlar. Halbuki ben sizden her­hangi bir harika hal ve vaziyet görmedim. Eğer böyle bir şey gösteriyorsanız, bana da gösterin, meselâ şu elinizdeki tesbih kendi kendi­ne yürüsün.”</p>

    <p class="a_Paragraf_E">Tebessüm ettin tüm enginliğinle.</p>

    <p class="a_Paragraf_E">“Bak kardeşim!” dedin.</p>

    <p class="a_Paragraf_E">“Sana temsili bir hikayecik anlatayım.”</p>

    <p class="a_Paragraf_E">“Bir adamın çok sevdiği, sevimli, sevgili bir tek oğlu varmış. Adam bu kıymetli yavrusuna, çok değerli bir hediye almak için, ku­yumcu dükkânına götürmüş. Çok çeşitli elmas ve mücevherattan hangisini beğenir ve isterse oğluna alacakmış.</p>

    <p class="a_Paragraf_E">Mücevherat dükkânında, kuyumcu adam, dükkânı süslemek için; tavana, çok çeşitli renklerde, kırmızı, yeşil, mavi, mor, pembe, sarı her renkte büyük balonlar asmış. Çocuk dükkâna girince mü­temadiyen tavandaki balonlara bakarak, ‘Baba ben bu balonlardan isterim.’ diye tutturmuş, başlamış ağlamaya. Adam, “Oğlum, ben sa­na çok pahalı ve kıymetli, elmas, mücevher alacağım’ diyormuş, Çocuk ise, ‘Ben balon isterim” diye ağlayıp duruyormuş.”</p>

    <p class="a_Paragraf_E">Sonra ayağa kalktın.</p>

    <p class="a_Paragraf_E">Kemal Taner’e şefkatli gözlerle bir kez daha baktın.</p>

    <p class="a_Paragraf_E">“Kardeşim,” dedin…</p>

    <p class="a_Paragraf_E">“Kardeşim, ben Kur’ân’ın elmas ve mücevherat dükkânının bekçisiyim, dellalıyım. Ben baloncu değilim. Benim dükkânımda, benim paza­rımda, Kur’ân’ın ebedi ve ölümsüz elmasları var. Ben bunlarla meş­gulüm. Ben Kur’ân nurunu ilân ediyorum, balonculuk yapmıyo­rum.”</p>
  </div>
</body>
</html>
