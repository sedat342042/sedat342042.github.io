<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-82</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-80">KORKARIM HOCA UÇA!</p>

    <p class="a_Paragraf_E">Şubat sonuydu…</p>

    <p class="a_Paragraf_E">Van’daki Erek Dağı’nda kaldığın ikametgahından almışlardı seni.</p>

    <p class="a_Paragraf_E">Mevsim kıştı. Her tarafta kar vardı.</p>

    <p class="a_Paragraf_E">Şarkın karlı dağ yollarını atlı kızaklarla aşan kafile, Erzurum’a doğru yola çıkmıştı.</p>

    <p class="a_Paragraf_E">Yolunuz uzun, kış çetindi. Önce Trabzon, sonrasında ise İstanbul.</p>

    <p class="a_Paragraf_E">Diğer kızaklar yük ve insanlarla dolu olduğu halde, senin kızağında hiçbir şey yoktu.</p>

    <p class="a_Paragraf_E">Seni tek başına bindirmişlerdi kızağa.</p>

    <p class="a_Paragraf_E">Başında dallı yazma tabir edilen beyaz bir tülbentten, bükülmüş uzun bir sarık vardı.</p>

    <p class="a_Paragraf_E">Gür, siyah bıyıkların vardı.</p>

    <p class="a_Paragraf_E">Sakalın ise yoktu.</p>

    <p class="a_Paragraf_E">Hak etmediğin sürgünlerden birini yaşıyordun.</p>

    <p class="a_Paragraf_E">Yolculuğunuz sırasında akşamları çeşitli yerlerde konaklıyordunuz.</p>

    <p class="a_Paragraf_E">Geceleri yalnız kalmak arzu ediyordun.</p>

    <p class="a_Paragraf_E">“Beni yalnız bırakın.” diyordun.</p>

    <p class="a_Paragraf_E">“Beni yalnız bir odaya bırakın. Geceleri kimseyi rahatsız etmek istemiyorum.”</p>

    <p class="a_Paragraf_E">Yüzbaşı Abdülkadir Bey, bu arzunu yerine getirmişti.</p>

    <p class="a_Paragraf_E">Kapına bir asker dikmişlerdi.</p>

    <p class="a_Paragraf_E">Kapın kilitli olmalıydı.</p>

    <p class="a_Paragraf_E">Kapında vazifeli olan asker bir gün koşa koşa komutanının yanına geldi.</p>

    <p class="a_Paragraf_E">Heyecandan dili tutulmuştu.</p>

    <p class="a_Paragraf_E">Tir tir titriyordu.</p>

    <p class="a_Paragraf_E">Zorlukla konuşabildi.</p>

    <p class="a_Paragraf_E">“Ben” dedi….</p>

    <p class="a_Paragraf_E">“Komutanım ben, bu zâtın kapısında bekliyordum. Bundan sonra bekleyemem. Çünkü kapısını ben kilitliyorum, kapı açılıyor. Namaza kalkıyor. Kendisiyle birlikte binlerce adam namaz kılıyorlar.”</p>

    <p class="a_Paragraf_E">“Korkarım hoca uça!”</p>

    <p class="a_Paragraf_E">Yüzbaşı gerçeği anlamıştı.</p>

    <p class="a_Paragraf_E">Ama yapacak bir şeyi yoktu.</p>

    <p class="a_Paragraf_E">Askerin ensesine dokundu. Onu teskin etti.</p>

    <p class="a_Paragraf_E">“Evladım!” dedi…</p>

    <p class="a_Paragraf_E">“Hoca uçarsa sen de eteğine yapış. Nereye giderse birlikte gidersin.”</p>
  </div>
</body>
</html>
