<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-40</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-38">HÜRRİYET’E HİTAP</p>

    <p class="a_Paragraf_E">Yıl bin dokuz yüz sekiz!</p>

    <p class="a_Paragraf_E">Mevsim yaz!</p>

    <p class="a_Paragraf_E">Aylardan Temmuz!</p>

    <p class="a_Paragraf_E">Yer Selanik Meydanı!</p>

    <p class="a_Paragraf_E">İkinci Meşrutiyet ilan edileli henüz üç gün olmuştu.</p>

    <p class="a_Paragraf_E">Ve senin meşhur, “Hürriyete Hitap” isimli tarihi konuşman:</p>

    <p class="a_Paragraf_E">“İstibdat ve cehaletle mezarda idik, çürüyorduk. Şimdi milletçe gönül ve işbirliği ile başardığımız meşrutiyetle yeniden doğuyoruz, gelişeceğiz. Yüzlerce sene geri kaldığımız medeniyet dünyasından, imanımızın kuvvet kaynağı Peygamberimizin gayesi yolundaki mucizelerinden ilham alarak demokrasi yolumuzda şimendifer süratiyle ilerleyeceğiz. Medeni milletlerle omuz omuza geleceğiz. Onlar, bugünkü sonuçlara, öküz arabasına binmekle başlayarak erişmişler. Amma biz balonla, şimendiferle zamanı yutacağız, onlara erişeceğiz.” diye devam ediyordu.</p>

    <p class="a_Paragraf_E">Her fikir cereyanı üzerinde görüşlerini pervasızca açıklamaktan hiç çekinmemiştin.</p>

    <p class="a_Paragraf_E">Bir dönem Selanik’te İttihatçılarla tanışmış, onların iyi yönlerini alkışlamış, vatanperverliklerini takdir etmiş, ama sefih ve mason kısımlarını her zaman eleştirmiş ve uyarmıştın.</p>

    <p class="a_Paragraf_E">Sen bataklık yoluna sapanları uyarmıştın.</p>

    <p class="a_Paragraf_E">Ve, “Ben,” diyordun…</p>

    <p class="a_Paragraf_E">“Ben, hamiyetli ve dindar adamlarla her zaman beraberim.”</p>

    <p class="a_Paragraf_E">Sen hayatının her döneminde daima ihtilafları halleden,</p>

    <p class="a_Paragraf_E">Kargaşalığı bastıran bir lider olarak yaşamıştın.</p>

    <p class="a_Paragraf_E">İstanbul’da bulunduğun dönemde, Mizan Gazetesi Başyazarı Murat Bey’in Ferah Tiyatrosu’nda verdiği konferansta çıkan arbedeyi, hitabet gücünle ve zamanında müdahalenle bastırdığın gibi; Medrese talebelerinin Beyazıt’taki mitingini bastırmış ve bin dokuz yüz sekiz yılında İstanbul’un ticaret hayatını felce uğratacak boyuttaki hamalların ayaklanmasını da;</p>

    <p class="a_Paragraf_E">“Ey Hamallar! Sizin kalbinize de bu fikri ekiyorum. Kulak istemem, kalple dinleyiniz. Bizim üç düşmanımız var, bizi mahvediyor. Birincisi fakr, ikincisi cehl, üçüncüsü de keşmekeştir… Şimdi bize üç elmas kılıç lazımdır. Tâ ki üç cevherimizi muhafaza, üç düşmanımızı da mahvetsin.” diyerek bastırmıştın. Ve; “Bu üç düşmana karşı, sanat, marifet ve ittifak silahıyla cihad edeceğiz.” cümleleriyle yol göstermiştin.</p>

    <p class="a_Paragraf_E">Herkes seni pür dikkat ve hak vererek dinlemişti.</p>
  </div>
</body>
</html>
