<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-104</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-102">ALLI TURNAM</p>

    <p class="a_Paragraf_E">Eskişehir hapishanesindeydiniz,</p>

    <p class="a_Paragraf_E">Mahkumlar, geceleri pislikten, tahta kurularından, hamam böceklerinden uyuyamıyorlardı.</p>

    <p class="a_Paragraf_E">Sen ise çok uyumazdın zaten geceleri.</p>

    <p class="a_Paragraf_E">Dua eder, ibadetle meşgul olurdun her an.</p>

    <p class="a_Paragraf_E"><span class="italik_E" xml:lang="tr-TR">“Vardığımız ellere,</span></p>

    <p class="a_Paragraf_E"><span class="italik_E" xml:lang="tr-TR">Şu safalı güllere,</span></p>

    <p class="a_Paragraf_E"><span class="italik_E" xml:lang="tr-TR">Eskişehir hapsinde,</span></p>

    <p class="a_Paragraf_E"><span class="italik_E" xml:lang="tr-TR">Tahta kurlarından,</span></p>

    <p class="a_Paragraf_E"><span class="italik_E" xml:lang="tr-TR">Uyku tutmaz kimseyi</span></p>

    <p class="a_Paragraf_E"><span class="italik_E" xml:lang="tr-TR">Döndük bülbüllere.”</span> derdi mahkumlardan ismi Mehmet, nam-ı diğer Muhammed olan.</p>

    <p class="a_Paragraf_E">Kaside ve ilahi söylerdi sıkıldıkça, gerçekten de kaside ve na’t-ı şerif bülbülüydü Mehmet Gülırmak.</p>

    <p class="a_Paragraf_E">“Muhammed, yavrum!” dedin o berrak ve şefkatli sesinle.</p>

    <p class="a_Paragraf_E">“Haydi, bir na’t-ı şerif söyle de dinleyelim!”</p>

    <p class="a_Paragraf_E">“Söylerim Efendim!” dedi Muhammed (Mehmet), fırladı yerinden.</p>

    <p class="a_Paragraf_E">Kekeledi, bir şeyler söyler gibi yaptı, sonra sustu.</p>

    <p class="a_Paragraf_E">Garip şeyler oluyordu.</p>

    <p class="a_Paragraf_E">Bildiği bütün na’t-ı şerifleri, kasideleri unutmuştu sanki.</p>

    <p class="a_Paragraf_E">Hiçbirini hatırlayamıyor, ağzını açınca,“Turnam,” diyor başka bir şey demiyordu.</p>

    <p class="a_Paragraf_E">“Eyvah!” dedi içinden. “Bildiğim bütün na’t-ı şerifleri unuttum. Koskoca evliyanın yanında da türkü söylemek olmaz ki!”</p>

    <p class="a_Paragraf_E">Mehmet Gülırmak, utana sıkıla;</p>

    <p class="a_Paragraf_E"><span class="italik_E" xml:lang="tr-TR">“Allı turnam bizim ele varırsan</span></p>

    <p class="a_Paragraf_E"><span class="italik_E" xml:lang="tr-TR">Şeker söyle, kaymak söyle, bal söyle…”</span> diyordu.</p>

    <p class="a_Paragraf_E">Bir beyiti bitince, “Fesübhanallah Muhammed, sen ne yapıyorsun? Bu, avam kısmının türküsü.” diye ikaz etmiştin.</p>

    <p class="a_Paragraf_E">Biliyordu Mehmet (Muhammed), biliyordu bunun türkü olduğunu; ama elinden bir şey gelmiyordu.</p>

    <p class="a_Paragraf_E">“Olsun!” dedi Mehmet.</p>

    <p class="a_Paragraf_E">“Ne olursa olsun Efendim, neyse cezam çekeceğim. Bunu illa çağıracağım!”</p>

    <p class="a_Paragraf_E">“Fesübhanallah!” dedin hızlı hızlı, “Fesübhanallah!”</p>

    <p class="a_Paragraf_E">Mehmet hem turnam türküsünü söylüyor hem de korkuyordu hiddetlenmenden.</p>

    <p class="a_Paragraf_E">Seni kızdırmak, seni küstürmek istemiyordu; ama kendisine de hâkim olamıyordu.</p>

    <p class="a_Paragraf_E">“Fesübhanallah, hiç böyle başıma gelmedi.” diyordun sık sık.</p>

    <p class="a_Paragraf_E">Bir yandan da Mehmed’in yanık sesi geliyordu kulaklarına:</p>

    <p class="a_Paragraf_E"><span class="italik_E" xml:lang="tr-TR">“Allı turnam bizim ele varırsan</span></p>

    <p class="a_Paragraf_E"><span class="italik_E" xml:lang="tr-TR">Şeker söyle, kaymak söyle, bal söyle</span></p>

    <p class="a_Paragraf_E"><span class="italik_E" xml:lang="tr-TR">Eğer bizi sual eden olursa</span></p>

    <p class="a_Paragraf_E"><span class="italik_E" xml:lang="tr-TR">Boynu bükük, benzi soluk yar söyle</span></p>

    <p class="a_Paragraf_E"><span class="italik_E" xml:lang="tr-TR">Ah gülüm gülüm, kırıldı kolum,</span></p>

    <p class="a_Paragraf_E"><span class="italik_E" xml:lang="tr-TR">Tutmuyor elim, turnalar hey</span></p>

    <p class="a_Paragraf_E"><span class="italik_E" xml:lang="tr-TR">Allı turnam ne gezersin havada</span></p>

    <p class="a_Paragraf_E"><span class="italik_E" xml:lang="tr-TR">Kanadım kırıldı kaldım burada</span></p>

    <p class="a_Paragraf_E"><span class="italik_E" xml:lang="tr-TR">Ne onmamış bir kulmuşum dünyada</span></p>

    <p class="a_Paragraf_E"><span class="italik_E" xml:lang="tr-TR">Akşam oldu allı turnam dön geri”</span></p>

    <p class="a_Paragraf_E">Ve nihayet türkü bitti.</p>

    <p class="a_Paragraf_E">Mehmet korkudan tir tir titriyordu.</p>

    <p class="a_Paragraf_E">Bir sana bakıyor, bir yere bakıyordu.</p>

    <p class="a_Paragraf_E">Bir an gülümsedin. Mehmet rahatlar gibi oldu.</p>

    <p class="a_Paragraf_E">“Muhammed yavrum, bana hakkını helal et!” dedin.</p>

    <p class="a_Paragraf_E">“Ne hakkı bu Üstadım? Yerden göğe kadar helal olsun!” dedi Mehmet.</p>

    <p class="a_Paragraf_E">Şaşırmış, heyecanlanmıştı.</p>

    <p class="a_Paragraf_E">Hiddetlenmeni, kızmanı beklerken, sen “Hakkını helal et!” diyordun.</p>

    <p class="a_Paragraf_E">“Muhammed!” dedin.</p>

    <p class="a_Paragraf_E">“Muhammed, sen bu türküyü söylerken, öyle bir ilham geldi ki, ‘Sakın çocuğa dokunma, biz ona na’t-ı şerif sevabı yazıyoruz; ne çağırırsa çağırsın.’ dendi.</p>

    <p class="a_Paragraf_E">Muhammed, şaşırttın sen beni.”</p>
  </div>
</body>
</html>
