<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-91</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-89">RİSALE-İ NURLARIN TELİFİ</p>

    <p class="a_Paragraf_E">Barla,</p>

    <p class="a_Paragraf_E">Eğirdir Gölü’nün Batı yamacında, dağlar arasında küçük bir belde.</p>

    <p class="a_Paragraf_E">Barla,</p>

    <p class="a_Paragraf_E">Dağlarda eriyen karların şırıl şırıl akarak göle kavuştuğu yeşil diyar.</p>

    <p class="a_Paragraf_E">Barla,</p>

    <p class="a_Paragraf_E">Senin gelişinle şenlenen her yeri ayrı bir güzel olan Cennet Bahçesi.</p>

    <p class="a_Paragraf_E">Barla,</p>

    <p class="a_Paragraf_E">Etrafı yüce dağlarla sarılı diyar.</p>

    <p class="a_Paragraf_E">Barlalı Marangoz Mustafa Çavuş, ulu çınar ağacının dalları arasında bahar ve yaz aylarında oturabileceğin bir kulübecik yapmıştı usta elleriyle.</p>

    <p class="a_Paragraf_E">İbadet ve tefekkürünü burada yüzlerce kuş cıvıltıları arasında yapıyordun.</p>

    <p class="a_Paragraf_E">Okuyordun, yazıyordun ve dua ediyordun.</p>

    <p class="a_Paragraf_E">Bir taraftan kuş cıvıltıları diğer taraftan senin iniltilerin kaplıyordu semayı gece ve gündüz.</p>

    <p class="a_Paragraf_E">Karşı komşun Hüseyin Efendi, o küçük kulübende sabahlara kadar inleyerek dua ettiğine her gece şahit oluyordu.</p>

    <p class="a_Paragraf_E">Nurları yazmaya başladın bu güzel beldede.</p>

    <p class="a_Paragraf_E">Önce “Sözler” dedin yazdığın Nurlara.</p>

    <p class="a_Paragraf_E">Sonra “Risale-i Nur” ismini verdin duya duya, doya doya…</p>

    <p class="a_Paragraf_E">“Bu risalelerin heyet-i mecmuasına ‘Risale-i Nur’ ismini verdim.” dedin.</p>

    <p class="a_Paragraf_E">Ve devamında… “Hakikaten Kur’an’ın Nur’una istinad edildiği için, bu isim vicdanımdan doğmuş. Bunun ilham-ı İlâhî olduğuna bütün imânımla kaniim.” diye söyledin bizlere.</p>

    <p class="a_Paragraf_E">Nur Risalelerinin ilk kâtiplerinden büyük bir âlim olan Hafız Halid, bir yazısında eserlere Risale-i Nur isminin verili­şini şöyle anlatmıştı:</p>

    <p class="a_Paragraf_E">“Üstadım, kendisi Nur ism-i celiline mazhardır. Bu ism-i şerif kendileri hakkında bir ism-i âzamdır. Kendi karyesinin adı Nurs, validesinin ismi Nuriye, Kadiri üstadının ismi Nureddin, Nakşi üstadının ismi Seyyid Nur Mehmet, Kur’an üstadlarından Hafız Nuri, hizmet-i Kur’aniyede hususî imamı Zinnureyn, fikrini ve kalbini tenvir eden âyet-i nur olması ve müşkül mesailini izaha vasıta olan nur temsilatı gayet kıymet­tardır. Resailin mecmuuna Risale-i Nur tesmiyesi, “NUR” ismi O’nun hakkında ism-i âzam olduğunu teyid etmektedir.”</p>

    <p class="a_Paragraf_E">Ayrıca Şualar’ı yazdığında da ifade etmiştin bunu:</p>

    <p class="a_Paragraf_E">“Sûre-i Nur’dan Âyet-ün Nur’dur ki, Risâle-i Nur’un Resâil-in Nur ve Risâle-in Nur ve Risalet-ün Nur namlarıyla sebep-i tesmiyesinin on altı sebebinden bir sebep olduğundan, birinci olarak onu beyan etmek gerektir.”</p>

    <p class="a_Paragraf_E">Ve ilk yazdığın Risale “Onuncu Söz”dü.</p>

    <p class="a_Paragraf_E">Kendi ifadelerinle şöyle diyordun:</p>

    <p class="a_Paragraf_E">Eğirdir Gölü sahille­rinde, <span class="italik_E" xml:lang="tr-TR">“Şimdi bak Allah’ın rahmet eserlerine; arzı, ölümünün ardından nasıl diriltiyor. Şüphe yok ki, o ölüleri de herhalde tekrar dirilticidir. O her şeye hakkıyla kâdirdir.”(Rûm, 50)</span> Mealindeki âyet-i kerimeyi 1926 yılı baharında, Mart, Nisan aylarında “rahmet-i İlâhiyenin eserlerini dağ ve bahçelerde müşahedesinden ve ihtiyarsız olarak, kırk defaya yakın okumasından son­ra” kalbine doğan ilhamla kaleme almıştın.</p>

    <p class="a_Paragraf_E">Bazen öyle anlar oluyordu ki, ötelerden gelen ilhamlar sağanak sağanak yağıyordu da en hızlı kâtiplerin onları yakalamak için birbirleriyle yarışıyorlardı.</p>

    <p class="a_Paragraf_E">Dudaklarından dökülen lâl ü güher hakikatlerin hiçbirini kaçırmak istemiyorlar, adeta o ilhamları şeker şerbet içer gibi yudumluyorlardı.</p>
  </div>
</body>
</html>
