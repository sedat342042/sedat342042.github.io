<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-32</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-30">BURADA SUAL SORULMAZ</p>

    <p class="a_Paragraf_E">Sen sadece din âlimi ve bilgini değil, aynı zamanda büyük bir mütefekkir ve dâhiydin.</p>

    <p class="a_Paragraf_E">Risale-i Nur’larla muhtaçlara sunduğun hakikatlerin kaynağı doğrudan doğruya Kur’an-ı Kerim’di.</p>

    <p class="a_Paragraf_E">Sen sunduğun hakikatlerle sadece maziyi ve hali değil, istikbali de aydınlatmıştın.</p>

    <p class="a_Paragraf_E">En sıkıntılı günlerde bile herkes ümidini yitirmiş, umutsuzken, sen ümidini artırarak devam etmesini bilmiştin:</p>

    <p class="a_Paragraf_E">“Ümitvar olunuz!” diye haykırmıştın insanlara.</p>

    <p class="a_Paragraf_E">“Ümitvar olunuz! Şu istikbal inkılabatı içerisinde en yüksek gür sada, İslam’ın sadası olacaktır.</p>

    <p class="a_Paragraf_E">Bu da ancak ilimle olur!” diye düşünüyordun.</p>

    <p class="a_Paragraf_E">Medresetü’z- Zehra’yı kuracaktın.</p>

    <p class="a_Paragraf_E">“Cahil dost, düşman kadar zarar verir.”</p>

    <p class="a_Paragraf_E">Öyleyse bir an önce dostlar eğitilmeli, insanlar bilgilendirilmeliydi.</p>

    <p class="a_Paragraf_E">Bunun için İstanbul’a, Padişahla görüşüp Doğu’da kuracağın üniversitelerin planlarını anlatmaya gitmiştin.</p>

    <p class="a_Paragraf_E">İstanbul’da İçtihat Kütüphanesi sahibi Ahmet Ramiz Efendi’nin ifadesiyle İstanbul’a gelişin için: “1907 senesi içinde Doğu’nun yalçın ve sarp dağlarından bir güneş gibi doğan Said-i Nursi isminde hilkat nadirelerinden olan ateşin zekalı bir zâtın, İstanbul ufuklarında görüldüğü haberi yayılmıştı.” diyorlardı.</p>

    <p class="a_Paragraf_E">Sen ise: “Ben memleketimde mektep- medrese açtırmak üzere geldim. Başka bir dileğim yoktur!” diyordun.</p>

    <p class="a_Paragraf_E">İstanbul’a gelince Fatih Camii yakınlarında Malta Çarşısı’n-daki Şekerci Hanı’na yerleşmiştin ve kapının üzerine şu sözleri yazmıştın:</p>

    <p class="a_Paragraf_E">“Burada her suale cevap verilir, her müşkül halledilir; fakat sual sorulmaz!”</p>

    <p class="a_Paragraf_E">İstanbul’un önde gelen tüm âlimleri grup grup gelip seni imtihan etmişlerdi de, her biri önünde el bağlayıp, boyun büküp ayrılmışlardı.</p>

    <p class="a_Paragraf_E">Hatta bir ara Mısır Cami-ül Ezher Üniversitesi Reislerinden Şeyh Bahid Efendi, İstanbul’a bir seyahat için gelmişti de, İstanbul uleması, seni ilzam etmesi için ondan yardım istemişti.</p>

    <p class="a_Paragraf_E">Bir namaz vakti Ayasofya Camisi’nden çıkıp bir çayhaneye oturulduğunda bunu fırsat bilen Şeyh Bahid Efendi, herkesin duyabileceği bir sesle sana; “Avrupa ve Osmanlılar hakkında ne düşünüyorsunuz, fikriniz nedir?” diye sormuştu.</p>

    <p class="a_Paragraf_E">Ve sen hiç düşünmeden:</p>

    <p class="a_Paragraf_E">“Avrupa, bir İslam devletine hamiledir. Günün birinde onu doğuracak; Osmanlılar da Avrupa’ya hamiledir. O da onu doğuracaktır!” deyince Şeyh Bahid Efendi senin önünde eğilmiş;</p>

    <p class="a_Paragraf_E">“Bu gençle münazara edilmez!” demişti.</p>

    <p class="a_Paragraf_E">Ve; “Ben de aynı kanaatteyim. Fakat bu kadar veciz ve beliğane bir tarzda ifade etmek, ancak Bediüzzaman’a hastır.” diye sözlerini bitirmişti.</p>
  </div>
</body>
</html>
