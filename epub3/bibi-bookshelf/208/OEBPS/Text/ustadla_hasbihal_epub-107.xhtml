<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-107</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-105">KAYBOLAN ÇORAPLAR</p>

    <p class="a_Paragraf_E">Kastamonu’daydın,</p>

    <p class="a_Paragraf_E">Kaybolan çoraplarını arıyordun, ama bir türlü bulamıyordun.</p>

    <p class="a_Paragraf_E">O sırada Çaycı Emin, seni ziyarete gelmişti.</p>

    <p class="a_Paragraf_E">Beraber aradınız. Ama bulamıyordunuz.</p>

    <p class="a_Paragraf_E">“Kardeşim!” dedin Çaycı Emin’e dönerek.</p>

    <p class="a_Paragraf_E">“Ben çoraplarımı her yerde aradım.”</p>

    <p class="a_Paragraf_E">Durdun bir müddet.</p>

    <p class="a_Paragraf_E">Gülerek: “Hatta, kibrit kutusunun içini bile aradım! Bazı meczup evliyalar var. Bana yardım edecekleri yerde benimle eğleşiyorlar. Halbuki bu ızdırapların, bu şiddetli takiplerin altında bana yardım etmeleri lazımken, bana yardım etmiyorlar. Bilakis, böyle mâniler çıkararak benimle eğleşiyorlar.”</p>

    <p class="a_Paragraf_E">Sonra tekrar gülümsedin. “Eğer beş yüz banknot (lira) tazminat vermezlerse kabul etmem.” dedin.</p>

    <p class="a_Paragraf_E">Sonra yavaşça kalktın yerinden.</p>

    <p class="a_Paragraf_E">Abdest alıp namaza durdun.</p>

    <p class="a_Paragraf_E">Ve ardından dua…dua…</p>

    <p class="a_Paragraf_E">Vazgeçilmez sevdandı dua senin.</p>

    <p class="a_Paragraf_E">Uzun uzun dua ettin.</p>

    <p class="a_Paragraf_E">Bir ara soba deliğine çevirdin gözlerini.</p>

    <p class="a_Paragraf_E">Çorapların ucu oradan sarkıyordu.</p>

    <p class="a_Paragraf_E">Fareler almışlar, çorabı sobanın içinden götürmüşler, baca deliğine bırakmışlardı.</p>

    <p class="a_Paragraf_E">“Vardır bir hikmet-i İlahi” dedin kendi kendine.</p>

    <p class="a_Paragraf_E">Ayağa kalktın aldın çoraplarını.</p>

    <p class="a_Paragraf_E">O an hatırladın.</p>

    <p class="a_Paragraf_E">Bir zamanlar Risale-i Nur’un bazı parçalarını soba deliğine saklamıştın bulamasınlar diye.</p>

    <p class="a_Paragraf_E">Ama hatırından çıkmıştı uzun zaman önce.</p>

    <p class="a_Paragraf_E">Aldınız oradan Nur’un parçalarını,</p>

    <p class="a_Paragraf_E">Götürdünüz, sakladınız daha emin yerlere.</p>

    <p class="a_Paragraf_E">Çok vakit geçmemişti ki aradan, polisler, jandarmalar geldiler.</p>

    <p class="a_Paragraf_E">Didik didik aradılar her yeri.</p>

    <p class="a_Paragraf_E">Ama ne Risaleleri bulabildiler, ne de asayişi ihlal edecek bir şey.</p>
  </div>
</body>
</html>
