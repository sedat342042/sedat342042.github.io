<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-20</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-18">KÂBİL-İ HİTAB</p>

    <p class="a_Paragraf_E">Molla Fethullah’ın medresesinde ders görüyordun.</p>

    <p class="a_Paragraf_E">Ulema toplanmıştı.</p>

    <p class="a_Paragraf_E">Hem meraklarını gidermek hem de söylenenlerin aslını öğrenmek istiyorlardı.</p>

    <p class="a_Paragraf_E">Ulema seni sınav yapıyordu.</p>

    <p class="a_Paragraf_E">Ne sordularsa bilatereddüt cevap verdin.</p>

    <p class="a_Paragraf_E">Verdiğin her cevapta Molla Fethullah’ın yüzüne bakıyordun.</p>

    <p class="a_Paragraf_E">Sanki oradan bir bir okuyordun.</p>

    <p class="a_Paragraf_E">Sen harikulâde genç,</p>

    <p class="a_Paragraf_E">Sen Veliyullah Said’din.</p>

    <p class="a_Paragraf_E">Münazarada seni yenemeyenler kavga yolunu seçtiklerinde de büyüklüğü sen gösteriyordun.</p>

    <p class="a_Paragraf_E">“Sakın ha!” diyordun.</p>

    <p class="a_Paragraf_E">“İlmin haysiyetine zarar vermeyiniz!”</p>

    <p class="a_Paragraf_E">“Beni öldürünüz, ilmin haysiyetini muhafaza ediniz!”</p>

    <p class="a_Paragraf_E">Aranıza girenlere de verdiğin cevap muhteşemdi:</p>

    <p class="a_Paragraf_E">“Biz talebeyiz!” demiştin tartışmanız üzerine gelen jandarmaya.</p>

    <p class="a_Paragraf_E">“Birbirimizle dövüşür, barışırız. Binaenaleyh, mesleğimizin dışında bulunan birinin bize karışması doğru değildir.”</p>

    <p class="a_Paragraf_E">Sen, on beş-on altı yaşlarında açan nadide bir güldün.</p>

    <p class="a_Paragraf_E">“Gelin!” diyordun.</p>

    <p class="a_Paragraf_E">“Soracağınız tüm sorulara cevap vereceğim. Ama ben kimseye soru sormayacağım.”</p>

    <p class="a_Paragraf_E">Çünkü Peygamber istemişti bunu senden.</p>

    <p class="a_Paragraf_E">Rüyanda söz vermiştin Sultanlar Sultanı, Kâinatın Gülü Hz. Muhammed Mustafa’ya. (s.a.s.)</p>

    <p class="a_Paragraf_E">Sorulan tüm sorulara cevap verecek, ama kimseye soru sormayacaktın.</p>

    <p class="a_Paragraf_E">Bitlis’e gelmiştin.</p>

    <p class="a_Paragraf_E">Bazı âlim ve talebelerin arasında geçimsizlik vardı.</p>

    <p class="a_Paragraf_E">Ne İslam’a ne de Müslümanlığa yakışırdı kavga.</p>

    <p class="a_Paragraf_E">Uygun değil demiştin kendi üslubunca bu duruma.</p>

    <p class="a_Paragraf_E">Yakışmaz iki Müslüman’ın geçimsizliği birbiriyle.</p>

    <p class="a_Paragraf_E">Hele birde Allah yolunda ilim tahsil ediyorlarsa…</p>

    <p class="a_Paragraf_E">Fakat hazmedemedi birkaç ham talebe senin bu sözlerini.</p>

    <p class="a_Paragraf_E">Koştular hemen Şeyh Emin Efendi’ye,</p>

    <p class="a_Paragraf_E">“Aman,” dediler…</p>

    <p class="a_Paragraf_E">Ve şikâyet üstüne şikâyet!</p>

    <p class="a_Paragraf_E">“O henüz çocuktur!” dedi Şeyh Emin Efendi,</p>

    <p class="a_Paragraf_E">“Kabil-i hitab değildir.”</p>

    <p class="a_Paragraf_E">Ve imtihan talebin...</p>

    <p class="a_Paragraf_E">Şeyh Emin Efendi’nin elini öptün, “Efendim!” dedin…</p>

    <p class="a_Paragraf_E">“Efendim, beni imtihan ediniz ki size kâbil-i hitab olduğumu ispatlayayım.”</p>

    <p class="a_Paragraf_E">On altı zor sual ve on altı kolay cevap.</p>

    <p class="a_Paragraf_E">Ardından Kureyş Camiinde başlayan vaaz u nasihat.</p>
  </div>
</body>
</html>
