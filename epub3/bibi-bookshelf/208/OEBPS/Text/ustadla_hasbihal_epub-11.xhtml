<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-11</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-9">ŞEYH TALEBESİ</p>

    <p class="Siir_E" xml:lang="tr-TR">“Yoldaş yok, dost yok ve yapayalnızlar yollarda,<br/>
    Dünyalarını kâbus üstüne kâbus sarmış;<br/>
    Hazanla dökülen yapraklar gibi ard arda,<br/>
    Düşenler uçup gitmiş, kalanlar da sararmış.”(***)</p>

    <p class="a_Paragraf_E">Çocukluğunu yaşadığın günlerde senin bulunduğun yerlerde ilm-i kelam ve münazara revaçtaydı.</p>

    <p class="a_Paragraf_E">Kim ilim ve irfanda öndeyse, iltifat ve hürmet de onaydı.</p>

    <p class="a_Paragraf_E">Ağabeyin Molla Abdullah da medresede ilim tahsil ediyordu.</p>

    <p class="a_Paragraf_E">Ve O’nun ilimden aldığı feyiz seni de şevklendirmişti.</p>

    <p class="a_Paragraf_E">Henüz dokuz yaşındaydın.</p>

    <p class="a_Paragraf_E">Bir gün kalktın ve beldenizin yakınlarında bulunan İsparit nahiyesine bağlı Tağ Köyü’ne gittin.</p>

    <p class="a_Paragraf_E">Molla Mehmet Emin Efendi’den ders almaktı gidişteki niyetin.</p>

    <p class="a_Paragraf_E">Fakat orada fazla duramamıştın.</p>

    <p class="a_Paragraf_E">İzzet senin şiarındı.</p>

    <p class="a_Paragraf_E">Amirane söylenen en küçük bir söze dahi tahammül edemiyordun.</p>

    <p class="a_Paragraf_E">Sen henüz hikmetini bilmesen de, kader-i ilahi, istikbalde sana i’lâ-yı kelimetullah vazifesini inayetiyle verecekti.</p>

    <p class="a_Paragraf_E">Ve bu kutsal vazifenin bihakkın ifası için lazım olacak hasletlerden biri de ‘izzet-i ilmiye’ydi.</p>

    <p class="a_Paragraf_E">Medrese arkadaşın Mehmet senin başarını kıskanmıştı, çekememişti.</p>

    <p class="a_Paragraf_E">Oysaki senden yaşça büyüktü. Buna rağmen sana hükmetmek istemiş ve hançer çekerek kavga başlatmıştı.</p>

    <p class="a_Paragraf_E">Ve Mehmet’e galip gelmiş, süratle Medreseden ayrılmıştın.</p>

    <p class="a_Paragraf_E">Köyüne döndüğünde, “Ben artık büyümedikçe, okumaya gitmem, çünkü oradaki talebeler benden büyük!” diye babandan müsaade istemiştin.</p>

    <p class="a_Paragraf_E">Nurs’ta bir medrese yoktu.</p>

    <p class="a_Paragraf_E">Ama sen okumalıydın.</p>

    <p class="a_Paragraf_E">İlim tahsilini çok seviyordun.</p>

    <p class="a_Paragraf_E">Büyük biraderin Molla Abdullah haftada bir köyünüze gelirdi.</p>

    <p class="a_Paragraf_E">Bir yıl boyunca, ağabeyinin medresede aldığı dersleri sen de köyünde tekrar ettin.</p>

    <p class="a_Paragraf_E">Lakin, sana yetmiyordu. Ağabeyinin getirdiği bilgiler seni tatmin etmiyordu.</p>

    <p class="a_Paragraf_E">Yapayalnız hissediyordun Nurs’ta kendini.</p>

    <p class="a_Paragraf_E">Kalabalıklar içinde bir başına.</p>

    <p class="a_Paragraf_E">“Baba!” dedin, Koca Mirza’ya, “Baba, bana müsaade et!”</p>

    <p class="a_Paragraf_E">Önce Pirmis Köyü’ne, oradan da Hizan Şeyhi’nin yaylasına.</p>

    <p class="a_Paragraf_E">Maksadın öğrenmekti.</p>

    <p class="a_Paragraf_E">Ve kutsi davaya temel oluşturmak.</p>

    <p class="a_Paragraf_E">Ama fıtratın tahakküme (zorbalık takınmaya) tahammül etmiyordu.</p>

    <p class="a_Paragraf_E">Seni rahatsız eden, üstünlük kurmak isteyen dört talebe vardı.</p>

    <p class="a_Paragraf_E">Bu dört talebenin tahakkümünden rahatsız olunca Şeyh Seyyid Nur Muhammed Hazretleri’nin huzuruna çıktın:</p>

    <p class="a_Paragraf_E">“Şeyh Efendi!” dedin.</p>

    <p class="a_Paragraf_E">“Şeyh Efendi! Bunlara söyleyiniz, benimle dövüştükleri vakit, dördü birden olmasınlar, ikişer ikişer gelsinler.”</p>

    <p class="a_Paragraf_E">Seyyid Nur Muhammed, senin bu merdane tavrından hoşlanmıştı.</p>

    <p class="a_Paragraf_E">Tebessüm etti.</p>

    <p class="a_Paragraf_E">“Sen benim talebemsin!” dedi. “Sana kimse ilişemez!”</p>

    <p class="a_Paragraf_E">Ve sen “Şeyh Talebesi!” oldun bu mertliğinle.</p>
  </div>
</body>
</html>
