<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-65</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-63">KURBAN SEYDA BİR ŞEY YOK!</p>

    <p class="a_Paragraf_E">Cumhuriyet’in ilk yıllarıydı.</p>

    <p class="a_Paragraf_E">Erek Dağı’nda, toprak bir manastır harabesinde oturuyordun.</p>

    <p class="a_Paragraf_E">Sade, gösterişsiz bir yaşayışın vardı.</p>

    <p class="a_Paragraf_E">Evinde, bir hasır, bir keçi postu vardı. Bir de yüzsüz bir yorgan (mitil).</p>

    <p class="a_Paragraf_E">Bütün bunlara ilave olarak zaruri ihtiyaçlarını karşılayacak kadar ufak tefek eşyalar da evin değişik yerlerinde görünüyordu.</p>

    <p class="a_Paragraf_E">Kör Hüseyin Paşa ve Abdülbaki Arvasi seni ziyarete gelmişlerdi.</p>

    <p class="a_Paragraf_E">Vakit geçince, yanındaki talebelerinden birine “Öğle oldu, misafirler var, bir şeyler yap da getir!” demiştin.</p>

    <p class="a_Paragraf_E">Evde, bir parça bulgurla biraz da yağ kalmıştı. Malzeme çok azdı.</p>

    <p class="a_Paragraf_E">Abdülbaki Arvasi, bu yemeğin yetmeyeceğini düşündü.</p>

    <p class="a_Paragraf_E">Ama bu güne kadarki yedikleri yemeklerin içinde en lezzetli olanıydı.</p>

    <p class="a_Paragraf_E">Ve herkesi doyurmuştu.</p>

    <p class="a_Paragraf_E">Yemekten sonra, talebene döndün ve; “Sen, bu yemek yetmeyecek diye üzüldün. Bak, Allah, hepimizi doyurdu, hepimize kafi geldi.” dedin.</p>

    <p class="a_Paragraf_E">Abdülbaki Arvasi de anlamıştı gerçeği.</p>

    <p class="a_Paragraf_E">Senin olduğun yerin bereketini.</p>

    <p class="a_Paragraf_E">Sen dışarıya abdest almaya çıkınca, Hüseyin Paşa talebene para vermek istedi.</p>

    <p class="a_Paragraf_E">Ama o kabul etmedi.</p>

    <p class="a_Paragraf_E">Hüseyin Paşa kimseye göstermeden parayı postun altına koydu.</p>

    <p class="a_Paragraf_E">Az sonra içeri girdin.</p>

    <p class="a_Paragraf_E">Henüz kollarını indirmemiştin.</p>

    <p class="a_Paragraf_E">Abdest suyu üzerinde kurumamıştı.</p>

    <p class="a_Paragraf_E">İki elini kapıya dayadın ve güldün.</p>

    <p class="a_Paragraf_E">“Hüseyin Paşa!” dedin…</p>

    <p class="a_Paragraf_E">“Hüseyin Paşa! Siz bana misafir oldunuz, aç mı kaldınız? Bizim bir şeye ihtiyacımız yoktur. Onu bizden daha fakir olanlara verin.”</p>

    <p class="a_Paragraf_E">Hüseyin Paşa ağlıyordu.</p>

    <p class="a_Paragraf_E">Gözyaşlarını tutamıyor, bir yandan da “Ama parayı postun altına koyduğumu kimse görmemişti ki!” diye düşünüyordu.</p>

    <p class="a_Paragraf_E">“Kurban Seyda, bir şey yok!” dedi.</p>

    <p class="a_Paragraf_E">Kararlı bir ses tonuyla; “Onu başkalarına ver!” dedin.</p>

    <p class="a_Paragraf_E">“Benden daha çok muhtaç ve müstehak olanlar var, onlara verin.”</p>

    <p class="a_Paragraf_E">Hüseyin Paşa yine ısrar etti: “Seyda, bir şey yok!”</p>

    <p class="a_Paragraf_E">Ama emir kesin, hüküm netti.</p>

    <p class="a_Paragraf_E">“Yok yok, onu alıp başkalarına verin!”</p>

    <p class="a_Paragraf_E">Abdülbaki Arvasi parayı postun altından aldı ve cebine koydu.</p>

    <p class="a_Paragraf_E">Artık kalkma vakti gelmişti.</p>

    <p class="a_Paragraf_E">Sarıldılar ve vedalaştılar.</p>

    <p class="a_Paragraf_E">Tam ayrılacakları sırada:</p>

    <p class="a_Paragraf_E">“Bak, Hüseyin Paşa!” dedin.</p>

    <p class="a_Paragraf_E">“Şimdi parayı vereceğin yer hatırıma geldi. Bu Cevdet’in gömleği çok eski. Buna bir mecit ver.”</p>

    <p class="a_Paragraf_E">Cevdet, eskiden polislik yapmıştı.</p>

    <p class="a_Paragraf_E">Şimdi ise gece gündüz demeden senin hizmetini ediyor, sana talebelik yapıyordu.</p>

    <p class="a_Paragraf_E">Hüseyin Paşa, Cevdet’e bir altın verdi.</p>

    <p class="a_Paragraf_E">Ama hocasından minnet altına girmemeyi ve sadakati öğrenen Cevdet bu altını almadı.</p>

    <p class="a_Paragraf_E">Sadece emredilen bir mecidi aldı.</p>

    <p class="a_Paragraf_E">Çünkü onun ikliminde kanaat vardı, sadakat vardı.</p>
  </div>
</body>
</html>
