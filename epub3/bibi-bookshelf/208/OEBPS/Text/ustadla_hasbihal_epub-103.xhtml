<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-103</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-101">YİRMİ EVLİYAYA DEĞİŞMEM</p>

    <p class="a_Paragraf_E">Bin dokuz yüz elli dört yılıydı.</p>

    <p class="a_Paragraf_E">Demirci Salih Efendi, Çilingir Ali ve Şakir Çağlar ile birlikte Barla’ya gidecektiniz.</p>

    <p class="a_Paragraf_E">Bir de Demirci Salih Efendi’nin iki yaşlarındaki küçük Said’i.</p>

    <p class="a_Paragraf_E">Etrafındakiler, seninle beraber yolculuk yapmak ve arkanda huşu içinde namaz kılmak için can atıyorlardı.</p>

    <p class="a_Paragraf_E">Nasıl atmasınlar ki,</p>

    <p class="a_Paragraf_E">Senin olduğun her yerde maddi-manevi bereket,</p>

    <p class="a_Paragraf_E">Senin olduğun her yerde gönül huzuru, göz aydınlığı vardı.</p>

    <p class="a_Paragraf_E">Arzun, arabayla gitmekti, lakin vasıta bulunamayınca motorla gölden gitmeye karar verdiler.</p>

    <p class="a_Paragraf_E">O gün sanki gelecek bela ve musibetleri hissetmişçesine Cevşen ve Şah-ı Nakşibendi’nin dualarını mütemadiyen okuyordun.</p>

    <p class="a_Paragraf_E">Ellerini açmıştın semaya ve Yüce Yaratıcı’ya sığınmıştın.</p>

    <p class="a_Paragraf_E">Henüz yola çıkalı yarım saat olmamıştı ki, bir fırtına koptu gölün tam ortasından.</p>

    <p class="a_Paragraf_E">Büyük dalgalar, içinde bulunduğunuz küçük motorla adeta oynuyordu.</p>

    <p class="a_Paragraf_E">Bir o yana bir bu yana sallanıyordu motor.</p>

    <p class="a_Paragraf_E">Bir havaya, bir dibe doğru inip çıkan, her an batma tehlikesi içinde, şiddetli yağmur ve dalgalardan sırılsık­lam olmuştunuz.</p>

    <p class="a_Paragraf_E">Ölümle burun buruna gelmiş, korku ve heyecan içinde tir tir titriyordu etrafındakiler.</p>

    <p class="a_Paragraf_E">Sen ise asrın vekili, sen Sahib’üz-zaman, bela zindanlarında sefa bahçelerini seyreden Ulu Sultan!</p>

    <p class="a_Paragraf_E">Sen ise gayet rahat ve fütursuz, dualarını okumaya de­vam ediyordun.</p>

    <p class="a_Paragraf_E">Gönüllü ve ısrarlı Barla yolcuları yağmur ve dalgalar­dan sırılsıklam olurken, rahmet-i İlâhî senin üzerine tek damla yağmur ve su düşürmemişti.</p>

    <p class="a_Paragraf_E">Herkes bağırıyor, tekbir ve salâvat getiriyordu.</p>

    <p class="a_Paragraf_E">Korkudan benizleri atmış, soğuktan ise tir tir titriyorlardı.</p>

    <p class="a_Paragraf_E">Demirci Salih Efendi, kendi mahallî Eğridir şivesiyle gayet safiyane şunları ifade ediyordu daha sonraları:</p>

    <p class="a_Paragraf_E">“Başımız adam akıllı tuttu. Kımıldayacak halimiz yok, taham­mülümüz kalmadı. Başımı kaldıracak takatim yok. Hafiften Üstad’a bakıyorum; içimden Üstad nasıl olsa kurtulur, ama biz denizin di­bine gideceğiz, diyorum. Kavisli bir sahile yanaştık... Liman... Bedre iskelesine motor kendini atınca derinden derine nefes alıp, şükretmeye başladık.”</p>

    <p class="a_Paragraf_E">Sağ salim sahile çıkınca ihtiyar bir kadının kulübesine sığınmıştınız.</p>

    <p class="a_Paragraf_E">İhtiyar kadın, seni görünce sevincini ifade etmekte zorlanıyordu.</p>

    <p class="a_Paragraf_E">“Allah’ım!” diyordu. “Şükürler olsun, nerelerden gönderdin sen bunları?”</p>

    <p class="a_Paragraf_E">Demirci Salih ise başınızdan geçenleri bir bir anlatmıştı ihtiyar kadına.</p>

    <p class="a_Paragraf_E">Yağmurun ve fırtınanın seni ıslatmadığını da söylemekte gecikmemişti hiç gerek yokken.</p>

    <p class="a_Paragraf_E">Çay içecektiniz.</p>

    <p class="a_Paragraf_E">“Ben yaparım!” dedi Demirci Salih ve hemen hazırlıklara başladı.</p>

    <p class="a_Paragraf_E">Lakin kulübedeki çalıları tutuşturdu yanlışlıkla.</p>

    <p class="a_Paragraf_E">Herkes panikledi,</p>

    <p class="a_Paragraf_E">Şakir Çağlar benim heybem diye heybesini kurtarmaya çalışırken, ihtiyar kadın ‘Burada üç yüz liralık eşya var.’ diye bağırıyordu. Testideki suyla söndürmüştünüz olabilecek büyük bir yangını.</p>

    <p class="a_Paragraf_E">“La havle…” çekiyordu dudakların hızlıca.</p>

    <p class="a_Paragraf_E">Sabrını iyice zorlamıştı Demirci Salih.</p>

    <p class="a_Paragraf_E">Bardağı taşırmıştı.</p>

    <p class="a_Paragraf_E">Bir arslan gibi kükredin.</p>

    <p class="a_Paragraf_E">Çağırdın yanına ve yüzüne bir tane tokat aşkettin.</p>

    <p class="a_Paragraf_E">Tokadı yiyen Salih Efendi şaşırmıştı.</p>

    <p class="a_Paragraf_E">“Aman Allah’ım ben ne yaptım?” dedi büyük bir pişmanlıkla.</p>

    <p class="a_Paragraf_E">Nihayet kendine geldi.</p>

    <p class="a_Paragraf_E">Daha sonra kendisi:</p>

    <p class="a_Paragraf_E">“Üstad bir vurdu, bir vurdu ki barut gibi yaktı.” diyordu.</p>

    <p class="a_Paragraf_E">“Üstad ‘Orada öyle ettin, burada da böyle ettin...’ dedi ve tokadı yiyince aklım başı­ma geldi. Üstad ‘kalk’ dedi ‘namaz kılalım’ kalktık göl kıyısında namaz kıldık...”</p>

    <p class="a_Paragraf_E">Yıl ‘bin dokuz yüz elli dört’tü,</p>

    <p class="a_Paragraf_E">Aylardan Temmuz.</p>

    <p class="a_Paragraf_E">Taleben Konyalı Halıcı Sabri’nin büyük oğlu Ömer askerdi.</p>

    <p class="a_Paragraf_E">Ömer askeriyede civan gibi bir subaydı.</p>

    <p class="a_Paragraf_E">Ömer, İstanbul’dan Balıkesir’e askeri bir jet uçakla gece uçuşu yaparken Manyas Gölü kenarına düşerek şehadet mertebesine ulaşmıştı.</p>

    <p class="a_Paragraf_E">Uçak kazasını duyunca bir an yerinden kımıldayamadın.</p>

    <p class="a_Paragraf_E">Gözlerin nemlendi, bakışların donuklaştı.</p>

    <p class="a_Paragraf_E">Dilinde dua vardı.</p>

    <p class="a_Paragraf_E">“Ömer!” diyordun…</p>

    <p class="a_Paragraf_E">“Ömer benim yerime şehid oldu”</p>

    <p class="a_Paragraf_E">“Ömer’i tanıyor musunuz? Ben Ömer’i yirmi evliyaya değiş­mem!” diyordun sessizce.</p>
  </div>
</body>
</html>
