<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-79</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-77">BÜTÜN ESBAP SÜKUT ETMİŞTİ</p>

    <p class="a_Paragraf_E">Çok ibadet ederdin.</p>

    <p class="a_Paragraf_E">Hayatının hiçbir dakikasını boşa geçirmek istemezdin.</p>

    <p class="a_Paragraf_E">Dua, dua..</p>

    <p class="a_Paragraf_E">Hayatının nefes almak gibi bir parçasıydı dua.</p>

    <p class="a_Paragraf_E">O olmadan yaşayamazdın.</p>

    <p class="a_Paragraf_E">İbadetin olmasa sen de olmazdın.</p>

    <p class="a_Paragraf_E">Ve yüksek yerleri tercih ederdin hep.</p>

    <p class="a_Paragraf_E">Nurşin Camisi’nde, Erek Dağı’nda, Barla’da, Van Kalesi’nde…</p>

    <p class="a_Paragraf_E">Hep yükseklerdeydin.</p>

    <p class="a_Paragraf_E">Hep zirvelerde.</p>

    <p class="a_Paragraf_E">Van Kalesi’nde dersler ve sohbetler yapardın.</p>

    <p class="a_Paragraf_E">Yine böyle bir gün Van Kalesi’nden Horhor Medresesi’ne bakarak sohbet ediyordun.</p>

    <p class="a_Paragraf_E">Horhor Medresesi’ni çok seviyordun.</p>

    <p class="a_Paragraf_E">Ama Birinci Cihan Harbi’nde Ruslar orayı da yakıp yıkmışlardı.</p>

    <p class="a_Paragraf_E">Horhor Medresesi’ne bakarken içlendin.</p>

    <p class="a_Paragraf_E">Kıyamet alâmetlerini anlattın etrafındakilere.</p>

    <p class="a_Paragraf_E">Van Gölüne baktın.</p>

    <p class="a_Paragraf_E">Yunus Aleyhisselam geldi aklına.</p>

    <p class="a_Paragraf_E">Denize atılmıştı.</p>

    <p class="a_Paragraf_E">Büyük bir balık onu yutmuştu.</p>

    <p class="a_Paragraf_E">Balığın karnında yapayalnız kalmıştı da bir ara.</p>

    <p class="a_Paragraf_E">Deniz fırtınalı, gece dağdağalıydı.</p>

    <p class="a_Paragraf_E">Etraf kapkaranlık ve her taraftan ümit kesikti.</p>

    <p class="a_Paragraf_E">“La ilahe illa ente sübhaneke inni küntü minezzalimin.” diye yakarmıştı Hz. Yunus.</p>

    <p class="a_Paragraf_E">Ve bütün esbap sukut etmişti.</p>

    <p class="a_Paragraf_E">Yunus Aleyhisselam geldi aklına bir an.</p>

    <p class="a_Paragraf_E">“İşte!” dedin.</p>

    <p class="a_Paragraf_E">“Hazret-i Yunus (Aleyhisselam)’ın birinci vaziyetinden yüz derece daha müthiş bir vaziyetteyiz.</p>

    <p class="a_Paragraf_E">Gecemiz istikbaldir.</p>

    <p class="a_Paragraf_E">İstikbalimiz, gaflet dolu bir bakışla, onun gecesinden yüz derece daha karanlık ve dehşetlidir.</p>

    <p class="a_Paragraf_E">Denizimiz, şu başı dönen, şaşkın yeryüzüdür..</p>

    <p class="a_Paragraf_E">Bu denizin her mevcinde(dalgasında) binler cenaze bulunuyor; onun denizinden bin derece daha korkuludur.</p>

    <p class="a_Paragraf_E">Bizim harama yakın olan nefsimiz hûtumuzdur; ebedi hayatımızı sıkıp mahvına çalışıyor.</p>

    <p class="a_Paragraf_E">Bu hût, onun hûtundan bin derece daha muzırdır. Çünkü onun hûtu yüz senelik bir hayatı mahveder. Bizim hûtumuz ise, yüz milyon seneler hayatın mahvına çalışıyor.”</p>

    <p class="a_Paragraf_E">Van Gölüne bakıyordun.</p>

    <p class="a_Paragraf_E">Yunus Aleyhisselam’ı hatırladın bir an.</p>

    <p class="a_Paragraf_E">“Madem,” dedin “Hakiki vaziyetimiz budur; biz de Hazret-i Yunus(aleyhisselam)’a iktidaen, umum esbaptan yüzümüzü çevirip doğrudan doğruya Müsebbibü’l-Esbab olan Rabbimiz’e iltica edelim.”</p>

    <p class="a_Paragraf_E">Ve açtın ellerini.</p>

    <p class="a_Paragraf_E">Etrafındaki talebelerin de açtılar ellerini semaya.</p>

    <p class="a_Paragraf_E">Üç yüz, belki de dört yüz defa; “La ilahe illa ente sübhaneke inni küntü minezzalimin.” dediniz doya doya.</p>

    <p class="a_Paragraf_E">“La ilahe illa ente sübhaneke inni küntü minezzalimin.”</p>
  </div>
</body>
</html>
