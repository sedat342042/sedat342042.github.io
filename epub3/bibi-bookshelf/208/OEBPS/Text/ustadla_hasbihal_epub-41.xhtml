<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-41</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-39">BİN KIZIL ELMA’YA DEĞİŞMEM!</p>

    <p class="a_Paragraf_E">Dünyada herkesin yanında, sağında solunda birileri vardı.</p>

    <p class="a_Paragraf_E">Herkes kalabalıklar içinde yaşıyordu.</p>

    <p class="a_Paragraf_E">Yalnız sen kalabalıklar içinde yapayalnız geziyordun.</p>

    <p class="a_Paragraf_E">Senin kimsen yoktu.</p>

    <p class="a_Paragraf_E">Ne ordun vardı, ne polisin,</p>

    <p class="a_Paragraf_E">Ne bekçin vardı, ne jandarman…</p>

    <p class="a_Paragraf_E">Çok kişide olmayan bir dostun vardı.</p>

    <p class="a_Paragraf_E">Tüm kâinatın hayran olduğu bir sevgilin.</p>

    <p class="a_Paragraf_E">Senin, yalnız ve yalnız Allah’ın vardı.</p>

    <p class="a_Paragraf_E">Bir de Sevgililer Sevgilisi Peygamberin.</p>

    <p class="a_Paragraf_E">Sen herkesin seviyesine göre konuşurdun.</p>

    <p class="a_Paragraf_E">Avamın yanında avamın seviyesine,</p>

    <p class="a_Paragraf_E">Havasın yanında havasın seviyesine göre konuşurdun.</p>

    <p class="a_Paragraf_E">Bir köylünün, bir çobanın, bir rençberin anlayacağı dili kullanır;</p>

    <p class="a_Paragraf_E">Bir profesörle konuşurken, kâh kozmografyadan bahseder, kâh dünyanın kaç saniyede döndüğünü, dakikada kaç yağmur düştüğünü hesaplardın.</p>

    <p class="a_Paragraf_E">Seni dinleyen hayran olur, seni gören mesut olurdu.</p>

    <p class="a_Paragraf_E">Van’a geldikten sonra tüm aşiretleri bir bir dolaşmış, onlara hakikatleri anlatmıştın.</p>

    <p class="a_Paragraf_E">Hatta bir ara Diyarbakır’a geldiğinde,</p>

    <p class="a_Paragraf_E">Ziya Gökalp’le de görüşmüş,</p>

    <p class="a_Paragraf_E">Onun kavmiyetçi fikirlerini perişan etmiştin.</p>

    <p class="a_Paragraf_E">“Kızıl Elma” nın hayali yerine, Anadolu’nu gerçekçi soğanını tercih etmiştin.</p>

    <p class="a_Paragraf_E"><span class="italik_E" xml:lang="tr-TR">“Köylüyüm diye ta’n etme beni.</span></p>

    <p class="a_Paragraf_E"><span class="italik_E" xml:lang="tr-TR">Ben de kibarım.</span></p>

    <p class="a_Paragraf_E"><span class="italik_E" xml:lang="tr-TR">Bir kelle soğanı,</span></p>

    <p class="a_Paragraf_E"><span class="italik_E" xml:lang="tr-TR">Bin Kızıl Elmaya değişmem.”</span></p>

    <p class="a_Paragraf_E">Diyerek latife etmiştin.</p>

    <p class="a_Paragraf_E">“Sen,” diyordun, “Bırak hayali.”</p>

    <p class="a_Paragraf_E">“Gerçekler önünde duruyor kaldır kafanı.”</p>

    <p class="a_Paragraf_E">Oysaki gezdiğin her yerde sana dediler asıl hayalci.</p>

    <p class="a_Paragraf_E">“Bırak bunları, zaman ahir zamandır, gittikçe fenalaşacak.</p>

    <p class="a_Paragraf_E">Boşuna bekliyorsun, mutlu ülke, mutlu insan!”</p>

    <p class="a_Paragraf_E">Kaldırdın kaşlarını, diktin bakışlarını hedefsiz gözlere…</p>

    <p class="a_Paragraf_E">“Neden?” dedin…</p>

    <p class="a_Paragraf_E">“Neden dünya herkese ilerleme, yükselme mekanı olsun da yalnız bizim için gerileme yeri olsun?”</p>

    <p class="a_Paragraf_E">“Hayır!” dedin…</p>

    <p class="a_Paragraf_E">“Siz beni anlamıyorsunuz?” “İşte ben de sizinle konuşmayacağım. Şu tarafa dönüyorum.</p>

    <p class="a_Paragraf_E">İstikbaldeki insanlarla konuşacağım.”</p>

    <p class="a_Paragraf_E">Derin bir nefes aldın. Bakışlarını ufka diktin ve:</p>

    <p class="a_Paragraf_E">“Ey üç yüz sene sonraki yüksek asrın arkasına gizlenmiş ve sakitane nurun sözünü dinleyen ve bir nazar-ı hafiyy-i gaybi ile bizi temaşa eden Saidler, Hamzalar, Ömerler, Osmanlar, Tahirler, Yusuflar, Ahmedler, vesaireler!…</p>

    <p class="a_Paragraf_E">Sizlere hitap ediyorum!</p>

    <p class="a_Paragraf_E">Başlarınızı kaldırınız. “Sadakte” deyiniz.</p>

    <p class="a_Paragraf_E">Ve böyle demek sizlere borç olsun!</p>

    <p class="a_Paragraf_E">Şu muasırlarım varsın beni dinlemesinler. Tarih denilen mazi derelerinden sizin yüksek istikbalinize uzanan telsiz telgrafla sizinle konuşuyorum. Ne yapayım acele ettim kışta geldim; sizler cennet-asâ bir baharda geleceksiniz. Şimdi ekilen nur tohumları, zemininizde çiçek açacaktır. Biz, hizmetimizin ücreti olarak sizden şunu bekliyoruz ki: Mazi kıtasına geçmek için geldiğiniz vakit, mezarımıza uğrayınız; o bahar hediyelerinden birkaç tanesini medresemin mezar taşı denilen ve kemiklerimizi misafir eden ve Horhor toprağının kapıcısı olan kal’anın başına takınız.</p>

    <p class="a_Paragraf_E">Kapıcıya tembih edeceğiz; bizi çağırınız. Mezarımızdan Henîen leküm (Size mübarek olsun) sadasını işiteceksiniz…”</p>
  </div>
</body>
</html>
