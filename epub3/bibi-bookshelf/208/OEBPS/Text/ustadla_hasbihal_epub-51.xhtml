<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-51</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-49">NİYET HAYR, AKIBET İSE GAYB!</p>

    <p class="a_Paragraf_E">Ruslar, Van ve Muş taraflarını istila etmişti.</p>

    <p class="a_Paragraf_E">Üç fırka ile Bitlis’e doğru ilerliyorlardı.</p>

    <p class="a_Paragraf_E">Bitlis Valisi Memduh Bey ve Kel Ali sana gelmişlerdi.</p>

    <p class="a_Paragraf_E">“Elimizde bir tabur asker var!” dediler.</p>

    <p class="a_Paragraf_E">“Ve sizin ise iki bin kadar gönüllünüz var. Biz geri çekilmeye mecburuz!”</p>

    <p class="a_Paragraf_E">“Olmaz!” dedin o gür sesinle, kartal bakışınla.</p>

    <p class="a_Paragraf_E">“Hem etraftan kaçıp gelen ahalinin, hem de Bitlis halkının malları ve çoluk çocukları düşmanın eline geçecek; biz ölünceye kadar dört beş gün karşı koymaya mecburuz.”</p>

    <p class="a_Paragraf_E">“Peki!” dediler.</p>

    <p class="a_Paragraf_E">“Kalalım, ama Muş’un sükut etmesiyle, Ruslar’ın eline geçecek olan otuz topumuz var.</p>

    <p class="a_Paragraf_E">Eğer sen, gönüllülerinle o otuz topu ele geçirebilirsen, birkaç gün o toplarla mukabele ederiz ve ahali de kurtulur.”</p>

    <p class="a_Paragraf_E">Ya ölecek ya da o topları alacaktın.</p>

    <p class="a_Paragraf_E">Söz vermiştin!</p>

    <p class="a_Paragraf_E">Üç yüz gönüllü kahramanın başına geçtin.</p>

    <p class="a_Paragraf_E">Gece olunca Nurşin’e, topların getirildiği yöne gittin.</p>

    <p class="a_Paragraf_E">Topları takip eden bir alay Rus Kazağına, kendi muhbirleri yanlış bilgi vermişti.</p>

    <p class="a_Paragraf_E">“Bitlis’i müdafaa eden gönüllü kumandanı, üç bin adamla ve dağdaki meşhur Musa Bey, bin kişi ile topları kurtarmaya geliyorlar.” diyerek abartılı bir şekilde anlatmıştı hadiseyi.</p>

    <p class="a_Paragraf_E">Kazak kumandanı korkmuştu.</p>

    <p class="a_Paragraf_E">Olduğu yerde kalakalmış, bir adım dahi ilerleyememişti.</p>

    <p class="a_Paragraf_E">Oysa senin beraberinde sadece 300 kişi vardı.</p>

    <p class="a_Paragraf_E">Beraberindeki 300 gönüllüyü rast geldiğiniz toplara birer ikişer taksim ederek Bitlis’e göndermiştin.</p>

    <p class="a_Paragraf_E">Sen ise, hiç durmamış, bir yandan ilerlemiş ve topları birer birer kurtarıp, en son topu ise üç arkadaşınla birlikte ele geçirmiştin.</p>

    <p class="a_Paragraf_E">Ele geçirilen toplarla düşmana üç-dört gün daha karşılık verilmiş ve bütün ahalinin malları ve canları kurtulmuştu.</p>

    <p class="a_Paragraf_E">Sen tevazu kahramanıydın.</p>

    <p class="a_Paragraf_E">Bir gün gönüllülere cesaret vermek için sipere girmemiş avcı hattında, en ileride atını sağa sola dolaştırıyordun.</p>

    <p class="a_Paragraf_E">Birden durdun.</p>

    <p class="a_Paragraf_E">“Ya!” dedin… “Ya şu anda şehit olursam; bu vaziyetim, yani en ileride göze çarpan şu halim, sakın mertebe-i şehadetin bir esası olan ihlasıma zarar vermesin. Bir hodfüruşluk manası olmasın.”</p>

    <p class="a_Paragraf_E">Hemen döndürdün atını ve arkadaşlarının yanına geldin.</p>

    <p class="a_Paragraf_E">Hatta bir ara avcı hattında dolaşırken vücuduna dört gülle isabet etmişti de, gönüllülerin cesareti kırılmasın diye sipere dahi girmemiştin.</p>

    <p class="a_Paragraf_E">Sendeki bu durumu işiten Vali Memduh Bey, “Aman geri çekilsin!” diye haber göndermişti.</p>

    <p class="a_Paragraf_E">“Hayır!” demiştin.</p>

    <p class="a_Paragraf_E">“Bu kafirlerin güllesi beni öldürmeyecek.”</p>

    <p class="a_Paragraf_E">Hakikaten de üç gülle, öldürücü yerlere isabet ettiği halde; hançerini, tütün tabakanı delip geçmişti de sana bir zarar verememişti.</p>

    <p class="a_Paragraf_E">Daha sonra sen kendi ifadelerinle anlatmıştın bu olayı:</p>

    <p class="a_Paragraf_E">“Bir defa bir dakikada üç gülle öldürecek yerime isabet ettiği halde tesir etmediler. Bitlis’in sukutunda, bir miktar talebelerimle Rus askerlerinin bir taburunun içine düştük. Bizi sardılar. Her taraftan ateş edildi. Dört tanesi müstesna, bütün arkadaşlarım şehit olduktan sonra, taburun dört sırasını yardık, yine onların içinde bir yere girdik. Onlar üstümüzde, etrafımızda, sesimizi, öksürüğümüzü işittikleri halde bizi görmüyorlardı. Otuz saat o halde çamur içinde ben yaralı iken, hıfz-ı İlahi ile istirahat-ı kalb içinde muhafaza edildim.”</p>

    <p class="a_Paragraf_E">Talebelerin şehit olmuştu.</p>

    <p class="a_Paragraf_E">Can yoldaşların şehit olmuştu.</p>

    <p class="a_Paragraf_E">Ve büyük kız kardeşin Dürriye’nin oğlu,</p>

    <p class="a_Paragraf_E">Canın, kanın, taleben ve yeğenin Ubeyd şehit olmuştu.</p>

    <p class="a_Paragraf_E">Seninle beraber birkaç fedakar, kahraman taleben kalmıştınız bir başınıza.</p>

    <p class="a_Paragraf_E">Her tarafınız sarılmıştı.</p>

    <p class="a_Paragraf_E">Ruslar, şehirde bulunan üç köprüyü de tutmuşlardı.</p>

    <p class="a_Paragraf_E">Şehrin karşı tarafına geçmenize imkan yoktu.</p>

    <p class="a_Paragraf_E">Bir su kemerinin üstünden aşağıya atlamıştınız.</p>

    <p class="a_Paragraf_E">Mevsim kıştı. Hava soğuk.</p>

    <p class="a_Paragraf_E">Suyun üzeri tamamen karlarla kaplıydı. Vakit ise gece…</p>

    <p class="a_Paragraf_E">Karanlık olması münasebetiyle atladığınız yeri tahmin edememiştiniz.</p>

    <p class="a_Paragraf_E">Sağ ayağın taşa gelmişti ve kırılmıştı.</p>

    <p class="a_Paragraf_E">Kemerin içinde münasipçe bir yer gördün.</p>

    <p class="a_Paragraf_E">Yanında bulunan talebelerine, seni oraya götürmelerini söylemiştin.</p>

    <p class="a_Paragraf_E">“Arkadaşlar, durmayınız!” dedin…</p>

    <p class="a_Paragraf_E">“Arkadaşlar, durmayınız! Size hakkımı helal ettim. Beni bırakınız, siz kendinizi kurtarmaya çalışınız.”</p>

    <p class="a_Paragraf_E">“Hayır!” dedi kahraman fedailerin.</p>

    <p class="a_Paragraf_E">Onlar sana asker olmanın, sana talebe olmanın ne demek olduğunu iyi biliyorlardı.</p>

    <p class="a_Paragraf_E">“Hayır! Sizi bu halde bırakıp gidemeyiz. Şehit olursak da yine sizin hizmetinizdeyken olsun!”</p>

    <p class="a_Paragraf_E">Yaralı bir şekilde su içerisinde otuz saatten fazla kalmıştın.</p>

    <p class="a_Paragraf_E">Siz Rus askerlerini görüyordunuz, ama onlar sizi bir türlü bulamıyorlardı.</p>

    <p class="a_Paragraf_E">Kan kaybından ve şiddetli soğuktan hayatınız tehlikeye girecekti.</p>

    <p class="a_Paragraf_E">“Gidin! Beni bırakın!” diyordun etrafındakilere…</p>

    <p class="a_Paragraf_E">“Hayır! Beraber şehit olalım!” dediler hep bir ağızdan.</p>

    <p class="a_Paragraf_E">“Dayi hayran kader bizi esir etti.” dedin tebessüm ederek.</p>

    <p class="a_Paragraf_E">Seni kurtarmak gayesiyle talebelerinden birisi, senden habersiz gidip düşmana haber vermişti.</p>

    <p class="a_Paragraf_E">Maksat seni kurtarmak, soğuktan ve kan kaybından ölmeni engellemekti.</p>

    <p class="a_Paragraf_E">19 Şubat Cuma gecesi Ruslar geldi ve esir aldılar.</p>

    <p class="a_Paragraf_E">Niyet hayr, akıbet ise gayb!</p>
  </div>
</body>
</html>
