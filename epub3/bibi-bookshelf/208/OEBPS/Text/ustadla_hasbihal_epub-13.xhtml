<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-13</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-11">NURSLU ÇOCUKLAR</p>

    <p class="a_Paragraf_E">Yıl 1885,</p>

    <p class="a_Paragraf_E">Henüz çocuktun, ilim öğrenme aşkıyla yanıyordun.</p>

    <p class="a_Paragraf_E">Hizan Şeyhi Nur Mehmet Efendi’nin yaylasında kalıyordun.</p>

    <p class="a_Paragraf_E">Ama artık bu yaylaya sığmıyordun.</p>

    <p class="a_Paragraf_E">“Gitmeliyim,” diyordun.</p>

    <p class="a_Paragraf_E">“Daha başka yerlerde daha başka şeyler öğrenmeliyim.”</p>

    <p class="a_Paragraf_E">Ağabeyin Molla Abdullah’la beraber Nurşin Köyü’ne geldiniz.</p>

    <p class="a_Paragraf_E">Mevsim yazdı.</p>

    <p class="a_Paragraf_E">Köydeki herkes gibi siz de Şeyhan Yaylası’na çıktınız.</p>

    <p class="a_Paragraf_E">Tüm ahali ve talebeler yazlarını Şeyhan Yaylası’nda geçirirlerdi.</p>

    <p class="a_Paragraf_E">Yaylada bir zaman sonra bir meseleden dolayı ağabeyinle tartışmıştınız.</p>

    <p class="a_Paragraf_E">Sesiniz biraz yükselince Tağ Medresesi müderrislerinden Mehmet Emin Efendi, seni karşısına aldı ve sesine hiddet karıştırarak;<br/>
    “Niçin ağabeyinle tartışıyorsun?” dedi.</p>

    <p class="a_Paragraf_E">Oysaki bulunduğunuz medrese, Şeyh Abdurrahman Hazretlerinindi.</p>

    <p class="a_Paragraf_E">Ve kimsenin sana hükmetmesine tahammülün yoktu.</p>

    <p class="a_Paragraf_E">“Efendim,” dedin tüm nezaketinle.</p>

    <p class="a_Paragraf_E">“Efendim! Bu medresede bulunmak hasebiyle, siz de benim gibi bir talebesiniz. Şu halde burada hocalık hakkınız yoktur!”</p>

    <p class="a_Paragraf_E">Oysaki, Tağ Medresesi sahibi Abdurrahman Taği, Nurslu talebelere ayrı bir özen gösteriyordu.</p>

    <p class="a_Paragraf_E">Yakın ilgi gösteriyor, onları ayrı bir seviyordu.</p>

    <p class="a_Paragraf_E">Özellikle soğuk kış geceleri kalkar, talebelerinin üstlerini örterdi.</p>

    <p class="a_Paragraf_E">Zaman zaman medresenin önde gelen büyük talebelerine nasihat ederdi.</p>

    <p class="a_Paragraf_E">“Aman!” derdi.</p>

    <p class="a_Paragraf_E">“Aman, bu Nurslu çocuklara iyi bakın. İleride bunlardan biri din-i mübin-i İslam’ı ihya edecek… Fakat hangisidir, ben şimdi bilemiyorum!”</p>

    <p class="a_Paragraf_E">O Nurslu ve nurlu çocuk sendin.</p>

    <p class="a_Paragraf_E">O deha senin dehandı ve o yazgı senin yazgındı.</p>
  </div>
</body>
</html>
