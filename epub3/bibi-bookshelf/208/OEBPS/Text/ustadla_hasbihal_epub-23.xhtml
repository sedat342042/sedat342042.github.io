<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-23</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-21">HİDAYETE GETİRMEYE GELDİM</p>

    <p class="Siir_E" xml:lang="tr-TR">“Kıvrım kıvrım Hakk’a uzanan ışıktan yolda,<br/>
    Benlik adına her şeyini aşan kahraman…<br/>
    Hilkata aid sırların anahtarı onda,<br/>
    Büklüm büklüm bir yumak onun elinde zaman.”(***)</p>

    <p class="a_Paragraf_E">Tillo’dayken bir gece rüyanda Şeyh Abdülkadir-i Geylani hazretlerini görmüştün.</p>

    <p class="a_Paragraf_E">“Molla Said!” diye seslendi Şeyh Abdülkadir-i Geylani.</p>

    <p class="a_Paragraf_E">“Molla Said! Miran Aşireti Reisi Mustafa Paşa’ya gidiniz ve kendisini hidayet yoluna davet ediniz. Yaptığı zulümden vazgeçerek namaza ve emr-i marufa devam etmesini tavsiye ediniz.”</p>

    <p class="a_Paragraf_E">Rüyayı görür görmez kalktın ve Miran’a gittin.</p>

    <p class="a_Paragraf_E">Yorum yapmadın, şüpheye düşmedin.</p>

    <p class="a_Paragraf_E">Mustafa Paşa’nın çadırında onun gelmesini bekledin.</p>

    <p class="a_Paragraf_E">Mustafa Paşa, çadırdan içeri girdiğinde, içerideki herkes kıyama durdu.</p>

    <p class="a_Paragraf_E">Bir kişi hariç!</p>

    <p class="a_Paragraf_E">Bir kahraman! Benlik adına her şeyini aşan kahraman!</p>

    <p class="a_Paragraf_E">Sen, sadece ve sadece Allah ve Resulü’nün karşısında kıyama dururdun.</p>

    <p class="a_Paragraf_E">Paşa hiddetlendi.</p>

    <p class="a_Paragraf_E">“Kimdir bu?” dedi.</p>

    <p class="a_Paragraf_E">“Meşhur Molla Said” dediler.</p>

    <p class="a_Paragraf_E">Mustafa Paşa genel olarak ulemayı sevmezdi.</p>

    <p class="a_Paragraf_E">Dedi: “Neden geldin? Ne istiyorsun?”</p>

    <p class="a_Paragraf_E">Ayağa kalktın, kaşlarını çattın ve:</p>

    <p class="a_Paragraf_E">“Ben,” dedin…</p>

    <p class="a_Paragraf_E">“Ben seni hidayete getirmeye geldim. Ya zulmü terk edip namazını kılacaksın ya da ben seni öldüreceğim!”</p>

    <p class="a_Paragraf_E">Paşa hiddetlendi.</p>

    <p class="a_Paragraf_E">Hiddetini yenmek ve ulemaya saygısızlık yapmamak için çadırdan dışarı çıktı ve bir müddet dolaştıktan sonra tekrar içeri girdi.</p>

    <p class="a_Paragraf_E">Tekrar sordu niçin geldiğini ve sen yine tebliğini yaptın.</p>

    <p class="a_Paragraf_E">Çadırın direğine asmıştın kılıcını.</p>

    <p class="a_Paragraf_E">Mustafa Paşa kılıcı işaret ederek:</p>

    <p class="a_Paragraf_E">“Şu pis kılıcınla mı öldüreceksin beni?” dedi.</p>

    <p class="a_Paragraf_E">“Ey Paşa!” dedin.</p>

    <p class="a_Paragraf_E">“Kılıç kesmez, el keser!”</p>

    <p class="a_Paragraf_E">Mustafa Paşa, senin bu cesaretine hayran kalmıştı. “Benim Cezire’de çok alimlerim var; eğer hepsini ilzam edebilirsen (susturabilirsen) senin dediğini yaparım. Eğer ilzam edemezsen seni Fırat Nehri’ne atarım.” diye tehdit etti.</p>

    <p class="a_Paragraf_E">Tahakküme hiç rıza göstermemiştin.</p>

    <p class="a_Paragraf_E">Ama Paşa’ya cevabını vermek gerekiyordu.</p>

    <p class="a_Paragraf_E">“Bütün ulemayı ilzam etmek benim haddim olmadığı gibi, beni de nehre atmak senin haddin değildir.” dedin.</p>

    <p class="a_Paragraf_E">Ama ulema ile karşılaşacaktın.</p>

    <p class="a_Paragraf_E">“Tamam!” dedin. “Olur! Ama benim de bir şartım var!”</p>

    <p class="a_Paragraf_E">“Ulemaya cevap verince sizden bir mavzer tüfeği isterim ki, sözünde durmazsan seni onunla öldüreyim.”</p>

    <p class="a_Paragraf_E">Uzun süren Cezire yolculuğu yormuştu seni.</p>

    <p class="a_Paragraf_E">Oturduğun yerde bir müddet istirahat ederken uyuyakalmıştın.</p>

    <p class="a_Paragraf_E">Alimin uykusu bile cahilin ibadetinden hayırlı değil miydi zaten.</p>

    <p class="a_Paragraf_E">Gözlerini açtığında bütün Cezire alimleri senin etrafında ellerinde kitaplarla uyanmanı bekliyorlardı.</p>

    <p class="a_Paragraf_E">Biraz görüştükten sonra çaylar ikram edildi.</p>

    <p class="a_Paragraf_E">Tüm Cezire alimleri seni hayran hayran seyrediyorlardı.</p>

    <p class="a_Paragraf_E">Çaylarını unutmuşlardı.</p>

    <p class="a_Paragraf_E">Sen kendi çayını içtiğin gibi, yanındaki birkaç alimin çaylarını da içmiştin. Ama onlar dalgınlık ve hayranlıktan dolayı fark edememişlerdi.</p>

    <p class="a_Paragraf_E">Nasıl hayran kalmasınlar ki?</p>

    <p class="a_Paragraf_E">Sen Bediüzzaman’dın!</p>

    <p class="a_Paragraf_E">Sen Üstad,</p>

    <p class="a_Paragraf_E">Sen Bediüzzaman Said-i Nursi!</p>

    <p class="a_Paragraf_E">“Efendiler!” dedin…</p>

    <p class="a_Paragraf_E">“Efendiler, bendeniz vadetmişim. Hiç kimseye sual sormam. Binaenaleyh tüm suallerinize hazırım.”</p>

    <p class="a_Paragraf_E">Kırk kadar soru sordular sana.</p>

    <p class="a_Paragraf_E">Her birine en güzel cevapları verdin.</p>

    <p class="a_Paragraf_E">Herkes hayran olmuştu sana.</p>

    <p class="a_Paragraf_E">O kadar ki, suallerden birine verdiğin cevabın yanlış olduğunu daha sonra yine sen kendin fark ettin de onların peşinden dışarı çıkıp;</p>

    <p class="a_Paragraf_E">“Affedersiniz, bir sualin cevabını yanlış söylediğim halde farkına varmadınız.” diyerek doğrusunu söylemiştin.</p>

    <p class="a_Paragraf_E">Hayranlık bir kat daha artmıştı.</p>

    <p class="a_Paragraf_E">“İşte!” dediler, “İşte şimdi bizi tam anlamıyla ilzam ettiniz.”</p>

    <p class="a_Paragraf_E">Mustafa Paşa, söz verdiği tüfeği sana hediye etti ve namaza başladı.</p>
  </div>
</body>
</html>
