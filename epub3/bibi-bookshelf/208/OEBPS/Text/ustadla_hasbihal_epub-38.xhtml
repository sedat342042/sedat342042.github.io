<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-38</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-36">ZALİMLER İÇİN YAŞASIN CEHENNEM</p>

    <p class="a_Paragraf_E">Ve nihayet menhus Otuz bir Mart hadisesi patlak verdi.</p>

    <p class="a_Paragraf_E">Yıllarca kuluçkada bekleyen kin, nefret ve oyunlar çıktı ortaya bir bir.</p>

    <p class="a_Paragraf_E">Sandılar seni de bu hadiselerin içinde.</p>

    <p class="a_Paragraf_E">Dediler, “Tahrikçidir, edilmelidir idam!”</p>

    <p class="a_Paragraf_E">Ve idamına hazırladılar ferman.</p>

    <p class="a_Paragraf_E">Ve süngüler arasında alındın mahkeme salonuna.</p>

    <p class="a_Paragraf_E">Salonun penceresinden görünüyordu on beş kadar idam edilmiş hoca.</p>

    <p class="a_Paragraf_E">Maksatları korkutmak ve tahrik etmekti seni de.</p>

    <p class="a_Paragraf_E">Dediler, “Sen de şeriat istemişsin, doğru mu?”</p>

    <p class="a_Paragraf_E">“Benim,” dedin…</p>

    <p class="a_Paragraf_E">“Benim bin ruhum olsa, şeriatın bir hakikatine feda etmeye hazırım. Zira şeriat, sebeb-i saadet ve adalet-i mahz ve fazilettir. Fakat ihtilalcilerin isteyişi gibi değil.”</p>

    <p class="a_Paragraf_E">Sen ahiret sevdalısıydın.</p>

    <p class="a_Paragraf_E">Sen sonsuzluğa meftun.</p>

    <p class="a_Paragraf_E">Oraya ulaşmak senin için bir ceza değil, belki mükâfatlar üstü bir mükâfattı.</p>

    <p class="a_Paragraf_E"><span class="italik_E" xml:lang="tr-TR">“Ölüm bize ne uzak bize ne yakın ölüm</span></p>

    <p class="a_Paragraf_E"><span class="italik_E" xml:lang="tr-TR">Ölümsüzlüğü tattık bize ne yapsın ölüm.”(N. F. K.)</span></p>

    <p class="a_Paragraf_E">Ölmek yok oluş değil, yeni bir diriliştir.</p>

    <p class="a_Paragraf_E">Ölüm senin için bir azap değil, bir şandır.</p>

    <p class="a_Paragraf_E">Dostlara vuslatın ilk basamağıdır.</p>

    <p class="a_Paragraf_E">Sonra sordular: “Sen İttihad-ı Muhammediye’ye (s.a.s.) dahil misin?”</p>

    <p class="a_Paragraf_E">“Maaliftihar!”dedin. “İftihar ederim.”</p>

    <p class="a_Paragraf_E">Zaten o ittihaddan olmayan kim vardı ki şu dünyada, dinsizlerden başka.</p>

    <p class="a_Paragraf_E">Müslüman’ım diyen herkes O’na (s.a.s.) bağlı, O’na (s.a.s.) tâbi değil miydi?</p>

    <p class="a_Paragraf_E">Ve suçlamalar, suçlamalar, suçlamalar…</p>

    <p class="a_Paragraf_E">Oysaki sen Mart’ın otuz birindeki dehşetli hadiseleri, uzaktan iki üç dakika seyretmiştin.</p>

    <p class="a_Paragraf_E">Anladın, iş fena, itaat muhtell (bozulmuş), nasihat ise faydasız…</p>

    <p class="a_Paragraf_E">Faydasız, boş yere ortaya çıkıp, o ateşin söndürülmesi için yapılacak girişim.</p>

    <p class="a_Paragraf_E">Avam çok, etraftaki hemşehriler gafil ve safdil.</p>

    <p class="a_Paragraf_E">Dedin, “Uzaklaşayım buradan, beni tanıyanlar karışmasınlar.”</p>

    <p class="a_Paragraf_E">Sonra yolda gördüklerine söyledin, “Aman ha karışmayın!”</p>

    <p class="a_Paragraf_E">Yaptığın uzun ve muhteşem müdafaa neticesinde beraat etmiştin.</p>

    <p class="a_Paragraf_E">Zaten suçlu değildin, sanık değildin.</p>

    <p class="a_Paragraf_E">Asıl suçlu, seni suçlu göstermek isteyenlerdi.</p>

    <p class="a_Paragraf_E">Harbiye Nezareti binasından çıkıp Sultanahmet’e doğru yürümeye başladığında arkanda yüzlerce kişi seni takip ediyordu.</p>

    <p class="a_Paragraf_E">Tek yürek, tek bilek ve tek inançla…</p>

    <p class="a_Paragraf_E">“Zalimler için yaşasın Cehennem!” nidaları İstanbul semalarında yankılanıyordu.</p>

    <p class="a_Paragraf_E">“Zalimler için yaşasın Cehennem!”</p>
  </div>
</body>
</html>
