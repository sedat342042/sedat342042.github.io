<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-53</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-51">DELİKLİTAŞ’I GEÇEMEYECEKSİNİZ!</p>

    <p class="a_Paragraf_E">Şark insanı, soğuk memleketin sıcak insanları.</p>

    <p class="a_Paragraf_E">Şark insanında sâfiyet vardır,</p>

    <p class="a_Paragraf_E">Şark insanında mertlik,</p>

    <p class="a_Paragraf_E">Şark insanı misafirperverdir,</p>

    <p class="a_Paragraf_E">Şark insanı cömert,</p>

    <p class="a_Paragraf_E">Şark insanında temiz kalp vardır,</p>

    <p class="a_Paragraf_E">Şark insanı söyledi mi dosdoğru söyler…</p>

    <p class="a_Paragraf_E">Birinci Cihan Harbi’nde Bitlis’te Ruslar’la çarpışırken, etrafındaki talebelerin şehit olmuşlardı.</p>

    <p class="a_Paragraf_E">Birkaç talebenle beraber geceleyin yüksek bir duvardan (su kemeri) atlarken ayağın kırılmış ve otuz-otuz beş saat yaralı bir vaziyette soğukta kalmıştınız.</p>

    <p class="a_Paragraf_E">Ruslar gelip sizi esir alınca, kumandanlarının olduğu yere götürdüler.</p>

    <p class="a_Paragraf_E">Kumandan Türkçe bilmiyordu.</p>

    <p class="a_Paragraf_E">Ermeniler’den bir tercüman getirdiler.</p>

    <p class="a_Paragraf_E">Ermeni tercüman senin sözlerini yanlış aktarıyordu.</p>

    <p class="a_Paragraf_E">Talebelerinden Abdülvahhap az çok Rusça biliyordu. Durumu fark edince sana bildirdi.</p>

    <p class="a_Paragraf_E">Bunun üzerine hiddetlenmiştin. “Müslüman bir tercüman getirin!” dedin.</p>

    <p class="a_Paragraf_E">Az sonra Tatar bir tercüman geldi.</p>

    <p class="a_Paragraf_E">Rus kumandanı, “Siz tanınmış ve nüfuzlu bir kumandansınız. Aşiretlere birer mektup yazarak, gelip silahlarını teslim etmelerini bildirin. Anlaşma yapalım. Yine buraları onlara bırakıp gideriz.” diye istekte bulundu.</p>

    <p class="a_Paragraf_E">“Hayır!” dedin…</p>

    <p class="a_Paragraf_E">“Hayır! Siz Ermeniler’in silahlarını toplayın. Onlar bizim himayemize girsinler. O zaman sizinle anlaşırız.”</p>

    <p class="a_Paragraf_E">“Ama!” dedi Rus kumandanı: “Bitlis ve Muş civarında otuz beş bin silahlı Ermeni var. Bunların hepsinin silahlarını toplamak imkansızdır.”</p>

    <p class="a_Paragraf_E">Sen düşmanın niyetini anlamıştın.</p>

    <p class="a_Paragraf_E">Hiddetlendin.</p>

    <p class="a_Paragraf_E">Sesinin tonunu yükseltip, kumandanın gözünün içine bakarak haykırdın:</p>

    <p class="a_Paragraf_E">“Biz bunlara bu kadar hürriyet verdiğimiz halde, başımıza bu felaketi getirdiler. Çoluk çocuk dinlemeden katliam yaptılar. Geri kalan insanları da çeşitli desiselerle ortadan kaldırmak mı istiyorsunuz? Bütün dağ- taş senin askerinle dolsa, bundan sonra Deliklitaş’ı<span class="Dipnot_Basvurusu_E"><a class="_idFootnoteLink" href="#footnote-211-1" id="footnote-211-1-backlink">1</a></span> geçemeyeceksiniz!”</p>

    <div class="_idFootnotes">
      <div class="_idFootnote">
        <p class="Dipnot_metin" xml:lang="tr-TR"><a class="_idFootnoteAnchor" href="#footnote-211-1-backlink" id="footnote-211-1">1</a> Deliklitaş, Bitlis’in batısında şehre girişten önce, sarp kayaların oyulmasıyla yapılan bir geçittir. Asfaltın 1971’de yapılmasıyla Deliklitaş da tarihe karıştı.</p>
      </div>
    </div>
  </div>
</body>
</html>
