<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-34</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-32">HAKİKİ TÜRKLER’DE<br/>
    ZULMETME DAMARI YOKTUR!</p>

    <p class="a_Paragraf_E">Kulluk, zühd, takva, tevazu…</p>

    <p class="a_Paragraf_E">İhlasla bütünleşmişti sende daha nice güzel hasletler.</p>

    <p class="a_Paragraf_E">Samimiyet, O (c.c.) varken başkasına bakmamaktı.</p>

    <p class="a_Paragraf_E">Samimiyet, O’nun (c.c.) huzurunda başka şeyler aramamaktı.</p>

    <p class="a_Paragraf_E">Samimiyet, O’nu (c.c.) görüyor gibi yaşamaktı.</p>

    <p class="a_Paragraf_E">Sen samimiydin.</p>

    <p class="a_Paragraf_E">Yalnız O’ndan (c.c.) korkar, yalnız O’na (c.c.) sığınırdın.</p>

    <p class="a_Paragraf_E">Verdiğin dilekçe neticesinde Padişah Sultan Abdülhamit huzuruna çağırmıştı seni.</p>

    <p class="a_Paragraf_E">Sen hayatın boyunca hep doğru olmuştun.</p>

    <p class="a_Paragraf_E">Doğruluktan hiç ayrılmamış, hak bildiğini hak olan yerde söylemiştin.</p>

    <p class="a_Paragraf_E">Emredildiğin gibi yaşamış, basit bir hayat için yalana hiç tenezzül etmemiştin.</p>

    <p class="a_Paragraf_E">‘İman eden insana doğruluk yaraşır’ diyordun hep.</p>

    <p class="a_Paragraf_E">Ve Sultan Abdülhamit’in karşısında da doğru bildiğini söylüyordun.</p>

    <p class="a_Paragraf_E">“İslamiyet’te istibdat yoktur!” diyordun…</p>

    <p class="a_Paragraf_E">“Bir fert için karar vermek, ancak safhaları açık ve şeriat adaleti içindeki mahkemelerin hakkıdır. Bu kararlar mahiyeti meçhul kimselerin hakiki safhaları izah edilmeyen, desiseleri saklayan gizli yazılarıyla verilmez.”</p>

    <p class="a_Paragraf_E">Bu sözlerin üzerine Divan-ı Harbe verilmiştin.</p>

    <p class="a_Paragraf_E">Yıldız Askeri Mahkemesi’nde, sana yöneltilen, “Sen hangi Kürt aşiretine mensupsun?” sorusuna verdiğin cevap senin vatanperverliğini bir kez daha ispatlamıştı.</p>

    <p class="a_Paragraf_E">“Ben Osmanlıyım!” demiştin onurla.</p>

    <p class="a_Paragraf_E">“Benim Kürtlüğüm, doğduğum ve büyüdüğüm yerin halkına verilen isim dolayısıyladır.”</p>

    <p class="a_Paragraf_E">“Ve ben söylediğim tüm sözleri bizzat Halife’ye söylemişim. İnanmazsan git kendisine sor!” diye fütursuzca söylediğin ifadelerinden çekinmişlerdi de senin sürülmene rıza göstermemişler, iki Musevi, bir Ermeni, bir Rum ve bir Türk doktorundan rapor alarak, senin deli olduğunu öne sürmüşlerdi.</p>

    <p class="a_Paragraf_E">Oysaki sen ne deli idin ne de meczup.</p>

    <p class="a_Paragraf_E">Sen dini ve vatanı için hayatını hiç düşünmeden feda eden bir kahramandın.</p>

    <p class="a_Paragraf_E">“Bana!” diyordun…</p>

    <p class="a_Paragraf_E">“Bana, ‘Sen şuna buna niçin sataştın?’ diyorlar. Farkında değilim. Karşımda müthiş bir yangın var. Alevleri göklere yükseliyor. İçinde evladım yanıyor. İmanım tutuşmuş yanıyor. O yangını söndürmeye, imanımı kurtarmaya koşuyorum. Yolda biri beni kösteklemek istemiş de ayağım ona çarpmış. Ne ehemmiyeti var? O müthiş yangın karşısında bu küçük hadise bir kıymet ifade eder mi?</p>

    <p class="a_Paragraf_E">Dar düşünceler! Dar görüşler!</p>

    <p class="a_Paragraf_E">Ben, cemiyetin iman selameti yolunda ahiretimi de feda ettim.</p>

    <p class="a_Paragraf_E">Gözümde ne cennet sevdası var, ne cehennem korkusu. Cemiyetin, yirmi beş milyon Türk cemiyetinin imanı namına bir Said değil, bin Said feda olsun. Kur’an’ımız yeryüzünde cemaatsiz kalırsa, cenneti de istemem. Orası da bana zindan olur.</p>

    <p class="a_Paragraf_E">Milletimizin imanını selamette görürsem, cehennemin alevleri içinde yanmağa razıyım. Çünkü vücudum yanarken, gönlüm gülgülistân olur!”</p>

    <p class="a_Paragraf_E">Sen, milletin selameti için cehenneme razı olan bir yiğittin.</p>

    <p class="a_Paragraf_E">Sen, milletin selameti için kendini yok eden bir delikanlı…</p>

    <p class="a_Paragraf_E">Senin ferasetin imanından,</p>

    <p class="a_Paragraf_E">Kulluğun ise imanının inkişafındandı.</p>

    <p class="a_Paragraf_E">Dar düşünceler, dar görüşler bir mümine yakışmazdı.</p>

    <p class="a_Paragraf_E">“Ben bakıyorum da” diyordun.</p>

    <p class="a_Paragraf_E">“Ben bakıyorum da, kim bana zulmediyor, dikkat ediyorum, onlar katiyen Türk değillerdir. Çünkü hakiki Türklerde zulmetmek damarı yoktur. Bana zulmedenler, Türk perdesi altına girmiş başka millettendir.”</p>
  </div>
</body>
</html>
