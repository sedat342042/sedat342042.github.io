<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-94</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-92">KARDEŞLİK SİKKESİ</p>

    <p class="a_Paragraf_E">Hacı Hafız Sabri,</p>

    <p class="a_Paragraf_E">Namı diğer Santral Sabri.</p>

    <p class="a_Paragraf_E">Senin nazarında Sıddık Sabri.</p>

    <p class="a_Paragraf_E">Eğirdir’in Pazar Köyü’nden Bedre’ye dönerken kamyon devrilmişti de beyin kanamasından Hakk’ın rahmetine kavuşmuştu.</p>

    <p class="a_Paragraf_E">Sonra da Sıddık Sabri’nin mezar taşına:</p>

    <p class="a_Paragraf_E"><span class="italik_E" xml:lang="tr-TR">“Gel nazar kıl mezarımın taşına,</span></p>

    <p class="a_Paragraf_E"><span class="italik_E" xml:lang="tr-TR">Akil isen aklını al başına</span></p>

    <p class="a_Paragraf_E"><span class="italik_E" xml:lang="tr-TR">Ben de bir dem sürdüm sefa cihanda.</span></p>

    <p class="a_Paragraf_E"><span class="italik_E" xml:lang="tr-TR">Akıbet bak, taş diktiler başıma.”</span> yazılmıştı.</p>

    <p class="a_Paragraf_E">O yaşantısıyla ders veriyordu, öldükten sonra da ders vermeye devam ediyordu.</p>

    <p class="a_Paragraf_E">Barla’da Nur Risalelerini telif ediyordun.</p>

    <p class="a_Paragraf_E">Bedre yakınlarında bir korulukta yangın çıkmıştı.</p>

    <p class="a_Paragraf_E">Sabri Efendi uğraşıyor, didiniyor; ama ne yaparsa yapsın bu yangını söndürmeye muvaffak olamıyordu.</p>

    <p class="a_Paragraf_E">Bir ara aklına geldi.</p>

    <p class="a_Paragraf_E">Durdu ve düşündü.</p>

    <p class="a_Paragraf_E">“Acaba?” dedi…</p>

    <p class="a_Paragraf_E">“Müsaade var mıdır?”</p>

    <p class="a_Paragraf_E">Sonra sırtındaki senden yadigar kalan cübbeyi çıkardı ve alevlere doğru uzattı.</p>

    <p class="a_Paragraf_E">“Haydi!” dedi. “Yak yakabilirsen! İşte bu Bediüzzaman’ın cübbesidir!”</p>

    <p class="a_Paragraf_E">Çok sürmedi.</p>

    <p class="a_Paragraf_E">İlahi bir lutuf, alevler çekildi, yangın söndü.</p>

    <p class="a_Paragraf_E">Bu hadise sana anlatılınca Sıddık Sabri’ye baktın ve gülümsedin.</p>

    <p class="a_Paragraf_E">“Keçeli!” dedin..</p>

    <p class="a_Paragraf_E">“Keçeli, beni orman koruyucusu mu yaptın?”</p>

    <p class="a_Paragraf_E">Sıddık Sabri’nin ayak parmaklarının ikincisi ve üçüncüsü de senin ayak parmakların gibi birbirine yapışıktı.</p>

    <p class="a_Paragraf_E">Ve “kardeşim!” diyordun her fırsatta:</p>

    <p class="a_Paragraf_E">“Sıddık Sabri! Senin cisminde (ayağında) kardeşliğimin sikkesini gördüğüm zaman bir hiss-i kablelvuku ile kalbime geldi: Bu zat mühim bir vakitte bana çok ehemmiyetli bir kardeşlik edecek. Ve muvaffak oldun, yaptın. Allah senden ebediyen razı olsun.”</p>
  </div>
</body>
</html>
