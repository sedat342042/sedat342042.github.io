<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-89</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-87">MEDİNE’DE GÖRÜLEN TESBİH</p>

    <p class="a_Paragraf_E">Talebelerinden Abdurrahman hacca gitmişti.</p>

    <p class="a_Paragraf_E">Hac farizasını bitirdikten sonra Burdur’a döndü.</p>

    <p class="a_Paragraf_E">Sen ise o günlerde Isparta’da bulunuyordun. Ama rahatsızdın.</p>

    <p class="a_Paragraf_E">Vücudun olup bitenlere tahammül etmekte zorluk çekiyordu.</p>

    <p class="a_Paragraf_E">Abdurrahman, seni ziyarete gelmişti.</p>

    <p class="a_Paragraf_E">Konuşamıyordun. Konuştuğun zamanlar ise söylediklerin tam anlaşılamıyordu. Söz söylemeye tâkatin kalmamıştı.</p>

    <p class="a_Paragraf_E">Bir aralık Abdurrahman, hacca gittiğini ve oradan Van müftülerinden Hasan Hoca Efendinin selamlarını getirdiğini söyleyince, yataktan fırlarcasına doğruldun ve:</p>

    <p class="a_Paragraf_E">“Ne?” diye seslendin.</p>

    <p class="a_Paragraf_E">“Sen onu gördün mü?”</p>

    <p class="a_Paragraf_E">“Evet Üstadım!” dedi.</p>

    <p class="a_Paragraf_E">“Cenab-ı Hak hacca nasip etti, gördüm. Evlenmiş ve sizi davet ediyor.”</p>

    <p class="a_Paragraf_E">“İnşallah kardeşim inşallah!” dedin iç geçirerek.</p>

    <p class="a_Paragraf_E">“Demek hacca gittin ha! Allah mübarek etsin. Eğer haberim olsaydı seni ben karşılardım. Getirdiğin bu selam bana şifa oldu. Allah senden razı olsun.” diyerek dua ettin.</p>

    <p class="a_Paragraf_E">Abdurrahman’ın elinde hacdan getirdiği küçük bir paket vardı. Almayacağını bile bile önüne bıraktı.</p>

    <p class="a_Paragraf_E">Paketin içerisinde öyle kıymetli şeyler yoktu. Zem­zem, hurma, Medine kınası, bir şişe gül yağı ve tesbih.</p>

    <p class="a_Paragraf_E">“Bunlar ne?” diye sordun.</p>

    <p class="a_Paragraf_E">Utandı, sıkıldı.</p>

    <p class="a_Paragraf_E">“Efendim, bunlar hac hediyesi” dedi.</p>

    <p class="a_Paragraf_E">“Biliyorsun, ben hediye almıyorum. Bunlar mübarek yerlerden gelen hediyeler. Seni de çok severim. Ama parasını vereyim” dedin.</p>

    <p class="a_Paragraf_E">Abdurrahman, seni kırma ihtimalinin endişesini yaşıyordu. “Nasıl söylesem?” diye düşündü bir müddet. Sonra bir çıkış yolu bulmuşçasına heyecanlandı. Sesi titredi. “Şey!” dedi. “Üstadım, bunlar pek para tutmaz. Hem biliyor musunuz, hiç para vermediklerim de var...”</p>

    <p class="a_Paragraf_E">Şimdiye kadar karşılıksız hiçbir şey almamıştın. Gülümsedin ve on küsur lira hesap çıkardın, Abdurrahman’a verdin.</p>

    <p class="a_Paragraf_E">Abdurrahman mahcup. Abdurrahman şaşkın.</p>

    <p class="a_Paragraf_E">Oysaki, getirdiği şeyler o kadar da etmezdi.</p>

    <p class="a_Paragraf_E">O sırada şaka yollu, Zübeyir: “Üstadım,” dedi. “Bu hesapta siz al­dandınız.”</p>

    <p class="a_Paragraf_E">Ona döndün ve gülümsedin: “Keçeli,” dedin.. “Keçeli, sen Abdurrahman’la aramdaki sırrı bilmezsin.”</p>

    <p class="a_Paragraf_E">Abdurrahman parayı almamakta ısrar ediyordu.</p>

    <p class="a_Paragraf_E">Hatta çok ısrar edince: “Dur öyleyse!” dedin…</p>

    <p class="a_Paragraf_E">Paketi açıp, koku, kına, zemzem ve hurmayı aldın. “Tesbih sende kalsın!” dedin.</p>

    <p class="a_Paragraf_E">Buna karşılık mendilini, havlunu ve bir de kendi tesbihini verdin.</p>

    <p class="a_Paragraf_E">Verdiğin tesbihin aynısını Abdurrahman ve refikası Medine’de görmüş, çok beğenmişler, almak istemişler; ama unutup alamamışlardı.</p>

    <p class="a_Paragraf_E">Abdurrahman şaşkınlıktan konuşamıyordu.</p>

    <p class="a_Paragraf_E">“Bu tesbih,” diyordu içinden.</p>

    <p class="a_Paragraf_E">“Ben ve eşim bu tesbihi Medine’de almayı çok arzulamıştık. Eşim almayı unuttuğum için çok üzülmüştü.”</p>

    <p class="a_Paragraf_E">Şimdi ise sen onlara o çok beğendikleri ve Medine’de gördükleri tesbihi hediye ediyordun.</p>
  </div>
</body>
</html>
