<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-127</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-125">TALEBEMİZİ BULMUŞUZ</p>

    <p class="a_Paragraf_E">Günlük derslerini hiç aksatmazdın.</p>

    <p class="a_Paragraf_E">Bir gün Zübeyir Ağabey rahatsızlanmış ve derse iştirak edememişti.</p>

    <p class="a_Paragraf_E">Sungur Ağabeye ve Ahmet Gümüş’e, “Aman!” dedi.</p>

    <p class="a_Paragraf_E">“Ben rahatsızım, beni idare edin!”</p>

    <p class="a_Paragraf_E">Sungur Ağabey ve Ahmet Gümüş senin yanına gelmişlerdi.</p>

    <p class="a_Paragraf_E">“Zübeyir Efendi nerede?” diye sordun.</p>

    <p class="a_Paragraf_E">Geçiştirmek istediler bir şekilde, ama muvaffak olamadılar.</p>

    <p class="a_Paragraf_E">Ciddi bir tavır takındın. Hiddetlendin.</p>

    <p class="a_Paragraf_E">“Zübeyir olmayınca ders yapmıyo­rum. Zübeyir’i bulup getiriniz.” dedin.</p>

    <p class="a_Paragraf_E">Gittiler ve Zübeyir Gündüzalp’i getirdiler.</p>

    <p class="a_Paragraf_E">Kızdın. Adeta bir arslan gibi kükredin.</p>

    <p class="a_Paragraf_E">“Ben Zübeyir’i öyle zannederim ki,” dedin… “Değil parmak, kellesi gitse başsız gövdesiyle ‘Risale-i Nur... Risale-i Nur...’ diye koşacak bilir­dim. Bir parmak rahatsızlığı ile benim ümidimi kırdı. Ben öyle fedakâr talebe istiyorum ki, değil parmak, kol gitmiş aldırış etmeyecek. Böyle şeyler için kudsî davada tembellik gösterilmez. Said, Hak için hiçbir zaman kelleyi vermekten çekinmemiştir. Risale-i Nur’lara her şeyini feda edecek, fedakâr talebe lâzımdır...”</p>

    <p class="a_Paragraf_E">Sinirlendiğin zaman gözlerinde şimşekler çakıyor, bakışlarında fırtınalar kopuyordu.</p>

    <p class="a_Paragraf_E">Ahmet Gümüş, korkudan tir tir titriyordu.</p>

    <p class="a_Paragraf_E">Seni hiç bu kadar sinirli görmemişti.</p>

    <p class="a_Paragraf_E">Bir an kalbinden geçirdi:</p>

    <p class="a_Paragraf_E">“Hey Üstadım! Siz Zübeyir Ağabeye bu derece itab ediyorsunuz. Demek Risale-i Nur, talebesini bulmamıştır, ne gariptir.”</p>

    <p class="a_Paragraf_E">Başını kaldırdın ve Ahmet Gümüş’e baktın.</p>

    <p class="a_Paragraf_E">Gözlerin çakmak çakmak, bakışların mânalı.</p>

    <p class="a_Paragraf_E">“Hayır, Ahmet Efendi!” dedin…</p>

    <p class="a_Paragraf_E">“Hayır! Risale-i Nur ve ben talebemizi bulmuşuz.”</p>
  </div>
</body>
</html>
