<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-109</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-107">BİRİ BENİM EVRADIMI TAMAMLADI</p>

    <p class="a_Paragraf_E">Zaman zaman çok şiddetli hastalanırdın.</p>

    <p class="a_Paragraf_E">Vücuduna verdikleri zehirden midir nedir, ateşler içinde yanardın.</p>

    <p class="a_Paragraf_E">Ne zaman zehirleseler aynı hal olurdu. Ateşler içinde yanar, yerinden kalkamaz olurdun.</p>

    <p class="a_Paragraf_E">Sabahleyin bir elma vermişlerdi sana içi zehirle dolu.</p>

    <p class="a_Paragraf_E">Yine hastalanmış, yine ateşler içinde yanıyordun.</p>

    <p class="a_Paragraf_E">Biraz yatağa uzanmış, hastalığın şiddetinden olsa gerek bayılmıştın.</p>

    <p class="a_Paragraf_E">Yanında Çaycı Emin’le Mehmet Feyzi kalıyor ve hizmetini yapıyorlardı.</p>

    <p class="a_Paragraf_E">Senin uzandığını görünce onlar da biraz dinlenmek kastıyla bir köşeye kıvrılmış ve uyku ile uyanıklık arasında gidip geliyorlardı.</p>

    <p class="a_Paragraf_E">Birden bir ses duydular.</p>

    <p class="a_Paragraf_E">Bir mırıltı geliyordu evin içerisinden.</p>

    <p class="a_Paragraf_E">Bir dua, bir münacat ve niyaz sesleri kaplamıştı her yanı.</p>

    <p class="a_Paragraf_E">Emin şaşırdı.</p>

    <p class="a_Paragraf_E">“Feyzi ağabey!” dedi.</p>

    <p class="a_Paragraf_E">“Üstad uyuyor bunu okuyan kim acaba?”</p>

    <p class="a_Paragraf_E">Feyzi, “Sus! Sakın sesini çıkarma!” diye işaret etti Emin’e.</p>

    <p class="a_Paragraf_E">Sabah’a bir saat kalmıştı.</p>

    <p class="a_Paragraf_E">Uyandın. Kalktın ve abdest alıp seccadenin başına geçtin.</p>

    <p class="a_Paragraf_E">Dua, ibadet, cevşen ve Kur’an…</p>

    <p class="a_Paragraf_E">Seccadenin başına geçince gönlün gül, dilin bülbül oluyordu.</p>

    <p class="a_Paragraf_E">Seni hayretler içinde seyreden Emin’le, Feyzi’ye döndün:</p>

    <p class="a_Paragraf_E">“Ben Cenab-ı Hakk’a şükrediyorum.” dedin.</p>

    <p class="a_Paragraf_E">“Ben bu gece evradımı, vird ve dua­larımı tamamlayamamıştım. Birisi benim evradımı tamamladı.”</p>
  </div>
</body>
</html>
