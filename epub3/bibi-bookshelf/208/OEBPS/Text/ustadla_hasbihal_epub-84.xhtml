<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-84</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-82">KEDİ ŞİKAYETE GELDİ</p>

    <p class="a_Paragraf_E">Birinci Cihan Harbi’nden sonra, Van’a geldiğin zamanlar kardeşin Abdülmecid Efendi’nin evinde kalırdın.</p>

    <p class="a_Paragraf_E">Hemen her gün pek çok kişi seni ziyarete gelirdi.</p>

    <p class="a_Paragraf_E">Kardeşin yeni evlenmişti.</p>

    <p class="a_Paragraf_E">Misafirlerin çok olmasından ve kalabalıktan olsa gerek kardeşinin eşi Rabia Ünlükul sıkılıyor ve yoruluyordu.</p>

    <p class="a_Paragraf_E">Ama bu sıkıntısını hal diliyle de sözle de hiç kimseye açmamıştı.</p>

    <p class="a_Paragraf_E">Abdülmecid Efendi’ye: “Rabia, zayıf olduğu için, hizmetlerden dolayı sıkılıyor, yoruluyor. Günden güne de ziyaretçiler çoğalıyor. Onun için ben Nurşin Camisi’ne gideceğim. Benim sabah kahvaltılarımı oraya gönderirsiniz.” demiştin.</p>

    <p class="a_Paragraf_E">Kahvaltı dediğin, bir çay tabağı bal üzerine kırılmış birkaç cevizdi. Kimi zaman ise birkaç zeytin ya da bazı zamanlar bir parça peynir ve çaydı. Bunlardan sadece birisi ile kahvaltı yapıyordun. İkisini hiç yan yana getirmezdin.</p>

    <p class="a_Paragraf_E">Bu kadarcık kahvaltıdan bir de gelenlere ikramın vardı.</p>

    <p class="a_Paragraf_E">Senin bulunduğun sofra bereketleniyordu, Hızır eli değmiş gibi.</p>

    <p class="a_Paragraf_E">Kardeşin Abdülmecid’in evinde iken bir kedin vardı.</p>

    <p class="a_Paragraf_E">Çok severdin. Merhamet ederdin.</p>

    <p class="a_Paragraf_E">Sen Nurşin Camisi’ne gidince, Rabia Ünlükul’un namaz seccadesini kirletmişti kedi.</p>

    <p class="a_Paragraf_E">Rabia da ona iki tokat vurmuştu.</p>

    <p class="a_Paragraf_E">Bu dayaktan sonra kedi kayboldu. O akşam eve gelmemişti.</p>

    <p class="a_Paragraf_E">Her sabah kahvaltıyı alıp sana getiren taleben bu sabah kardeşinin evine gelmemişti.</p>

    <p class="a_Paragraf_E">Abdülmecid Efendi, kahvaltıyı kendisi sana getirince kediyi senin yanında gördü.</p>

    <p class="a_Paragraf_E">Gülümseyerek:</p>

    <p class="a_Paragraf_E">“Rabia bu kediye ne yaptı?” dedin.</p>

    <p class="a_Paragraf_E">“Dövdü mü yoksa? Bana şikayete geldi. Kedinin de Rabia’nın da suçları vardır. Fakat ben her ikisini de affettim.”</p>
  </div>
</body>
</html>
