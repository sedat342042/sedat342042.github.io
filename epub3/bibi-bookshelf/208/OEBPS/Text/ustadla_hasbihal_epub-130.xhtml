<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-130</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-128">AYNI YERE GİDİYORUZ</p>

    <p class="a_Paragraf_E">Bin dokuz yüz elli iki yılıydı…</p>

    <p class="a_Paragraf_E">İstanbul’a gelmiş ve Akşehir Palas otelinde kalıyordun.</p>

    <p class="a_Paragraf_E">Sanki bütün İstanbul bu otele boşalmıştı. Herkes seni görmek için geliyor, senin hayır duana mazhar olmak istiyordu.</p>

    <p class="a_Paragraf_E">Hemen her gün yüzlerce insan ziyaretine gelirdi.</p>

    <p class="a_Paragraf_E">Ve gelenlerin içinde pek çok tanınmış sima da vardı.</p>

    <p class="a_Paragraf_E">Zamanın meşhur şairi Necip Fazıl da seni ziyarete gelenler arasındaydı.</p>

    <p class="a_Paragraf_E">3 Şubat 1952’de Avni Toktor ve Necip Fazıl Kadıköy’de buluşmuşlardı.</p>

    <p class="a_Paragraf_E">Necip Fazıl bir gün önce ziyaretine gelmek istediğini bildirmiş ve senden randevu almıştı.</p>

    <p class="a_Paragraf_E">Avni Toktor’la beraber Kadıköy’den vapura binmişlerdi.</p>

    <p class="a_Paragraf_E">Vapurda, “Bediüzzaman’la ilgili bilgin var mı?” dedi Necip Fazıl gülerek.</p>

    <p class="a_Paragraf_E">“Yok!” dedi Avni Toktor. “Bilgim yok!”</p>

    <p class="a_Paragraf_E">Necip Fazıl, “Dikkat et!” dedi.</p>

    <p class="a_Paragraf_E">“Dikkat et! Halkımız birçok âlim hakkında mübalağalı şeyler anlatırlar. Veli olmayan insanlara veli nazarıyla bakarlar. Ve Bediüzzaman da bir âlimdir.”</p>

    <p class="a_Paragraf_E">Nihayet otelin önüne gelmişlerdi.</p>

    <p class="a_Paragraf_E">Etraftaki polisler kimlik kontrolü yaptılar.</p>

    <p class="a_Paragraf_E">Otelin dördüncü katına çıktıklarında onları ayakta ve kapıda karşılamıştın.</p>

    <p class="a_Paragraf_E">Küçük otel odasına kapıdan girişte sol tarafta karyolan vardı. Karyolanın bitişik olduğu duvarda ise, beyaz bir torba aslıydı. İçinde kitapların ve gazeteler vardı.</p>

    <p class="a_Paragraf_E">Pencerede, çaydanlık ve bardak duruyordu.</p>

    <p class="a_Paragraf_E">Yanından ayırmadığın birkaç eşyadan biriydi bunlar.</p>

    <p class="a_Paragraf_E">Sadık talebelerinle birlikte çay içmeyi çok seviyordun.</p>

    <p class="a_Paragraf_E">Yere serilmiş bir hasır ve kenarında üç sandalye vardı.</p>

    <p class="a_Paragraf_E">Senin üzerinde ise; uzun, beyaz pamuklu, kenarları dikişli bir hırka vardı ve belinde ucu sağ tarafa sarkmış bir kuşak bağlıydı.</p>

    <p class="a_Paragraf_E">Başında takkeye benzeyen bir külahın üzerine beyaz sarığın çaprazlama bağlıydı.</p>

    <p class="a_Paragraf_E">Sarığın altından görünen saçların ve kaşların ise yılların vermiş olduğu yorgunluğu anlatırcasına bembeyazdı.</p>

    <p class="a_Paragraf_E">Yanına geldiklerinde Necip Fazıl selam vermişti.</p>

    <p class="a_Paragraf_E">Daha henüz selamı almamıştın.</p>

    <p class="a_Paragraf_E">Kendine has Şark şivenle kollarını açarak hem misafirlerini karşıladın hem de:</p>

    <p class="a_Paragraf_E">“Necip Fazıl Bey, kardaşım!” dedin…</p>

    <p class="a_Paragraf_E">“Kardaşım, ben kendimi kendime beğendirmemişem!”</p>

    <p class="a_Paragraf_E">Hem Necip Fazıl hem de Avni Toktor donakalmışlardı.</p>

    <p class="a_Paragraf_E">Vapurda yaptıkları konuşmalara bir cevaptı sanki söylediklerin.</p>

    <p class="a_Paragraf_E">Büyük şairi sandalyeye oturmaya davet ettin ve ciddi alâka gösterdin.</p>

    <p class="a_Paragraf_E">Kendin ise yatağa geçmiştin.</p>

    <p class="a_Paragraf_E">Necip Fazıl’la sohbet ediyordun.</p>

    <p class="a_Paragraf_E">Necip Fazıl, kendisinin yanına gelip giden gençleri burada, senin hizmetinde görünce biraz üzülmüştü. Ama belli etmek istemiyordu.</p>

    <p class="a_Paragraf_E">Tebessüm ettin.</p>

    <p class="a_Paragraf_E">“Üzülme! Üzülme!” dedin…</p>

    <p class="a_Paragraf_E">“Ben Doğucuları, Risale-i Nur talebesi olarak kabul ettim. Ben seni Risale-i Nur’a yirmi senelik hizmet yapmış olarak kabul ediyorum.”</p>

    <p class="a_Paragraf_E">Necip Fazıl biraz rahatlamıştı.</p>

    <p class="a_Paragraf_E">Derin bir nefes aldı.</p>

    <p class="a_Paragraf_E">Ve sen devam ettin:</p>

    <p class="a_Paragraf_E">“Biz bir ağacın meyveleriyiz.” dedin.</p>

    <p class="a_Paragraf_E">“Aramızda ayrılık-gayrılık yoktur. Ders almak ve kaynak bakımından aynı yere gidiyoruz.”</p>
  </div>
</body>
</html>
