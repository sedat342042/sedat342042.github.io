<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-24</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-22">ÇOCUK CANSIZ DÜŞMÜŞTÜ YERE</p>

    <p class="a_Paragraf_E">Sen hem manen, hem de bedenen güçlü kuvvetliydin.</p>

    <p class="a_Paragraf_E">Güreş tutmaktan da hoşlanırdın.</p>

    <p class="a_Paragraf_E">Medresede bulunan herkesi yenmiştin güreşte.</p>

    <p class="a_Paragraf_E">Günlerden bir gün Mustafa Paşa sana ata binmeyi teklif etti.</p>

    <p class="a_Paragraf_E">“Birlikte binelim!” dedi. “Gezeriz, hem yarışırız.”</p>

    <p class="a_Paragraf_E">Lakin, sana verdiği at; huysuz ve bir o kadar da talimsizdi.</p>

    <p class="a_Paragraf_E">Henüz on altı yaşındaydın.</p>

    <p class="a_Paragraf_E">Hayatının baharında,</p>

    <p class="a_Paragraf_E">Hayatının en güzel ve deli çağında.</p>

    <p class="a_Paragraf_E">Atı biraz dolaştırdıktan sonra koşturmak istedin.</p>

    <p class="a_Paragraf_E">At, senin verdiğin istikametten çıktı ve kontrolü kaybettin.</p>

    <p class="a_Paragraf_E">Çılgınca koşan at, yolunun üzerine çıkan Cezire ağalarından birinin oğluna iki ayağıyla vurdu.</p>

    <p class="a_Paragraf_E">Çocuk cansız düşmüştü yere.</p>

    <p class="a_Paragraf_E">Herkes telaşlandı, herkes hiddete geldi.</p>

    <p class="a_Paragraf_E">Sana zarar vermek istediler.</p>

    <p class="a_Paragraf_E">“Durun!” dedin…</p>

    <p class="a_Paragraf_E">“Durun! Hakikate bakılırsa çocuğu Allah öldürmüş; zahire bakılırsa at öldürmüş; sebebe bakılırsa Kel Mustafa öldürmüş, çünkü bu atı bana o verdi. Durunuz! Ben gelip çocuğa bakayım. Ölmüş ise sonra muharebe edelim!”</p>

    <p class="a_Paragraf_E">Çocuk cansız yatıyordu yerde.</p>

    <p class="a_Paragraf_E">Kucakladın, soğuk suyun içine batırıp çıkarınca, çocuk gülümseyerek açtı gözlerini.</p>

    <p class="a_Paragraf_E">Kılıçlar kınına girdi, hiddet muhabbete dönüşüverdi oracıkta.</p>
  </div>
</body>
</html>
