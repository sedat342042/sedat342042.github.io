<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-72</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-70">SENİN KALBİNİ OKUMAMI İSTİYORSUN</p>

    <p class="a_Paragraf_E">Erek Dağı’nda tabiatın koynunda tefekkür ediyordun.</p>

    <p class="a_Paragraf_E">Çimenlerin üzerindeki seccadende Mevla’yı zikrediyordun.</p>

    <p class="a_Paragraf_E">Sen tesbihatını yaparken doya doya, etrafındaki talebeler de bir yandan odun kesiyorlardı.</p>

    <p class="a_Paragraf_E">Güneş ufukta yavaş yavaş kayboluyordu.</p>

    <p class="a_Paragraf_E">Molla Hamid ve yanındaki arkadaşlarını çağırdın.</p>

    <p class="a_Paragraf_E">Onlar senin yanına geldiğinde bir sofiyle oturuyordun.</p>

    <p class="a_Paragraf_E">Sıkılmıştın, bunalmıştın.</p>

    <p class="a_Paragraf_E">Sofinin yanından gitmesini arzu ediyordun.</p>

    <p class="a_Paragraf_E">Etrafındaki talebelerinden hiçbiri senden keşf ü keramet beklemezken, dışarıdan gelenler ve seni bilmeyenler ne yazık ki böyle bir zaaf içinde oluyorlardı.</p>

    <p class="a_Paragraf_E">Yanında oturan sofi de senden keşf ü keramet bekliyordu.</p>

    <p class="a_Paragraf_E">Bir ara sofiye doğru döndün ve “Evinde çocukların seni bekliyor.” dedin.</p>

    <p class="a_Paragraf_E">Maksadın yanından ayrılmasını sağlamaktı.</p>

    <p class="a_Paragraf_E">Ama sofi anlamıyor ya da anlamak istemiyordu. Gitmedi, bekledi.</p>

    <p class="a_Paragraf_E">İyice sıkılmıştın. Beklediği kerameti gösterdiğin halde anlamadı yine.</p>

    <p class="a_Paragraf_E">“Bak kardeşim!” dedin.</p>

    <p class="a_Paragraf_E">“Senin kalbini okumamı istiyorsun. Said nasıl bir şeyhtir, diye düşünüyorsun. Kerametleri nasıldı, diye keramet bekliyorsun. Buraya kadar kalkıp, bunlar için gelmişsin. Halbuki ben şeyh değilim. Hocayım. Yalnız sizden biraz fazla okumuşum.”</p>

    <p class="a_Paragraf_E">Tevazu gösteriyordun.</p>

    <p class="a_Paragraf_E">Büyüklüğün alâmeti olan tevazu sana ne kadar da yakışıyordu.</p>

    <p class="a_Paragraf_E">“Bende bir şey yok!” diyordun.</p>

    <p class="a_Paragraf_E">Ve bütün hayatın boyunca söyledin bunu.</p>

    <p class="a_Paragraf_E">“Bende bir şey yok. Bütün keramet Risale-i Nurlarındır.”</p>

    <p class="a_Paragraf_E">Ama bunları söylerken bile gösterdiğin tevazu seni ukbalara taşıyordu.</p>

    <p class="a_Paragraf_E">Sofiye ders vermeye devam ettin.</p>

    <p class="a_Paragraf_E">“Ben talebelerimle birlikte Cenab-ı Hakk’ın kapısını çalıyorum. Ne zaman açılırsa, birlikte gideriz. Haydi kalk git!” dedin.</p>

    <p class="a_Paragraf_E">Sofi, istemeye istemeye gitmek zorunda kalmıştı.</p>

    <p class="a_Paragraf_E">Çünkü içinden geçenleri açık açık okumuştun ve bunu hem sofi hem de sen çok iyi biliyordunuz.</p>

    <p class="a_Paragraf_E">Molla Hamid, dayanamadı.</p>

    <p class="a_Paragraf_E">Sebebini bilmiyordu, ama sormayı da çok arzu ediyordu.</p>

    <p class="a_Paragraf_E">Büyük bir edeple ve kelimeleri seçe seçe:</p>

    <p class="a_Paragraf_E">“Seyda!” dedi.</p>

    <p class="a_Paragraf_E">“Adam buraya bizimle birlikte namaz kılıp, dua etmeye gelmişti. Niçin müsaade etmediniz?”</p>

    <p class="a_Paragraf_E">Verdiğin cevap, Molla Hamid ve arkadaşları için bir müjdeydi.</p>

    <p class="a_Paragraf_E">Verdiğin cevap, Molla Hamid ve arkadaşları için sevinç kaynağıydı.</p>

    <p class="a_Paragraf_E">“Siz biliyor musunuz?” dedin…</p>

    <p class="a_Paragraf_E">“Bazı insanlar vardır ki, yanıma geldikleri vakit boynuma binmiş, ayakları ile kalbimi sıkıyor ve nefesimi daraltıyor. Bir şey yapamıyorum. Bazı insanlar da vardır, sizin gibi, yek vücut oluyorum. Burada başka insan yok, yalnız kendi vücudum gibi hissediyorum. Onun için itiraz etmeyin, o adamı göndermeye mecbur kaldım.”</p>

    <p class="a_Paragraf_E">Kim itiraz edebilirdi ki?</p>

    <p class="a_Paragraf_E">Kim ne diyebilirdi ki?</p>

    <p class="a_Paragraf_E">Sen bir müjde vermiştin.</p>

    <p class="a_Paragraf_E">“Sizinle beraber olunca yek vücut oluyorum.” demiştin.</p>

    <p class="a_Paragraf_E">“Sizi seviyorum, siz benim için değerlisiniz.” demiştin.</p>

    <p class="a_Paragraf_E">Senin söylediğin her bir söze bir kurban kesmek gerektir.</p>

    <p class="a_Paragraf_E">Senin söylediğin her sözü kayıtsız şartsız kabul etmek gerektir.</p>

    <p class="a_Paragraf_E">Sen Allah’ın sevgili kulu, Rasulullah’ın (s.a.s.) manevi yoldaşıydın.</p>

    <p class="a_Paragraf_E">Hatta bir ara, Molla Resul, Molla Hamid’in her daim senin yanında olmana itiraz etmişti de, alıngan bir ses tonuyla;</p>

    <p class="a_Paragraf_E">“Sizin işinize aklımız ermiyor!” demişti.</p>

    <p class="a_Paragraf_E">“Eğer yanında şeyh istersen, buralarda çok, yakında Arvasiler vardır.</p>

    <p class="a_Paragraf_E">Eğer hoca istiyorsan, işte bizler varız. Bunu (Molla Hamid’i) ne yapacaksın ki, sürekli yanına çağırıyorsun?”</p>

    <p class="a_Paragraf_E">Gülümsedin.</p>

    <p class="a_Paragraf_E">Molla Resul’ü de çok seviyordun.</p>

    <p class="a_Paragraf_E">Onu da kıramazdın.</p>

    <p class="a_Paragraf_E">“Ne yapalım!” dedin.</p>

    <p class="a_Paragraf_E">Molla Hamid, benim kapıcımdır. O gelmeden ben bir şey yapamıyorum.”</p>

    <p class="a_Paragraf_E">“Peki!” dedi Molla Resul…</p>

    <p class="a_Paragraf_E">“Peki!”</p>
  </div>
</body>
</html>
