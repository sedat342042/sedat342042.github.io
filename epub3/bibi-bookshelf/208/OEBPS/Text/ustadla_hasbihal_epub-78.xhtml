<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-78</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-76">MİDENİN ÜÇ HAKKI VARDIR</p>

    <p class="a_Paragraf_E">Senden ders alan hocalar, kendi geçimlerini temin etmek ve başkalarına yük olmamak için yanına gelirken bir teneke bulgur ve biraz da yağ getirmişlerdi.</p>

    <p class="a_Paragraf_E">Kendi iaşelerini almışlardı yanlarına.</p>

    <p class="a_Paragraf_E">Minnet altında kalmak istemiyorlardı.</p>

    <p class="a_Paragraf_E">Sen ise tüm hayatın boyunca ne hediye ne zekat ne de sadaka almıştın.</p>

    <p class="a_Paragraf_E">Sabahları, çay, peynir.</p>

    <p class="a_Paragraf_E">Akşamları ise bulgurlu çorba veya pilav yaptırarak günlerinizi geçiriyordunuz.</p>

    <p class="a_Paragraf_E">Hayatınız sade, yemekleriniz sadeydi.</p>

    <p class="a_Paragraf_E">Bakışlarınız duru, ufkunuz zirveydi.</p>

    <p class="a_Paragraf_E">Talebelerinden Molla Hamid’in annesi pişirirdi yemeklerinizi.</p>

    <p class="a_Paragraf_E">İhtiyar, ama inançlı bir kadındı.</p>

    <p class="a_Paragraf_E">Yetmişli yaşların yorgunluğunu, ama size hizmet etmenin zindeliğini yaşıyordu.</p>

    <p class="a_Paragraf_E">Bulgurları eve götürmesini söyledin Molla Hamid’e.</p>

    <p class="a_Paragraf_E">O da pişen yemekleri günü birlik alıp geliyordu.</p>

    <p class="a_Paragraf_E">Sofraya oturduğunuzda ekmekleri alıp herkese taksim ediyordun.</p>

    <p class="a_Paragraf_E">Sofrada altı talebe bir de sen yedi kişi oluyordunuz.</p>

    <p class="a_Paragraf_E">Sofrandan misafir ise hiç eksik olmazdı.</p>

    <p class="a_Paragraf_E">Bir de misafirler gelince paylaşılan ekmek miktarı azalırdı.</p>

    <p class="a_Paragraf_E">Yine böyle bir yemek esnasında ekmek Molla Hamid’e az gelmişti.</p>

    <p class="a_Paragraf_E">Molla Hamid, önce tereddüt etti.</p>

    <p class="a_Paragraf_E">“Söylesem mi söylemesem mi?” diye epey düşündü.</p>

    <p class="a_Paragraf_E">Söylese de söylemese de zaten sen içinden geçenleri anlıyordun.</p>

    <p class="a_Paragraf_E">Senin ona karşı olan şefkatinden cesaret aldı ve:</p>

    <p class="a_Paragraf_E">“Seyda!” dedi.</p>

    <p class="a_Paragraf_E">“Sofrada ekmek az. Evde ise bol bol buğday var. Getirip bol bol yiyebiliriz.”</p>

    <p class="a_Paragraf_E">Tebessüm ettin.</p>

    <p class="a_Paragraf_E">Molla Hamid’i gücendirmek istemiyordun.</p>

    <p class="a_Paragraf_E">“Kardeşim!” dedin…</p>

    <p class="a_Paragraf_E">“Ben azlığı için, olmadığı için böyle yapmıyorum. Siz midenizi neye benzetiyorsunuz?</p>

    <p class="a_Paragraf_E">Midenin üç hakkı üç hissesi vardır. Sadece birisi yemek içindir.</p>

    <p class="a_Paragraf_E">Eğer böyle yapmaz da ölçüsüzce doldurursanız, beş davarlık bir ahıra, on beş davar doldurmaya benzer.”</p>

    <p class="a_Paragraf_E">Sofrada bulunanların hepsi dersini almıştı.</p>

    <p class="a_Paragraf_E">Yaşamaktan amaç, yemek değildi.</p>

    <p class="a_Paragraf_E">Belki yemek yaşamak için bir araçtı.</p>
  </div>
</body>
</html>
