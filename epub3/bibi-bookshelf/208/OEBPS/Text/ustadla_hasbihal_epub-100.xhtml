<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-100</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-98">AKŞAM GÜNEŞİ DOĞMUŞTU</p>

    <p class="a_Paragraf_E">Güneş guruba yaklaşmak üzereydi.</p>

    <p class="a_Paragraf_E">Yetmiş yaşlarında, başında sarık, sırtında cübbe,</p>

    <p class="a_Paragraf_E">Emirdağ seninle şerefleniyordu.</p>

    <p class="a_Paragraf_E">Kartal bakışların hep ufku süzüyordu</p>

    <p class="a_Paragraf_E">Elinde bir seccade ve küçük bir bavul,</p>

    <p class="a_Paragraf_E">O da ihtimal ki, kitaplarından başka bir şey değildi.</p>

    <p class="a_Paragraf_E">O akşam Emirdağ’a bir nur iniyordu.</p>

    <p class="a_Paragraf_E">O nur senin nurundu. O nur adam da senden başkası değildi.</p>

    <p class="a_Paragraf_E">Hekimoğlu İsmail, “Emirdağ’da Sabah” başlığı altında yazmıştı senin Emirdağ’a girişini.</p>

    <p class="a_Paragraf_E">O, anlatsın istedim bu girişi…</p>

    <p class="a_Paragraf_E">“Emirdağ’da Güneşin devri dönmüştü…” diye başlıyordu yazısı:</p>

    <p class="a_Paragraf_E"><span class="italik_E" xml:lang="tr-TR">“Güneşin devri dönmüştü;</span></p>

    <p class="a_Paragraf_E"><span class="italik_E" xml:lang="tr-TR">Akşam adım adım yaklaşıyor, gölgeler uzuyordu.</span></p>

    <p class="a_Paragraf_E"><span class="italik_E" xml:lang="tr-TR">İnsanlar kadar, hattâ ‘şeyler’ kadar göl­ge vardı. Vatanın yüzü gölgeleniyordu.</span></p>

    <p class="a_Paragraf_E"><span class="italik_E" xml:lang="tr-TR">Bir zat girdi Emirdağ’a!</span></p>

    <p class="a_Paragraf_E"><span class="italik_E" xml:lang="tr-TR">Yol kavşağının başında durdu.</span></p>

    <p class="a_Paragraf_E"><span class="italik_E" xml:lang="tr-TR">Hep yol kavşağında değil miyiz zaten? Kârla zararın, iyi ile kötünün ve doğru ile yanlışın... Fakat, o bildiğiniz yollardan birinin kavşağında durup, kendine benzemeyen birine ezanı sordu.</span></p>

    <p class="a_Paragraf_E"><span class="italik_E" xml:lang="tr-TR">O, başını salladı: “He!” diye.</span></p>

    <p class="a_Paragraf_E"><span class="italik_E" xml:lang="tr-TR">Bir kişi ezanı okumuş, binlerce kişi dinlemişti.</span></p>

    <p class="a_Paragraf_E"><span class="italik_E" xml:lang="tr-TR">Ta uzak­lardan akis yaptı:</span></p>

    <p class="a_Paragraf_E"><span class="italik_E" xml:lang="tr-TR">- Allahu Ekber!</span></p>

    <p class="a_Paragraf_E"><span class="italik_E" xml:lang="tr-TR">Herkes didiniyor; çırpınıyor, herkes bir rüya görüyordu.</span></p>

    <p class="a_Paragraf_E"><span class="italik_E" xml:lang="tr-TR">Kâbus mu kâbus!...</span></p>

    <p class="a_Paragraf_E"><span class="italik_E" xml:lang="tr-TR">Sonra da kıbleyi sordu. Beriki kolunu uzatarak gösterdi. Şaşkındı, konuşmaya mecali yoktu. Gelen zat kendine hiç mi hiç benzemiyordu.</span></p>

    <p class="a_Paragraf_E"><span class="italik_E" xml:lang="tr-TR">Ya biz ondan değildik, ya o bizden...</span></p>

    <p class="a_Paragraf_E"><span class="italik_E" xml:lang="tr-TR">Lâkin Türkçe konuşuyor ve dedeme benziyordu.</span></p>

    <p class="a_Paragraf_E"><span class="italik_E" xml:lang="tr-TR">Omzundaki seccadeyi serdi yere; sermesiyle namaza baş­laması bir oldu.</span></p>

    <p class="a_Paragraf_E"><span class="italik_E" xml:lang="tr-TR">Dikili kaldı yanında iki jandarma neferi. Pür-silâh bekliyorlardı.</span></p>

    <p class="a_Paragraf_E"><span class="italik_E" xml:lang="tr-TR">Neyi bekliyorlardı?</span></p>

    <p class="a_Paragraf_E"><span class="italik_E" xml:lang="tr-TR">Sayfa sayfa, cilt cilt ta­rih olan şu zatı mı?</span></p>

    <p class="a_Paragraf_E"><span class="italik_E" xml:lang="tr-TR">O’nu mu bizden, bizi mi O’ndan koruyor­lardı? Yoksa namazı süngülerin arasına mı almışlardı? Yahut O, Emirdağ’ı yerle bir mi edecekti? Acaba jandarma nefer­leri neyi bekliyordu? Bilinmedi gitti bu sır...</span></p>

    <p class="a_Paragraf_E"><span class="italik_E" xml:lang="tr-TR">Birdenbire hayalim Süleymaniye’ye kaydı.</span></p>

    <p class="a_Paragraf_E"><span class="italik_E" xml:lang="tr-TR">Sinan, gökyü­zünü ellere yaklaştırmak için kubbe yapmıştı.</span></p>

    <p class="a_Paragraf_E"><span class="italik_E" xml:lang="tr-TR">Bu zat için yer­yüzü bir cami ve bu iki jandarma neferi iki mermer sütun­du.</span></p>

    <p class="a_Paragraf_E"><span class="italik_E" xml:lang="tr-TR">Gökyüzü süngülerin ucunda duruyordu.</span></p>

    <p class="a_Paragraf_E"><span class="italik_E" xml:lang="tr-TR">O, Emirdağ’a gelmişti. Binlerce insan vardı, ama yine de yalnızdı.</span></p>

    <p class="a_Paragraf_E"><span class="italik_E" xml:lang="tr-TR">Garipliğini namaz kılışında bile okumak mümkün­dü.</span></p>

    <p class="a_Paragraf_E"><span class="italik_E" xml:lang="tr-TR">Belki aç karnına taş basar gibi ellerini bağrına bağlamış, yahut gömmüş, iki kat idi.</span></p>

    <p class="a_Paragraf_E"><span class="italik_E" xml:lang="tr-TR">Dost bulamayınca Allah’a iltica etmiş, sanki O’na misafir, sanki O’nun evindeydi.</span></p>

    <p class="a_Paragraf_E"><span class="italik_E" xml:lang="tr-TR">Hürmeti bu derece dıştan okunur, bu derece hali bili­nirdi.</span></p>

    <p class="a_Paragraf_E"><span class="italik_E" xml:lang="tr-TR">Öyle rahat namaz kılıyordu ki, jandarmalardan birinin göl­gesi üstüne düşmüştü; anlaşılan, kendini çoook emniyette his­sediyordu.</span></p>

    <p class="a_Paragraf_E"><span class="italik_E" xml:lang="tr-TR">Velhâsıl her şeyi ile garip bir zattı.</span></p>

    <p class="a_Paragraf_E"><span class="italik_E" xml:lang="tr-TR">Adı da kendi gibiydi.</span></p>

    <p class="a_Paragraf_E"><span class="italik_E" xml:lang="tr-TR">O, sanki bir İbn-i Kemal, yahut Zenbilli, yahut Ebû’s-Suud’tu.</span></p>

    <p class="a_Paragraf_E"><span class="italik_E" xml:lang="tr-TR">Bunlara «Kimdir?» deme Allah aşkına!</span></p>

    <p class="a_Paragraf_E"><span class="italik_E" xml:lang="tr-TR">Ne çabuk unut­tun?</span></p>

    <p class="a_Paragraf_E"><span class="italik_E" xml:lang="tr-TR">Bunlar senin de, benim de dedemdi!...</span></p>

    <p class="a_Paragraf_E"><span class="italik_E" xml:lang="tr-TR">Evet, evet! Diliyle, şekliyle, yazısıyla dedemiz olan bu zat, mezardan kalkmış; şimdi Emirdağ yol kavşağında namaz kılıyordu. Yanında iki jandarma vardı, ama onlar da onun torunuydu. “Evlâdım” derdi. “Kardeşim” derdi.</span></p>

    <p class="a_Paragraf_E"><span class="italik_E" xml:lang="tr-TR">Kendisine ke­lepçe vuranları bile severdi.</span></p>

    <p class="a_Paragraf_E"><span class="italik_E" xml:lang="tr-TR">İlme ve fenne o derece düşkün­dü ki, kelepçede sanat var diye onu da beğenirdi. Hele hapis­haneler, vatanın bir parçasıydı...</span></p>

    <p class="a_Paragraf_E"><span class="italik_E" xml:lang="tr-TR">Diyar diyar, sürgün gezerdi. Vatanını gezdirenlere dua eder, hidayet dilerdi.</span></p>

    <p class="a_Paragraf_E"><span class="italik_E" xml:lang="tr-TR">Kısacası ya­zılmayan hayatı bir eserdi.</span></p>

    <p class="a_Paragraf_E"><span class="italik_E" xml:lang="tr-TR">Bir Kur’an, bir de kitab-ı kâinatı okurdu.</span></p>

    <p class="a_Paragraf_E"><span class="italik_E" xml:lang="tr-TR">Başka kitap ver­mezlerdi. Bunları da elinden alamazlardı.</span></p>

    <p class="a_Paragraf_E"><span class="italik_E" xml:lang="tr-TR">O gün Emirdağ’da kıyamet kopmuştu. Çünkü akşam üze­ri güneş doğmuştu.</span></p>

    <p class="a_Paragraf_E"><span class="italik_E" xml:lang="tr-TR">İki güneşi bir arada gördü Emirdağlılar. Fakat kör olanlar gece nasıl yürürse, gündüz de öyle yürürdü...</span></p>

    <p class="a_Paragraf_E"><span class="italik_E" xml:lang="tr-TR">Emirdağ’da emir vardı.</span></p>

    <p class="a_Paragraf_E"><span class="italik_E" xml:lang="tr-TR">“Güneş balçıkla sıvanacak ve mi­nareye kılıf uydurulacaktı.”</span></p>

    <p class="a_Paragraf_E"><span class="italik_E" xml:lang="tr-TR">Emirdağ’da gönüller aydınlandı.</span></p>

    <p class="a_Paragraf_E"><span class="italik_E" xml:lang="tr-TR">İnsanlar, hatta her şey sıcak sıcak, cana yakın oldu. Her şey erimiş kardeş kardeş birbirine sarılmıştı:</span></p>

    <p class="a_Paragraf_E"><span class="italik_E" xml:lang="tr-TR">Emirdağ’a güneş doğmuştu....</span></p>

    <p class="a_Paragraf_E"><span class="italik_E" xml:lang="tr-TR">Emirdağ’dan yüzlerce kilometre uzaktayım.</span></p>

    <p class="a_Paragraf_E"><span class="italik_E" xml:lang="tr-TR">Fakat bir sı­caklık var içimde...</span></p>

    <p class="a_Paragraf_E"><span class="italik_E" xml:lang="tr-TR">Dün bir Emirdağlı gördüm, yanıyordu...</span></p>

    <p class="a_Paragraf_E"><span class="italik_E" xml:lang="tr-TR">“Battı mı dedim, O güneş?”</span></p>

    <p class="a_Paragraf_E"><span class="italik_E" xml:lang="tr-TR">Kalbini gösterdi, gözlerim kamaş­tı, bakamadım.</span></p>

    <p class="a_Paragraf_E"><span class="italik_E" xml:lang="tr-TR">Herkes ayna olmuş, her aynada o güneş parlı­yordu.</span></p>

    <p class="a_Paragraf_E"><span class="italik_E" xml:lang="tr-TR">Işığa düşman olan aydınlar, o aynaları kırdılar. Yine de her bir ayna parçasında bir güneş göründü.”(Emirdağ’da Sabah, Hekimoğlu İsmail, Yeni Asya, 10 Mart 1972)</span></p>
  </div>
</body>
</html>
