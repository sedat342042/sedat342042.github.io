<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-54</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-52">BENİ AFFEDİNİZ!</p>

    <p class="a_Paragraf_E">Esir alınmıştın…</p>

    <p class="a_Paragraf_E">Bir gün Rus Başkumandanı esirleri teftişe geldi.</p>

    <p class="a_Paragraf_E">Teftiş sırasında, herkes ayağa kalkıp kumandanı selamlarken, sen ne ayağa kalkmış, ne de kumandana selam vermiştin.</p>

    <p class="a_Paragraf_E">Kumandan kızdı. “Belki tanımamıştır?” dedi ve tekrar senin önünden geçti.</p>

    <p class="a_Paragraf_E">Yine yerinden kalkmadın. Hem de hiç kımıldamadın.</p>

    <p class="a_Paragraf_E">Tercüman vasıtasıyla sordu:</p>

    <p class="a_Paragraf_E">“Herhalde beni tanımadılar?”</p>

    <p class="a_Paragraf_E">“Hayır” dedin. “Tanıyorum!”</p>

    <p class="a_Paragraf_E">“Bu Nikola Nikolaviç’tir. Çarın dayısıdır. Kafkas Cephesi Başkumandanıdır.”</p>

    <p class="a_Paragraf_E">Kumandan hiddetlendi. “O halde?” dedi.</p>

    <p class="a_Paragraf_E">“O halde, Rus ordusuna, dolayısıyla Rus Çarına hakaret ediyor.”</p>

    <p class="a_Paragraf_E">Sen ise:</p>

    <p class="a_Paragraf_E">“Hakaret etmedim.” dedin.</p>

    <p class="a_Paragraf_E">“Ben bir Müslüman âlimiyim. İmanlı bir kimse, Cenab-ı Hakk’ı tanımayan bir adamdan üstündür. Binaenaleyh, ben sana kıyam etmem. Ben mukaddesatımın emrettiğini yaptım. Ben sana kıyam etseydim, mukaddesatıma hürmetsizlik yapmış olurdum. Onun için ben kıyam etmedim.”</p>

    <p class="a_Paragraf_E">Rus kumandanı sinirden yerinde duramıyordu.</p>

    <p class="a_Paragraf_E">“O halde, bana imansız demekle beni, şahsımı, ordumu, hem de milletimi ve Çarı tahkir etmiş oluyor. Derhal divan-ı harb kurulsun, sorguya çekilsin.” diye bağırdı.</p>

    <p class="a_Paragraf_E">Karargahta bulunan Türk, Alman, Avusturya subaylarından bazıları senin yanına geldiler.</p>

    <p class="a_Paragraf_E">“Aman Hocam!” dediler. “Hemen özür dile ve bu vahim neticeden kurtul.”</p>

    <p class="a_Paragraf_E">Bu kime göre vahim neticeydi?</p>

    <p class="a_Paragraf_E">Ölüm bir yok oluş mu, yoksa kurtuluş muydu?</p>

    <p class="a_Paragraf_E">Ya da çile dolu bir dünyadan, ahiret diyarına geçiş için bir pasaport muydu?</p>

    <p class="a_Paragraf_E">“Bunların idam kararı, benim ebedi âleme seyahat etmem için bir pasaport hükmündedir. Ben ahiret diyarına göçmek ve Huzur-u Rasulullah’a varmak istiyorum. Bana bir pasaport lazımdır. Ben imanıma muhalif hareket edemem.” dedin tüm içtenliğinle.</p>

    <p class="a_Paragraf_E">Hiç kimse sesini çıkaramadı.</p>

    <p class="a_Paragraf_E">Sessizce beklendi netice.</p>

    <p class="a_Paragraf_E">Hüküm “Net!”</p>

    <p class="a_Paragraf_E">Karar “İdam!”</p>

    <p class="a_Paragraf_E">Hükmün infaz edileceği zaman, seni götürmek için gelen subaya; “Müsaade ediniz, on beş dakika vazifemi ifa edeyim.” dedin.</p>

    <p class="a_Paragraf_E">Bu sırada Kumandan Nikola Nikolaviç çıkageldi.</p>

    <p class="a_Paragraf_E">Önünde durdu. “Beni affediniz!” dedi.</p>

    <p class="a_Paragraf_E">“Beni affediniz! Sizin beni küçük görüp alaya aldığınız zannıyla bu emri verdim. Hakkınızda kanuni muamele yaptım. Lakin, şimdi anlıyorum ki, siz bu hareketinizi mukaddesatınıza olan bağlılıktan alıyorsunuz. Hükmünüz iptal edilmiştir. Rica ederim, beni affediniz!”</p>
  </div>
</body>
</html>
