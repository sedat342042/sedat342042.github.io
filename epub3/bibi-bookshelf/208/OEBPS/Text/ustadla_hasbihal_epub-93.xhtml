<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-93</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-91">HAYIR VE ŞER</p>

    <p class="a_Paragraf_E">Barla’daydın.</p>

    <p class="a_Paragraf_E">Barla’dan nur saçıyordun etrafına.</p>

    <p class="a_Paragraf_E">Eğirdir mal müdürü, bir eczacı ve ilçenin doktoru bir köy meselesinin halli için kayıkla Barla’ya gelmek üzere yola çıkmışlardı.</p>

    <p class="a_Paragraf_E">Yolda sohbet dinî meselelere gelince eczacı kayıktakilere:</p>

    <p class="a_Paragraf_E">“Madem Allah var diyorsunuz. Allah şerri niçin yarattı?” diye sordu.</p>

    <p class="a_Paragraf_E">İnkar ediyordu ulûhiyeti.</p>

    <p class="a_Paragraf_E">Ve anlatılanlarla bir türlü ikna olmuyordu.</p>

    <p class="a_Paragraf_E">Kayıkta bulunan İhsan Üstündağ, “Barla’ya gidiyoruz.” dedi.</p>

    <p class="a_Paragraf_E">“Daha fazla konuşma, yoksa seni göle atarız. Azıcık sabret. Orada Şeyh Efendi’ye sor cevabını alırsın.”</p>

    <p class="a_Paragraf_E">Barla’ya geldiklerinde seni ziyaret etmek istediklerine dair haber gönderdiklerinde memnuniyetle kabul ettin.</p>

    <p class="a_Paragraf_E">Ayakta karşıladın gelenleri.</p>

    <p class="a_Paragraf_E">Adeta nezaket dersi veriyordun.</p>

    <p class="a_Paragraf_E">“Benim sizi ziyaret etmem gerekirken, siz beni ziyarete geldiniz.” diyerek başladın söze ve “hayır ve şer” bahsini anlattın uzun uzun.</p>

    <p class="a_Paragraf_E">Henüz ne soru sormuşlardı ne de kayıkta geçen hadiseleri anlatmışlardı.</p>

    <p class="a_Paragraf_E">“Şimdi size şerrin nasıl hayır olabileceğini anlatacağım.” dedin.</p>

    <p class="a_Paragraf_E">Misafirler taaccüp edip şaşırdılar.</p>

    <p class="a_Paragraf_E">“Kangren olmuş bir kolu kesmek şer değil, hayırdır.” dedin eczacıya bakarak.</p>

    <p class="a_Paragraf_E">“Çünkü kol kesilmezse vücut gidecek. Demek, Allah bu şerri hayır için yaratmıştır.”</p>

    <p class="a_Paragraf_E">Sonra doktor ile eczacıya dönüp “Siz doktor ve eczacısınız, bunları daha iyi bilirsiniz.” deyince eczacı kireç gibi bembeyaz oldu.</p>

    <p class="a_Paragraf_E">Her şey sükût etmişti.</p>

    <p class="a_Paragraf_E">Zaman geçmek bilmiyordu.</p>

    <p class="a_Paragraf_E">Gelen misafirlerin hiçbiri bir kelime dahi konuşamıyordu.</p>

    <p class="a_Paragraf_E">Sessizliği yine sen bozdun.</p>

    <p class="a_Paragraf_E">“Bakın kardeşlerim!” dedin…</p>

    <p class="a_Paragraf_E">“Bir hindinin altına yumurta konsa ve bu yumurtaların birkaç tanesi bozulsa, diğerlerin­den hindiler çıksa bu iş şer oldu denilir mi? Çünkü yumurtadan çı­kan her hindi beş yüz yumurta kıymetindedir.”</p>

    <p class="a_Paragraf_E">Eczacı söyleyecek bir söz bulamıyordu.</p>

    <p class="a_Paragraf_E">Sadece dinliyor ve başıyla tasdik ediyordu.</p>

    <p class="a_Paragraf_E">Herkes alacağı cevabı almıştı.</p>
  </div>
</body>
</html>
