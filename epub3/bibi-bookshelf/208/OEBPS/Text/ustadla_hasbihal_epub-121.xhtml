<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-121</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-119">DUA BİR İKSİRDİR</p>

    <p class="a_Paragraf_E">Dua; bir çağrı,</p>

    <p class="a_Paragraf_E">Dua; bir yakarış.</p>

    <p class="a_Paragraf_E">Dua; öteler ötesine bir yöneliş.</p>

    <p class="a_Paragraf_E">Dua; ilahi dergâhın kapı tokmağına bir dokunuş.</p>

    <p class="a_Paragraf_E">Dua; kendi küçüklüğünün ve yöneldiği kapının yüceliğinin farkına varış.</p>

    <p class="a_Paragraf_E">Dua; bir talep, bir niyaz ve bir iç döküştür.</p>

    <p class="a_Paragraf_E">“Ey, varlığı canlarımızın cânı, nûru gözlerimizin ziyası Yüce Varlık! Sen tenlerimize can vermeseydin, bizim çamurdan, balçıktan ne farkımız olurdu! Sen gözlerimize ziya çalmasaydın, kâinatı, eşyayı nasıl değerlendirebilir ve Seni nasıl bilebilirdik! Sen bizi önce taştan–topraktan, sonra da iman ve mârifet bahşederek iki kez var ettin. Sana kâinatın zerreleri adedince hamd ü senâda bulunsak, yine de hakkıyla şükür vazifesini yerine getirmiş sayılamayız...</p>

    <p class="a_Paragraf_E">Ey, her zaman güzellikler izhar edip çirkinlikleri örten ve en çirkin görünen şeyleri dahi izâfî güzelliklerle bezeyen Güzeller Güzeli! Gönüllerimizi güzellik duygularıyla mamur kıl ve bize her zaman güzel kalmanın yollarını göster!” <span class="italik_E" xml:lang="tr-TR">( M. F. Gülen)</span></p>

    <p class="a_Paragraf_E">Dua, senin vazgeçilmez sevdandı.</p>

    <p class="a_Paragraf_E">“Arz-ı hâl etmek üzere artık kapının önündeyiz.” derdin her fırsatta.</p>

    <p class="a_Paragraf_E">“Arz-ı hâl etmek üzere artık kapının önündeyiz.”</p>

    <p class="a_Paragraf_E">Ve halini arz ederdin Yüceler Yücesi Mevla’ya.</p>

    <p class="a_Paragraf_E">Isparta’daki menzilinde baş ucunda, beş metre uzunluğunda, bir metre eninde bir şecere vardı.</p>

    <p class="a_Paragraf_E">Peygamberimiz’in (s.a.s.) al-i beytinden, evratlarında ism-i şerifleri olan zatların nereden geldiğini ayrı ayrı oklarla gösteriyordu.</p>

    <p class="a_Paragraf_E">İsim üzerine dua ederdin.</p>

    <p class="a_Paragraf_E">Tek tek bütün isimleri sayardın.</p>

    <p class="a_Paragraf_E">Bir tanesini atlamazdın sürse de sabahlara dek.</p>

    <p class="a_Paragraf_E">“Nasıl ki,” derdin…</p>

    <p class="a_Paragraf_E">Nasıl ki, bir yere mektup attığınızda zarfın üzerine güzel yazarsanız, gideceği yere de güzel gider. Dua ederken de ismiyle zikredilirse daha iyi olur.”</p>

    <p class="a_Paragraf_E">“Hem gıyabi yapılan dua daha makbuldür.” derdin.</p>

    <p class="a_Paragraf_E">“Çünkü ben senin ağzınla günah işlemedim. Sen de benim ağzımla işlemedin.</p>

    <p class="a_Paragraf_E">Dua bir iksirdir.</p>

    <p class="a_Paragraf_E">Toprağı gümüş yapar, gümüşü de altın.”</p>
  </div>
</body>
</html>
