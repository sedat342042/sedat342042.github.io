<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustadla_hasbihal_epub-16</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="ustadla_hasbihal_epub" xml:lang="en-US">
  <div class="Basic-Text-Frame">
    <p class="BASLIK_1" id="_idParaDest-14">ANAHTARI SİZDEDİR</p>

    <p class="a_Paragraf_E">Bitlis’te Şeyh Emin Efendi’nin medresesinde tahsil görecektin. Lâkin Şeyh Emin Efendi senin yaşının küçüklüğünden olsa gerek, seni okutmaya tenezzül etmemiş, talebelerinden birinin sana ders vermesini istemişti.</p>

    <p class="a_Paragraf_E">İzzetine ağır gelmişti.</p>

    <p class="a_Paragraf_E">Şeyh Emin Efendi, talebelerine ders okutuyordu.</p>

    <p class="a_Paragraf_E">Ayağa kalktın ve itiraz ettin.</p>

    <p class="a_Paragraf_E">“Efendim!” dedin…</p>

    <p class="a_Paragraf_E">“Efendim! Öyle değildir. Yanlışınız var!”</p>

    <p class="a_Paragraf_E">Ve yanlışı söylemiştin.</p>

    <p class="a_Paragraf_E">Herkes hayret etmişti. Hayran gözlerle baktılar sana.</p>

    <p class="a_Paragraf_E">Şeyh Emin Efendi bir zamanlar seni okutmaya tenezzül etmemişti. Hem o hatırladı, hem sen hatırlattın.</p>

    <p class="a_Paragraf_E">Bir müddet daha kalmıştın orada.</p>

    <p class="a_Paragraf_E">Sonra ayrıldın, Mir Hasan Veli Medresesi’ne gittin.</p>

    <p class="a_Paragraf_E">Aşağı derecede ders okuyan talebelere ehemmiyet verilmemekti buranın âdeti.</p>

    <p class="a_Paragraf_E">Ve sıra ile okunması gereken yedi kitap vardı.</p>

    <p class="a_Paragraf_E">Sen ilim aşığı ve zirve insan.</p>

    <p class="a_Paragraf_E">Yedisini birden terk ettin.</p>

    <p class="a_Paragraf_E">“Ben,” dedin…</p>

    <p class="a_Paragraf_E">“Ben sekizincisini okuyorum.”</p>

    <p class="a_Paragraf_E">Burada da birkaç gün kaldın.</p>

    <p class="a_Paragraf_E">Ve birkaç gün sonra Van’ın Gevaş (Vastan) Kasabası’na gittinse de, orada da ancak bir ay kadar kalabildin.</p>

    <p class="a_Paragraf_E">Molla Mehmet’le beraber Erzurum’un Bayezit Kasabası’nda başladın gerçek tahsiline.</p>

    <p class="a_Paragraf_E">Ve üç ay geçen süre…</p>

    <p class="a_Paragraf_E">Üç ay alınan ilim tahsili…</p>

    <p class="a_Paragraf_E">Üç ay içerisinde Molla Cami’den itibaren medreselerde okunması âdet olan tüm eserlerin bitirilmesi…</p>

    <p class="a_Paragraf_E">Buna da, şerh ve haşiye kısımlarını atlayarak muvaffak olmuştun.</p>

    <p class="a_Paragraf_E">Hocan Şeyh Mehmet Celali Efendi, meraklandı ve niçin böyle yaptığını sordu;</p>

    <p class="a_Paragraf_E">“Bu kadar kitabı okuyup anlamaya muktedir değilim!” dedin.</p>

    <p class="a_Paragraf_E">“Ancak bu kitaplar bir mücevherat kutusudur, bir hazinedir; anahtarı da sizdedir. Yalnız sizden şu kutuların içinde ne bulunduğunu göstermenizi istirham ediyorum. Bu kitapların nelerden bahsettiğini anlayayım da, bilâhare tab’ıma muvafık olanlara çalışırım.”</p>

    <p class="a_Paragraf_E">Maksadın başkaydı.</p>

    <p class="a_Paragraf_E">Maksadın, sende fıtraten mevcut olan icat ve teceddüd fikrini medrese usullerinde göstermek ve uygulamaktı.</p>

    <p class="a_Paragraf_E">Bir sürü haşiye ve şerhlerle uğraşmakla olacak vakit kaybını önlemekti.</p>

    <p class="a_Paragraf_E">Nitekim sen on beş sene tahsili lâzım gelen ilmi üç ayda elde etmiştin ki; bu uzaklardan sana bir işaretti.</p>

    <p class="a_Paragraf_E"><span class="italik_E" xml:lang="tr-TR">“Bir zaman gelecek, on beş sene değil, bir sene bile ilm-i iman dersini alacak medreseler ele geçmeyecek. İşte o zamanda müştaklara on beş senelik dersi on beş haftada ellere verebilecek Kur’ani bir tefsir çıkacak ve Said, onun hizmetinde bulunacak.”</span></p>

    <p class="a_Paragraf_E">Bir zaman gelecek ve söylenenler bir bir ortaya çıkacaktı.</p>

    <p class="a_Paragraf_E">Kur’an’ın yeni dersleri senin yazdığın Risale-i Nurlarla tüm dünyaya yayıldı.</p>

    <p class="a_Paragraf_E">Sen hangi kitabı eline alsan hemen anlardın.</p>

    <p class="a_Paragraf_E">Yirmi dört saat süresince, Cem’ül- Cevami, Şerhü’l- Mevakıf ve İbnü’l-Hacer gibi kitapların iki yüz sahifesini mütalaa ederdin.</p>

    <p class="a_Paragraf_E">Hocaların sana:</p>

    <p class="a_Paragraf_E">“Hangi ilim, tab’ına muvafıksın?” dediklerinde;</p>

    <p class="a_Paragraf_E">“Bu ilimleri birbirinden tefrik edemiyorum. Ya hepsini biliyorum veyahut hiç birini bilmiyorum!” diye cevap vermiştin.</p>

    <p class="a_Paragraf_E">Hangi ilimden olursa olsun her soruya cevap verirdin.</p>

    <p class="a_Paragraf_E">Ama ne olursa olsun, asla ve asla soru sormazdın.</p>

    <p class="a_Paragraf_E">Üç aylık tahsil devresi; “Hayatının en önemli, en verimli devresi!”</p>

    <p class="a_Paragraf_E">Üç aylık tahsil devresi; “Hayatının en olgun ve en ciddi çalışma devresi!”</p>

    <p class="a_Paragraf_E">Üç aylık tahsil devresi; “Tahsil hayatının esası!”</p>
  </div>
</body>
</html>
