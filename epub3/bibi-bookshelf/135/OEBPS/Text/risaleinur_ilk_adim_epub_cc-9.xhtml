<html xmlns="http://www.w3.org/1999/xhtml">
<head>
  <title>risaleinur_ilk_adim_epub_cc-9</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="risaleinur_ilk_adim_epub_cc" xml:lang="tr-TR">
  <div class="Basic-Text-Frame">
    <p class="BASLIK_1" id="_idParaDest-9" xml:lang="en-US">Beşinci Söz</p>

    <p class="ARABIC_ORTA" xml:lang="ar-SA"><span><img alt="16117.png" class="_idGenPageitem-15" src="../Images/16117.png"/></span><span class="Dipnot-Başvurusu" xml:lang="tr-TR"><a class="_idFootnoteLink" href="#footnote-216-11" id="footnote-216-11-backlink">11</a></span></p>

    <p class="a_Paragraf_E" xml:lang="en-US">Namaz kılmak ve büyük günahları işlememek, ne derece hakikî bir vazife-i insâniye ve ne kadar fıtrî, münâsib bir netice-i hilkat-i beşeriye olduğunu görmek istersen; şu temsilî hikâyeciğe bak, dinle:</p>

    <p class="a_Paragraf_E" xml:lang="en-US">Seferberlikte bir taburda, biri muallem vazifeperver; diğeri acemi nefisperver iki asker beraber bulunuyordu. Vazifeperver nefer, ta’lîme ve cihâda dikkat eder, erzak ve tâyinâtını hiç düşünmezdi. Çünkü anlamış ki; onu beslemek ve cihâzâtını vermek, hasta olsa tedavi etmek, hattâ indel-hâce lokmayı ağzına koymaya kadar devletin vazifesidir. Ve onun asıl vazifesi ta’lîm ve cihâddır. Fakat bâzı erzak ve cihâzât işlerinde işler. Kazan kaynatır, karavanayı yıkar, getirir. Ona sorulsa: “Ne yapıyorsun?” “Devletin angaryasını çekiyorum.” der. Demiyor: “Nafakam için çalışıyorum.”</p>

    <p class="a_Paragraf_E" xml:lang="en-US">Diğer şikem-perver ve acemi nefer ise, ta’lîme ve harbe dikkat etmezdi. “O devlet işidir. Bana ne!” derdi. Dâim nafakasını düşünüp onun peşinde dolaşır, taburu terk eder, çarşıya gider, alışveriş ederdi.</p>

    <p class="a_Paragraf_E" xml:lang="en-US">Bir gün muallem arkadaşı ona dedi: “Birâder, asıl vazifen ta’lîm ve muharebedir. Sen onun için buraya getirilmişsin. Padişaha itimat et. O seni aç bırakmaz. O, O’nun vazifesidir. Hem sen âciz ve fakirsin, her yerde kendini beslettiremezsin. Hem mücâhede ve seferberlik zamanıdır. Hem sana ‘âsidir’ der, ceza verirler. Evet, iki vazife peşimizde görünüyor. Biri; padişahın vazifesidir. Bazen biz onun angaryasını çekeriz ki, bizi beslemektir. Diğeri; bizim vazifemizdir. Padişah bize teshîlât ile yardım eder ki, ta’lîm ve harptir.”</p>

    <p class="KELIME_ust"><span class="bold_kelime">Angaryasını çekmek:</span> Gönülsüz iş görmek.</p>

    <p class="KELIME"><span class="bold_kelime">Cihâzât:</span> Cihazlar, âlât ü edevat.</p>

    <p class="KELIME"><span class="bold_kelime">Fıtrî:</span> Tabiî, insanın fıtratına uygun.</p>

    <p class="KELIME"><span class="bold_kelime">İndel-hâce:</span> İhtiyaç anında.</p>

    <p class="KELIME"><span class="bold_kelime">Muallem:</span> Eğitim görmüş, eğitimli.</p>

    <p class="KELIME"><span class="bold_kelime">Mücahede:</span> Cihad, savaş.</p>

    <p class="KELIME"><span class="bold_kelime">Nefisperver:</span> Nefsini, kendini seven.</p>

    <p class="KELIME"><span class="bold_kelime">Netice-i hilkat-i beşeriye</span><span class="bold_kelime">:</span> İnsanlığın yaratılışının neticesi, gayesi.</p>

    <p class="KELIME"><span class="bold_kelime">Şikemperver:</span> Obur, midesine düşkün.</p>

    <p class="KELIME"><span class="bold_kelime">Ta’lim:</span> Eğitim, idman.</p>

    <p class="KELIME"><span class="bold_kelime">Temsilî:</span> Sembolik.</p>

    <p class="KELIME"><span class="bold_kelime">Teshilat:</span> Zorlukları kaldırma, kolaylaştırma.</p>

    <p class="KELIME"><span class="bold_kelime">Vazife-i insaniye:</span> İnsanlık görevi.</p>

    <p class="KELIME_alt"><span class="bold_kelime">Vazifeperver:</span> Vazifesini seven, vazife düşkünü.</p>

    <p class="a_Paragraf_E" xml:lang="en-US">Acaba o serseri nefer, o mücâhid mualleme kulak vermezse, ne kadar tehlikede kalır, anlarsın!</p>

    <p class="a_Paragraf_E" xml:lang="en-US">İşte ey tenbel nefsim! O dalgalı meydan-ı harb, bu dağdağalı dünya hayatıdır. O taburlara taksim edilen ordu ise, cemiyet-i beşeriyedir. Ve o tabur ise, şu asrın cemaat-i İslâmiye’sidir. O iki nefer ise; biri: Ferâiz-i dîniyesini bilen ve işleyen ve kebâiri terk ve günahları işlememek için, nefis ve şeytanla mücâhede eden müttakî Müslüman’dır. Diğeri: Rezzâk-ı Hakikî’yi ittiham etmek derecesinde derd-i maîşete dalıp, ferâizi terk eden ve maîşet yolunda rast gele günahları işleyen fâsık-ı hâsirdir. Ve o ta’lîm ve talimat ise –başta namaz– ibadettir. Ve o harb ise, nefis ve hevâ, cin ve ins şeytanlarına karşı mücâhede edip, günahlardan ve ahlâk-ı rezîleden, kalb ve ruhunu helâket-i ebediyeden kurtarmaktır. Ve o iki vazife ise; birisi: Hayatı verip beslemektir. Diğeri: Hayatı verene ve besleyene perestiş edip yalvarmaktır. O’na tevekkül edip emniyet etmektir.</p>

    <p class="a_Paragraf_E" xml:lang="en-US">Evet, en parlak bir mu’cize-i san’at-ı samedâniye ve bir hârika-yı hikmet-i rabbâniye olan hayatı kim vermiş, yapmış ise, rızıkla o hayatı besleyen ve idâme eden de O’dur. O’ndan başka olmaz! Delil mi istersin? En zayıf, en aptal hayvan, en iyi beslenir –meyve kurtları ve balıklar gibi–. Hem en âciz, en nâzik mahlûk, en iyi rızkı o yer –çocuklar ve yavrular gibi–.</p>

    <p class="a_Paragraf_E" xml:lang="en-US">Evet, vâsıta-yı rızk-ı helâl, iktidar ve ihtiyâr ile olmadığını; belki, acz ve zaaf ile olduğunu anlamak için balıklar ile tilkileri, yavrular ile canavarları, ağaçlar ile hayvanları muvâzene etmek kâfidir.</p>

    <p class="a_Paragraf_E" xml:lang="en-US">Demek, derd-i maîşet için namazını terk eden, o nefere benzer ki; ta’lîmi ve siperini bırakıp çarşıda dilencilik eder. Fakat, namazını kıldıktan sonra Cenâb-ı Rezzâk-ı Kerîm’in matbaha-yı rahmetinden tâyinâtını aramak –başkalara bâr olmamak için– kendisi bizzat gitmek güzeldir, mertliktir; o dahi bir ibadettir.</p>

    <p class="KELIME_ust"><span class="bold_kelime">Acz:</span> Güçsüzlük, gücü yetmeme.</p>

    <p class="KELIME"><span class="bold_kelime">Ahlâk-ı rezile:</span> Kötü huy ve davranışlar.</p>

    <p class="KELIME"><span class="bold_kelime">Bâr:</span> Yük.</p>

    <p class="KELIME"><span class="bold_kelime">Cem’iyet-i beşeriye:</span> İnsan topluluğu.</p>

    <p class="KELIME"><span class="bold_kelime">Cemaat-ı İslâmiye:</span> İslâm topluluğu.</p>

    <p class="KELIME"><span class="bold_kelime">Cenab-ı Rezzak-ı Kerim:</span> Bütün varlıkların rızıklarını veren cömert, yüce Allah (c.c.).</p>

    <p class="KELIME"><span class="bold_kelime">Dağdağa:</span> Gürültü, patırtı, telâş.</p>

    <p class="KELIME"><span class="bold_kelime">Derd-i maişet:</span> Geçim derdi.</p>

    <p class="KELIME"><span class="bold_kelime">Ferâiz-i diniye:</span> Dinî açıdan kişinin üzerine düşen sorumluluklar, farzlar.</p>

    <p class="KELIME"><span class="bold_kelime">Fâsık-ı hâsir:</span> Allah’ın emirlerinin dışına çıktığı için zararda olan.</p>

    <p class="KELIME"><span class="bold_kelime">Harika-yi hikmet-i rabbaniye:</span> Cenab-ı Hakk’ın hikmetinin ortaya koyduğu harikulade şey.</p>

    <p class="KELIME"><span class="bold_kelime">Helâket-i ebediye:</span> Ebedî olarak mahvolma.</p>

    <p class="KELIME"><span class="bold_kelime">Heva:</span> Arzular, nefsin istekleri.</p>

    <p class="KELIME"><span class="bold_kelime">İdâme etmek:</span> Devam ettirmek, sürdürmek.</p>

    <p class="KELIME"><span class="bold_kelime">İns:</span> İnsanlar.</p>

    <p class="KELIME"><span class="bold_kelime">İhtiyar:</span>Tercih, seçim.</p>

    <p class="KELIME"><span class="bold_kelime">İktidar:</span> Güç-kudret sahibi olma.</p>

    <p class="KELIME"><span class="bold_kelime">İttiham etmek:</span> Suçlamak.</p>

    <p class="KELIME"><span class="bold_kelime">Kebâir:</span> Büyük günahlar.</p>

    <p class="KELIME"><span class="bold_kelime">Matbaha-yı rahmet:</span> Cenab-ı Hakk’ın rahmet mutfağı.</p>

    <p class="KELIME"><span class="bold_kelime">Meydan-ı harb:</span> Savaş alanı.</p>

    <p class="KELIME"><span class="bold_kelime">Mu’cize-i san’at-ı samedaniye:</span> Cenab-ı Hakk’ın san’at mucizesi.</p>

    <p class="KELIME"><span class="bold_kelime">Muvazene etmek:</span> Karşılaştırmak, kıyaslamak.</p>

    <p class="KELIME"><span class="bold_kelime">Mücahid</span><span class="bold_kelime">:</span> Cihad eden, savaşçı.</p>

    <p class="KELIME"><span class="bold_kelime">Müttakî:</span> Takva sahibi, Cenab-ı Hakk’ın yasaklarından uzak durup emirlerini yerine getiren.</p>

    <p class="KELIME"><span class="bold_kelime">Perestiş etme:</span> İbadet etme, kullukta bulunma.</p>

    <p class="KELIME"><span class="bold_kelime">Rezzak-ı Hakikî:</span> Asıl rızık veren.</p>

    <p class="KELIME"><span class="bold_kelime">Vasıta-yı rızk-ı helâl:</span> Helâl rızık kazanma yolu, vasıtası.</p>

    <p class="KELIME"><span class="bold_kelime">Zaaf:</span> Zayıflık, kuvvetsizlik.</p>

    <p class="a_Paragraf_E" xml:lang="en-US">Hem, insan ibadet için halk olunduğunu, fıtratı ve cihâzât-ı mâneviyesi gösteriyor. Zîrâ, hayat-ı dünyeviyesine lâzım olan amel ve iktidar cihetinde; en ednâ bir serçe kuşuna yetişmez. Fakat, hayat-ı mâneviye ve uhreviyesine lâzım olan ilim ve iftikar ile tazarrû ve ibadet cihetinde hayvanâtın sultânı ve kumandanı hükmündedir.</p>

    <p class="a_Paragraf_E" xml:lang="en-US">Demek ey nefsim! Eğer hayat-ı dünyeviyeyi gaye-i maksad yapsan ve ona dâim çalışsan, en ednâ bir serçe kuşunun bir neferi hükmünde olursun. Eğer hayat-ı uhreviyeyi gaye-i maksad yapsan ve şu hayatı dahi ona vesile ve mezraa etsen ve ona göre çalışsan, o vakit hayvanâtın büyük bir kumandanı hükmünde ve şu dünyada Cenâb-ı Hakk’ın nazlı ve niyazdar bir abdi, mükerrem ve muhterem bir misafiri olursun.</p>

    <p class="a_Paragraf_E" xml:lang="en-US">İşte sana iki yol. İstediğini intihâb edebilirsin. Hidâyet ve tevfiki Erhamürrâhimîn‘den iste...</p>

    <p class="_--">* * *</p>

    <p class="KELIME_ust"><span class="bold_kelime">Abd:</span> Kul.</p>

    <p class="KELIME"><span class="bold_kelime">Amel:</span> İşlenen fiiller.</p>

    <p class="KELIME"><span class="bold_kelime">Cihazat-ı mâneviye:</span> Mânevî donanımlar.</p>

    <p class="KELIME"><span class="bold_kelime">Ednâ:</span> En küçük, en aşağı.</p>

    <p class="KELIME"><span class="bold_kelime">Erhamürrâhimîn:</span> En yüce merhamet sahibi (Allah c.c.).</p>

    <p class="KELIME"><span class="bold_kelime">Gaye-i maksad:</span> En büyük hedef, amaç.</p>

    <p class="KELIME"><span class="bold_kelime">Halk olunmak:</span> Yaratılmak.</p>

    <p class="KELIME"><span class="bold_kelime">Hayat-ı dünyeviye</span><span class="bold_kelime">:</span> Dünya hayatı.</p>

    <p class="KELIME"><span class="bold_kelime">Hayat-ı mâneviye ve uhreviye:</span> Mânevî hayat ve ahiret hayatı.</p>

    <p class="KELIME"><span class="bold_kelime">İftikar:</span> İhtiyacını açığa vurmak, fakrını itiraf etmek.</p>

    <p class="KELIME"><span class="bold_kelime">İntihap etmek:</span> Seçmek.</p>

    <p class="KELIME"><span class="bold_kelime">Mezraa:</span> Tarla, kazanç yeri.</p>

    <p class="KELIME"><span class="bold_kelime">Muhterem:</span> Saygıdeğer, hürmet gösterilen.</p>

    <p class="KELIME"><span class="bold_kelime">Mükerrem:</span> Saygı gösterilen, el üstünde tutulan.</p>

    <p class="KELIME"><span class="bold_kelime">Niyazdar:</span> Niyazlı, rağbetli, ihtiyaç sahibi.</p>

    <p class="KELIME"><span class="bold_kelime">Tazarru</span>’<span class="bold_kelime">:</span> Yalvarma.</p>

    <p class="KELIME_alt"><span class="bold_kelime">Tevfik:</span> Yardım, başarılı kılma.</p>

    <div class="_idFootnotes">
      <div class="_idFootnote">
        <p class="B_Paragraf_E" xml:lang="en-US"><a class="_idFootnoteAnchor" href="#footnote-216-11-backlink" id="footnote-216-11">11</a> “Allah fenâlıktan korunanlar ve hep güzel davrananlarla beraberdir.” (Nahl sûresi, 16/128)</p>
      </div>
    </div>
  </div>
</body>
</html>