<html xmlns="http://www.w3.org/1999/xhtml">
<head>
  <title>risaleinur_ilk_adim_epub_cc-4</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="risaleinur_ilk_adim_epub_cc" xml:lang="tr-TR">
  <div class="Basic-Text-Frame">
    <p class="BASLIK_1" id="_idParaDest-4" xml:lang="en-US">Tarihçe-i Hayat (İlk Hayatı)</p>

    <p class="a_Paragraf_E" xml:lang="en-US"><span class="bold">BEDİÜZZAMAN SAİD NURSİ</span> (Rumî 1293) tarihinde Bitlis vilâyetine bağlı Hizan Kazasının İsparit Nahiyesi’nin Nurs Köyünde doğmuştur. Babasının adı Mirza, anasının adı Nuriye’dir. Dokuz yaşına kadar peder ve validesinin yanında kaldı. O esnada bir hâlet-i ruhiye, tahsilde bulunan büyük biraderi Molla Abdullah’ın, ilimden ne derece feyizyâb olduğunu tetkike sevketti. Molla Abdullah’ın gittikçe tekâmül ederek köydeki okumamış arkadaşlarından okumakla tezahür eden meziyetini düşünüp hayran kaldı. Bunun üzerine ciddî bir şevk ile tahsili gözüne aldı ve bu niyetle nahiyeleri İsparit Ocağı dahilinde bulunan Tağ Köyünde Molla Mehmed Emin Efendi’nin medresesine gitti. Fakat fazla duramadı. Hâlet-i fıtriyeleri icabı, daima izzetini <span class="bold">(Hâşiye-1)</span> koruması ve hattâ âmirâne söylenen küçük bir söze dahi tahammül edememesi; medreseden ayrılmasına sebeb oldu. Tekrar Nurs’a döndü. Nurs’da ayrıca bir medrese olmadığından dersini büyük biraderinin haftada bir defa sılaya geldiği günlere hasrederdi. Bir müddet sonra Pirmis karyesine, sonra Hizan şeyhinin yaylâsına gitti. Burada da tahakküme tahammülsüzlüğü, dört talebe ile geçinmemesine sebeb oldu. Bu dört talebe birleşip, kendisini daima tâciz ettiklerinden bir gün Şeyh Seyyid Nur Muhammed Hazretlerinin huzuruna çıkıp, izhar-ı acz ile arkadaşlarını şikâyet etmeyerek şöyle dedi:</p>

    <p class="a_Paragraf_E" xml:lang="en-US">– Şeyh efendi, bunlara söyleyiniz, benimle dövüştükleri vakit, dördü birden olmasınlar, ikişer ikişer gelsinler.</p>

    <p class="a_Paragraf_E" xml:lang="en-US">Seyyid Nur Muhammed, küçük Said’in bu mertliğinden hoşlanarak:</p>

    <p class="a_Paragraf_E" xml:lang="en-US">– Sen benim talebemsin, kimse sana ilişemez, buyurdu.</p>

    <p class="a_Paragraf_E" xml:lang="en-US">Bu hâdiseden sonra “Şeyh Talebesi” diye yâdedildi. Burada bir müddet kaldıktan sonra, biraderi Molla Abdullah ile beraber Nurşîn köyüne geldiler. Yaz olması dolayısıyla, ahali ve talebelerle birlikte Şeyhan yaylasına gittiler.</p>

    <p class="KELIME_ust"><span class="bold_kelime">Âmirâne:</span> Âmir gibi, emreder tarzda.</p>

    <p class="KELIME"><span class="bold_kelime">Hâlet:</span> Hal, durum.</p>

    <p class="KELIME"><span class="bold_kelime">Hâlet-i ruhiye:</span> Psikolojik durum.</p>

    <p class="KELIME"><span class="bold_kelime">İzhâr-ı acz:</span> Güçsüzlüğünü ifade etmek, sergilemek.</p>

    <p class="KELIME"><span class="bold_kelime">İzzet:</span> Cenâb-ı Hakk’ın bütün yüceliklerin, şereflerin mutlak sahibi ve yaratıcısı olduğunu ifade eden sıfatı.</p>

    <p class="KELIME"><span class="bold_kelime">Meziyet</span> <span class="bold_kelime">:</span> Üstün özellik, fazilet.</p>

    <p class="KELIME"><span class="bold_kelime">Peder:</span> Baba.</p>

    <p class="KELIME"><span class="bold_kelime">Tahakküm</span><span class="bold_kelime">:</span> Baskı, baskı altına alma.</p>

    <p class="KELIME"><span class="bold_kelime">Tahammül:</span> Yüklenme.</p>

    <p class="KELIME"><span class="bold_kelime">Tekâmül:</span> Olgunlaşma, kemâle erme.</p>

    <p class="KELIME"><span class="bold_kelime">Tetkik:</span> İnceleme, araştırma.</p>

    <p class="KELIME"><span class="bold_kelime">Tezahür etmek:</span> Görünmek, belirmek, ortaya çıkmak.</p>

    <p class="KELIME_alt"><span class="bold_kelime">Vâlide:</span> Anne.</p>

    <p class="a_Paragraf_E" xml:lang="en-US">Orada, biraderi Molla Abdullah ile bir gün döğüşmüş. Tâgî Medresesi Müderrisi Mehmed Emin Efendi, küçük Said’e:</p>

    <p class="a_Paragraf_E" xml:lang="en-US">– Ne için kardeşinin emrinden çıkıyorsun, diye işe karışmış.</p>

    <p class="a_Paragraf_E" xml:lang="en-US">Bulundukları medrese, meşhur Şeyh Abdurrahman Hazretlerinin olması dolayısıyla, hocasına şu yolda cevap verir:</p>

    <p class="a_Paragraf_E" xml:lang="en-US">– Efendim, şu tekyede bulunmak hasebiyle, siz de benim gibi talebesiniz. Şu halde burada hocalık hakkınız yoktur diyerek, gündüz vakti bile herkesin güçlükle geçebileceği cesim bir ormandan geceleyin geçerek Nurşîn’e gelir.</p>

    <p class="a_Paragraf_E" xml:lang="en-US">Şarkî Anadolu’da medrese teşkilâtındaki hususiyetlerden birisi şudur ki: İcazet almış bir âlim, istediği köyde hasbetenlillâh bir medrese açar; medrese talebelerinin ihtiyacı, iktidarı olursa medrese sahibi tarafından, iktidarı yoksa halk tarafından temin edilir; hoca meccanen ders verir, talebelerin iaşe ve levazımatını da halk deruhte ederdi. Bunların içinde yalnız Molla Said, hiçbir suretle zekât almıyordu. Zekât ve başkasının eser-i minneti olan bir parayı katiyen kabul etmiyordu. <span class="bold">(Hâşiye-2)</span></p>

    <p class="a_Paragraf_E" xml:lang="en-US">Nurşîn’de bir müddet kaldıktan sonra Hizan’a döndü. Sonra medrese hayatını terkederek pederinin yanına geldi ve bahara kadar evde kaldı. O sırada şöyle bir rüya görür:</p>

    <p class="a_Paragraf_E" xml:lang="en-US">Kıyamet kopmuş, kâinat yeniden dirilmiş. Molla Said, Peygamber Aleyhissalâtü Vesselâmı nasıl ziyaret edebileceğini düşünür. Nihayet sırat köprüsünün başına gidip durmak hatırına gelir. “Herkes oradan geçer, ben de orada beklerim” der ve sırat köprüsünün başına gider. Bütün Peygamberân-ı İzam hazarâtını birer birer ziyaret eder, Peygamber Efendimizi de ziyarete mazhar olunca uyanır.</p>

    <p class="a_Paragraf_E" xml:lang="en-US">Artık bu rüyadan aldığı feyiz, tahsil-i ilim için <span class="bold">(Hâşiye-3)</span> büyük bir şevk uyandırır. Pederinden izin alarak, tahsil yapmak üzere Arvâs nahiyesine gider. Burada icra-yı tedris eden meşhur Molla Mehmed Emin Efendi, kendisine ders vermeye tenezzül etmeyip, talebelerinden birisine okutmasını tavsiye edince, izzetine ağır gelir. Bir gün bu meşhur müderris camide ders okutmakta iken, Molla Said itiraz ederek:</p>

    <p class="KELIME_ust"><span class="bold_kelime">Deruhte:</span> Üstüne alma, yüklenme.</p>

    <p class="KELIME"><span class="bold_kelime">Hazerat:</span> Hazretler.</p>

    <p class="KELIME"><span class="bold_kelime">İ’caz:</span> Benzerini yapmaktan aciz bırakma, Mu’cize olma.</p>

    <p class="KELIME"><span class="bold_kelime">İâşe:</span> Besleme, yedirip içirme.</p>

    <p class="KELIME"><span class="bold_kelime">Levâzımât:</span> Gerekli olan her şey..</p>

    <p class="KELIME"><span class="bold_kelime">Tekye:</span> Tekke, zikirhâne.</p>

    <p class="KELIME_alt"><span class="bold_kelime">Meccanen:</span> Bedava.</p>

    <p class="a_Paragraf_E" xml:lang="en-US">– Efendim, öyle değil!</p>

    <p class="a_Paragraf_E" xml:lang="en-US">Hitabında bulunur. Okutmasına tenezzül etmediğini hatırlatır. Orada bir müddet kaldıktan sonra, Mir Hasan-ı Veli Medresesi’ne gitti. Aşağı derecede okuyan yeni talebelere ehemmiyet verilmemek bu medresenin âdeti olduğunu anlayınca, sıra ile okunması icabeden yedi ders kitabını terkederek, sekizinci kitaptan okuduğunu söyledi.</p>

    <p class="a_Paragraf_E" xml:lang="en-US">Birkaç gün sonra Vastan kasabasına gitti ise de, orada tebdil-i hava için ancak bir ay kadar kaldı, bilâhare Molla Mehmed isminde bir zatın refakatinde Erzurum Vilâyetine tâbi Bayezid’e hareket etti. Hakikî tahsiline işte bu tarihte başlar. Bu zamana kadar hep “Sarf” ve “Nahiv” mebâdileriyle meşgul olmuştu ve “İzhar” a kadar okumuştu.</p>

    <p class="a_Paragraf_E" xml:lang="en-US">Bayezid’de Şeyh Mehmed Celâlî Hazretlerinin nezdinde yaptığı bu hakikî ve ciddî tahsili, üç ay kadar devam etmiştir. Fakat pek gariptir. Zira Şarkî Anadolu usûl-ü tedrisiyle, “Molla Câmi” den nihayete kadar ikmal-i nüsah etti. Buna da her kitaptan bir veya iki ders, nihayet on ders tederrüs etmekle muvaffak oldu ve mütebakisini terkeyledi. Hocası Şeyh Mehmed Celâlî Hazretleri ne için böyle yaptığını suâl edince Molla Said cevaben:</p>

    <p class="a_Paragraf_E" xml:lang="en-US">– Bu kadar kitabı okuyup anlamaya muktedir değilim. Ancak, bu kitaplar bir mücevherat kutusudur, anahtarı sizdedir. Yalnız sizden şu kutuların içinde ne bulunduğunu göstermenizin istirhamındayım, yâni bu kitapların neden bahsettiklerini anlayayım da, bilâhare tab’ıma muvafık olanlara çalışırım, demiştir.</p>

    <p class="a_Paragraf_E" xml:lang="en-US">Maksadı ise, esasen kendisinde fıtraten mevcud bulunan icad ve teceddüd fikrini medrese usullerinde göstermek ve bir teceddüd vücuda getirmek <span class="bold">(Hâşiye-4)</span> ve bir sürü hâşiye ve şerhlerle vakit zâyi etmemekti. Bu suretle, alelusûl yirmi sene tahsili lâzım gelen ulûm ve fünunun zübde ve hülâsasını üç ayda tahsil ve ikmal etmiştir.</p>

    <p class="a_Paragraf_E" xml:lang="en-US">Bunun üzerine hocalarının; “hangi ilim tab’ına muvafık” olduğu suâline cevaben:</p>

    <p class="KELIME_ust"><span class="bold_kelime">Abd:</span> Kul.</p>

    <p class="KELIME"><span class="bold_kelime">Bilâhare:</span> Daha sonra, sonradan.</p>

    <p class="KELIME"><span class="bold_kelime">Fünun:</span> Fenler, bilimler.</p>

    <p class="KELIME"><span class="bold_kelime">Haşiye:</span> Sayfa kenarına veya altına düşülen dipnot, açıklama.</p>

    <p class="KELIME"><span class="bold_kelime">Hülâsa:</span> Öz, özet.</p>

    <p class="KELIME"><span class="bold_kelime">Mebâdi:</span> Başlangıçlar, esaslar.</p>

    <p class="KELIME"><span class="bold_kelime">Muvafık:</span> Uygun, yerinde bulan, benimseyen.</p>

    <p class="KELIME"><span class="bold_kelime">Mütebâki:</span> Geriye kalan, artan.</p>

    <p class="KELIME"><span class="bold_kelime">Şerh:</span> açmak,izah etmek.</p>

    <p class="KELIME"><span class="bold_kelime">Tab</span>’<span class="bold_kelime">:</span> Fıtrat.</p>

    <p class="KELIME"><span class="bold_kelime">Tebdil-i hava:</span> Hava değişimi.</p>

    <p class="KELIME"><span class="bold_kelime">Teceddüd:</span> Yenilenme.</p>

    <p class="KELIME_alt"><span class="bold_kelime">Ulûm:</span> İlimler.</p>

    <p class="a_Paragraf_E" xml:lang="en-US">– Bu ilimleri birbirinden tefrik edemiyorum. Ya hepsini biliyorum veyahut hiçbirisini bilmiyorum, der.</p>

    <p class="a_Paragraf_E" xml:lang="en-US">Herhangi bir kitabı eline alırsa, anlardı. Yirmi dört saat zarfında “Cem’ül-Cevâmi”, “Şerh-ül-Mevâkıf”, “İbn-ül-Hacer” gibi kitapların ikiyüz sahifesini, kendi kendine anlamak şartıyla mütâlaa ederdi. O derece ilme dalmıştı ki, hayat-ı zahirî ile hiç alâkadar görünmezdi. Hangi ilimden olursa olsun sorulan suâle tereddütsüz derhal cevap verirdi.</p>

    <p class="a_Paragraf_E" xml:lang="en-US"><span class="bold">(Hâşiye-1):</span> Molla Sait’te küçük yaşta görülen bu izzet, nefse muhabbetten gelmiyordu. Kader-i ilâhî, istikbalde îlâ-yı kelimetullah vazifesini inayetiyle vereceği bir abdine, o vazifeyi bihakkın ifası için lâzım olacak hasletlerden biri olan izzet-i ilmiyeyi vermişti. Molla Said, henüz o zaman bunun mahiyet ve hikmetini belki bilemiyordu; fakat zaman gösterdi ki; şimdi muhteşem bir ağaç mahiyetini alan Risale-i Nur’un muazzam ve geniş hizmetinin levazımatından olan izzet-i ilmiyeyi Cenab-ı Hak, Molla Said’in ruhunda, ta o zaman küçük bir çekirdek olarak dercetmişti.</p>

    <p class="a_Paragraf_E" xml:lang="en-US"><span class="bold">(Hâşiye-2):</span> Zekât ve sadaka ve mukabilsiz hiç bir şey almadığının sebeb ve hikmeti, Risale-i Nur’dan ikinci mektub ve sair risalelerde beyan edilmiştir. Evet, Molla Saidin istikbalde Risale-i Nur’la göreceği hizmet-i imaniyeyi kemâl-i ihlâsla ifası ve bu hizmetin meydana gelebilmesi için “Uhrevî hizmetin mukabilinde hiçbir şey taleb etmemek” olan kudsî düsturun icmâlî bir fihristesi, daha küçük yaşında iken rahmet-i ilâhiye tarafından ruhunda yerleştirilmişti.</p>

    <p class="a_Paragraf_E" xml:lang="en-US"><span class="bold">(Hâşiye-3):</span> Tarihçe-i hayatında yazılmamış, o rüyada mazhar olduğu bir hakikatı sonradan şöyle anladık ki: Molla Said, Hazret-i Peygamberden ilim talebinde bulunmasına karşılık; Hazret-i Resul-ü Ekrem Aleyhissalâtü Vesselâm, ümmetinden suâl sormamak şartıyla ilm-i Kur’ân’ın tâlim edileceğini tebşir etmişler. Aynen bu hakikat hayatında tezahür etmiş.</p>

    <p class="KELIME_ust"><span class="bold_kelime">Celb etmek:</span> Çekmek, sebep olmak.</p>

    <p class="KELIME"><span class="bold_kelime">Hizmet-i imaniye ve Kur’âniye:</span> Kur’ân-ı Kerim’e ve imana hizmet.</p>

    <p class="KELIME"><span class="bold_kelime">İcmâl:</span> Özet,kısaca ifade etmek.</p>

    <p class="KELIME"><span class="bold_kelime">Îfâ:</span> Yerine getirme.</p>

    <p class="KELIME"><span class="bold_kelime">Îlâ-yı kelimetullah:</span> Allah’ın dinini yüceltme.</p>

    <p class="KELIME"><span class="bold_kelime">İlm-i kelâm:</span> İslâm inanç esaslarını konu edinip, onları savunan ve aklî yönden ispatlamaya çalışan ilim dalı.</p>

    <p class="KELIME"><span class="bold_kelime">İzzet:</span> Yücelik, ululuk, üstünlük.</p>

    <p class="KELIME"><span class="bold_kelime">İzzet-i ilmiye:</span> İlmin izzeti, onuru.</p>

    <p class="KELIME"><span class="bold_kelime">Kemâl-i ihlâs:</span> Tam, mükemmel bir samimiyet, ihlâs.</p>

    <p class="KELIME"><span class="bold_kelime">Mâkul:</span> Anlaşılabilir, akla uygun.</p>

    <p class="KELIME"><span class="bold_kelime">Mütâlaa etmek:</span> İncelemek, tetkik etmek.</p>

    <p class="KELIME"><span class="bold_kelime">Nazar-ı dikkat:</span> Dikkatli, inceden inceye, ilgiyle bakma.</p>

    <p class="KELIME"><span class="bold_kelime">Rahmet-i İlâhiye:</span> Cenâb-ı Hakk’ın merhameti.</p>

    <p class="KELIME"><span class="bold_kelime">Talim:</span> Öğretme, bilgilendirme.</p>

    <p class="KELIME"><span class="bold_kelime">Tebşir:</span> Müjde verme, müjdeleme.</p>

    <p class="KELIME"><span class="bold_kelime">Tefrik etmek:</span> Ayırmak, ayıklamak.</p>

    <p class="KELIME_alt"><span class="bold_kelime">Zuhur etmek:</span> Görünmek, ortaya çıkmak.</p>

    <p class="a_Paragraf_E" xml:lang="en-US">Daha sabavetinde iken bir allâme-i asır olarak tanınmış ve kat’iyen kimseye suâl sormamış, fakat sorulan bütün suâllere mutlaka cevab vermiştir.</p>

    <p class="a_Paragraf_E" xml:lang="en-US"><span class="bold">(Hâşiye-4):</span> Yirmi üç senede te’lifi tamamlanan ve yüz otuz kitabdan müteşekkil “Risale-i Nur” adlı eserleriyle, İlm-i Kelâm sahasında bir teceddüd yaptığı görülmüştür. Evet, kendisi, on beş sene tahsili lâzım gelen ilmi üç ayda elde etmesi, gaybî bir işarettir ki: “Bir zaman gelecek, on beş sene değil, bir sene bile ilm-i iman dersini alacak medreseler ele geçmeyecek. İşte o zamanda müştaklara on beş senelik dersi on beş haftada ellere verebilecek Kur’ânî bir tefsir çıkacak ve Said onun hizmetinde bulunacak.” Evet tam zuhur etti ve aynen görüldü. Risale-i Nur, otuz senelik müdhiş bir zamanda gizli dinsiz ve ifsad komitelerinin hücumlarına rağmen iman hakikatları derslerini yüzbinler nüshalarıyla her tarafda neşrettiler ve binler kalemlerin gayretleriyle matbaalara ihtiyaç bırakmadan Kur’ân’ın bu yeni dersleri yayıldı; milyonlarca insanın imanlarının takviyesine vesile oldu. Anadolu’daki Risale-i Nur’un faaliyeti, iman hizmeti ve mâkul yüksek dersleri, herkesin nazar-ı dikkatini celbetti; mahkemeler ve tetkikler yoluyla Cenab-ı Hak, Nurları, ehl-i siyaset ve hükûmete de okutturdu; ve mektebliler arasında yayıldı, genç milyonlarca insanın imanlarının takviyesine vesile oldu. Anadolu’daki Risale-i Nurun faaliyeti, iman hizmeti ve mâkul yüksek dersleri, herkesin nazar-ı dikkatini celbetti; mahkemeler ve tetkikler yoluyla Cenab-ı Hak, Nur’ları, ehl-i siyaset ve hükûmete de okutturdu; ve mektebliler arasında yayıldı, genç İslâm ve iman fedakârları çoğaldı; ve bunun büyük bir neticesi olarak, küfr-ü mutlakın ve dalâletin hücumu önlendi, geri çekildi. Yer yer bütün vatanda din lehinde cereyanlar başladı. İzn-î ilâhî ile âlem-i islâm ve insaniyete, doğmaya başlayan islâmî saadetin fecr-i sâdıkını gösterdi, Elhamdülillâhi Rabb-il-Âlemin...</p>

    <p class="KELIME_ust"><span class="bold_kelime">Allâme-i asır:</span> Çağın üstâdı, büyük âlimi.</p>

    <p class="KELIME"><span class="bold_kelime">Delâlet:</span> İspat etme, gösterme.</p>

    <p class="KELIME"><span class="bold_kelime">Ehl-i siyaset:</span> İdareciler, yöneticiler.</p>

    <p class="KELIME"><span class="bold_kelime">Fecir:</span> Sabah namazının vakti, güneş doğmadan önceki alacakaranlık.</p>

    <p class="KELIME"><span class="bold_kelime">Gaybî:</span> Gayba ait, görünmeyen, bilinmeyen.</p>

    <p class="KELIME"><span class="bold_kelime">İzn-i İlâhî:</span> Cenâb-ı Hakk’ın izni.</p>

    <p class="KELIME"><span class="bold_kelime">Küfr-i mutlak:</span> Bütünüyle inkar.</p>

    <p class="KELIME"><span class="bold_kelime">Müştak:</span> Sevgiliye vuslat arzusuyla yanıp tutuşan.</p>

    <p class="KELIME_alt"><span class="bold_kelime">Teceddüd:</span> Yenilenme.</p>
  </div>
</body>
</html>