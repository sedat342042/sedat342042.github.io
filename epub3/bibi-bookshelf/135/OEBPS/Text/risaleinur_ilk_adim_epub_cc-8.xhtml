<html xmlns="http://www.w3.org/1999/xhtml">
<head>
  <title>risaleinur_ilk_adim_epub_cc-8</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="risaleinur_ilk_adim_epub_cc" xml:lang="tr-TR">
  <div class="Basic-Text-Frame">
    <p class="BASLIK_1" id="_idParaDest-8" xml:lang="en-US">Dördüncü Söz</p>

    <p class="ARABIC_ORTA" xml:lang="ar-SA"><span><img alt="16115.png" class="_idGenPageitem-14" src="../Images/16115.png"/></span><span class="Dipnot-Başvurusu" xml:lang="tr-TR"><a class="_idFootnoteLink" href="#footnote-216-10" id="footnote-216-10-backlink">10</a></span></p>

    <p class="a_Paragraf_E" xml:lang="en-US">Namaz, ne kadar kıymettar ve mühim, hem ne kadar ucuz ve az bir masraf ile kazanılır; hem namazsız adam, ne kadar divâne ve zararlı olduğunu, iki kere iki dört eder derecesinde kat’î anlamak istersen, şu temsîlî hikâyeciğe bak, gör...</p>

    <p class="a_Paragraf_E" xml:lang="en-US">Bir zaman bir büyük hâkim, iki hizmetkârını –her birisine yirmi dört altın verip– iki ay uzaklıkta has ve güzel bir çiftliğine ikamet etmek için gönderiyor. Ve onlara emreder ki: “Şu para ile yol ve bilet masrafı yapınız. Hem oradaki meskeninize lâzım bâzı şeyleri mübâyaa ediniz. Bir günlük mesafede bir istasyon vardır. Hem araba, hem gemi, hem şimendifer, hem tayyâre bulunur. Sermayeye göre binilir.”</p>

    <p class="a_Paragraf_E" xml:lang="en-US">İki hizmetkâr, ders aldıktan sonra giderler. Birisi bahtiyar idi ki, istasyona kadar bir parça para masraf eder. Fakat o masraf içinde, efendisinin hoşuna gidecek öyle güzel bir ticaret elde eder ki, sermayesi birden bine çıkar.</p>

    <p class="a_Paragraf_E" xml:lang="en-US">Öteki hizmetkâr, bedbaht, serseri olduğundan istasyona kadar yirmi üç altınını sarf eder. Kumara-mumara verip zâyi eder. Bir tek altını kalır. Arkadaşı ona der: “Yahu, şu liranı bir bilete ver. Tâ bu uzun yolda yayan ve aç kalmayasın. Hem bizim efendimiz kerîmdir; belki merhamet eder, ettiğin kusuru affeder. Seni de tayyâreye bindirirler. Bir günde mahall-i ikametimize gideriz. Yoksa, iki aylık bir çölde aç, yayan, yalnız gitmeye mecbur olursun.”</p>

    <p class="a_Paragraf_E" xml:lang="en-US">Acaba şu adam inad edip, o tek lirasını bir define anahtarı hükmünde olan bir bilete vermeyip, muvakkat bir lezzet için sefâhete sarf etse; gayet akılsız, zararlı, bedbaht olduğunu, en akılsız adam dahi anlamaz mı?</p>

    <p class="a_Paragraf_E" xml:lang="en-US">İşte ey namazsız adam! Ve ey namazdan hoşlanmayan nefsim!</p>

    <p class="KELIME_ust"><span class="bold_kelime">Hâkim:</span> Hükümdar.</p>

    <p class="KELIME"><span class="bold_kelime">Kerim:</span> Güzel huylu, asil, cömert.</p>

    <p class="KELIME"><span class="bold_kelime">Mahall-i ikamet:</span> İkamet edilen, oturulan yer.</p>

    <p class="KELIME"><span class="bold_kelime">Mesken:</span> Oturulan, ikamet edilen yer.</p>

    <p class="KELIME"><span class="bold_kelime">Muvakkat:</span> Geçici.</p>

    <p class="KELIME"><span class="bold_kelime">Mübâyaa etmek:</span> Satın almak.</p>

    <p class="KELIME"><span class="bold_kelime">Sefahet:</span> Zevk ve eğlenceye aşırı derecede düşkünlük, akılsızlık.</p>

    <p class="KELIME"><span class="bold_kelime">Şimendifer:</span> Tren.</p>

    <p class="KELIME_alt"><span class="bold_kelime">Temsilî:</span> Sembolik.</p>

    <p class="a_Paragraf_E" xml:lang="en-US">O hâkim ise; Rabbimiz, Hâlık‘ımızdır. O iki hizmetkâr yolcu ise; biri: Mütedeyyin, namazını şevk ile kılar. Diğeri: Gafil, namazsız insanlardır. O yirmi dört altın ise; yirmi dört saat her gündeki ömürdür. O has çiftlik ise; Cennet’tir. O istasyon ise; kabirdir. O seyahat ise; kabre, haşre, ebede gidecek beşer yolculuğudur. Amele göre, takvâ kuvvetine göre, o uzun yolu mütefâvit derecede kat’ederler. Bir kısım ehl-i takvâ berk gibi, bin senelik yolu bir günde keser. Bir kısmı da hayâl gibi, elli bin senelik bir mesafeyi bir günde kat’eder. Kur’ân-ı Azîmüşşân şu hakikate iki âyetiyle işaret eder. O bilet ise; namazdır. Bir tek saat, beş vakit namaza abdestle kâfi gelir.</p>

    <p class="a_Paragraf_E" xml:lang="en-US">Acaba, yirmi üç saatini, şu kısacık hayat-ı dünyeviyeye sarf eden ve o uzun hayat-ı ebediyeye bir tek saatini sarf etmeyen; ne kadar zarar eder, ne kadar nefsine zulmeder, ne kadar hilâf-ı akıl hareket eder! Zîrâ, bin adamın iştirak ettiği bir piyango kumarına yarı malını vermek, akıl kabul ederse; halbuki kazanç ihtimâli binde birdir. Sonra yirmi dörtten bir malını, yüzde doksan dokuz ihtimâl ile kazancı musaddak bir hazine-i ebediyeye vermemek; ne kadar hilâf-ı akıl ve hikmet hareket ettiğini, ne kadar akıldan uzak düştüğünü, kendini âkıl zanneden adam anlamaz mı?</p>

    <p class="a_Paragraf_E" xml:lang="en-US">Hâlbuki: Namazda; ruhun ve kalbin ve aklın büyük bir rahatı vardır, hem cisme de o kadar ağır bir iş değildir.</p>

    <p class="a_Paragraf_E" xml:lang="en-US"><span class="italic">Hem, namaz kılanın diğer mübah dünyevî amelleri, güzel bir</span> <span class="italic">niyet ile ibadet hükmünü alır. Bu sûrette bütün sermâye</span><span class="italic">-i ömrünü, âhirete mâl edebilir. Fânî ömrünü</span> <span class="italic">bir cihette ibkâ eder.</span></p>

    <p class="_--">* * *</p>

    <p class="KELIME_ust"><span class="bold_kelime">Âkıl:</span> Akıllı.</p>

    <p class="KELIME"><span class="bold_kelime">Amel:</span> İşlenen fiiller.</p>

    <p class="KELIME"><span class="bold_kelime">Berk:</span> Şimşek.</p>

    <p class="KELIME"><span class="bold_kelime">Beşer:</span> İnsan.</p>

    <p class="KELIME"><span class="bold_kelime">Ehl-i takva:</span> Takvalı insanlar, haramlardan sakınan kimseler.</p>

    <p class="KELIME"><span class="bold_kelime">Hâlık:</span> Yaradan.</p>

    <p class="KELIME"><span class="bold_kelime">Hayat-ı dünyeviye:</span> Dünya hayatı.</p>

    <p class="KELIME"><span class="bold_kelime">Hayat-ı ebediye:</span> Ebedî hayat, ahiret hayatı.</p>

    <p class="KELIME"><span class="bold_kelime">Hazine-i ebediye:</span> Ebedî hazine.</p>

    <p class="KELIME"><span class="bold_kelime">Hilâf-ı akıl:</span> Akılsızca, akla ters.</p>

    <p class="KELIME"><span class="bold_kelime">İbkâ etmek:</span> Ebedîleştirmek.</p>

    <p class="KELIME"><span class="bold_kelime">Musaddak:</span> Doğruluğu tasdik edilmiş, kesin olan.</p>

    <p class="KELIME"><span class="bold_kelime">Mübah:</span> İşlenmesi günah veya sevap olmayan işler.</p>

    <p class="KELIME"><span class="bold_kelime">Mütedeyyin:</span> Dindar, dine bağlı.</p>

    <p class="KELIME"><span class="bold_kelime">Mütefâvit:</span> Birbirinden farklı, çeşitli.</p>

    <p class="KELIME"><span class="bold_kelime">Sermaye-i ömür:</span> Ömür sermayesi.</p>

    <p class="KELIME_alt"><span class="bold_kelime">Takva:</span> Cenab-ı Hakk’ın yasaklarından kaçınıp emirlerini yerine getirmek.</p>

    <div class="_idFootnotes">
      <div class="_idFootnote">
        <p class="B_Paragraf_E" xml:lang="en-US"><a class="_idFootnoteAnchor" href="#footnote-216-10-backlink" id="footnote-216-10">10</a> “Namaz, dînin direğidir.”: el-Hakîm et-Tirmizî, <span class="dipnot_italic">Nevâdiru’l-usûl</span> 3/135,136.</p>
      </div>
    </div>
  </div>
</body>
</html>