<html xmlns="http://www.w3.org/1999/xhtml">
<head>
  <title>risaleinur_ilk_adim_epub_cc-7</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="risaleinur_ilk_adim_epub_cc" xml:lang="tr-TR">
  <div class="Basic-Text-Frame">
    <p class="BASLIK_1" id="_idParaDest-7" xml:lang="en-US">Üçüncü Söz</p>

    <p class="ARABIC_ORTA" xml:lang="ar-SA"><span><img alt="16108.png" class="_idGenPageitem-11" src="../Images/16108.png"/></span> <span class="Dipnot-Başvurusu" xml:lang="tr-TR"><a class="_idFootnoteLink" href="#footnote-216-8" id="footnote-216-8-backlink">8</a></span></p>

    <p class="a_Paragraf_E" xml:lang="en-US">İbadet, ne büyük bir ticaret ve saadet; fısk ve sefâhet, ne büyük bir hasâret ve helâket olduğunu anlamak istersen, şu temsilî hikâyeciğe bak, dinle:</p>

    <p class="a_Paragraf_E" xml:lang="en-US">Bir vakit iki asker, uzak bir şehire gitmek için emir alıyorlar. Beraber giderler, tâ yol ikileşir. Bir adam orada bulunur. Onlara der: “Şu sağdaki yol, hiç zararı olmamakla beraber, onda giden yolculardan ondan dokuzu büyük kâr ve rahat görür. Soldaki yol ise, menfaati olmamakla beraber, on yolcusundan dokuzu zarar görür. Hem ikisi, kısa ve uzunlukta birdirler. Yalnız bir fark var ki; intizamsız, hükümetsiz olan sol yolun yolcusu çantasız, silâhsız gider. Zâhirî bir hiffet, yalancı bir rahatlık görür. İntizam-ı askerî altındaki sağ yolun yolcusu ise, mugaddî hülâsalardan dolu dört okkalık bir çanta ve her adüvvü alt ve mağlûp edecek iki kıyyelik bir mükemmel mîrî silâhı taşımağa mecburdur.”</p>

    <p class="a_Paragraf_E" xml:lang="en-US">O iki asker, o muarrif adamın sözünü dinledikten sonra, şu bahtiyar nefer sağa gider. Bir batman ağırlığı omuzuna ve beline yükler. Fakat kalbi ve ruhu binler batman minnetlerden ve korkulardan kurtulur.</p>

    <p class="a_Paragraf_E" xml:lang="en-US">Öteki bedbaht nefer ise askerliği bırakır. Nizama tâbi olmak istemez. Sola gider. Cismi, bir batman ağırlıktan kurtulur. Fakat kalbi, binler batman minnetler altında ve ruhu, hadsiz korkular altında ezilir. Hem herkese dilenci, hem her şeyden, her hâdiseden titrer bir sûrette gider. Tâ mahall-i maksûda yetişir. Orada, âsî ve kaçak cezasını görür.</p>

    <p class="KELIME_ust"><span class="bold_kelime">Adüvv:</span> Düşman.</p>

    <p class="KELIME"><span class="bold_kelime">Batman</span><span class="bold_kelime">:</span> Yaklaşık 8 kiloluk bir ağırlık ölçüsü.</p>

    <p class="KELIME"><span class="bold_kelime">Fısk:</span> Allah’ın emirlerinden çıkma.</p>

    <p class="KELIME"><span class="bold_kelime">Hasaret:</span> Zarar, ziyan.</p>

    <p class="KELIME"><span class="bold_kelime">Helâket:</span> Mahvolma, perişan olma.</p>

    <p class="KELIME"><span class="bold_kelime">Hiffet:</span> Hafiflik.</p>

    <p class="KELIME"><span class="bold_kelime">Hülâsa:</span> Öz.</p>

    <p class="KELIME"><span class="bold_kelime">İntizam-ı askerî:</span> Askerî düzen.</p>

    <p class="KELIME"><span class="bold_kelime">Kıyye:</span> Okka.</p>

    <p class="KELIME"><span class="bold_kelime">Mahall-i maksud:</span> Gidilmek istenen, hedeflenen yer.</p>

    <p class="KELIME"><span class="bold_kelime">Minnet:</span> Kendisine yapılan bir iyiliğe karşı kişinin kendini borçlu hissetmesi (ve) iyilik yapanın bu iyiliğini başa kakması.</p>

    <p class="KELIME"><span class="bold_kelime">Mîrî</span><span class="bold_kelime">:</span> Devlet hazinesine ait.</p>

    <p class="KELIME"><span class="bold_kelime">Muarrif:</span> Tarif eden.</p>

    <p class="KELIME"><span class="bold_kelime">Mugaddî:</span> Gıdalı, besleyici.</p>

    <p class="KELIME"><span class="bold_kelime">Okka:</span> Eskiden kullanılan, 1,2828 kg. ağırlığında bir tartı birimi.</p>

    <p class="KELIME"><span class="bold_kelime">Sefahet:</span> Zevk ve eğlenceye aşırı derecede düşkünlük, akılsızlık.</p>

    <p class="KELIME"><span class="bold_kelime">Temsilî:</span> Sembolik.</p>

    <p class="KELIME_alt"><span class="bold_kelime">Zahirî:</span> Görünürdeki, görünen.</p>

    <p class="a_Paragraf_E" xml:lang="en-US">Askerlik nizamını seven, çanta ve silâhını muhafaza eden ve sağa giden nefer ise; kimseden minnet almayarak, kimseden havf etmeyerek, rahat-ı kalb ve vicdan ile gider. Tâ o matlûp şehire yetişir. Orada, vazifesini güzelce yapan bir nâmuslu askere münâsib bir mükâfat görür.</p>

    <p class="a_Paragraf_E" xml:lang="en-US">İşte ey nefs-i serkeş!</p>

    <p class="a_Paragraf_E" xml:lang="en-US">Bil ki: O iki yolcu, biri; mutî-i kanun-i ilâhî, birisi de; âsî ve hevâya tâbi insanlardır. O yol ise, hayat yoludur ki; âlem-i ervâhdan gelip kabirden geçer, âhirete gider. O çanta ve silâh ise, ibadet ve takvâdır. İbadetin çendan zâhirî bir ağırlığı var. Fakat, mânâsında öyle bir rahatlık ve hafiflik var ki, tarif edilmez. Çünkü; âbid, namazında der: <span class="_0--ARAPاA"><span><img alt="16111.png" class="_idGenPageitem-12" src="../Images/16111.png"/></span></span> Yâni; “Hâlık ve Rezzâk, O’ndan başka yoktur! Zarar ve menfaat, O’nun elindedir. O hem Hakîm‘dir; abes iş yapmaz. Hem Rahîm’dir; ihsanı, merhameti çoktur.” diye îtikat ettiğinden, her şeyde bir hazine-i rahmet kapısını bulur, dua ile çalar. Hem her şeyi kendi Rabbisinin emrine musahhar görür. Rabbisine iltica eder. Tevekkül ile istinad edip, her musibete karşı tahassun eder. Îmânı, ona bir emniyet-i tâmme verir.</p>

    <p class="a_Paragraf_E" xml:lang="en-US"><span class="italic">Evet, her</span> <span class="italic">hakikî hasenât gibi cesâretin dahi menbaı; îmândır, ubûdiyet</span><span class="italic">tir. Her seyyiât gibi cebânetin dahi menbaı; dalâlettir!</span></p>

    <p class="a_Paragraf_E" xml:lang="en-US">Evet, tam münevverü’l-kalb bir âbidi, küre-i arz bomba olup patlasa, ihtimâldir ki; onu korkutmaz. Belki; harika bir kudret-i samedâniyeyi, lezzetli bir hayret ile seyredecek. Fakat, meşhur bir münevverü’l-akıl denilen kalbsiz bir fâsık feylesof ise; gökte bir kuyruklu yıldızı görse, yerde titrer. “Acaba bu serseri yıldız arzımıza çarpmasın mı?” der, evhâma düşer. (Bir vakit böyle bir yıldızdan koca Amerika titredi. Çokları gece vakti hânelerini terk ettiler.)</p>

    <p class="KELIME_ust"><span class="bold_kelime">Abes:</span> Boş, manasız iş.</p>

    <p class="KELIME"><span class="bold_kelime">Âbid:</span> İbadet eden.</p>

    <p class="KELIME"><span class="bold_kelime">Âlem-i ervah:</span> Ruhlar âlemi.</p>

    <p class="KELIME"><span class="bold_kelime">Cebânet:</span> Korkaklık.</p>

    <p class="KELIME"><span class="bold_kelime">Çendan:</span> Gerçi.</p>

    <p class="KELIME"><span class="bold_kelime">Emniyet-i tâmme:</span> Tam bir güven hissi.</p>

    <p class="KELIME"><span class="bold_kelime">Fâsık:</span> Allah’ın emirlerinin dışına çıkan.</p>

    <p class="KELIME"><span class="bold_kelime">Feylesof:</span> Filozof, felsefe ile uğraşan.</p>

    <p class="KELIME"><span class="bold_kelime">Hakîm:</span> Her işini hikmetli yapan (Allah c.c.)</p>

    <p class="KELIME"><span class="bold_kelime">Hâlık:</span> Yaratıcı.</p>

    <p class="KELIME"><span class="bold_kelime">Hasenat:</span> İyi, güzel, hayırlı iş.</p>

    <p class="KELIME"><span class="bold_kelime">Havf etmek:</span> Korkmak.</p>

    <p class="KELIME"><span class="bold_kelime">Hazine-i rahmet:</span> Rahmet hazinesi.</p>

    <p class="KELIME"><span class="bold_kelime">Hevâya tâbi:</span> Arzularına uyan, nefsine düşkün.</p>

    <p class="KELIME"><span class="bold_kelime">İstinad etmek:</span> Dayanmak, arkasını vermek.</p>

    <p class="KELIME"><span class="bold_kelime">İtikat etmek:</span> İnanmak</p>

    <p class="KELIME"><span class="bold_kelime">Kudret-i samedâniye:</span> Cenab-ı Hakk’ın kudreti.</p>

    <p class="KELIME"><span class="bold_kelime">Küre-i arz:</span> Yerküre, dünya.</p>

    <p class="KELIME"><span class="bold_kelime">Matlup:</span> Hedeflenen.</p>

    <p class="KELIME"><span class="bold_kelime">Menba:</span> Kaynak.</p>

    <p class="KELIME"><span class="bold_kelime">Musahhar:</span> Boyun eğmiş, itaat etmiş.</p>

    <p class="KELIME"><span class="bold_kelime">Mutî-i kanun-i ilâhî:</span> Allah’ın (c.c.) kanunlarına itaat eden, uyan.</p>

    <p class="KELIME"><span class="bold_kelime">Münevverü’l-akıl:</span> Aklı aydın, aklen aydınlanmış.</p>

    <p class="KELIME"><span class="bold_kelime">Münevverü’l-kalb:</span> Kalbi aydın, kalben aydınlanmış.</p>

    <p class="KELIME"><span class="bold_kelime">Nefs-i serkeş:</span> Dikbaşlı, itaatsiz nefis.</p>

    <p class="KELIME"><span class="bold_kelime">Rezzak:</span> Rızkı veren.</p>

    <p class="KELIME"><span class="bold_kelime">Rahîm:</span> Merhameti çok engin olan.</p>

    <p class="KELIME"><span class="bold_kelime">Seyyiât:</span> Kötülük, kabahat, kötü haslet.</p>

    <p class="KELIME"><span class="bold_kelime">Tahassun etmek:</span> Sığınmak.</p>

    <p class="KELIME_alt"><span class="bold_kelime">Takva:</span> Cenab-ı Hakk’ın yasaklarından kaçınıp emirlerini yerine getir-mek.</p>

    <p class="a_Paragraf_E" xml:lang="en-US">Evet, insan nihayetsiz şeylere muhtaç olduğu hâlde, sermayesi hiç hükmünde... Hem nihayetsiz musibetlere maruz olduğu hâlde, iktidarı hiç hükmünde bir şey... Âdeta sermaye ve iktidarının dâiresi, eli nereye yetişirse o kadardır. Fakat emelleri, arzuları ve elemleri ve belâları ise; dâiresi, gözü, hayâli nereye yetişirse ve gidinceye kadar geniştir.</p>

    <p class="a_Paragraf_E" xml:lang="en-US">İşte bu derece âciz ve zaîf, fakir ve muhtaç olan rûh-i beşere ibadet, tevekkül, tevhid, teslim; ne kadar azîm bir kâr, bir saadet, bir nîmet olduğunu, bütün bütün kör olmayan görür, derk eder.</p>

    <p class="a_Paragraf_E" xml:lang="en-US">Malûmdur ki; zararsız yol, zararlı yola –velev on ihtimâlden bir ihtimâl ile olsa– tercih edilir. Halbuki meselemiz olan ubûdiyet yolu, zararsız olmakla beraber, ondan dokuz ihtimâl ile bir saadet-i ebediye hazinesi vardır. Fısk ve sefâhet yolu ise –hattâ fâsıkın itirafıyla dahi– menfaatsiz olduğu hâlde, ondan dokuz ihtimâl ile şekâvet-i ebediye helâketi bulunduğu, icmâ ve tevâtür derecesinde, hadsiz ehl-i ihtisasın ve müşâhedenin şehâdetiyle sabittir ve ehl-i zevkin ve keşfin ihbarâtıyla muhakkaktır.</p>

    <p class="a_Paragraf_E" xml:lang="en-US"><span class="bold">Elhâsıl</span>: <span class="italic">Âhiret gibi dünya saadeti dahi, ibadette ve Allah</span><span class="italic">’a asker olmaktadır. Öyle ise, biz dâima</span>: <span class="Dipnot-Başvurusu" xml:lang="tr-TR"><a class="_idFootnoteLink" href="#footnote-216-9" id="footnote-216-9-backlink">9</a></span> <span class="_0--ARAPاA"><span><img alt="16113.png" class="_idGenPageitem-13" src="../Images/16113.png"/></span></span> <span class="italic">demeliyiz ve Müslüman olduğumuza şükretmeliyiz.</span></p>

    <p class="_--">* * *</p>

    <p class="KELIME_ust"><span class="bold_kelime">Âciz:</span> Gücü bir şeye yetmeyen.</p>

    <p class="KELIME"><span class="bold_kelime">Azîm:</span> Büyük.</p>

    <p class="KELIME"><span class="bold_kelime">Derk etmek:</span> Anlamak.</p>

    <p class="KELIME"><span class="bold_kelime">Ehl-i ihtisas ve müşahede:</span> Mânevî âlemlerle ilgili bazı şeyleri gören ve hisseden Hak dostları.</p>

    <p class="KELIME"><span class="bold_kelime">Ehl-i zevk ve keşf:</span> İlâhî hakikatleri yaşayarak, tadarak bilen ve kalb gözü açık olan Hak dostları.</p>

    <p class="KELIME"><span class="bold_kelime">Evham:</span> Vehimler, kuruntular.</p>

    <p class="KELIME"><span class="bold_kelime">İcmâ:</span> Bir devirdeki bütün âlimlerin bir mesele üzerinde aynı şekilde görüş bildirmeleri, ittifak etmeleri.</p>

    <p class="KELIME"><span class="bold_kelime">İhbârat:</span> Haberler, bildirmeler.</p>

    <p class="KELIME"><span class="bold_kelime">İktidar:</span> Güç, kudret.</p>

    <p class="KELIME"><span class="bold_kelime">Ruh-i beşer:</span> İnsan ruhu.</p>

    <p class="KELIME"><span class="bold_kelime">Saadet-i ebediye:</span> Ebedî mutluluk, ahiret saadeti.</p>

    <p class="KELIME"><span class="bold_kelime">Şekavet-i ebediye:</span> Sonsuza kadar bedbaht olma, Ahirette Allah’ın rahmetinden mahrum olma.</p>

    <p class="KELIME"><span class="bold_kelime">Teslim:</span> Allah’ın emrine boyun eğme.</p>

    <p class="KELIME"><span class="bold_kelime">Tevatür:</span> Yalanda birleşmeleri mümkün olmayan birçok insanın aynı şeyi haber vermeleri.</p>

    <p class="KELIME_alt"><span class="bold_kelime">Tevhid:</span> Allah’ın bir ve tek olduğuna inanma ve bunu ilân etme.</p>

    <div class="_idFootnotes">
      <div class="_idFootnote">
        <p class="B_Paragraf_E" xml:lang="en-US"><a class="_idFootnoteAnchor" href="#footnote-216-8-backlink" id="footnote-216-8">8</a> “(Ey insanlar! Hem Sizi hem de sizden önceki insanları yaratan) Rabbinize ibadet ediniz.” (Bakara sûresi, 2/21)</p>
      </div>

      <div class="_idFootnote">
        <p class="B_Paragraf_E" xml:lang="en-US"><a class="_idFootnoteAnchor" href="#footnote-216-9-backlink" id="footnote-216-9">9</a> “Bize tâat ve muvaffakiyet nasip eden Rabbimize hamd olsun.”</p>
      </div>
    </div>
  </div>
</body>
</html>