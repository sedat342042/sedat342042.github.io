<html xmlns="http://www.w3.org/1999/xhtml">
<head>
  <title>risaleinur_ilk_adim_epub_cc-14</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="risaleinur_ilk_adim_epub_cc" xml:lang="tr-TR">
  <div class="Basic-Text-Frame">
    <p class="BASLIK_3" id="_idParaDest-33">Birkaç Bîçâre Gençlere Verilen Bir Tenbih,<br/>
    Bir Ders, Bir İhtardır</p>

    <p class="a_Paragraf_E" xml:lang="en-US">Bir gün yanıma parlak birkaç genç geldiler. Hayat ve gençlik ve hevesât cihetinden gelen tehlikelerden sakınmak için, te’sirli bir ihtar almak isteyen bu gençlere; ben de eskiden Risâle-i Nur’dan medet isteyen gençlere dediğim gibi dedim ki:</p>

    <p class="a_Paragraf_E" xml:lang="en-US">Sizdeki gençlik kat’iyen gidecek. Eğer siz daire-i meşrûada kalmazsanız; o gençlik zâyi olup başınıza hem dünyada, hem kabirde, hem âhirette kendi lezzetinden çok ziyâde belâlar ve elemler getirecek. Eğer terbiye-i İslâmiye ile, o gençlik nîmetine karşı bir şükür olarak, iffet ve nâmusluluk ve tâatte sarf etseniz, o gençlik mânen bâkî kalacak. Ve ebedî bir gençlik kazanmasına sebeb olacak.</p>

    <p class="a_Paragraf_E" xml:lang="en-US">Hayat ise; eğer iman olmazsa veyahut isyan ile o iman te’sir etmezse; hayat, zâhirî ve kısacık bir zevk ve lezzetle beraber, binler derece o zevk ve lezzetten ziyâde elemler, hüzünler, kederler verir. Çünkü; insanda akıl ve fikir olduğu için, hayvanın aksine olarak hâzır zamanla beraber geçmiş ve gelecek zamanlarla da fıtraten alâkadardır. O zamanlardan dahi hem elem, hem lezzet alabilir.</p>

    <p class="a_Paragraf_E" xml:lang="en-US">Hayvan ise; fikri olmadığı için, hâzır lezzetini, geçmişten gelen hüzünler ve gelecekten gelen korkular, endişeler bozmuyor.</p>

    <p class="a_Paragraf_E" xml:lang="en-US">İnsan ise; eğer dalâlet ve gaflete düşmüş ise, hâzır lezzetine geçmişten gelen hüzünler ve gelecekten gelen endişeler o cüz’î lezzeti cidden acılaştırıyor, bozuyor. Husûsen gayr-i meşrû ise, bütün bütün zehirli bir bal hükmündedir. Demek hayvandan yüz derece, lezzet-i hayat noktasında, aşağı düşer. Belki ehl-i dalâletin ve gafletin hayatı, belki vücûdu, belki kâinatı; bulunduğu gündür. Bütün geçmiş zaman ve kâinatlar, onun dalâleti noktasında ma’dûmdur, ölmüştür. Akıl alâkadarlığı ile ona zulmetler, karanlıklar veriyor.</p>

    <p class="a_Paragraf_E" xml:lang="en-US">Gelecek zamanlar ise, itikadsızlığı cihetiyle yine ma’dûmdur. Ve ademle hâsıl olan ebedî firâklar, mütemâdiyen onun fikir yoluyla hayatına zulmetler veriyorlar.</p>

    <p class="KELIME_ust"><span class="bold_kelime">Adem:</span> Yokluk.</p>

    <p class="KELIME"><span class="bold_kelime">Alâkadarlık:</span> İlgili, ilişkili olmak.</p>

    <p class="KELIME"><span class="bold_kelime">Bâki kalmak:</span> Sonsuzlaşmak, devam etmek.</p>

    <p class="KELIME"><span class="bold_kelime">Cüz’î:</span> Biraz. Pek az.</p>

    <p class="KELIME"><span class="bold_kelime">Daire-i meşrua:</span> Helâl daire.</p>

    <p class="KELIME"><span class="bold_kelime">Dalalet:</span> Sapıklık.</p>

    <p class="KELIME"><span class="bold_kelime">Ehl-i dalâlet ve gaflet:</span> Doğru yoldan sapmış, gerçeklerden habersiz vurdumduymaz, lâubâlî yaşayanlar.</p>

    <p class="KELIME"><span class="bold_kelime">Firak</span><span class="bold_kelime">:</span> Ayrılık.</p>

    <p class="KELIME"><span class="bold_kelime">Fıtraten:</span> Yaratılış itibariyle.</p>

    <p class="KELIME"><span class="bold_kelime">Hazır zaman:</span> Şimdiki zaman.</p>

    <p class="KELIME"><span class="bold_kelime">Hevesat:</span> Hevesler, arzular.</p>

    <p class="KELIME"><span class="bold_kelime">İtikadsızlık:</span> İnançsızlık.</p>

    <p class="KELIME"><span class="bold_kelime">Lezzet-i hayat:</span> Beden ve cisma-niyete bağlı lezzet.</p>

    <p class="KELIME"><span class="bold_kelime">Madum:</span> Yok olan, mevcut olmayan.</p>

    <p class="KELIME"><span class="bold_kelime">Manen:</span> Mana cihetiyle. Ruhça.</p>

    <p class="KELIME"><span class="bold_kelime">Meded istemek:</span> Yardım istemek.</p>

    <p class="KELIME"><span class="bold_kelime">Mütemadiyen:</span> Sürekli olarak.</p>

    <p class="KELIME"><span class="bold_kelime">Taat:</span> Allah’ın (c.c.) emirlerini yerine getirmek. İbadet.</p>

    <p class="KELIME"><span class="bold_kelime">Terbiye-i İslâmiye:</span> İslâmî eğitim.</p>

    <p class="KELIME"><span class="bold_kelime">Zahirî:</span> Görünüşteki, dış yüzü itibariyle.</p>

    <p class="KELIME"><span class="bold_kelime">Zayi’ olmak:</span> Kaybolup gitmek, telef olmak.</p>

    <p class="KELIME_alt"><span class="bold_kelime">Zulmetler:</span> Karanlık.</p>

    <p class="a_Paragraf_E" xml:lang="en-US">Eğer iman hayata hayat olsa; o vakit hem geçmiş, hem gelecek zamanlar, îmânın nûruyla ışıklanır ve vücûd bulur. Zaman-ı hâzır gibi ruh ve kalbine iman noktasında ulvî ve mânevî ezvâkı ve envâr-ı vücûdiyeyi veriyor. Bu hakikatin, İhtiyar Risalesi’nde, Yedinci Ricâ’da izahı var, ona bakmalısınız.</p>

    <p class="a_Paragraf_E" xml:lang="en-US">İşte hayat böyledir... <span class="italic">Hayatın lezzetini ve zevkini isterseniz; hayatı</span><span class="italic">nızı iman ile hayatlandırınız ve ferâizle zînetlendiriniz ve günahlardan</span> <span class="italic">çekinmekle muhafaza ediniz.</span></p>

    <p class="a_Paragraf_E" xml:lang="en-US">Her gün ve her yerde ve her vakit vefiyatların gösterdikleri dehşetli hakikat-i mevt ise; size, başka gençlere söylediğim gibi, bir temsil ile beyan ediyorum.</p>

    <p class="a_Paragraf_E" xml:lang="en-US">Meselâ burada gözünüz önünde bir darağacı dikilmiş. Onun yanında bir piyango –fakat pek büyük bir ikrâmiye biletleri veren– dairesi var. Biz buradaki on kişi alâküllihâl, ister istemez, hiç başka çare yok, oraya davet edileceğiz. Bizi çağıracaklar ve çağırma zamanı gizli olmasından, her dakika, ya “Gel îdam biletini al, darağacına çık!” veyahut “Gel, milyonlar altın kazandıran bir ikrâmiye bileti sana çıkmış, gel, al!” demelerini beklerken; birden kapıya iki adam geldi. Biri; yarı çıplak, güzel ve aldatıcı bir kadın, elinde zâhiren gayet tatlı, fakat zehirli bir helva getirip yedirmek istiyor. Diğer biri de; aldatmaz ve aldanmaz ciddî bir adam, o kadının arkasından girdi. Dedi ki:</p>

    <p class="a_Paragraf_E" xml:lang="en-US">“Size bir tılsım, bir ders getirdim. Bunu okusanız, o helvayı yemezseniz, o darağacından kurtulursunuz. Bu tılsım ile, o emsâlsiz ikrâmiye biletini alırsınız. İşte bu darağacında zaten gözünüzle görüyorsunuz ki, bal yiyenler oraya giriyorlar ve oraya girinceye kadar, o helvanın zehirinden dehşetli karın sancısı çekiyorlar. Ve o büyük ikrâmiye biletini alanlar, çendan görünmüyorlar ve zâhiren onlar da o darağacına çıktıkları görünüyor. Fakat onlar asılmadıklarını, belki oradan kolayca ikrâmiye dairesine girmek için basamak yaptıklarını milyonlar şâhidler var, haber veriyorlar. İşte pencerelerden bakınız. En büyük memurlar ve bu işle alâkadar büyük zatlar yüksek sesle ilân ediyorlar ve haber veriyorlar ki: “O darağacına gidenleri aynelyakîn gözünüz ile gördüğünüz gibi bu ikrâmiye biletini tılsımcılar aldıklarını hiç şek ve şüphesiz gündüz gibi kat’î biliniz.” dedi.</p>

    <p class="KELIME_ust"><span class="bold_kelime">Alâküllihal:</span> Her durumda, mutlaka.</p>

    <p class="KELIME"><span class="bold_kelime">Aynelyakîn:</span> Görerek bilgi sahibi olmak.</p>

    <p class="KELIME"><span class="bold_kelime">Çendan:</span> Gerçi</p>

    <p class="KELIME"><span class="bold_kelime">Emsalsiz</span><span class="bold_kelime">:</span> Eşi, benzeri, örneği olmayan.</p>

    <p class="KELIME"><span class="bold_kelime">Envâr-ı vücudiye:</span> Varlığa ermekle ortaya çıkan nurlar, var olmanın neş’esi.</p>

    <p class="KELIME"><span class="bold_kelime">Feraiz:</span> Farzlar.</p>

    <p class="KELIME"><span class="bold_kelime">Hakikat-i mevt:</span> İnkâr edilemez ölüm gerçeği.</p>

    <p class="KELIME"><span class="bold_kelime">Mânevî ezvak:</span> İnsanın iç dünyasında duyduğu zevkler.</p>

    <p class="KELIME"><span class="bold_kelime">Şek:</span> Şüphe.</p>

    <p class="KELIME"><span class="bold_kelime">Temsil:</span> Misallerle anlatma.</p>

    <p class="KELIME"><span class="bold_kelime">Tılsım:</span> Sırlı formül.</p>

    <p class="KELIME"><span class="bold_kelime">Ulvî</span><span class="bold_kelime">:</span> Yüce, yüksek.</p>

    <p class="KELIME"><span class="bold_kelime">Vefiyat:</span> Ölümler.</p>

    <p class="KELIME"><span class="bold_kelime">Vücud bulmak:</span> Varlığa ermek.</p>

    <p class="KELIME"><span class="bold_kelime">Zaman-ı hazır:</span> Şimdiki zaman, şu an.</p>

    <p class="KELIME_alt"><span class="bold_kelime">Zînetlendirmek:</span> Süslemek.</p>

    <p class="a_Paragraf_E" xml:lang="en-US">İşte, bu temsil gibi zehirli bir bal hükmünde olan gayr-i meşrû dairedeki gençliğin sefâhetkârâne zevkleri, hazine-i ebediyenin ve saadet-i sermediyenin bileti ve vesikası olan îmânı kaybettiği için, darağacı hükmünde olan ölüm ve ebedî zulümât kapısı olan kabrin musibetine, aynen zâhiren göründüğü gibi düşer.</p>

    <p class="a_Paragraf_E" xml:lang="en-US">Ve ecel gizli olduğu için genç-ihtiyar fark etmeyerek her vakit ecel cellâdı, başını kesmek için gelebilir. Eğer, o zehirli bal hükmünde olan hevesât-ı gayr-i meşrûayı terk edip, tılsım-ı Kur’ânî olan iman ve ferâizi elde etmekle ve fevkalâde mukadderat-ı beşer piyangosundan çıkan saadet-i ebediye hazinesi biletini alacağına, yüz yirmi dört bin enbiyâ (aleyhimüsselâm) ile beraber hadd ü hesaba gelmeyen ehl-i velâyet ve ehl-i hakikat müttefikan haber veriyorlar ve âsârını gösteriyorlar.</p>

    <p class="a_Paragraf_E" xml:lang="en-US"><span class="bold">Elhâsıl</span>: Gençlik gidecek... Sefâhette gitmiş ise; hem dünyada, hem âhirette, binler belâ ve elemler netice verdiğini ve öyle gençler ekseriyetle sû-i istîmal ile, isrâfât ile gelen evhâmlı hastalıkla hastahânelere ve taşkınlıklarıyla hapishânelere veya sefalethânelere ve mânevî elemlerden gelen sıkıntılarla meyhânelere düşeceklerini anlamak isterseniz; hastahânelerden ve hapishânelerden ve kabristanlardan sorunuz. Elbette hastahânelerin ekseriyetle lisân-ı hâlinden, gençlik sâikasıyla isrâfât ve sû-i istîmalden gelen hastalıktan enînler, eyvahlar işittiğiniz gibi; hapishânelerden dahi, ekseriyetle gençliğin taşkınlık sâikasıyla gayr-i meşrû dairedeki harekâtın tokatlarını yiyen bedbaht gençlerin teessüflerini işiteceksiniz. Ve kabristanda ve mütemâdiyen oraya girenler için kapıları açılıp kapanan o âlem-i berzahta, –ehl-i keşfi‘l-kubûrun müşahedâtıyla ve bütün ehl-i hakikatin tasdikiyle ve şehâdetiyle– ekser azaplar, gençlik sû-i istîmalâtının neticesi olduğunu bileceksiniz.</p>

    <p class="KELIME_ust"><span class="bold_kelime">Âlem-i berzah:</span> Dünya ve ahiret arasındaki kabir hayatı.</p>

    <p class="KELIME"><span class="bold_kelime">Âsâr:</span> Eserler, izler.</p>

    <p class="KELIME"><span class="bold_kelime">Berzah:</span> Dünya ve ahiret arasındaki kabir hayatı.</p>

    <p class="KELIME"><span class="bold_kelime">Ehl-i hakikat:</span> Doğru yolda olan kimseler.</p>

    <p class="KELIME"><span class="bold_kelime">Ehl-i velâyet</span><span class="bold_kelime">:</span> İman ve takvada mükemmel olanlar.</p>

    <p class="KELIME"><span class="bold_kelime">Elhasıl:</span> Kısacası.</p>

    <p class="KELIME"><span class="bold_kelime">Enbiya:</span> Peygamberler.</p>

    <p class="KELIME"><span class="bold_kelime">Eninler:</span> İniltiler.</p>

    <p class="KELIME"><span class="bold_kelime">Evhamlı:</span> Vehimli, kuşkulu, kuruntulu.</p>

    <p class="KELIME"><span class="bold_kelime">Harekat:</span> Tavırlar, davranışlar.</p>

    <p class="KELIME"><span class="bold_kelime">Hazine-i ebediye:</span> Sonsuzluk hazinesi.</p>

    <p class="KELIME"><span class="bold_kelime">Hevesat-ı gayr-ı meşrua:</span> Helâl olmayan arzular.</p>

    <p class="KELIME"><span class="bold_kelime">İsrafat:</span> Gereksiz yere harcamalar, savurganlıklar.</p>

    <p class="KELIME"><span class="bold_kelime">Lisan-ı hâl:</span> Davranışların ifade ettiği anlam.</p>

    <p class="KELIME"><span class="bold_kelime">Mukadderat-ı beşer:</span> Kader, nasip.</p>

    <p class="KELIME"><span class="bold_kelime">Müşahedat:</span> Bir şeyi gözle görme, seyretme.. Müşahedeler.</p>

    <p class="KELIME"><span class="bold_kelime">Mütemadiyen:</span> Sürekli olarak.</p>

    <p class="KELIME"><span class="bold_kelime">Müttefikan:</span> Oy birliğiyle.</p>

    <p class="KELIME"><span class="bold_kelime">Saadet-i ebediye:</span> Sonsuz mutluluk.</p>

    <p class="KELIME"><span class="bold_kelime">Saadet-i sermediye:</span> Sonsuz mutluluk.</p>

    <p class="KELIME"><span class="bold_kelime">Saika:</span> Sebep.</p>

    <p class="KELIME"><span class="bold_kelime">Sefahet:</span> Zevk ve eğlenceye aşırı derecede düşkünlük, cahillik, beyinsizlik.</p>

    <p class="KELIME"><span class="bold_kelime">Sefahetkârane:</span> Cahilce ve eğlence düşkünü bir şekilde.</p>

    <p class="KELIME"><span class="bold_kelime">Sefalethane</span><span class="bold_kelime">:</span> Çirkin işlerin yapıldığı yer.</p>

    <p class="KELIME"><span class="bold_kelime">Teessüf:</span> Eseflenme, üzülme.</p>

    <p class="KELIME"><span class="bold_kelime">Tılsım-ı Kur’ânî:</span> Kur’ân’ın sırlı formülü.</p>

    <p class="KELIME"><span class="bold_kelime">Zahiren:</span> Görünüşte.</p>

    <p class="KELIME_alt"><span class="bold_kelime">Zulümat:</span> Karanlıklar.</p>

    <p class="a_Paragraf_E" xml:lang="en-US">Hem nev-i insanın ekseriyetini teşkil eden ihtiyarlardan ve hastalardan sorunuz. Elbette, ekseriyet-i mutlaka ile esefler, hasretler ile “Eyvah! Gençliğimizi bâd-ı hevâ, belki zararlı zâyi ettik. Sakın bizim gibi yapmayınız.” diyecekler. Çünkü beş-on senelik gençliğin gayr-i meşrû zevki için, dünyada çok seneler gam ve keder ve berzahta azap ve zarar ve âhirette Cehennem ve Sakar<span class="Dipnot-Başvurusu" xml:lang="tr-TR"><a class="_idFootnoteLink" href="#footnote-216-32" id="footnote-216-32-backlink">32</a></span> belâsını çeken adam; en acınacak bir hâlde olduğu hâlde,</p>

    <p class="sola_dayali" xml:lang="en-US"><span class="_0--ARAPاA"><span><img alt="16192.png" class="_idGenPageitem-41" src="../Images/16192.png"/></span></span> sırrıyla hiç acınmaya müstehak olamaz.</p>

    <p class="a_Paragraf_E" xml:lang="en-US">Çünkü: <span class="italic">Zarara rızasıyla girene merhamet edilmez ve lâyık değildir.</span><span class="Dipnot-Başvurusu" xml:lang="tr-TR"><a class="_idFootnoteLink" href="#footnote-216-33" id="footnote-216-33-backlink">33</a></span></p>

    <p class="a_Paragraf_E" xml:lang="en-US">Cenâb-ı Hak bizi ve sizi, bu zamanın câzibedâr fitnesinden kurtarsın ve muhafaza eylesin. Âmin.</p>

    <p class="_--">* * *</p>

    <p class="KELIME_ust"><span class="bold_kelime">Bâdiheva:</span> Boşu boşuna.</p>

    <p class="KELIME"><span class="bold_kelime">Cazibedar:</span> Cazibeli, çekici, alımlı.</p>

    <p class="KELIME"><span class="bold_kelime">Ekseriyet-i mutlaka:</span> Mutlak çoğunluk.</p>

    <p class="KELIME"><span class="bold_kelime">Esef:</span> Acıma, üzülme.</p>

    <p class="KELIME"><span class="bold_kelime">Nev’-i insan:</span> İnsan türü.</p>

    <p class="KELIME"><span class="bold_kelime">Sakar:</span> Sakar isimli Cehennem.</p>

    <p class="KELIME_alt"><span class="bold_kelime">Teşkil etmek:</span> Oluşturmak.</p>

    <div class="_idFootnotes">
      <div class="_idFootnote">
        <p class="B_Paragraf_E" xml:lang="en-US"><a class="_idFootnoteAnchor" href="#footnote-216-32-backlink" id="footnote-216-32">32</a> Bkz.: Kamer sûresi, 54/48; Müddessir sûresi, 74/26, 27, 42.</p>
      </div>

      <div class="_idFootnote">
        <p class="B_Paragraf_E" xml:lang="en-US"><a class="_idFootnoteAnchor" href="#footnote-216-33-backlink" id="footnote-216-33">33</a> Bkz.: İmâm er-Rabbânî, <span class="dipnot_italic">el-Mektûbât</span> 2/83 (49. Mektup)</p>
      </div>
    </div>
  </div>
</body>
</html>