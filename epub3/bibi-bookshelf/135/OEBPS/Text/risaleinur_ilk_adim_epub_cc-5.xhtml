<html xmlns="http://www.w3.org/1999/xhtml">
<head>
  <title>risaleinur_ilk_adim_epub_cc-5</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="risaleinur_ilk_adim_epub_cc" xml:lang="tr-TR">
  <div class="Basic-Text-Frame">
    <p class="BASLIK_1" id="_idParaDest-5" xml:lang="en-US">Birinci Söz</p>

    <p class="a_Paragraf_E" xml:lang="en-US">“<span class="italic">Bismillâh</span>” her hayrın başıdır.<span class="Dipnot-Başvurusu" xml:lang="tr-TR"><a class="_idFootnoteLink" href="#footnote-216-3" id="footnote-216-3-backlink">3</a></span> Biz dahi başta ona başlarız. Bil ey nefsim! Şu mübarek kelime, İslâm nişanı olduğu gibi, bütün mevcudatın lisân-ı hâl ile vird-i zebânıdır.</p>

    <p class="a_Paragraf_E" xml:lang="en-US">“<span class="italic">Bismillâh</span>” ne büyük tükenmez bir kuvvet, ne çok bitmez bir bereket olduğunu anlamak istersen, şu temsîlî hikâyeciğe bak, dinle... Şöyle ki:</p>

    <p class="a_Paragraf_E" xml:lang="en-US">Bedevî Arap çöllerinde seyahat eden adama gerektir ki, bir kabile reisinin ismini alsın ve himayesine girsin. Tâ, şakîlerin şerrinden kurtulup hâcâtını tedarik edebilsin. Yoksa tek başıyla hadsiz düşman ve ihtiyacâtına karşı perişan olacaktır.</p>

    <p class="a_Paragraf_E" xml:lang="en-US">İşte böyle bir seyahat için iki adam sahraya çıkıp gidiyorlar. Onlardan birisi mütevâzi idi, diğeri mağrur. Mütevâzii, bir reisin ismini aldı, mağrur almadı... Alanı her yerde selâmetle gezdi. Bir kâtıu’t-tarîka rast gelse, der: “<span class="italic">Ben, filân reisin</span> <span class="italic">ismiyle gezerim.</span>” Şakî def olur, ilişemez. Bir çadıra girse, o nâm ile hürmet görür. Öteki mağrur, bütün seyahatinde öyle belâlar çeker ki, tarif edilmez. Dâima titrer, dâima dilencilik ederdi. Hem zelîl, hem rezîl oldu.</p>

    <p class="a_Paragraf_E" xml:lang="en-US">İşte ey mağrur nefsim! Sen o seyyahsın. Şu dünya ise, bir çöldür. Aczin ve fakrın hadsizdir. Düşmanın, hâcâtın nihayetsizdir. Madem öyledir; şu sahranın Mâlik-i Ebedî’si ve Hâkim-i Ezelîsi’nin ismini al.. tâ, bütün kâinatın dilenciliğinden ve her hâdisâtın karşısında titremeden kurtulasın.</p>

    <p class="KELIME_ust"><span class="bold_kelime">Acz:</span> Âcizlik, bir şeye güç yetirememe hâli.</p>

    <p class="KELIME"><span class="bold_kelime">Bedevi:</span> Medenî olmayan, şehirden uzak.</p>

    <p class="KELIME"><span class="bold_kelime">Fakr:</span> Fakirlik, ihtiyaç duyma.</p>

    <p class="KELIME"><span class="bold_kelime">Hâcât:</span> İhtiyaçlar.</p>

    <p class="KELIME"><span class="bold_kelime">Hâdisât:</span> Hâdiseler, olaylar.</p>

    <p class="KELIME"><span class="bold_kelime">Hâkim-i Ezelî:</span> Ezelden beri hükümran olan (Allah c.c.)</p>

    <p class="KELIME"><span class="bold_kelime">İhtiyacat:</span> İhtiyaçlar.</p>

    <p class="KELIME"><span class="bold_kelime">Kâtıu’t-tarîk:</span> Yol kesen.</p>

    <p class="KELIME"><span class="bold_kelime">Lisân-ı hâl:</span> Hâl dili, davranışların ifade ettiği anlam.</p>

    <p class="KELIME"><span class="bold_kelime">Mağrur:</span> Gururlu, kendini beğen-miş.</p>

    <p class="KELIME"><span class="bold_kelime">Mâlik-i Ebedî:</span> Sonsuza kadar mülkün sahibi olan (Allah c.c.)</p>

    <p class="KELIME"><span class="bold_kelime">Mevcudat:</span> Varlıklar.</p>

    <p class="KELIME"><span class="bold_kelime">Mütevazi:</span> Alçak gönüllü, göste-rişi sevmeyen</p>

    <p class="KELIME"><span class="bold_kelime">Nâm:</span> İsim, ün.</p>

    <p class="KELIME"><span class="bold_kelime">Nişan:</span> Alâmet, iz, belirti.</p>

    <p class="KELIME"><span class="bold_kelime">Şakî:</span> Eşkıya, haydut, soyguncu.</p>

    <p class="KELIME"><span class="bold_kelime">Temsilî:</span> Sembolik.</p>

    <p class="KELIME"><span class="bold_kelime">Vird-i zebân:</span> Dilden düşmeyen, devamlı tekrarlanan dua, zikir.</p>

    <p class="KELIME_alt"><span class="bold_kelime">Zelil:</span> Aşağılanan, hor, hakir.</p>

    <p class="a_Paragraf_E" xml:lang="en-US">Evet, bu kelime öyle mübarek bir definedir ki; senin nihayetsiz aczin ve fakrın, seni nihayetsiz kudrete, rahmete raptedip Kadîr u Rahîm’in dergâhında aczi, fakrı en makbul bir şefaatçi yapar.</p>

    <p class="a_Paragraf_E" xml:lang="en-US">Evet, bu kelime ile hareket eden, o adama benzer ki; askere kaydolur, devlet nâmına hareket eder. Hiçbir kimseden pervâsı kalmaz. “Kanun nâmına, devlet nâmına” der, her işi yapar, her şeye karşı dayanır.</p>

    <p class="a_Paragraf_E" xml:lang="en-US">Başta demiştik: “Bütün mevcudat, lisân-ı hâl ile <span class="italic">‘Bismillâh‘</span> der.” Öyle mi?</p>

    <p class="a_Paragraf_E" xml:lang="en-US">Evet, nasıl ki görsen; bir tek adam geldi. Bütün şehir ahâlisini cebren bir yere sevk etti ve cebren işlerde çalıştırdı. Yakînen bilirsin; o adam kendi nâmıyla, kendi kuvvetiyle hareket etmiyor. Belki, o bir askerdir. Devlet nâmına hareket eder, bir padişah kuvvetine istinad eder.</p>

    <p class="a_Paragraf_E" xml:lang="en-US">Öyle de: Her şey Cenâb-ı Hakk’ın nâmına hareket eder ki; zerrecikler gibi tohumlar, çekirdekler başlarında koca ağaçları taşıyor, dağ gibi yükleri kaldırıyorlar. Demek her bir ağaç “<span class="italic">Bismillâh</span>” der; hazine-i rahmet meyvelerinden ellerini dolduruyor, bizlere tablacılık ediyor. Her bir bostan “<span class="italic">Bis</span><span class="italic">millâh</span>” der; matbaha-yı kudretten bir kazan olur ki, çeşit çeşit pek çok muhtelif lezîz taamlar, içinde beraber pişiriliyor. Her bir inek, deve, koyun, keçi gibi mübarek hayvanlar, “<span class="italic">Bismillâh</span>” der; rahmet feyzinden birer süt çeşmesi olur. Bizlere, Rezzâk nâmına en latîf, en nazif, âb-ı hayat gibi bir gıdayı takdim ediyorlar. Her bir nebat ve ağaç ve otların ipek gibi yumuşak kök ve damarları, “<span class="italic">Bismillâh</span>” der; sert olan taş ve toprağı deler geçer. “<span class="italic">Allah</span> nâmına, <span class="italic">Rahman</span> nâmına” der, her şey ona musahhar olur.</p>

    <p class="KELIME_ust"><span class="bold_kelime">Âb-ı hayat:</span> Bengisu. İçene ölümsüzlük kazandırdığına inanılan hayat suyu.</p>

    <p class="KELIME"><span class="bold_kelime">Bismillah:</span> Allah’ın adıyla.</p>

    <p class="KELIME"><span class="bold_kelime">Bostan:</span> Sebze bahçesi.</p>

    <p class="KELIME"><span class="bold_kelime">Cebren:</span> Zorla.</p>

    <p class="KELIME"><span class="bold_kelime">Feyz:</span> Bereket, bolluk, verimlilik.</p>

    <p class="KELIME"><span class="bold_kelime">Hazine-i rahmet</span><span class="bold_kelime">:</span> Cenab-ı Hakk’ın merhametinin hazinesi.</p>

    <p class="KELIME"><span class="bold_kelime">İstinad etmek:</span> Dayanmak.</p>

    <p class="KELIME"><span class="bold_kelime">Kadîr u Rahîm:</span> Her şeye gücü yeten ve merhameti geniş olan (Allah c.c.)</p>

    <p class="KELIME"><span class="bold_kelime">Latif:</span> Hoş, güzel, nazik.</p>

    <p class="KELIME"><span class="bold_kelime">Lisân-ı hâl:</span> Hâl dili, davranışların ifade ettiği anlam.</p>

    <p class="KELIME"><span class="bold_kelime">Makbul:</span> Kabul olunan, hoş karşılanan.</p>

    <p class="KELIME"><span class="bold_kelime">Matbaha-yı Kudret:</span> Cenab-ı Hakk’ın kudret mutfağı.</p>

    <p class="KELIME"><span class="bold_kelime">Muhtelif:</span> Çeşitli, farklı farklı.</p>

    <p class="KELIME"><span class="bold_kelime">Musahhar:</span> Emrine âmâde, emrine girmiş, boyun eğmiş.</p>

    <p class="KELIME"><span class="bold_kelime">Nazif:</span> Temiz.</p>

    <p class="KELIME"><span class="bold_kelime">Nebat</span><span class="bold_kelime">:</span> Bitki.</p>

    <p class="KELIME"><span class="bold_kelime">Pervâ:</span> Korku, çekinme.</p>

    <p class="KELIME"><span class="bold_kelime">Rahman:</span> Merhameti bütün varlıkları kapsayan (Allah c.c.)</p>

    <p class="KELIME"><span class="bold_kelime">Raptetmek:</span> Bağlamak, irtibatlı kılmak.</p>

    <p class="KELIME"><span class="bold_kelime">Rezzak:</span> Bütün varlıkların rızkını veren (Allah c.c.)</p>

    <p class="KELIME"><span class="bold_kelime">Şefaatçi:</span> Aracılık yapan.</p>

    <p class="KELIME"><span class="bold_kelime">Taam:</span> Yiyecek.</p>

    <p class="KELIME"><span class="bold_kelime">Tablacı:</span> Tabla ile satış yapan satıcı.</p>

    <p class="KELIME_alt"><span class="bold_kelime">Yakînen:</span> Kesin olarak.</p>

    <p class="a_Paragraf_E" xml:lang="en-US">Evet, havada dalların intişârı ve meyve vermesi gibi, o sert olan taş ve topraktaki köklerin kemâl-i sühûletle intişâr etmesi ve yer altında yemiş vermesi, hem şiddet-i hararete karşı aylarca nâzik, yeşil yaprakların yaş kalması; tabiiyyûnun ağzına şiddetle tokat vuruyor. Kör olası gözüne parmağını sokuyor ve diyor ki:</p>

    <p class="a_Paragraf_E" xml:lang="en-US">“En güvendiğin salâbet ve hararet dahi, emir tahtında hareket ediyorlar ki; o ipek gibi yumuşak damarlar, birer asâ-yı Mûsâ (aleyhisselâm) gibi;</p>

    <p class="sola_dayali" xml:lang="en-US"><span class="Dipnot-Başvurusu" xml:lang="tr-TR"><a class="_idFootnoteLink" href="#footnote-216-4" id="footnote-216-4-backlink">4</a></span> <span class="_0--ARAPاA"><span><img alt="16100.png" class="_idGenPageitem-7" src="../Images/16100.png"/></span></span> emrine imtisâl ederek, taşları şakk eder. Ve o sigara kâğıdı gibi ince nâzenîn yapraklar, birer âzâ-yı İbrahim (aleyhisselâm) gibi ateş saçan hararete karşı, <span class="Dipnot-Başvurusu" xml:lang="tr-TR"><a class="_idFootnoteLink" href="#footnote-216-5" id="footnote-216-5-backlink">5</a></span> <span class="_0--ARAPاA"><span><img alt="16102.png" class="_idGenPageitem-8" src="../Images/16102.png"/></span></span> âyetini okuyorlar.”</p>

    <p class="a_Paragraf_E" xml:lang="en-US">Madem her şey mânen “<span class="italic">Bismillâh</span>” der. Allah nâmına, Allah’ın nimetlerini getirip bizlere veriyorlar. Biz dahi “<span class="italic">Bismillâh</span>” demeliyiz. Allah nâmına vermeliyiz, Allah nâmına almalıyız. Öyle ise, Allah nâmına vermeyen gafil insanlardan almamalıyız.</p>

    <p class="a_Paragraf_E" xml:lang="en-US"><span class="bold">Suâl</span>: Tablacı hükmünde olan insanlara bir fiyat veriyoruz. Acaba asıl mal sahibi olan Allah, ne fiyat istiyor?</p>

    <p class="a_Paragraf_E" xml:lang="en-US"><span class="bold">Elcevap</span>: Evet, o Mün’im-i Hakikî, bizden o kıymettar nîmetlere, mallara bedel istediği fiyat ise; üç şeydir.</p>

    <p class="a_Paragraf_E" xml:lang="en-US">Biri zikir, biri şükür, biri fikirdir. Başta “<span class="italic">Bismillâh</span>” zikirdir. Âhirde “<span class="italic">Elhamdülillâh</span>” şükürdür. Ortada, “Bu kıymettar hârika-yı san’at olan nîmetler; Ehad ü Samed’in mu’cize-i kudreti ve hediye-i rahmeti olduğunu düşünmek ve derk etmek” fikirdir.</p>

    <p class="KELIME_ust"><span class="bold_kelime">Âhir:</span> Son.</p>

    <p class="KELIME"><span class="bold_kelime">Asâ-yı Musa:</span> Hz. Musa’nın (a.s.) asâsı, değneği.</p>

    <p class="KELIME"><span class="bold_kelime">Âzâ-yı İbrahim:</span> Hz. İbrahim’in (a.s.) uzuvları, organları.</p>

    <p class="KELIME"><span class="bold_kelime">Emir tahtında:</span> Emir altında.</p>

    <p class="KELIME"><span class="bold_kelime">Emre imtisal etmek:</span> Emre uymak.</p>

    <p class="KELIME"><span class="bold_kelime">Harika-yi san’at:</span> Sanat harikası.</p>

    <p class="KELIME"><span class="bold_kelime">İntişar:</span> Yayılma.</p>

    <p class="KELIME"><span class="bold_kelime">Kemâl-i sühûletle:</span> Gayet kolay bir şekilde.</p>

    <p class="KELIME"><span class="bold_kelime">Mün’im:</span> Nimet veren.</p>

    <p class="KELIME"><span class="bold_kelime">Nâzenin:</span> Narin, nazlı.</p>

    <p class="KELIME"><span class="bold_kelime">Salâbet:</span> Sertlik.</p>

    <p class="KELIME"><span class="bold_kelime">Şakketmek</span><span class="bold_kelime">:</span> Yarmak, ortadan ayırmak.</p>

    <p class="KELIME"><span class="bold_kelime">Şiddet-i hararet:</span> Sıcaklığın şiddeti.</p>

    <p class="KELIME"><span class="bold_kelime">Tabiiyyûn:</span> Tabiatperestler, her şeyin doğanın eseri olduğunu iddia edenler.</p>

    <p class="KELIME"><span class="bold_kelime">Zikir:</span> (Allah’ı) anmak.</p>

    <p class="KELIME"><span class="bold_kelime">Derk etmek:</span> Anlamak.</p>

    <p class="KELIME"><span class="bold_kelime">Ehad ü Samed:</span> Tek olan ve her şey kendisine muhtaç olduğu hâlde kendisi hiçbir şeye ihtiyaç duymayan (Allah c.c.)</p>

    <p class="KELIME"><span class="bold_kelime">Hediye-i rahmet:</span> Merhametinin eseri olan hediye.</p>

    <p class="KELIME_alt"><span class="bold_kelime">Mu’cize-i kudret:</span> Kudretinin eseri olan mucize.</p>

    <p class="a_Paragraf_E" xml:lang="en-US">Bir padişahın kıymettar bir hediyesini sana getiren bir miskin adamın ayağını öpüp, hediye sahibini tanımamak ne derece belâhet ise, öyle de; zâhirî mün’imleri medih ve muhabbet edip, Mün’im-i Hakikî’yi unutmak ondan bin derece daha belâhettir.</p>

    <p class="a_Paragraf_E" xml:lang="en-US"><span class="italic">Ey nefis! Böyle ebleh olmamak istersen; Allah nâmına ver..</span> <span class="italic">Allah nâmına al.. Allah nâmına başla.. Allah nâmına işle..</span> <span class="italic">vesselâm.</span></p>

    <p class="KELIME_ust"><span class="bold_kelime">Belâhet:</span> Ahmaklık.</p>

    <p class="KELIME"><span class="bold_kelime">Ebleh:</span> Ahmak.</p>

    <p class="KELIME"><span class="bold_kelime">Kıymettar:</span> Değerli, kıymetli.</p>

    <p class="KELIME"><span class="bold_kelime">Mün’im:</span> Nimet veren.</p>

    <p class="KELIME_alt"><span class="bold_kelime">Zâhirî:</span> Görünürdeki, görünen.</p>

    <p class="_--">* * *</p>

    <div class="_idFootnotes">
      <div class="_idFootnote">
        <p class="B_Paragraf_E" xml:lang="en-US"><a class="_idFootnoteAnchor" href="#footnote-216-3-backlink" id="footnote-216-3">3</a> Cenâb-ı Hakk’ın ismi zikredilmeyen bir işin eksik kalacağına dair bkz.: İbn Mâce, <span class="dipnot_italic">n</span><span class="dipnot_italic">ikâh</span> 19; Müsned 2/359.</p>
      </div>

      <div class="_idFootnote">
        <p class="B_Paragraf_E" xml:lang="en-US"><a class="_idFootnoteAnchor" href="#footnote-216-4-backlink" id="footnote-216-4">4</a> “(Bir zaman da Mûsâ, kavmi için su arayıp Allah’a yalvarmıştı.) Biz de: ‘Asânı taşa vur!’ demiştik.” (Bakara sûresi, 2/60)</p>
      </div>

      <div class="_idFootnote">
        <p class="B_Paragraf_E" xml:lang="en-US"><a class="_idFootnoteAnchor" href="#footnote-216-5-backlink" id="footnote-216-5">5</a> “(Ateşe şöyle ferman ettik Biz:) Ey ateş! Dokunma İbrahim’e! Serin ve selâmet ol ona!” (Enbiyâ sûresi, 21/69)</p>
      </div>
    </div>
  </div>
</body>
</html>