<html xmlns="http://www.w3.org/1999/xhtml">
<head>
  <title>risaleinur_ilk_adim_epub_cc-2</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="risaleinur_ilk_adim_epub_cc" xml:lang="tr-TR">
  <div class="Basic-Text-Frame">
    <p class="BASLIK_1" id="_idParaDest-2" xml:lang="en-US">TAKDİM YERİNE</p>

    <p class="a_Paragraf_E" xml:lang="en-US">Bedîüzzaman; üzerinde titizlikle durulup düşünülmesi, araştırılıp insanlığa tanıtılması gerekli bir simadır. O, İslâm âleminin, inanç, morâl ve vicdanî enginliğini en katıksız ve etkin şekilde ortaya koyan çağın en önde gelen âlimlerindendir. O, bütün ömrünü, Kitap ve Sünnet çizgisinde, tecrübe ve mantık kanatları altında, derin bir aşk ve heyecanla, hep bir muhakeme insanı olarak sürdürmüştür.</p>

    <p class="a_Paragraf_E" xml:lang="en-US">Bedîüzzaman’ın, yüksek ideali, yaşadığı çağı ve ötesini düşünüp söyleme sadeliği, insânî enginliği, vefâsı, dostlarına bağlılığı, iffeti, tevâzuu ve istiğnâsı üzerine şimdiye kadar pek çok şey yazıldı, söylendi. Aslında, her biri başlı başına birer kitaba konu olacak olan yukarıdaki özellikler, onun da kitaplarında sıkça üzerinde durduğu konulardır…</p>

    <p class="a_Paragraf_E" xml:lang="en-US">Dünya hayatı itibarıyla sade ve basit yaşamayı tercih eden Bedîüzzaman, konu düşünce hayatı ve aksiyona gelince çok az insanda bulunan engin bir karakter sergiledi. Onun, insanlık için en hayatî meselelerde bütün insanlığı kucaklayışı, küfür, zulüm ve dalâlete karşı tiksinti duyuşu, zorbalığa karşı savaş ilan etmesi, bu uğurda hayatı hafife alması, vefası ve yiğitliği dost-düşman herkesin takdir ettiği hususiyetlerdi. Ölümü gülerek karşılamak, onun için normal bir davranıştı. O, davranışları itibarıyla, iki boyutlu bir görünüm sergilerdi. Biri, engin bir vicdan eri, derin bir aşk ve heyecan timsali ve olabildiğince mert bir insan görünümü; diğeri de fevkalâde dengeli, çağdaşlarının çok önünde ileri görüşlü, büyük plân ve projeler üretebilen sağlam bir kafa yapısına sahip mütefekkir bir görünüm. Bedîüzzaman ve onun davasına bu zaviyeden yaklaşmak, onu, gelenekten gelen İslâm büyüklerinin bir devamı olarak görmek, içinde bulunduğumuz çağda bizim ifade ettiğimiz manayı anlamamız bakımından çok önemlidir.</p>

    <p class="a_Paragraf_E" xml:lang="en-US">Bedîüzzaman hazretleri bizlere koskoca bir külliyat bıraktı. Bu külliyatta, asırlardır biriken ve inancımıza tuzak kuran sorulara birer birer cevap verdi. Allah’ın yardımıyla ortaya koyduğu eserlerle inançsızlığı adeta kökünden kazıdı ve bizlere iman ışığında, cennet gibi bir hayatın yolunu gösterdi.</p>

    <p class="a_Paragraf_E" xml:lang="en-US">Ortaya koyduğu 6.000 sayfalık külliyat, kucağını açmış vefalı ve şefkatli bir anne gibi bizleri bekliyor. Fakat bazı sebeplerden dolayı, bizler kendimizi o şefkatli annenin kucağına atamıyoruz. İşte yayınevimiz bu ‘buluşma’yı engelleyen sebepleri ortadan kaldırmak için, okuyucularının ısrarlı isteklerini göz önünde bulundurarak Risale-i Nur’dan bir derleme hazırladı. Bu derleme Risale-i Nur’a bir giriş bir ilk adım olma hususiyeti taşıyor. Elinizde bulunan bu eser elbette ki Külliyattan bir damla. Ama damla deryadan haber verir. İstifade edebilmemiz temennisiyle.</p>

    <p class="paragraf_sag" xml:lang="en-US">ŞAHDAMAR YAYINLARI</p>
  </div>
</body>
</html>