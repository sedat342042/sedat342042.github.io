<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>islam1</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_21"><br class="calibre3"/>
  &nbsp;&nbsp;&nbsp;3&nbsp;&nbsp;&nbsp;<br class="calibre3"/>
  <br class="calibre3"/>
  Romanslar<br class="calibre3"/>
  <br class="calibre3"/>
  <br class="calibre3"/>
  <br class="calibre3"/></h2>

  <p class="normal1">Emevilerin İber Yarımadası'na girdikleri 711 yılından sadece yedi yıl sonra, 718'de İspanya'nın kuzey noktasındaki Covadonga'da Müslümanlar geri püskürtülmeye başlamıştır. Araplar İspanya topraklarına büyük bir asker grubu olarak gelmişler ve Hıristiyan kadınlarla evlenmişlerdi. Diğer İslam uygarlıklarından kopuk bir şekilde, Avrupa'nın ta diğer ucunda yaşamına devam ederken İber Yarımadası'ndaki <span class="ideitalik">Mozárabe</span>'lerle (Arap hâkimiyetinde yaşayan Hıristiyanlar) karışmaya başlamışlardı.</p>

  <p class="normal1">İspanya'nın en büyük destan kahramanı olan Cid zamanında, güneydeki Müslüman kesim ile kuzeydeki Hıristiyan kesim arasında ciddi bir ayrılık yoktu.<sup class="calibre4"><a class="footnote-link" href="../Text/islam1_split_344.html#footnote-103-51" id="footnote-103-51-backlink">[51]</a></sup> Menéndez Pidal'ın da savunduğu gibi bu iki kesim arasındaki fark, birlikte yaşamla çözülecek derecede önemsizdi. 1002'de Córdoba Halifeliği'nin kendi içinde küçük krallıklara bölünmesi (<span class="ideitalik">taifas/ tavaif-i müluk</span>) siyasi profili değiştirdi; XII. yüzyılda <span class="ideitalik">Almoravid</span> (Murabıtlar) ve <span class="ideitalik">Almohade</span>'ların (Muvahhidler) gelmesiyle Hıristiyan İspanya, "İslam tehlikesi" yaşamaya başladı. El Mansur (Almanzor) zamanında ordudaki Hıristiyan askerlerin çokluğu sebebiyle pazar günü de tatil ilan edildi.<sup class="calibre4"><a class="footnote-link" href="../Text/islam1_split_345.html#footnote-103-52" id="footnote-103-52-backlink">[52]</a></sup></p>

  <p class="normal1">İber Yarımadası'nda kuzeye büyük bir hızla çıkan Müslüman Araplar çok kısa zamanda Hıristiyan İspanyollar tarafından güneye itilmeye başladılar. Karşılıklı kıyım ve savaş mütemadiyen devam etti. Söz gelimi 865 yılında tan vakti başlayıp öğlene dek süren savaşta Emir Muhammed, Alava'da büyük bir zafere imza attı. Bu da savaşın sonunda meydanda –Arap kroniklerine göre– tam 20.474 kesik kafanın bulunması anlamına geliyordu.<sup class="calibre4"><a class="footnote-link" href="../Text/islam1_split_346.html#footnote-103-53" id="footnote-103-53-backlink">[53]</a></sup></p>

  <p class="normal1">Hıristiyanlar da kıyım konusunda geri kalmıyordu. Ne de olsa savaş her şeyi mubah kılıyordu. III. Abdurrahman'ın anonim kroniğinde belirtildiği üzere 913 yılında bugün Portekiz sınırları içinde bulunan Evora şehrinde yapılan savaş sonrasında Hıristiyanlar, aralarında kadınlar ve çocukların da bulunduğu 4000 esir ele geçirmişlerdi.<sup class="calibre4"><a class="footnote-link" href="../Text/islam1_split_347.html#footnote-103-54" id="footnote-103-54-backlink">[54]</a></sup> 700 erkek de ölmüştü. Meydana gelenler üst üste yığılmış cesetlerle karşılaşıyorlardı. Manzara hayli korkunç olmalıydı: Surların dibine kadar gelen alanda iki adam boyu yüksekliğinde cesetler yığılıydı.</p>

  <p class="normal1">Ama İberya'nın Pireneler ötesindeki Frenklerle ilişkileri savaştan ibaret değildi. Ortaçağ'da Córdoba ve Karolenj toprakları arasında gidip gelenlerin profilleri çok farklıydı. Din adamları, her dönemde olduğu gibi, nüfusun seyahat edebilen nadir kısmını oluşturuyorlardı. 858'de Saint Germain des Pres Manastırı'nda iki Frenk keşiş kutsal emanetler bulmak göreviyle İspanya'ya gönderilir. Barcelona'ya geldiklerinde bu emanetlerin artık Valencia'da değil, Córdoba'da olduğunu haber aldıkları için bu şehre doğru yola koyulmaya karar verirler. Ancak bunun öncesinde Barcelona kontunun Zaragoza'daki Müslüman yönetimden yardım istemesini rica ederler. İstenilen mektup gider. Zaragoza'dan başkente, Córdoba'ya giden kutsal emanet avcılarına rehberlik yapmak üzere Müslüman seyyahlar gönderirler. Keşişler aradıkları emanetleri bulup Fransa'ya dönmek üzere yola çıkarlar. Toledo'da emire karşı ayaklanan asilere karşı bir sefer düzenleyen bir Emevi ordusuna karışarak yolculuklarına başlarlar.<sup class="calibre4"><a class="footnote-link" href="../Text/islam1_split_348.html#footnote-103-55" id="footnote-103-55-backlink">[55]</a></sup></p>

  <p class="normal1">Aynı şekilde Abbasiler ve Karolenjler arasında da diplomatik ilişkiler devam eder. Saraylar arasında hediyeler gidip gelir. Kayravan'daki Aglabiler Şarlman'a (Charlemagne) yolladıkları bir heyetle birlikte bir fil de göndermeyi ihmal etmezler.<sup class="calibre4"><a class="footnote-link" href="../Text/islam1_split_349.html#footnote-103-56" id="footnote-103-56-backlink">[56]</a></sup> Fil önce denizi sonra da Alpleri geçerek Aachen'a kadar gelir. İşte birbirinden bu denli uzak iki dünyanın birbirine yaklaşıp uzaklaşması edebiyat dünyasını zenginleştirecektir.</p>

  <p class="normal2"><br class="calibre3"/>
  Şövalyeler ve Sarazenler</p>

  <p class="normal1">1500'lerde zırhlı şövalyeler sadece kurgularda kalmıştı. Savoylu Prens Eugene, Roland gibi, "cesur kahraman" ve "soylu şövalye" olarak geçiyor ve Türklere karşı "aslanlar gibi dövüştüğü" için övülüyordu.<sup class="calibre4"><a class="footnote-link" href="../Text/islam1_split_350.html#footnote-103-57" id="footnote-103-57-backlink">[57]</a></sup> Ama bunun öncesindeki üç yüz yıl boyunca Batı Avrupa'da doğan şövalye romanslarını Sarazenler süslemişti. Hıristiyan Avrupa'nın Küdüs'ü geri almak ve daha sonraki yüzyıllarda da Türkleri Avrupa'dan püskürtmek hayalleriyle birlikte şövalye romanslarında boy göstermeye başlayan Türkler/Sarazenler bu türün olmazsa olmazı oldular. Ortaçağ'ın savaşçı toplumlarını anlatan şövalye romansları (<span class="ideitalik">romans de chevaliere, novelas de cabellería, chivalric romances</span>) Fransızca, Latince, Almanca, İtalyanca, İngilizce, İzlandaca, daha sonra Portekizce, İspanyolca ve diğer Latin dilleri ve diyalektlerinde yüzyıllarca Hıristiyan ahlakını ve savaşı yüceltmiş, çoğunluğun okuma-yazma bilmediği zamanlarda insanları bir araya getiren toplantılarda okunmuştur. Kahramanlarının yürekli krallar ve şövalyeler olduğu macera dolu anlatılar, cesur adamların hikâyelerini ölümsüzleştirmiş, ağızdan ağza, kulaktan kulağa yayılmasını sağlamıştır. Savaşın, ölümün, şölenlerin, avın, erdemin peşinde süren amansız bir koşunun, haksızlıkları düzeltme sevdasının ve pek tabii güzel Doğulu prenseslerin yer aldığı bu romanslarda aşk da eksik olmaz.</p>

  <p class="normal1">Soylu aşkların kahramanları, efsanevi tekboynuz, Arthur'un yuvarlak masası, Beawulf gibi tek vuruşta devin başını gövdesinden ayıran kahramanlar, sihirler, büyüler, mucizeler, Şarlman ve El Cid gibi kahramanlaşmış yarı efsanevi tarihi kişiler, ağızlarından ateş çıkaran, dev atların üstünde kara sancaklarıyla giden kapkara şövalyelerle dolu bir dönemin anlatıları da rüya gibidir. Atlar şövalye romanslarında hareketi sembolize ederler. At, şövalyenin sadece en yakın yoldaşı değil, aynı zamanda dünyayı gezip görmesini, tanımasını sağlayan bir araçtır. İyiyle kötü, doğruyla yanlış, sayısız tezat, büyülü Ortaçağ dünyasının hayal gücüyle süslenmiş hikâyelerde ölümsüzleşip halka ders ve heyecan dolu anlar olarak dönerken Sarazenler de bu tezatta rollerini oynarlar. <span class="ideitalik">Orlando Innamorato</span>'da (Sevdalı Orlando) Boiardo'nun Torindo'nun bedenindeki Türk'e "iyi" demesinin sebebi onun Hıristiyanlarla ittifak kurmasından başka bir şey değildir.<sup class="calibre4"><a class="footnote-link" href="../Text/islam1_split_351.html#footnote-103-58" id="footnote-103-58-backlink">[58]</a></sup></p>

  <p class="normal1">Şövalyelerin cesaretleri, fiziksel güçleri Müslümanlara karşı gösterdikleri performansla ölçülür. "Her gün Müslüman öldüren Calatravalı Maestre" büyük bir şövalye olarak anılır. Krala, kumandana bir Arap kafası getirmek en büyük marifettir. "Benim şövalyelerimden hangisi bana o Müslüman'ın kafasını getirip en değerli adamım olacak?" benzeri teşvik dolu, kışkırtıcı ifadeler romanslara girer. Adenet tarafından yazılan bir XIII. yüzyıl epiği de Şarlman'nın Danimarkalı şövalyesi Ogier'in dev Sarazen'le ettiği mücadeleyi ölümsüzleştirir. Anlatıya göre bu hizmetleri karşılığında İngiltere Prensesi Clarice ile evlenerek bu ülkeye kral olur. <span class="ideitalik">Le Morte d'Arthur</span>'da (Arthur'un Ölümü) şövalyeler Romalılar ve Sarazenlerle savaşırlar. XIII. yüzyıl İtalyan gezgin ozanlarından (<span class="ideitalik">trovatore</span>) olduğu bilinen Cenovalı Lanfranco Cigala'nın Provansal dilinde yazılış bir eserinde işte şöyle meydan okunur:</p>

  <p class="indentmetin">&nbsp;</p>

  <p class="indentmetin">... Hey şövalyeler, ölümden mi korkuyorsunuz?</p>

  <p class="indentmetin">Türklerin bayrağından kaçar gibisiniz,</p>

  <p class="indentmetin">Yoksa Sardinya geyiği misiniz?<sup class="calibre4"><a class="footnote-link" href="../Text/islam1_split_352.html#footnote-103-59" id="footnote-103-59-backlink">[59]</a></sup></p>

  <p class="indentmetin">&nbsp;</p>

  <p class="normal1">Bütün kahramanlıkları Müslümanlar/Türkler üzerinden anlatılır. Hayatta kalan şövalyeler Kutsal Topraklar'a giderek kâfirlerle yani Türklerle savaşır ve Tanrı uğruna ölürler.<sup class="calibre4"><a class="footnote-link" href="../Text/islam1_split_353.html#footnote-103-60" id="footnote-103-60-backlink">[60]</a></sup></p>

  <p class="normal2"><br class="calibre3"/>
  Bir Sarazen'in gözleri için</p>

  <p class="normal1">XIII. yüzyılda Franko-İtalyan dilinde adı bilinmeyen bir Padovalı ozan tarafından yazılan <span class="ideitalik">L'Entrée d'Espagne</span> (İspanya'nın Girişi) adlı eserde kahraman Orlando, Şarlman'ı ve Frenkleri İspanya'daki savaşın ortasında bırakarak "bir Sarazen'in gözleri için" Doğu'ya yola çıkar.<sup class="calibre4"><a class="footnote-link" href="../Text/islam1_split_354.html#footnote-103-61" id="footnote-103-61-backlink">[61]</a></sup> Maceralarının ilki, dev Sarazen Feragu'ya (Ferraù) karşıdır. Devin bedenini kalbine dek parçalar. Düşmanın sadece dev ya da Sarazen değil, ikisini varlığında barındıran bir yaratık olması çarpıcıdır. Kötülüğün ve fiziksel gücün timsali bir devin bedeninde bir "kâfir" Sarazen!</p>

  <p class="normal1">Burada olduğu gibi Sarazen prensesler pek çok romansın da uğruna savaşılan, peşinden koşulan kahramanlarındandır. Guillaume d'Orange'ın karısı Guibourc gibi.<sup class="calibre4"><a class="footnote-link" href="../Text/islam1_split_355.html#footnote-103-62" id="footnote-103-62-backlink">[62]</a></sup> Hıristiyan ve Müslümanların romantize edilmiş aşkları okuru sürükleyen temalar arasında yer alır. Bir XIII. yüzyıl romansı olan <span class="ideitalik">Floire et Blancheflor</span> (Floire ve Blancheflor), Santiago de Compostela'ya giderken esir edilen bir hacının kızı olan ve Müslümanlar arasında yetiştirilen genç bir Hıristiyan kızın, Blancheflor'un hikâyesidir. Sevgilisi Floire de kralın oğludur. Kral bir kâfirin, üstelik de esirin kızı olduğu için oğlunun Blancheflor'a olan aşkını kabullenmez ve âşıkları ayırır. Floire aşkını aramak için İspanya'dan Macaristan'a uzanan uzun yolculuklara çıkar.<sup class="calibre4"><a class="footnote-link" href="../Text/islam1_split_356.html#footnote-103-63" id="footnote-103-63-backlink">[63]</a></sup> Sonunda onu bulur ve aşkları iki devletin bir ortak yol aramasına sebep olur.</p>

  <p class="normal1">Scandiano Kontu Matteo Maria Boiardo, Ferrara topraklarında Padania ve Emiliano lehçesine kaçan bir İtalyanca ile başyapıtı <span class="ideitalik">Orlando Innamorato</span>'yu kaleme almış, bir Breton ve Karolenj geleneğini devam ettirerek Hıristiyan ve Müslüman savaşçılar arasındaki mücadeleye değinmişti. Bunda da tüm şövalye romanslarında olduğu gibi savaşçılar, şövalyeler, orduların yanı sıra canavarlar, devler, periler vardı. Zengin bir düello, savaş ve büyü hikâyesiydi.<sup class="calibre4"><a class="footnote-link" href="../Text/islam1_split_357.html#footnote-103-64" id="footnote-103-64-backlink">[64]</a></sup> Başkahramanımız Orlando sevdiceği Angelica'ya elinden geldiğince çok sayıda Müslüman ve putperest öldüreceğine dair söz veriyordu.</p>

  <p class="normal1">Arap eserlerinde de Hıristiyanların Müslümanların kafalarını nasıl zafer işareti olarak mızraklarının ucuna taktıkları konu edilmeye başlanır. "Hanımefendilerin önünde, krala teslim edilen" kesik kafalar nefretin timsalidir. Vahşet de bu temalar arasında sıkça kendini göstermeye başlar. <span class="ideitalik">Romance del moro Calaínos</span>'ta (Mağripli Calaínos'un Romansı) olduğu gibi bir Müslüman'ın öldürülmesini, sonra da kafasının kesilmesini izleyen 12 kişi bundan "apayrı bir zevk" duyarlar. Sayının 12 olması hem şövalye romanslarını, hem de havarileri çağrıştırır.</p>

  <p class="normal1">Romanlardaki ve destanlardaki Sarazenler ilk zamanlarda cesur erkekler olarak tasvir edilirler. Ne de olsa zafer ancak cesur ve başarılı askerler karşısında alındığı sürece gerçek değerine kavuşur. Lakin zaman içinde düşman figürü de değişir. <span class="ideitalik">Romance del obispo don Gonzalo'</span>da (Piskopos Don Gonzalo'nun Romansı) olduğu gibi artık Müslüman figürü o eski saygın düşman değildir. Artık pek çok Müslüman'a bir Hıristiyan yetmektedir. Bu romansta olduğu gibi bir Hıristiyan on Müslüman'ı rahatlıkla öldürür.</p>

  <p class="normal1">Müslümanlar için kadınların kutsallığı da anlatılara karışır. Kadın, düşmanın en değerli ve kutsal varlığı olduğu için Hıristiyan işe onu kazanmakla başlar. Arap kızlar, Hıristiyan erkekler tarafından kandırılırlar. <span class="ideitalik">Romance de la morilla burlada</span>'da (Kandırılan/Dalga geçilen Arap kızcağızın romansı) kahraman kız aileden biri geldi sanarak kapıyı bir Hıristiyan delikanlıya açar ve ölüm tehlikesiyle karşı karşıya kalır.<sup class="calibre4"><a class="footnote-link" href="../Text/islam1_split_358.html#footnote-103-65" id="footnote-103-65-backlink">[65]</a></sup></p>

  <p class="normal2"><br class="calibre3"/>
  Şeytan'ın pis ortağının öpücükleri</p>

  <p class="normal1">Sarazenlerin şehvetperestliği de daha bu dönemde gündeme gelmeye başlamıştır bile. Anlatıya göre Sarazen hükümdar III. Abdurrahman "tensel bir şehvet ile lekelenmiş"tir ve Hıristiyan bir delikanlı olan Pelagius'u baştan çıkarmaya çalışır. Pelagius buna "vaftizle arınmış bir Hıristiyan'ın barbarca bir aşka boyun eğmesinin uygun olmadığını" söyleyerek karşı koyar.<sup class="calibre4"><a class="footnote-link" href="../Text/islam1_split_359.html#footnote-103-66" id="footnote-103-66-backlink">[66]</a></sup> "Kutsal yağla yağlanmış bir Hıristiyan, Şeytan'ın pis ortağının öpücüklerine esir" düşmemelidir. "Sizin köleniz olan putlarınız dostunuz olsun" deyince Abdurrahman "Tanrılarına" küfür edenlerinin cezasının kafalarının uçurulması olduğunu söyler ve yine de eğilerek onu boynundan öpmek ister. Pelagius ona öyle bir yumruk savurur ki kan hükümdarın sakallarından süzülür. Hükümdar hiddetle delikanlının şehir surlarından nehir kıyısına fırlatılmasını buyurur. Pelagius en ufak bir yara almadan düşer kıyıya. Abdurrahman'ın adamları daha sonra silahlarının da ona işlemediğini görüp şaşırırlar. Ancak sonunda İsa delikanlının kellesinin kesilmesine razı olur ve melekler yeni azizi cennete taşırlar.<sup class="calibre4"><a class="footnote-link" href="../Text/islam1_split_360.html#footnote-103-67" id="footnote-103-67-backlink">[67]</a></sup> Hrotsvitha'ya göre hükümdarın şehvet merakı, putlarına taptığı şeytanın işidir.</p>

  <p class="normal2"><br class="calibre3"/>
  Şarlman: Uzun boylu dev kral ve<br class="calibre3"/>
  <span class="ideitalik1">Chanson de Roland</span></p>

  <p class="normal1">Şarlman'ın başvekili Piskopos Turpin'in "vakayiname"lerine göre Şarlman tüm Avrupa'yı ele geçirdikten sonra huzur içinde sarayına çekilir. Bir akşam yıldızları izlerken, parlak bir yıldız kümesinin "Frizya denizinden, Almanya ve Fransa yoluyla Galicia içlerine" hareket ettiğini görür. Bu mucize tam iki kez tekrarlanır. Gördüğü rüyada Aziz Jacques (Santiago) kendisine bu gizemli olayı çözecek bilgiyi verir. Yıldızların hareketi Hıristiyan ordusunun İspanya'ya ilerleyişini simgelemektedir. İmparatora iki kez topraklarını Sarazenlerin elinden kurtarmasını emreder.<sup class="calibre4"><a class="footnote-link" href="../Text/islam1_split_361.html#footnote-103-68" id="footnote-103-68-backlink">[68]</a></sup> Bu Şarlman'ı konu alan sayısız hikâyeden sadece biridir. Erken Ortaçağ'da pek çok efsane, romansa konu olmuş, ozanların dilinde ölümsüzleşen en önde gelen figür şüphesiz Şarlman'dır; <span class="ideitalik">chanson de geste</span>'lerin (yiğitlik destanları) en renkli kahramanıdır. Papanın isteği üzerine Lombardları fethetmiş, İspanya'daki Sarazenleri yenmesiyle doğal olarak Hıristiyanlığın kalkanı olmuştur. Şarl Martel gibi seleflerinin kahramanca başarıları da kendisine atfedilmiştir.<sup class="calibre4"><a class="footnote-link" href="../Text/islam1_split_362.html#footnote-103-69" id="footnote-103-69-backlink">[69]</a></sup> Bu kahramanlıklarına yakışır bir şekilde fiziksel olarak abartılı tasvirlerle ölümsüzleştirilmiştir. Şarlman romanslarda dev bir adam olarak tasvir edilir. Altı metre boyundadır, bir salonda uyur, yatağının etrafında yüz mum yanar ve kılıcını çekmiş yüz şövalye onu bekler.</p>

  <p class="normal1">Şarl Martel 732 yılında Loire vadisi tarafında Araplar karşısındaki başarısıyla Merovenjlerin yerine geçen Karolenjlerin prestijini sağlama alır. Bundan 45 yıl sonra Puvatya'da (Poitiers) tarih yazan komutanın torunu Şarlman, Paderborn'da kendilerine Zaragoza'yı teklif eden Córdobalı emirin elçilerini kabul eder.<sup class="calibre4"><a class="footnote-link" href="../Text/islam1_split_363.html#footnote-103-70" id="footnote-103-70-backlink">[70]</a></sup> Lakin sefer bir fiyasko olur, Zaragoza valisi şehri vermemekte direnir ve Frenkler de dönüş yolunda Roncesvalles'de hezimete uğrarlar.</p>

  <p class="normal1">Yıllar sonra yazılan <span class="ideitalik">La Chanson de Roland</span> (Roland Destanı) bu dönemde olanları sadık bir şekilde anlatan bir eser değildir. Karolenj ordusunun Müslüman hükümdarlara karşı yaptığı savaşları anlatan bu eserin kendisi gibi, yazarı da karanlıkta kalmıştır. Fransızca metnin yazarının Turdoldus olduğu sanılmaktadır.<sup class="calibre4"><a class="footnote-link" href="../Text/islam1_split_364.html#footnote-103-71" id="footnote-103-71-backlink">[71]</a></sup> Orijinali dört bin dizeden oluşan eser zaman içinde kırk bin dizeyi bulmuştur. Anlatı gerçeği saptırır ve üzerine eklenen efsanevi öğelerle bir çığ gibi büyür gider. Şövalyeleri Roland, Oliver, Ogier, Renaud de Mortauban'ın kahramanlıkları da ayrı destanlar olur, pek çok Avrupa dillerine çevrilir ve evrilerek dolaşır. Şarlman'ın hikâyelerini anlatanlar onun İspanya'daki Araplarla olan maceralarıyla yetinmemiş, ona Levant'ta daha garip maceralar yakıştırmışlardı.</p>

  <p class="normal1">Hem Arap, hem de Frenk kronikler Arapların 778 yılında İspanya'ya bir sefer düzenlediğini doğrular. Doğu'da Abbasilerle, Batı'da Emevilerle savaşmak zordur. Endülüs Emevilerinin kurucusu I. Abdurrahman güneyde Córdoba'da kurmuştur sarayını. Arap vakanüvis İbn-ül Esir, Şarlman'ın Zaragoza Valisi el-Arabi'nin ricası üzerine böyle bir sefere çıktığını yazar.<sup class="calibre4"><a class="footnote-link" href="../Text/islam1_split_365.html#footnote-103-72" id="footnote-103-72-backlink">[72]</a></sup> Karolenj kronikleri ise el-Arabi'nin ve diğer emirlerin Paderborn'a gelip Şarlman'a sadakatlarını sunduklarını yazarlar. Diğer taraftan Arap vakayinameleri bize bu heyetin asıl amacının Frenk kralının, I. Abdurrahman'a karşı ittifaka katılmasını sağlamak olduğunu iddia ederler.</p>

  <p class="normal1">Barcelona Valisi Süleyman bin el-Arabi Córdoba'ya karşı yardım karşılığında, kendisinin ve Zaragoza şehrinin desteğini sunar. Oysaki bu figür <span class="ideitalik">Chanson</span>'da hayli saptırılmış bir şekilde karşımıza çıkar. Romanstaki anlatıya göre Şarlman yedi koca yıl İspanya'da kalır. Denize kadar uzanan bütün toprakları ele geçirir. "Ona karşı koyan tek bir şato" bile yoktur: Zaragoza hariç.<sup class="calibre4"><a class="footnote-link" href="../Text/islam1_split_366.html#footnote-103-73" id="footnote-103-73-backlink">[73]</a></sup> Bu şehirde Kral Marsil şehri kurtarmak için Şarlman'ı kandırma planı yapar. Plan çerçevesinde krala ayılar, aslanlar, köpekler, 700 deve ve bin atmaca, altın ve gümüş yüklü 400 katır teklif eder. Şarlman bu hediyelerle askerlerinin ücretlerini ödeyebilir. Bu topraklarda savaştığı yere, artık Fransa'ya, Aix La Chapelle'e dönme zamanı gelmiştir.<sup class="calibre4"><a class="footnote-link" href="../Text/islam1_split_367.html#footnote-103-74" id="footnote-103-74-backlink">[74]</a></sup></p>

  <p class="normal1">Yine de Frenkler arasında hem barış, hem de savaş yanlıları vardır. Şarlman, Zaragoza'ya Kont Ganelon'u elçi olarak gönderir. O da Marsil tarafından imparatorun yeğeni Roland'ı öldürme planına dahil edilir. Anlaşmaya göre Ganelon Fransa'ya dönünce Şarlman'ı Roland'ı artçı birliklerin başına koyması için ikna etmeye zorlar. O da böylece Müslüman askerlerinin saldırısına uğrayacaktır. Roland gerçek bir şövalye gibi savaşır. Atıyla birlikte iki kutsal varlığından biri olan kılıcıyla –elbette kılıcın bir adı da vardır: Durandal (Durandarte)– pek çok kâfirin ölüm fermanını imzalar. Ne şahsi cesareti, ne de kılıcının kabzasını süsleyen kutsal emanetler –Aziz Petrus'un dişi, Aziz Basileo'nun kanı, senyör Aziz Dionís'in saçları ve Meryem Ana'nın elbisesinden bir parça– ölümüne engel olamaz. İmparator onun için çok gözyaşı döker.</p>

  <p class="normal1">"Arkadaşım Roland!" der. Yüce hükümdarların şövalye romanslarında kendileriyle birlikte savaşan şövalyeleri tebaalarından biri gibi değil de, cesaretleri ve inançlarıyla kendilerine denk figürler olarak gördüklerinin en hoş kanıtlarından biridir bu. Arthur'un masasının yuvarlak olması da o yüzden değil midir? Herkes masada merkeze eşit uzaklıkta olsun diye. Başka bir deyişle, tüm şövalyelerin erdemleriyle aslında hükümdarlarına denk olduklarını figüratif olarak göstermek için... Ya da El Cid'i kendisine denk olduğunu göstermek için dudaklarından öpen kral gibi.</p>

  <p class="normal1">"Tanrı sana merhamet göstersin" diye devam eder Şarlman.<sup class="calibre4"><a class="footnote-link" href="../Text/islam1_split_368.html#footnote-103-75" id="footnote-103-75-backlink">[75]</a></sup> "...Tanrı senin ruhunu çiçekler arasında mübarek adamlarla (<span class="ideitalik">bienaventurados</span>) birlikte cennete koysun. Ne kötü bir efendiyle geldin sen İspanya'ya! Bir günüm buna ağlamadan geçmeyecek..." İki eliyle saçlarını yolar. 100.000 Frenk öyle büyük bir acı çeker ki, dert içinde ağlamayan yoktur aralarında... "Laon'a sarayıma vardığımda, yabancılar gelip bana soracaklar: 'Nerede büyük kumandan?' diye. Onlara İspanya'da öldüğünü söyleyeceğim."</p>

  <p class="normal1">Şarlman, Navarra'yı fethetmesinin ardından Güney İspanya'ya ilerlerken Sarazenler davul çalıp sancak sallayarak onun atlarını ürkütürler. Bu kısmen başarılı olunca, Şarlman atlarının kulaklarını balmumuyla doldurur ve gözlerini bağlatır. Bu parlak fikir sayesinde Sarazenleri yener.<sup class="calibre4"><a class="footnote-link" href="../Text/islam1_split_369.html#footnote-103-76" id="footnote-103-76-backlink">[76]</a></sup> Lakin genel olarak kimi zaman Türk, kimi zaman da Arap olarak anılan Sarazenler güçlü, cesur askerler olarak gösterilirler. Bunlardan biri dehşetten beyazlamış "çiçeğe benzeyen" yüzü, kıvırcık saçları ve her savaşta sınanan cesaretiyle "keşke Hıristiyan olsaydı" dedirtir yazara.<sup class="calibre4"><a class="footnote-link" href="../Text/islam1_split_370.html#footnote-103-77" id="footnote-103-77-backlink">[77]</a></sup></p>

  <p class="normal2"><br class="calibre3"/>
  Pagan Müslümanlar</p>

  <p class="normal1">Haçlı savaşları zamanında tutulan kronikler arasında kurgusal olanları da vardır. Raoul de Caen'in XII. yüzyılın başında kaleme aldığı, nesrin nazımla karıştığı <span class="ideitalik">Gesta Tancredi</span> (Tancred'in Türküsü) adlı eserinde, Tancred'in bir tapınağa girdiğini ve burada Hz. Muhammed'in gümüşten yapılmış devasa bir heykelinin olduğunu yazar. Tancred onu yıkıp gümüşe de el koyar. "Şimdi Deccal'ı ayağımla ezeceğim" der.<sup class="calibre4"><a class="footnote-link" href="../Text/islam1_split_371.html#footnote-103-78" id="footnote-103-78-backlink">[78]</a></sup> Kurgusal da olsa, tarihsel gerçeği takip de etse bu Ortaçağ anlatılarının ortak yönü Müslümanların pagan olarak gösterilmesidir. İslam bir kitabi din olarak gösterilmez. Genel olarak Müslümanların pagan olduğu kanısı mevcuttur. Sarazenleri, Romalılarınkine benzer bir putperestlikle suçlayan romanslar yayılmıştı. Sarazenlerin tek farkı tenlerinin koyu renk olması ve başlarına sarık takmalarıydı. Bunun yanı sıra bir peygamber olarak Hz. Muhammed ve Tanrı kavramı hakkında da ciddi bir kafa karışıklığı içindeydiler.</p>

  <p class="normal1"><span class="ideitalik">Chanson de Roland</span>'da Kral Marsil Şarlman'dan kaçıp Zaragoza'ya gelir. Kan revan içinde kalmıştır. Kendisi ve adamları, kendilerine yardıma gelmeyen tanrılarına kızgındırlar. Metin, Ortaçağ insanının İslam konusunda aşırı derecede bilgisiz olduğunu gösterir. Esere göre Müslümanlar tanrıları olan Apollin'e (Apollon) kızarlar, binlerce hakaret ederler. "Ah, kahrolası Tanrı, neden bize böyle bir utanç verdin?" diyerek tanrılarına isyan ederler. Apollin'den asasını ve tacını alırlar, sopalarla dövüp bir güzel kırar, parça parça ederler. Tergavan da lal taşını kaybeder. Muhammed'i de bir hendeğe atarlar, domuzlar ve köpekler üzerinden geçer ve onu yiyip bitirirler.<sup class="calibre4"><a class="footnote-link" href="../Text/islam1_split_372.html#footnote-103-79" id="footnote-103-79-backlink">[79]</a></sup> Bu yüzyıllar sonra yine gündeme gelecek bir görüştür. XVI. yüzyılda Juan del Encina, <span class="ideitalik">Trivagia</span> adlı eserinde Türklere "perros paganos" (pagan Türkler) der. Burada "pagan", "putperest"ten ziyade "kâfir" anlamında olsa da, eski inanışa bir atfın yanı sıra İslam'ın kitap dinlerinden biri olduğunu inkâr etme eğilimi de gösterir.</p>

  <p class="normal1">Tanrılar Apollon, Macone ve Trevigante'dir. <span class="ideitalik">Chanson de Roland</span>'da "Tanrı'yı sevmeyen biri olan Kral Marsil'e ait Zaragoza kalmıştır bir tek" ve "Marsil, Muhammed'e hizmet eder ve Apollin'e dua eder."<sup class="calibre4"><a class="footnote-link" href="../Text/islam1_split_373.html#footnote-103-80" id="footnote-103-80-backlink">[80]</a></sup> Metinde hem pagan tanrı Apollon, hem Hz. Muhammed, hem de şeytanların başı Termagant vardır. Lakin genelde Tanrı olarak en sık Hz. Muhammed'in ismi tekrarlanır. Orlando'nun yolda karşılaştığı iki kâfirin tanrıları "Apollin" (Apollon) adına onu selamladığını anımsayalım.<sup class="calibre4"><a class="footnote-link" href="../Text/islam1_split_374.html#footnote-103-81" id="footnote-103-81-backlink">[81]</a></sup> Tancred camiye çevrilen Kudüs Tapınağı'na girdiğinde orada altın, gümüş ve değerli taşlarla süslenmiş ve yüksek bir tahtın üzerine konulmuş bir Hz. Muhammed heykeli bulur. Piskopos Turpin'e atfedilen vakayiname Cádiz'de tapıldığı söylenen bir Mahound tanrısından (Hz. Muhammed) bahseder. "Enfes bir altından yapılmış, insan şeklinde yüksek bir taş kaide üzerinde dikilir."<sup class="calibre4"><a class="footnote-link" href="../Text/islam1_split_375.html#footnote-103-82" id="footnote-103-82-backlink">[82]</a></sup> Cervantes de <span class="ideitalik">Don Quijote</span>'de, başkahramanının ağzından "en çok Rinaldo'yu sevdiğini, çünkü tepeden tırnağa altından olan Muhammed heykelini kaldırttığını" söyler.<sup class="calibre4"><a class="footnote-link" href="../Text/islam1_split_376.html#footnote-103-83" id="footnote-103-83-backlink">[83]</a></sup> Keramet piyeslerinde de Türklerden ve Mahound, Mahowndes adı verilen Hz. Muhammed'den bahsedilir.</p>

  <p class="normal1">XIII. yüzyılda yazılan Alexandre du Pont'nun <span class="ideitalik">Roman de Mahomet</span>'inde, Hz. Muhammed bir derebeyi olarak gösterilir. Sonradan kardinal olmuştur. Papalık seçimlerinde kaybettiği için intikamını yeni bir din yaratarak almıştır.<sup class="calibre4"><a class="footnote-link" href="../Text/islam1_split_377.html#footnote-103-84" id="footnote-103-84-backlink">[84]</a></sup> Bu Fransızca eserde şair onu bir dolandırıcı, hırsız ve büyücü olarak gösterir. Diğer pek çok Fransız romansında olduğu gibi bedeni domuzlarca yenilip bitirilir. Rönesans yazarları tarafından sık tekrarlanan bir tema da Hz. Muhammed'in havarileri tarafından zehirlendiği hikâyesidir. Amaçları ise yeniden dünyaya geleceği konusundaki kehanetin gerçekliğini sınamaktır.<sup class="calibre4"><a class="footnote-link" href="../Text/islam1_split_378.html#footnote-103-85" id="footnote-103-85-backlink">[85]</a></sup></p>

  <p class="normal1">Hz. Muhammed romanslarda çoğu zaman İsa Peygamber gibi Tanrı'yla bir tutulur. <span class="ideitalik">Roland ve Ferragus</span>'ta, Roland Ferragus'un savunmasız bir noktasına darbe savurur. Dev Hz. Muhammed'den yardım isteyerek düşer; Roland ise gülmektedir. Bu tür romansların klasik sonuyla Hıristiyanlar galip gelirler.<sup class="calibre4"><a class="footnote-link" href="../Text/islam1_split_379.html#footnote-103-86" id="footnote-103-86-backlink">[86]</a></sup></p>

  <p class="normal2"><br class="calibre3"/>
  İspanyol topraklarında</p>

  <p class="normal1">Lope de Vega'nın kelimeleriyle "Homeros'suz bir <span class="ideitalik">İlyada</span>" olan <span class="ideitalik">romancero</span><sup class="calibre4"><a class="footnote-link" href="../Text/islam1_split_380.html#footnote-103-87" id="footnote-103-87-backlink">[87]</a></sup> İspanyol edebiyatının en önde gelen türlerinden olmuş, içinden pek çok başka edebi türler çıkmıştır. Victor Hugo ise yıllar sonra Morisko ve İspanyol <span class="ideitalik">romancero</span>'larını ayırmak için "İki İlyada, biri Morisko, diğeri İspanyol" diyecektir. <span class="ideitalik">Romancero</span>'lar İngiliz baladlarını çağrıştırırlar. Ortaçağ boyunca dilden dile söylenegelen uzun epik şiirlerdir: <span class="ideitalik">İlyada, Chanson de Roland</span>, <span class="ideitalik">Nibelungen</span>, <span class="ideitalik">Poema del Cid</span> gibidirler.<sup class="calibre4"><a class="footnote-link" href="../Text/islam1_split_381.html#footnote-103-88" id="footnote-103-88-backlink">[88]</a></sup></p>

  <p class="normal1">Hıristiyanlarla Sarazenlerin yüzyıllar süren savaşları Ortaçağ boyunca hem Pireneler'in kuzeyinde, hem de güneyinde ozanlar (<span class="ideitalik">juglares</span>) tarafından ölümsüzleştirilmiştir. Son Vizigot Kralı Don Rodrigo, León'lu Bernardo del Carpio, Şarlman ve on iki şövalyesinin kahramanlıkları en çok dile gelen temalar olmuştur.<sup class="calibre4"><a class="footnote-link" href="../Text/islam1_split_382.html#footnote-103-89" id="footnote-103-89-backlink">[89]</a></sup> Vizigot geleneğinden gelen bu epik anlatılar askeri sınıfın şiiri sayılırdı. XIV. ve XV. yüzyılda yavaş yavaş düşüşe geçmeye başlarken yerini yeni türlere bırakacaktır. Ve pek tabii Müslümanlar bu yeni türlerin de kahramanları, daha ziyade kötü kahramanları olmaya devam edeceklerdir.</p>

  <p class="normal2"><br class="calibre3"/>
  Seni sakalından çekeceğim</p>

  <p class="normal1">İber Yarımadası'nda halklar ve dinler arasındaki gerginlik zaman içinde tırmanmaya başlamıştı. XV. yüzyılda bunun doruğu olmuştu. Kastilya Kralı II. Juan Müslümanlara karşı sert kanunlar çıkarmaya başlamıştı. Diğer pek çok yasak arasında ilginç bir şekilde sakallarını kesmesini cezaya tabi olacak şekilde yasaklamış ve Müslümanları sağ omuzlarında bir işaret taşımaya zorunlu kılmıştı.<sup class="calibre4"><a class="footnote-link" href="../Text/islam1_split_383.html#footnote-103-90" id="footnote-103-90-backlink">[90]</a></sup> Osmanlıların günlük hayatta Hıristiyanların sakal bırakmasına izin vermemesini andırıyordu bu yasak. Osmanlı bunu kutsal saydığı gerekçesiyle yaparken, Katolik İspanya kralları Müslümanların toplum içinde kolayca tanınması, başka bir deyişle ayrımcılığın bir parçası olarak yapıyordu.</p>

  <p class="normal1">Araplar kendilerine baskı uygulayan Hıristiyan İspanyollar karşısında tepkilerini göstermeye başlamışlardı. Bu tepkiler sadece kendi kaleme aldıkları, ya da dilden dile dolaştırdıkları eserlerle değil, aynı zamanda İspanyolların yazdıkları eserlerle de ölümsüzleşiyordu. İspanyollar kızgın ve nefret dolu Arapları romanslarına kahraman yapıyorlar, onların içlerindeki kızgınlığı kendi mısralarında ölümsüzleştiriyorlardı. Mesela <span class="ideitalik">Romance del moro Alatar</span>'da (Müslüman Alatar'ın Romansı) Müslüman kahraman "köpek Hıristiyan seni, seni sakalından çekeceğim" diyordu.<sup class="calibre4"><a class="footnote-link" href="../Text/islam1_split_384.html#footnote-103-91" id="footnote-103-91-backlink">[91]</a></sup></p>

  <p class="normal1">Şu mısralar, Hıristiyan İspanya'nın en büyük kahramanlık destanı olan <span class="ideitalik">Cantar del mío Cid</span>'in (Cid'imin Türküsü) kahramanlarını ayaklar altına serer, kutsallıklarını ve saygınlıklarını elinden alıverir:</p>

  <p class="indentmetin">&nbsp;</p>

  <p class="indentmetin">O Cid denen köpeği sakalından çekeceğim</p>

  <p class="indentmetin">Karısı Doña Jimena'yı esir edeceğim</p>

  <p class="indentmetin">Kızı Urraca Hernando olacak sevgilim benim</p>

  <p class="indentmetin">Ondan bıktığımda, onu yoldaşıma vereceğim.<sup class="calibre4"><a class="footnote-link" href="../Text/islam1_split_385.html#footnote-103-92" id="footnote-103-92-backlink">[92]</a></sup></p>

  <p class="indentmetin">&nbsp;</p>

  <p class="normal1">Şarlman'ın da hep "beyaz gür sakallı kral" olarak anılması bundandır. Sakal, şeref ve güç sembolüdür. Erkekliğin simgesi olmasından da kaynaklanan bu anlam yükleme yüzyıllar sonra <span class="ideitalik">V. Henry</span>'de Shakespeare tarafından kullanılır. Kral, gelin adayına yarı Fransız yarı Türk bir çocuk yapmayı önerir. Bu çocuktan ilk beklentileri ise "İstanbul'a gidip Türk'ü sakalından yakalaması"dır.<sup class="calibre4"><a class="footnote-link" href="../Text/islam1_split_386.html#footnote-103-93" id="footnote-103-93-backlink">[93]</a></sup></p>

  <p class="normal1">Ortaçağ İspanyası'nda ölümcül hakaretlerden biri de, bir erkeğin sakalını yolmaktır. Hatta Cid, Ordoñéz'i sakalından çeker ve bir tutamını yolar.<sup class="calibre4"><a class="footnote-link" href="../Text/islam1_split_387.html#footnote-103-94" id="footnote-103-94-backlink">[94]</a></sup> <span class="ideitalik">Cantar del mío Cid</span>'de Cid'den merhamet dileyenler ona şöyle seslenir:</p>

  <p class="indentmetin">&nbsp;</p>

  <p class="indentmetin">Senden merhamet diliyoruz</p>

  <p class="indentmetin">Uzun sakallı Cid!<sup class="calibre4"><a class="footnote-link" href="../Text/islam1_split_388.html#footnote-103-95" id="footnote-103-95-backlink">[95]</a></sup></p>

  <p class="indentmetin">&nbsp;</p>

  <p class="normal1">İspanyol edebiyatının en büyük epik şiiri El Cid, yani Rodrigo Diaz de Vivar (1043-1099) İber Yarımadası'ndaki Müslümanlara karşı savaşmış bir halk kahramanıdır. <span class="ideitalik">Reconquista</span>'nın en önemli figürüdür. Soylu sınıftan bir şövalye olan Cid, kahramanlık göstererek Hıristiyan topraklarından Müslüman topraklarına geçer. Çıplak eliyle kullandığı kılıcıyla yoluna çıkan on beş Mağribi'yi haklar.<sup class="calibre4"><a class="footnote-link" href="../Text/islam1_split_389.html#footnote-103-96" id="footnote-103-96-backlink">[96]</a></sup> Alfonso'nun düşmanca tavırlarına rağmen Cid hep ona sadık bir adam olarak kalmıştır. Kışkırtmalara cevap vermez.<sup class="calibre4"><a class="footnote-link" href="../Text/islam1_split_390.html#footnote-103-97" id="footnote-103-97-backlink">[97]</a></sup> Parolası da şudur:</p>

  <p class="indentmetin">&nbsp;</p>

  <p class="indentmetin">Mağriplilerle savaşmazsak</p>

  <p class="indentmetin">Ekmeğimizi kazanamayız.<sup class="calibre4"><a class="footnote-link" href="../Text/islam1_split_391.html#footnote-103-98" id="footnote-103-98-backlink">[98]</a></sup></p>
</body>
</html>
