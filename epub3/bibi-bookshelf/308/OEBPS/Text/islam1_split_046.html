<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>islam1</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_44"><br class="calibre3"/>
  &nbsp;&nbsp;&nbsp;2&nbsp;&nbsp;&nbsp;<br class="calibre3"/>
  <br class="calibre3"/>
  Hıristiyanların dini dünyası<br class="calibre3"/>
  <br class="calibre3"/>
  <br class="calibre3"/>
  <br class="calibre3"/></h2>

  <p class="sagnormal">Türkler İsa'nın İncil'inin va'z edilmesine müsaade etti;<br class="chapter"/>
  Papa bunu Engizisyon'a şikâyet eyledi; kim daha makbul?<br class="chapter"/>
  <br class="chapter"/>
  William Forde, İstanbul'da Lady Anne Glover'in<br class="chapter"/>
  cenazesinde vaaz, 14 Nisan 1612.<sup class="calibre4"><a class="footnote-link" href="../Text/islam1_split_1613.html#footnote-111-62" id="footnote-111-62-backlink">[62]</a></sup></p>

  <p class="indentmetin">&nbsp;</p>

  <p class="normal1">Bu satırların yazarı İngiliz William Forde pek tabii İslam'ın propagandasını yapmak için değil, Anglikanlığın da ebedi düşmanı olan Papalığa saldırmak için hoşgörülü bir Osmanlı portresi çiziyordu. Katoliklik karşısında İslam'ı zaman zaman dengeleyici bir unsur olarak görüp tolerans sahibi bir Müslüman devlet olan Osmanlı'ya övgüler düzdükleri oluyordu. Ne de olsa İngiltere Kıta Avrupası içlerine sokulan Türk tehlikesinden hayli uzaktaydı. Onlar da Protestan Almanlar gibi tehlike kapıya dayandığında İslam'la Şeytan'ı eş tutabilirlerdi pekâlâ.</p>

  <p class="normal1">Yolu bu topraklara düşenler, Osmanlı'nın tebaası olan gayrimüslimlere, özellikle de Hıristiyanlara karşı tutumu hakkında çok farklı görüşler beyan ediyorlardı. Seyyahlar çoğunlukla hoşgörüde birleşseler de, kimi zaman nahoş sürtüşmelere şahit olup bunu not ettikleri de olmuyor değildi. Tebaa olan gayrimüslime karşı gösterildiği iddia edilen şiddet nadir de olsa bu notlar arasına karışıyor ve propaganda amaçlı kullanılıyordu. Aynı İber Yarımadası'nda olduğu gibi farklı dinlerden ve tarikatlardan insanların bir arada yaşama çabaları ve gösterdikleri özen bazen sürtüşmeler, hatta daha da şiddetli çatışmalarla son bulabiliyordu.</p>

  <p class="normal2"><br class="calibre3"/>
  Çanlar kim için çalıyor?</p>

  <p class="normal1">İskender Bey'in kemiklerinin gömülü olduğu Lezya'daki Aziz Nikolas Kilisesi fetihten sonra hemen camiye çevrilmişti.<sup class="calibre4"><a class="footnote-link" href="../Text/islam1_split_1614.html#footnote-111-63" id="footnote-111-63-backlink">[63]</a></sup> Anlatılanlara göre bu caminin üç müezzininin minareden düşüp ölmesi Türklerin bu kilise-camiyi terk etmelerine sebep olmuştu. Mit ve gerçek arasındaki ince çizgi yine kendini gösteriyordu. Müezzinlere dair bu anlatının tarihsel gerçekliğini sorgulamaktan ziyade, folklorik öğeler taşıdığı aşikâr olan bu efsanevi söylencenin arka planına bakalım.</p>

  <p class="normal1">Buna benzer lanet söylenceleri pek tabii Balkanlar'a has değildi. Thévenot da benzer bir lanet nakleder. Kallimasia yakınlarında bir kiliseye dair okurla paylaştığı "kıssadan hisse" şöyledir: "Bu kilisenin yapılışının kutlandığı bir gün, tüm mihraplar elden geldiğince süslenmişken, içeri giren Mağribiler (Müslümanlar) bir mihraba yerleştirilmiş süsleri çalmak istemişler ve kimsenin olmadığı bir zamanda buraya yaklaşmışlar, ama içlerinden biri demir bir eşyayı elinden düşürmüş ve yerdeki döşeme taşlarına çarpan demirden öyle büyük bir ateş çıkmış ki hırsızların hepsi oracıkta kül oluvermiş. Bu demirin yerdeki taşta açtığını söyledikleri küçük bir deliği de gösterdiler."<sup class="calibre4"><a class="footnote-link" href="../Text/islam1_split_1615.html#footnote-111-64" id="footnote-111-64-backlink">[64]</a></sup></p>

  <p class="normal1">Simeon yine benzer bir mucizeden bahseder. Eskiden Hrisostomos Ioannes'in patrikhanesinin bulunduğu, şimdi üzerine cebehane yapıldığını iddia ettiği yerde hâlâ kemiklerinin gömülü olduğunu rivayet ettiklerini nakleder. Binanın kilise olduğunun anlaşılmasına engel olmak için kubbenin yıkılmak istendiğini, fakat azizin mucizesiyle ona uzanan ellerin kuruduğunu ve suratlarının çarpıldığını anlatır Simeon. "Duydukları korkudan dolayı yaptıklarına pişman olarak azizin şerefine gece gündüz ışık yakılmasına karar vermişlerdir."<sup class="calibre4"><a class="footnote-link" href="../Text/islam1_split_1616.html#footnote-111-65" id="footnote-111-65-backlink">[65]</a></sup></p>

  <p class="normal1">Osmanlı İmparatorluğu'nun fetihlerin akabinde kiliselerin bir kısmının camiye çevrilmesi söz konusu olduğunda durum yine çetrefil hale gelir. Devletin kiliselerin bir kısmını Hıristiyanların ibadetlerine bırakmasına yapılan övgüler ve camiye dönüştürülen kiliselerin seçimi konusundaki göreli haksızlığa yapılan yergi birbirini dengeler. Genel kanı Osmanlıların kiliselerin iyilerini kendisine sakladığını gösterir. Simeon güzel ve yüksek mevkilerde bulunan kiliselerin Müslümanlar tarafından alındığını, beğenilmeyenlerin ise Rumlara bırakıldığını iddia eder.<sup class="calibre4"><a class="footnote-link" href="../Text/islam1_split_1617.html#footnote-111-66" id="footnote-111-66-backlink">[66]</a></sup> İslam yeni cami ve kiliselerin yapılmasına izin vermiyor, sadece mevcut bulunanların yıkılması halinde yeniden inşa edilmesine izin veriyordu. Bu dönemde yukarıdaki örnekte gördüğümüz Lezha'da pek çok Hıristiyan kendi evlerinde ayin yapabilmek için bir şapel yapma izni almıştı.<sup class="calibre4"><a class="footnote-link" href="../Text/islam1_split_1618.html#footnote-111-67" id="footnote-111-67-backlink">[67]</a></sup> Menavino da İstanbul'da vuku bulan zelzeleden sonra sarayların, kulelerin yanısıra Pera'daki kiliselerin de tamir edildiğini, işçilerin hepsinin ücretlerinin ödendiğini belirtir.<sup class="calibre4"><a class="footnote-link" href="../Text/islam1_split_1619.html#footnote-111-68" id="footnote-111-68-backlink">[68]</a></sup></p>

  <p class="normal1">Çanlar ise başka bir polemik meselesiydi. Devlet kilise çanlarının faaliyetlerine devam etmesini uygun görmemişti. Pek çok konuda işitsel etkiyi etkin bir şekilde kullanan Osmanlı, şehir, kasaba, mahalle içinde yankılanan çan sesinin Müslüman ahaliyi rahatsız edeceğini, bunların müezzin sesinden daha yüksek olmasının Müslümanlara saldırı olduğunu düşündüğü için bunları kaldırmıştı. Aynı şekilde orglar da yasaklanmıştı. Schweigger "Bütün Türkiye'de ise kiliselerde çan veya çalar saat bulmak mümkün değildir" diyecekti.<sup class="calibre4"><a class="footnote-link" href="../Text/islam1_split_1620.html#footnote-111-69" id="footnote-111-69-backlink">[69]</a></sup> Osmanlı vakanüvis ve tarih yazarlarının mecazi olarak sık sık kullandıkları, özellikle nesir yerine nazımı tercih eden yazarların fetih anlatılarında bir klişe haline gelen "çanına ot tıkma" tabiri de çanların kaldırılmasının aynı zamanda dramatik bir etkisi olduğunu gösterir. Kilise camiye çevrilse de, kilise olarak bırakılsa da çanları çıkarılıyordu. Mohaç Savaşı'ndan sonra pek çok bronz çanın eritilerek top yapılmak üzere gemilerle Tuna üzerinden taşındığını biliyoruz. İşte Eyyubi'den bir örnek: "O kâfir mülkini heb yaktı yıktı/ Ot ile çanlarını cümle tıktı."<sup class="calibre4"><a class="footnote-link" href="../Text/islam1_split_1621.html#footnote-111-70" id="footnote-111-70-backlink">[70]</a></sup> Diğer bir örnek de Hadidi'den: "Bozup deyrini çanlığımı yıktı/ Çanına Üngürüs'ün ot tıkdı."<sup class="calibre4"><a class="footnote-link" href="../Text/islam1_split_1622.html#footnote-111-71" id="footnote-111-71-backlink">[71]</a></sup></p>

  <p class="normal1">Çanların yasaklanmasına dair ilginç ayrıntılar tanıklarımızın not defterleri arasına sıkışmıştır. XVII. yüzyılda Ege adalarını gezen Bernard Randolph, Sakız Adası'nda duyduğu bir anlatıyı paylaşır. Biz bir kez daha gerçekliğine emin olmaya çalışmak yerine bunun sembolik arka planıyla yetinelim. Şöyle der Randolph: "Vezir bir gün çan sesleri duyunca, nereden geldiğini sormuş. Birisi, 'Katırların çanları' deyince 'Beni kandırmaya çalışmakla eşeklik ediyorsun. Çanlar sizi ibadete çağırıyor. Sizlere verilen hürriyetlerden faydalanın ve bundan asla utanmayın' demiş."<sup class="calibre4"><a class="footnote-link" href="../Text/islam1_split_1623.html#footnote-111-72" id="footnote-111-72-backlink">[72]</a></sup></p>

  <p class="normal1">Krafft da Lübnan'da konakladığı bir manastırın çanlarına dair bize yapbozu tamamlayan bir veri sunar. Aldığı bilgiye göre sultan sadece bu çanların çalmasına izin verir. "Patriğin hatırı için" ve de "Lübnan'ın tepelerinde, uzakta olduklarında Türkleri sesleriyle rahatsız etmeyeceğinden" böyle bir izin çıkmıştır. Edindiği bilgiye göre "Çanların çalınmasına Türkiye'de izin verilmemesinin bir nedeni de bunlarla 'ayaklanma işareti' verilebilmesi"dir.<sup class="calibre4"><a class="footnote-link" href="../Text/islam1_split_1624.html#footnote-111-73" id="footnote-111-73-backlink">[73]</a></sup></p>

  <p class="normal2"><br class="calibre3"/>
  Katolikler</p>

  <p class="normal1">Galata'da ilk Latin reaya grubu Cenevizlilerden oluşur. Podesta Angelo Giovanni Lomellino fetihten sonra teslim şartnamesini imzalamak istemediğinden şehirden kaçar.<sup class="calibre4"><a class="footnote-link" href="../Text/islam1_split_1625.html#footnote-111-74" id="footnote-111-74-backlink">[74]</a></sup> Yeni heyet Fatih'in huzuruna çıkarak mülki ve dini yetkilere sahip olan bir topluluk olarak Pera'nın Latin cemaatinin sözcüsü olur. Katolik cemaati –<span class="ideitalik">Magnifica Comunità di Pera</span>– toplantılarını Sainte-Anne Kilisesi'nde yaptıkları için bu adla da anılır.<sup class="calibre4"><a class="footnote-link" href="../Text/islam1_split_1626.html#footnote-111-75" id="footnote-111-75-backlink">[75]</a></sup> 1580'de İstanbul'daki Latin Katolik sayısı 3.650'dir.<sup class="calibre4"><a class="footnote-link" href="../Text/islam1_split_1627.html#footnote-111-76" id="footnote-111-76-backlink">[76]</a></sup> Fetih sonrasında geri dönen halkın da çoğalan nüfusta etkisi vardır: 1453'te İstanbul'dan kaçan ve Sakız Adası'na gittikten sonra ortalık sakinleşince geri dönmeyi tercih eden Latin aileler gibi.<sup class="calibre4"><a class="footnote-link" href="../Text/islam1_split_1628.html#footnote-111-77" id="footnote-111-77-backlink">[77]</a></sup></p>

  <p class="normal1">İstanbul'un günlük din hayatında Katoliklerin durumuna baktığımızda, Venedik balyosunun sarayında, balyosluğa bağlı bir papazın saraydaki herkesin ruhani görevini yerine getirmesini kolaylaştırdığını, onları Galata'daki San Francesco Kilisesi'ne kadar gitmekten kurtardığını görürüz. Büyükelçilik içindeki küçük bir şapelde her gün balyos ve balyosluk ahalisi için ayin yapılıyordu.<sup class="calibre4"><a class="footnote-link" href="../Text/islam1_split_1629.html#footnote-111-78" id="footnote-111-78-backlink">[78]</a></sup> San Francesco Kilisesi, Katolikler için Galata'nın kalbi sayılırdı. Her türlü ayin ve kutlama burada yapılıyordu. Pazar günleri tersanede çalışan Hıristiyan köleler de ibadetlerini yerine getirmek için buraya getiriliyorlardı. Werner beraberinde İstanbul'a gelen elçilerin hizmetkârlarıyla birlikte Galata'ya gidip oradaki Fransisken kilisesindeki –San Francesco– ayine katılıp vaazı dinlediklerini yazar.<sup class="calibre4"><a class="footnote-link" href="../Text/islam1_split_1630.html#footnote-111-79" id="footnote-111-79-backlink">[79]</a></sup> 25 Mayıs 1616'da dini yortu nedeniyle Fransisken rahiplerin Galata'daki manastırlarında görkemli bir tören düzenlediklerini de kaydeder.<sup class="calibre4"><a class="footnote-link" href="../Text/islam1_split_1631.html#footnote-111-80" id="footnote-111-80-backlink">[80]</a></sup> Bu kilise her türlü siyasi durumun da nirengi noktası haline gelir. İbret-i âlem için verilecek cezalar kilise önündeki küçük meydanda yerine getirilir. Üzerinde mektup bulunan ve muhbirlik yaptığı anlaşılan İtalyan keşiş Paolo Biscotto bunlara örnektir. Pera'da San Francesco Kilisesi önünde kazığa oturtturulmuş, üstüne üstlük bir de böyle dolaştırılmıştır.<sup class="calibre4"><a class="footnote-link" href="../Text/islam1_split_1632.html#footnote-111-81" id="footnote-111-81-backlink">[81]</a></sup></p>

  <p class="normal2"><br class="calibre3"/>
  Birlikte inanmak</p>

  <p class="normal1">György, sultanı camide dua ederken gördüğünü söyler. Ama daha da çarpıcı olanı Pera'daki papazlardan duyduklarıdır. Onlar "Sultanın kiliselerine girdiğini, koro yerine oturduğunu ve ayini izlediğini anlatırlar. Sultan istediği için, sultanın huzurunda bir ayin yürüttüklerini, ancak şarap ve ekmek ayini sırasında kutsanmamış ekmek sunduklarını" söylemişlerdir.<sup class="calibre4"><a class="footnote-link" href="../Text/islam1_split_1633.html#footnote-111-82" id="footnote-111-82-backlink">[82]</a></sup> Söz konusu olan Sultan II. Murad'dır. Kir Macarius da Hıristiyanların Paskalya'yı Okmeydanı'nda kutladıklarını belirtir ve Sultan III. Mehmed'in bu dini kutlamalara bir bakmaya geldiğini ve çok eğlenip onlara her biri 1000 kuruş iki kese altın verdiğini yazar.<sup class="calibre4"><a class="footnote-link" href="../Text/islam1_split_1634.html#footnote-111-83" id="footnote-111-83-backlink">[83]</a></sup></p>

  <p class="normal1">Komşunun dinine merak, ibadet yerlerinde aynı havayı solumaya dek götürüyordu meraklı gözleri ve ruhları. Özellikle de belayla karşılaşıldığında, çareye giden yolda Tanrı'nın aslında bir olduğu inancının hükmü geçmeye başlıyordu. Mevcut sayısız örnekten sadece birkaçına yer verebileceğiz. Tavernier, Nahcıvan ile Culfa arasıdaki iki üç mil uzaklıktaki on Ermeni manastırından bahseder. Bunlardan iki üç manastırın çok büyük yoksunluklar yaşadığı, hemen hemen sadece ot yedikleri halde Avrupa'dan gelen Hıristiyanları hayır amacıyla ağırladıklarını söyler.<sup class="calibre4"><a class="footnote-link" href="../Text/islam1_split_1635.html#footnote-111-84" id="footnote-111-84-backlink">[84]</a></sup> Ayrıca hummaya yakalanan birçok Müslüman buraya ibadete gelir! Balkanlar'da da hastalanan Müslümanların dertlerine çare bulmaları için papazlara başvurdukları, dua etmelerini, daha ziyade sihir yapmalarını rica ettiklerine şahit olan seyyahlar vardı.<sup class="calibre4"><a class="footnote-link" href="../Text/islam1_split_1636.html#footnote-111-85" id="footnote-111-85-backlink">[85]</a></sup></p>

  <p class="normal1">Sakız Adası'nda yağmur duasına çıkılır. İlkbaharda bütün kent ayin alayı düzenler. Önce Türkler yağmur duasına çıkar; onları Rumlar, sonra Latinler, sonra da Yahudiler izler. "Türkler bu dualardan hangisinin yerine geldiğini umursamazlar, yeter ki yağmur yağsın!" yorumunda bulunur Thévenot.<sup class="calibre4"><a class="footnote-link" href="../Text/islam1_split_1637.html#footnote-111-86" id="footnote-111-86-backlink">[86]</a></sup> Schiltberger de Ankara'da Arami inancından birçok Hıristiyan yaşadığını, kiliselerinden gece gündüz parlayan bir haç olduğunu yazar. "Orayı Müslümanlar da ziyaret ederler ve haça ışık saçan taş derler. Müslümanlar bir keresinde bu taşı kendi mabetlerine, tapınaklarına kaçırmak istemişler fakat haçı tutan herkesin elleri çarpılmış."<sup class="calibre4"><a class="footnote-link" href="../Text/islam1_split_1638.html#footnote-111-87" id="footnote-111-87-backlink">[87]</a></sup></p>

  <p class="normal2"><br class="calibre3"/>
  Hoşgörü</p>

  <p class="normal1">"Türkler dinlerini yaymaya çok meraklı olmakla beraber, kendi inançlarından olmayan kişilere karışmazlar, onları dinlerini değiştirmeye zorlamazlar ve bizim Hıristiyan devletlerinde olduğu gibi, onları farklı inançlarından ötürü cezalandırmaya, hatta idam ettirmeye kalkışmazlar. Türklerin bu tutumları insanların onlara yakınlık duymalarına neden olmaktadır ve bu yüzden de onların yönetimi altına girmeye karşı direnç göstermemektedirler, başka devletlerin yönetimi altında başlarına gelecekleri bildiklerinden, Türklerin egemenliğini yeğlemektedirler."<sup class="calibre4"><a class="footnote-link" href="../Text/islam1_split_1639.html#footnote-111-88" id="footnote-111-88-backlink">[88]</a></sup> İşte böyle diyordu Thévenot adeta Osmanlı'nın istimalet politikasını özetleyerek.</p>

  <p class="normal1">Çok az bilinen başka bir tolerans örneğini de yine Jezernik'in naklinden öğreniyoruz. İspanyol Amirali Don Ferrante Gonzaga, 1538'de Hersek-Novi'yi ele geçirmiş ve oraya bir Aziz Anna şapeli yaptırmıştı. Bir yıl sonra Osmanlılar şehri geri almış, ancak şapele dokunmamışlardı. Hatta 1550'de Don Ferrante'nin naaşının, karısı ve oğlunun yanına gömülmesine izin vermişlerdi.<sup class="calibre4"><a class="footnote-link" href="../Text/islam1_split_1640.html#footnote-111-89" id="footnote-111-89-backlink">[89]</a></sup></p>
</body>
</html>
