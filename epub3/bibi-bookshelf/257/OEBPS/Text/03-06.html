<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>03-06.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-06.html" xml:lang="tr-TR">
    <div class="Basic-Text-Frame">
      <p class="bolumbasligi1" id="toc_marker-17">BEŞİNCİ BÖLÜM<br/>
      İMÂM-I RABBÂNÎ’NİN ETKİ VE YANKILARI</p>

      <p class="Metin">İmâm-ı Rabbânî Ahmed Sirhindî dostlarına, mürîdlerine ve yönetici konumundaki kişilere mektuplar yazarak onları İslâmiyet’e bağlı olmaya çağırmıştır. Bu mektupların gönderildiği bölgelere bakıldığında, bunların Hindistan şehirleri ile sınırlı kalmadığı, Afganistan ve Orta Asya’ya da (Mâverâünnehr) yayıldıkları anlaşılmaktadır. O, mektuplarının yanı sıra değişik bölgelere halifeler (vekiller) de göndermiştir. Bu mektuplar ve halifeler ile kendi fikirlerini farklı bölgelere ve kitlelere ulaştırmış, onları etkilemiştir.</p>

      <p class="Metin">Ahmed Sirhindî’nin “Müceddid” lâkabına nisbetle kendisinden sonra halifeleri yoluyla devam eden tasavvuf ekolüne “Müceddidiyye” (Nakşbendiyye’nin Müceddidiyye kolu) adı verilmiştir. Bu ekol zamanla Hindistan’dan Orta Asya, Orta Doğu, Anadolu ve Balkanlar’a yayılmış; bulunduğu coğrafyada tasavvufî, kültürel ve politik birçok rol üstlenmiştir. Böylece Sirhindî hem fikirleriyle hem de manevî takipçileri olan Müceddidîler vasıtasıyla sonraki asırlarda da tesirlerine devam etmiştir.</p>

      <p class="baslik1" id="toc_marker-17-1">1. HİNT ALTKITASI’NDAKİ ETKİLERİ</p>

      <p class="Metin">İmâm-ı Rabbânî Ahmed Sirhindî, hem yaşarken hem de vefatından sonra fikirleri ve ilkeleri ile birçok kişiyi etkilemiştir. Onun hayatta iken etkilediği kişilerden biri, dönemin Hindistan padişahı Cihângîr idi. Cihângîr önceleri, muhtemelen aleyhteki sözlerin tesirinde kalarak Sirhindî’yi hapse attırmış ise de, sonra serbest bırakmış ve uzun yıllar onun sohbetinden istifade etmişti. Cihângîr’in, Kângra kalesinin fethinden (1030/1620) bir yıl sonra bu kaleye gidip putları kırdığı, sığır kurban ettiği ve cami inşâ edilmesini emrettiği bilinmektedir.<span class="dip-basvuru" style="font-size:0.76em;"><a class="footnote-link" href="#footnote-234-1" id="footnote-234-1-backlink">1</a></span></p>

      <p class="Metin">Rivayete göre, Cihângîr Kângra’ya giderken Ahmed Sirhindî’ye: “Siz de bize refakat ederseniz, o kalede sığır keser, putları yıkar, mescitler bina edip İslâm’ın alâmetlerini yayarız.” demiş, Sirhindî de padişahla beraber oraya gidince padişah söylediklerini yerine getirmiştir.<span class="dip-basvuru" style="font-size:0.76em;"><a class="footnote-link" href="#footnote-234-2" id="footnote-234-2-backlink">2</a></span> Hükümdarlığının ilk dönemlerinde bazı camilerin yıkılmasına sessiz kalan ve bu sebeple Sirhindî tarafından eleştirilen Cihângîr’in, sonraları cami inşâ ettirip sığır kurban edecek kadar İslâmiyet’e bağlanmasında Ahmed Sirhindî’nin sohbetlerinin de tesiri olduğu anlaşılmaktadır.</p>

      <p class="Metin">Ahmed Sirhindî hakkında yazılmış olan kitap ve makalelerin çokluğu da onun tesirini gösteren bir diğer unsurdur. Mürîdlerinden Muhammed Hâşim Kişmî ve Bedreddîn Sirhindî onun hayatı ve düşünceleri hakkında mühim eserler yazmış, daha sonra bu konuda birçok eser kaleme alınmıştır. Ayrıca hem Hicâz’da hem de Hindistan’da Ahmed Sirhindî’yi eleştiren ve müdâfaa eden çok sayıda eser kaleme alınmıştır. Sirhindî’nin vahdet-i vücûda ve İbnü’l-Arabî’ye yönelik eleştirileri üzerine, İbnü’l-Arabî takipçisi olan bazı sûfîler ve âlimler İmâm-ı Rabbânî’yi eleştiren eserler kaleme almışlar, İmâm-ı Rabbânî’nin takipçileri de bunlara cevap mahiyetinde eserler yazmışlardır.<span class="dip-basvuru" style="font-size:0.76em;"><a class="footnote-link" href="#footnote-234-3" id="footnote-234-3-backlink">3</a></span> Bu durum, onun fikirlerinin geniş bir coğrafyada yankılandığını göstermektedir.</p>

      <p class="Metin">Yakın dönemde de İmâm-ı Rabbânî hakkında özellikle Hindistan’da Urduca ve İngilizce olarak çok sayıda kitap ve makale yayınlanmıştır.<span class="dip-basvuru" style="font-size:0.76em;"><a class="footnote-link" href="#footnote-234-4" id="footnote-234-4-backlink">4</a></span> Bunlar arasında Ebu’l-Hasan en-Nedvî’nin <span class="italik-metin-" xml:lang="tr-TR">Târîh-i Da’vet avr Azîmet</span> (Karaçi t.s.) ismiyle yayınladığı Urduca külliyatın Ahmed Sirhindî’ye tahsis edilen dördüncü cildi kayda değer bir çalışmadır. Bu külliyat Mohiuddin Ahmad tarafından <span class="italik-metin-" xml:lang="tr-TR">Saviours of Islamic Spirit</span> (Lucknow 1983) adıyla İngilizceye, Yusuf Karaca tarafından da <span class="italik-metin-" xml:lang="tr-TR">İslâm Önderleri Tarihi</span> (İstanbul 1992) adıyla Türkçeye çevrilmiştir. Ancak İngilizce çevirinin dördüncü değil, üçüncü cildi Ahmed Sirhindî hakkındadır. Eserin Sirhindî’ye tahsis edilen cildi <span class="italik-metin-" xml:lang="tr-TR">el-İmâmü’s-Sirhindî: Hayâtühû ve A‘mâlühû</span> (Kuveyt 1983) adıyla Arapçaya da çevrilmiştir.</p>

      <p class="Metin">Son asırlarda, Hindistan’daki ilmî faaliyetlerin önde ge-len temsilcilerinden birçoğunun İmâm-ı Rabbânî Ahmed Sirhindî’nin takipçileri olduğu görülmektedir. Diyûbend (Deoband) Dârululûmu’nun kurucularından Reşîd Ahmed Gengûhî (ö. 1905) hem Çiştî hem de Nakşbendî-Müceddidî idi. Leknev’deki (Lucknow) Nedvetü’l-ulemâ isimli ilim merkezinin kurucularının çoğu, bir Müceddidî şeyhi olan Fazlurrahmân Gencmurâdâbâdî’nin (ö. 1313/1895) mürîdi idiler. Bu zâtın tasavvufî silsilesi şöyledir: Ahmed Sirhindî, Muhammed Ma‘sûm, Huccetullah Muhammed Nakşbend-i Sânî, Muhammed Zübeyr, Şâh Ziyâullah, Şâh Muhammed Âfâk, Fazlurramân Gencmurâdâbâdî.<span class="dip-basvuru" style="font-size:0.76em;"><a class="footnote-link" href="#footnote-234-5" id="footnote-234-5-backlink">5</a></span> Hindistan’daki Cemâ‘at-i Teblîğ’in kurucusu Muhammed İlyâs Kândehlevî (ö. 1944), hem Çiştiyye hem de Müceddidiyye tarikatlarına müntesip idi.<span class="dip-basvuru" style="font-size:0.76em;"><a class="footnote-link" href="#footnote-234-6" id="footnote-234-6-backlink">6</a></span> Silsilesi şöyledir: Ahmed Sirhindî, Âdem Benûrî, Seyyid Abdullah Ekberâbâdî, Şâh Abdurrahîm, Şâh Veliyyullah Dihlevî, Şâh Abdülazîz Dihlevî, Seyyid Ahmed Şehîd, Nûr Muhammed Chancânevî, Hacı İmdâdullah Mekkî, Reşîd Ahmed Gengûhî, Şâh Abdürrahîm Râypûrî, Mevlânâ Halîl Ahmed, Muhammed İlyâs Kândehlevî, Muhammed Yûsuf Kândehlevî (ö. 1985). Bu son zât, Türkçeye de tercüme edilen <span class="italik-metin-" xml:lang="tr-TR">Hayâtü’s-sahâbe</span> isimli eserin müellifidir.</p>

      <p class="Metin">Son asırda özellikle Hindistan’ın İngiliz işgalinden kurtulması için çaba sarf eden kişiler üzerinde de Ahmed Sirhindî’nin etkisi olduğu anlaşılmaktadır. Sirhindî’nin, kendi dönemindeki yöneticilere karşı mücadelesi ve ilkeli duruşu sonraki asırlarda özgürlük mücâdelesi yapanlara ilham kaynağı olmuştur. Sirhindî’nin yaşadığı dönemde Ekber Şâh yeni bir din icad etmeye çalışırken Hindistan’daki birçok âlim sessiz kalmayı tercih etmiş, Sirhindî ise Ekber’in ve vezirinin fikirlerine muhalefet ederek <span class="italik-metin-" xml:lang="tr-TR">İsbâtü’n-nübüvve</span> isimli eserini kaleme almıştı.</p>

      <p class="Metin">Ahmed Sirhindî’nin hem inandığı doğrulardan taviz vermeyen ilkeli tavrı hem de Hindistan’da her şeyi helâl saymaya (ibâha) doğru giden tasavvuf anlayışını ıslâh etme çabaları, sonraki asırlarda birçok İslâm düşünürünü etkilemiştir. Şâh Veliyyullah Dihlevî gibi bazı sûfî âlimlerin sonraki asırların müceddidleri olarak telâkkî edilmesinde, Sirhindî’nin tecdîd ve ıslah faaliyetinin tesiri olmalıdır.<span class="dip-basvuru" style="font-size:0.76em;"><a class="footnote-link" href="#footnote-234-7" id="footnote-234-7-backlink">7</a></span></p>

      <p class="Metin">Önemli bir İslâm düşünürü ve aynı zamanda Müceddidiyye mensubu olan Şâh Veliyyullah Dihlevî ile 19. yüzyılda Hindistan’da Müslümanların hâkimiyeti için fiilî mücadeleye girişen Ahmed Şehîd Birîlvî’nin İmâm-ı Rabbânî’den etkilendikleri anlaşılmaktadır.</p>

      <p class="Metin">20. yüzyılda Hindistan’ın özgürlüğü için mücadele verenlerden Ebu’l-Kelâm Âzâd (ö. 1958), Ahmed Sirhindî’yi “Hint Müslümanlarını zalim idarecilerden, bozulmuş sûfîlerden ve dünya peşinde koşan âlimlerden kurtardığı için” övmüştür.<span class="dip-basvuru" style="font-size:0.76em;"><a class="footnote-link" href="#footnote-234-8" id="footnote-234-8-backlink">8</a></span> Muhammed İkbâl’in (ö. 1938) de İmâm-ı Rabbânî Ahmed Sirhindî’ye hayranlık duyduğu bilinmektedir.<span class="dip-basvuru" style="font-size:0.76em;"><a class="footnote-link" href="#footnote-234-9" id="footnote-234-9-backlink">9</a></span> “Hâce Nakşbend ve Sirhindli Müceddid’in benim kalbimde büyük bir değeri vardır.” diyen İkbâl,<span class="dip-basvuru" style="font-size:0.76em;"><a class="footnote-link" href="#footnote-234-10" id="footnote-234-10-backlink">10</a></span> Ahmed Sirhindî’yi “tasavvufun büyük bir yenileyicisi”<span class="dip-basvuru" style="font-size:0.76em;"><a class="footnote-link" href="#footnote-234-11" id="footnote-234-11-backlink">11</a></span> olarak nitelendirmiştir. İkbâl, <span class="italik-metin-" xml:lang="tr-TR">Bâl-i Cibrîl</span> isimli Urduca eserinde Sirhindî hakkındaki bir şiirinde onu şöyle anlatır:</p>

      <p class="Metin"><span class="italik-metin-" xml:lang="tr-TR">Gökkubbe altında nurların saçıldığı yeri,</span></p>

      <p class="Metin"><span class="italik-metin-" xml:lang="tr-TR">Şeyh Müceddid’in mezarına ziyarete vardığımda anladım ki,</span></p>

      <p class="Metin"><span class="italik-metin-" xml:lang="tr-TR">Gökteki yıldızlar bile utanır bu toprağın zerresinden,</span></p>

      <p class="Metin"><span class="italik-metin-" xml:lang="tr-TR">Bu toprakta saklıdır ilâhî tecelliler sâhibi.</span></p>

      <p class="Metin"><span class="italik-metin-" xml:lang="tr-TR">Cihângîr gibi bir padişahın önünde boyun eğmedi o,</span></p>

      <p class="Metin"><span class="italik-metin-" xml:lang="tr-TR">Sıcak nefesinden Allah ehlinin kalbindeki ateş sönmedi.</span></p>

      <p class="Metin"><span class="italik-metin-" xml:lang="tr-TR">Allah onu tam zamânında yetiştirdi de, haber sundu,</span></p>

      <p class="Metin"><span class="italik-metin-" xml:lang="tr-TR">Hindistan’da İslâm’ın koruyucusu, milletin tek sermâyesi hâline geldi.</span><span class="dip-basvuru" style="font-size:0.76em;"><a class="footnote-link" href="#footnote-234-12" id="footnote-234-12-backlink">12</a></span></p>

      <p class="Metin">Pakistan’da Cemâat-i İslâmî’nin kurucusu olan Mevdûdî (ö. 1979) de Sirhindî’yi Hint yarımadasında İslâm’ın kurtarıcısı olmakla övmüş, Ekber ve Cihângîr’e karşı ilkeli durduğu, tasavvufu arındırdığı ve halk arasında yaygın olan hurafelerle mücadele ettiği için takdir etmiştir.<span class="dip-basvuru" style="font-size:0.76em;"><a class="footnote-link" href="#footnote-234-13" id="footnote-234-13-backlink">13</a></span></p>

      <p class="baslik1" id="toc_marker-17-2">2. DİĞER BÖLGELERDEKİ ETKİLERİ</p>

      <p class="Metin">İmâm-ı Rabbânî Ahmed Sirhindî, vefatından sonra da fikirleri ve ilkeleri ile insanları etkilemeye devam etmiştir. Bazı düşüncelerinin Hindistan ve Hicâz’da tartışılması ve bu konuda lehte ya da aleyhte birçok eserin yazılmış olması, onun tesirlerinin bir göstergesidir.</p>

      <p class="Metin">Ahmed Sirhindî’nin <span class="italik-metin-" xml:lang="tr-TR">Mektûbât</span>’ı Hindistan’ın yanı sıra Orta Asya ve Anadolu gibi Sünnî muhitlerde ilgi ve saygı ile okunmuştur. Meselâ, 1833 senesinde Orta Asya’nın Hokand bölgesinden İstanbul’a Sultan II. Mahmûd’un sarayına gelen bir elçi, padişaha elbise ve şal gibi hediyelerin yanı sıra üç kitap getirmişti: Bunlar <span class="italik-metin-" xml:lang="tr-TR">Kur’ân-ı Kerîm</span>, Ahmed Sirhindî’nin <span class="italik-metin-" xml:lang="tr-TR">Mektûbât</span>’ı ve oğlu Muhammed Ma‘sûm’un <span class="italik-metin-" xml:lang="tr-TR">Mektûbât</span>’ı idi.<span class="dip-basvuru" style="font-size:0.76em;"><a class="footnote-link" href="#footnote-234-14" id="footnote-234-14-backlink">14</a></span></p>

      <p class="Metin">İmâm-ı Rabbânî’nin <span class="italik-metin-" xml:lang="tr-TR">Mektûbât</span>’ının Osmanlı döneminde Müstakîmzâde Süleyman Sa‘deddin Efendi (ö. 1202/1787) tarafından Osmanlı Türkçesine, Seyyid Nefes b. Muhammed Ûrâz tarafından 19. yüzyılda Özbek (Çağatay) Türkçesine çevrilmiş olması, onun bu bölgelerdeki tesirinin bir göstergesidir.</p>

      <p class="Metin">Kafkaslarda Ruslara karşı yürütülen millî mücadelenin önderliğini yapan Şeyh Şâmil’in de Müceddidiyye’nin kolu olan Hâlidiyye’ye mensup olduğu bilinmektedir. Cezâyir’de Fransızlara karşı yürütülen millî mücadelenin komutanı Emîr Abdülkâdir el-Cezâirî (ö. 1883) 18 yaşlarında iken Müceddidiyye’nin Hâlidiyye kolunu kuran Mevlânâ Hâlid-i Bağdâdî’ye intisap etmiştir.<span class="dip-basvuru" style="font-size:0.76em;"><a class="footnote-link" href="#footnote-234-15" id="footnote-234-15-backlink">15</a></span> Öte yandan Afganistan’ın Rus işgali döneminde kurulan millî mücadele kurumlarından Cebhe-yi Necât-ı Millî’nin başında Ahmed Sirhindî’nin neslinden Sıbgatullah Müceddidî bulunmuştur.<span class="dip-basvuru" style="font-size:0.76em;"><a class="footnote-link" href="#footnote-234-16" id="footnote-234-16-backlink">16</a></span></p>

      <p class="Metin">Ayrıca 18 ve 19. yüzyıllarda Orta Asya Müslümanları arasında ortaya çıkan ve medrese müfredatı başta olmak üzere din eğitiminde bir dizi yenilik teklif eden Cedîdçi ekolün önde gelen temsilcilerinden çoğunun Nakşbendî-Müceddidî mensubu olduğu dikkate alınırsa, İmâm-ı Rabbânî’nin tesir sahasının genişliği daha iyi anlaşılır.<span class="dip-basvuru" style="font-size:0.76em;"><a class="footnote-link" href="#footnote-234-17" id="footnote-234-17-backlink">17</a></span> Cedîdçilerin önde gelenlerinden Ebû Nasr Kursâvî (ö. 1812), Buharalı Müceddidî şeyhi Niyâzkulı Hân Türkmânî’nin (ö. 1236/1821) müridi idi. Yine Cedîdçilerden Şihâbeddin Mercânî (ö. 1889), adı geçen şeyhin oğlu Ubeydullah b. Niyâzkulı’nın müridi idi. Rızâeddin b. Fahreddin ile Âlimcân Barudî de hem Cedîdçi hem Müceddidî hem de Hâlidî olan Zeynullah Rasûlî’nin (ö. 1917) müridi idiler.</p>

      <p class="Metin">20. asrın başları ve ortalarında dünyada ateizm (dinsizlik) ve materyalizm modasının teşvik edildiği bir dönemde Türkiye’de yetişen ve eserlerindeki yeni üslûbu ve yorumlarıyla insanları bu akımların tesirinden korumaya çalışan, bu sayede bir tür tecdîd ve ihyâ faaliyeti yapmış olan Bedîuzzamân Saîd Nursî (ö. 1960) hem bazı Müceddidî-Hâlidî şeyhleriyle yakın temas içinde olmuş, hem de İmâm-ı Rabbânî Ahmed Sirhindî’den “Bir tarikat kahramanı”<span class="dip-basvuru" style="font-size:0.76em;"><a class="footnote-link" href="#footnote-234-18" id="footnote-234-18-backlink">18</a></span> diye bahsetmiştir. Ahmed Sirhindî, Ekber Şâh’ın Dîn-i İlâhî adındaki gayr-i İslâmî akımıyla, Bedîuzzamân da çağın ateizmiyle mücâdele etmiş, her ikisi de insanları Kur’ân ve sünnete çağırmışlardır.</p>

      <p class="Metin">Bedîuzzamân Saîd Nursî’nin <span class="italik-metin-" xml:lang="tr-TR">Mektûbât, Lem’alar ve Mesnevî-i Nûriye</span> isimli eserlerinde İmâm-ı Rabbânî hakkındaki cümlelerinden bazıları şundadır:</p>

      <p class="Metin">“Mîzân-ı şerîatı elde tutmak ve usulü’d-din ulemasının düsturlarını kendine ölçü ittihâz etmek ve İmâm-ı Gazâlî ve İmam-ı Rabbânî gibi muhakkıkîn-i evliyânın tâlîmatlarını rehber etmek gerektir…”<span class="dip-basvuru" style="font-size:0.76em;"><a class="footnote-link" href="#footnote-234-19" id="footnote-234-19-backlink">19</a></span></p>

      <p class="Metin">“Çok sözlerde ispat edildiği gibi ve İmâm-ı Gazâlî, İmâm-ı Rabbânî gibi muhakkıkîn-i ehl-i tarikat derler ki: ‘Bir tek sünnet-i seniyyeye ittibâ noktasında hâsıl olan makbûliyyet, yüz âdâb ve nevâfil-i husûsiyyeden gelemez. Bir farz, bin sünnete müreccah (üstün) olduğu gibi, bir sünnet-i seniyye dahi bin âdâb-ı tasavvufa müreccahtır.’ demişler…”<span class="dip-basvuru" style="font-size:0.76em;"><a class="footnote-link" href="#footnote-234-20" id="footnote-234-20-backlink">20</a></span></p>

      <p class="Metin">“İmam-ı Rabbânî, hem delile, hem keşfe istinâden demiş ki: ‘Hindistan’da çok nebîler gelmiştir. Fakat bazılarının ya hiç ümmeti olmamış; veyahut mahdut birkaç adama münhasır kaldığı için iştihâr (şöhret) bulmamışlar, veyahut nebî ismi verilmemiş.’ İşte, İmam’ın bu düsturuna binâen, ecdâd-ı Nebîden bu nevî nebîlerin bulunması mümkün... <span class="dip-basvuru" style="font-size:0.76em;">”<a class="footnote-link" href="#footnote-234-21" id="footnote-234-21-backlink">21</a></span></p>

      <p class="Metin">“İmam-ı Rabbânî ve Müceddid-i Elf-i Sânî Ahmed-i Farukî (rahmetullahi aleyh) demiş: ‘Hakâik-i îmâniyyeden (iman hakikatlerinden) bir tek meselenin inkişâfı ve vuzûhu (anlaşılması), benim indimde binler ezvak ve kerâmâta müreccahtır. Hem bütün tarikatların gayesi ve netîcesi, hakâik-i îmâniyyenin inkişâfı ve vuzûhudur.’</p>

      <p class="Metin">Mâdem şöyle bir tarikat kahramanı böyle hükmediyor, elbette, hakâik-i îmâniyyeyi kemâl-i vuzûhla beyân eden ve esrâr-ı Kur’âniye’den tereşşuh eden sözler, velâyetten matlup olan neticeleri verebilirler…”<span class="dip-basvuru" style="font-size:0.76em;"><a class="footnote-link" href="#footnote-234-22" id="footnote-234-22-backlink">22</a></span></p>

      <p class="Metin">“…İmam-ı Rabbânî’nin <span class="italik-metin-" xml:lang="tr-TR">Mektûbât</span> kitabını gördüm, elime aldım. Hâlis bir tefe’ül ederek açtım. Acâiptendir ki, bütün <span class="italik-metin-" xml:lang="tr-TR">Mektûbât</span>’ında yalnız iki yerde “Bediüzzaman” lâfzı var. O iki mektup bana birden açıldı. Pederimin ismi Mirza olduğundan, o mektupların başında “Mirza Bediüzzaman’a Mektup” diye yazılı olarak gördüm. “Fesübhânallah” dedim. “Bu bana hitap ediyor.” O zaman Eski Said’in bir lâkabı Bediüzzaman idi. Halbuki hicretin üç yüz senesinde, Bediüzzaman-ı Hemedânî’den başka o lâkapla iştihar etmiş zâtları bilmiyordum. Halbuki İmâm’ın zamanında dahi öyle bir adam vardı ki, ona o iki mektubu yazmış…”<span class="dip-basvuru" style="font-size:0.76em;"><a class="footnote-link" href="#footnote-234-23" id="footnote-234-23-backlink">23</a></span></p>

      <p class="Metin">“Silsile-i Nakşî’nin kahramanı ve bir güneşi olan İmam-ı Rabbânî (rahmetullahi aleyh), <span class="italik-metin-" xml:lang="tr-TR">Mektûbât</span>’ında demiş ki: ‘Hakâik-i îmâniyeden bir meselenin inkişâfını, binler ezvak ve mevâcid ve kerâmâta tercih ederim.’ Hem demiş ki: ‘Bütün tarîklerin nokta-i müntehâsı, hakâik-i îmâniyyenin vuzûh ve inkişâfıdır.’ Hem demiş ki: ‘Velâyet üç kısımdır. Biri velâyet-i suğrâ ki, meşhur velâyettir; biri velâyet-i vustâ, biri velâyet-i kübrâdır. Velâyet-i kübrâ ise, verâset-i nübüvvet yoluyla, tasavvuf berzahına girmeden, doğrudan doğruya hakikate yol açmaktır.’ Hem demiş ki: ‘Tarîk-i Nakşî’de iki kanatla sülûk edilir. Yani, hakâik-i îmâniyyeye sağlam bir surette îtikâd etmek ve ferâiz-i dîniyyeyi imtisâl etmekle olur. Bu iki cenâhta kusur varsa o yolda gidilmez’…” <span class="dip-basvuru" style="font-size:0.76em;"><a class="footnote-link" href="#footnote-234-24" id="footnote-234-24-backlink">24</a></span></p>

      <p class="Metin">“Ben tahmin ediyorum ki, eğer Şeyh Abdülkâdir Geylânî ve Şâh-ı Nakşbend ve İmam-ı Rabbânî (rahmetullahi aleyhim) gibi zâtlar bu zamanda olsaydılar, bütün himmetlerini, hakâik-i îmâniyyenin ve akâid-i İslâmiyye’nin takviyesine sarf edeceklerdi…”<span class="dip-basvuru" style="font-size:0.76em;"><a class="footnote-link" href="#footnote-234-25" id="footnote-234-25-backlink">25</a></span></p>

      <p class="Metin">“İmam-ı Rabbânî Müceddid-i Elf-i Sâni (rahmetullahi aleyh) diyor ki: ‘Ben seyr u sülûk-i ruhanîde görüyordum ki, Resul-i Ekrem (aleyhissalâtü vesselâm)’dan mervî olan kelimât (nakledilen kelimeler) nurludur, sünnet-i seniyye şuâı (nuru) ile parlıyor. Ondan mervî olmayan parlak ve kuvvetli virdleri ve halleri gördüğüm vakit, üstünde o nur yoktu. Bu kısmın en parlağı, evvelkinin en azına mukâbil gelmiyordu. Bundan anladım ki, sünnet-i seniyyenin şuâı bir iksirdir. Hem o sünnet, nur isteyenlere kâfidir; hariçte nur aramaya ihtiyaç yoktur.”<span class="dip-basvuru" style="font-size:0.76em;"><a class="footnote-link" href="#footnote-234-26" id="footnote-234-26-backlink">26</a></span></p>

      <p class="Metin">“Gavs-ı A‘zam (rahmetullahi aleyh) <span class="italik-metin-" xml:lang="tr-TR">Fütûhu’l-gayb</span>’ıyla bana bir üstad ve tabip ve mürşid olduğu gibi, İmam-ı Rabbânî de (rahmetullahi aleyh) <span class="italik-metin-" xml:lang="tr-TR">Mektûbât</span>’ıyla bir enîs (dost), bir müşfik, bir hoca hükmüne geçti.”<span class="dip-basvuru" style="font-size:0.76em;"><a class="footnote-link" href="#footnote-234-27" id="footnote-234-27-backlink">27</a></span></p>

      <p class="Metin">İ’lem eyyühe’l-aziz! Kabir, âlem-i âhirete açılmış bir kapıdır. Arka ciheti rahmettir, ön ciheti ise azaptır. Bütün dost ve sevgililer o kapının arka cihetinde duruyorlar. Senin de onlara iltihak zamanın gelmedi mi? Ve onlara gidip onları ziyaret etmeye iştiyakın yok mudur? Evet, vakit yaklaştı. Dünya kazûratından temizlenmek üzere bir gusül lâzımdır. Yoksa, onlar istikzarla ikrah edeceklerdir.</p>

      <p class="Metin">Eğer İmam-ı Rabbanî Ahmed-i Farukî bugün Hindistan’da hayattadır diye ziyaretine bir dâvet vuku bulsa, bütün zahmetlere ve tehlikelere katlanarak ziyaretine gideceğim. Binaenaleyh, İncil’de Ahmed, Tevrat’ta Ahyed, Kur’ân’da Muhammed ismiyle müsemmâ iki cihanın güneşi, kabrin arka tarafında milyonlarca Farukî Ahmedlerle muhât olarak sâkindir. Onların ziyaretlerine gitmek için niye acele etmiyoruz? Geri kalmak hatadır.<span class="dip-basvuru" style="font-size:0.76em;"><a class="footnote-link" href="#footnote-234-28" id="footnote-234-28-backlink">28</a></span></p>

      <p class="Metin">Anlaşılan, İmâm-ı Rabbânî Ahmed Sirhindî’nin kişiliği ve fikirleri, vefatından sonra İslâm dünyasında hem “ilim ve ıslâh” hem de “özgürlük” hareketlerinin önde gelen temsilcileri tarafından yeniden keşfedilmiştir.</p>

      <div class="footnotes">
        <div class="footnote">
          <p class="dipnot-cizgili"><a class="footnote-anchor" href="#footnote-234-1-backlink" id="footnote-234-1">1</a> Jahangir, <span class="itaLik-DiPNOT" style="font-size:1em;">The Tûzuk-i Jahângîrî</span>, II, 223.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-2-backlink" id="footnote-234-2">2</a> Ali Ekber Hüseynî Erdistânî, <span class="itaLik-DiPNOT" style="font-size:1em;">Mecma‘u’l-evliyâ</span>, India Office Library MSS. No. 1647, vr. 443a; Rizvi, <span class="itaLik-DiPNOT" style="font-size:1em;">Muslim Revivalist Movements</span>, Agra 1965, s. 309; Muhammad Aslam, “Jahangir and Shaikh Ahmad Sirhindi”, s. 145.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-3-backlink" id="footnote-234-3">3</a> Bu eserler hakkında bkz. Necdet Tosun, <span class="itaLik-DiPNOT" style="font-size:1em;">İmâm-ı Rabbânî Ahmed Sirhindî: Hayatı, Eserleri, Tasavvufî Görüşleri</span>, İstanbul 2005, s. 129-141.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-4-backlink" id="footnote-234-4">4</a> Sirhindî hakkında çoğu Hint Altkıtası’nda yazılan bazı kitap ve makaleler için bkz. Kabir Ahmad Khan, “A Select Bibliography on Shaykh Ahmad Sirhindî”, <span class="itaLik-DiPNOT" style="font-size:1em;">Muslim World Book Revieve</span>, 12/2 (1992), s. 65-70.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-5-backlink" id="footnote-234-5">5</a> Nadwî, <span class="itaLik-DiPNOT" style="font-size:1em;">Saviours of Islamic Spirit</span>, III, 316-317 ve dipnot: 1</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-6-backlink" id="footnote-234-6">6</a> Nadwî, <span class="itaLik-DiPNOT" style="font-size:1em;">ae</span>, III, 331.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-7-backlink" id="footnote-234-7">7</a> Hindistan’daki tecdîd hareketleri için bkz. Sajida S. Alvi, “The Mujaddid and Tajdîd Traditions in the Indian Subcontinent: An Historical Overview”, <span class="itaLik-DiPNOT" style="font-size:1em;">Journal of Turkish Studies</span>, 18 (1994), s. 1-15.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-8-backlink" id="footnote-234-8">8</a> Bkz. Ebu’l-Kelâm Âzâd, <span class="itaLik-DiPNOT" style="font-size:1em;">Tezkire</span>, Lahor ts., s. 264-268; Friedmann, <span class="itaLik-DiPNOT" style="font-size:1em;">ae</span>, s. 106.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-9-backlink" id="footnote-234-9">9</a> Aziz Ahmad, <span class="itaLik-DiPNOT" style="font-size:1em;">Studies in Islamic Culture in the Indian Environment</span>, Oxford 1969, s. 189.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-10-backlink" id="footnote-234-10">10</a> Fateh Mohammad Malik, “Naqshbandiyya and Ideology of Muslim Nationalism”, <span class="itaLik-DiPNOT" style="font-size:1em;">Naqshbandis</span>, İstanbul 1990, s. 232, dipnot: 3.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-11-backlink" id="footnote-234-11">11</a> Muhammad Iqbal, <span class="itaLik-DiPNOT" style="font-size:1em;">The Reconstruction of Religious Thought in Islam</span>, Lahore 1971, s. 193.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-12-backlink" id="footnote-234-12">12</a> Muhammed İkbâl, <span class="itaLik-DiPNOT" style="font-size:1em;">Külliyyât-ı İkbâl</span>, Lahor 1991, s. 135; a.mlf., <span class="itaLik-DiPNOT" style="font-size:1em;">Cebrâil’in Kanadı</span> (trc. Yusuf Sâlih Karaca), İstanbul 1983, s. 159.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-13-backlink" id="footnote-234-13">13</a> Maududi, <span class="itaLik-DiPNOT" style="font-size:1em;">A Short History of Revivalist Movement in Islam</span>, Lahor 1972, s. 76-78.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-14-backlink" id="footnote-234-14">14</a> Ahmed Lütfi, <span class="itaLik-DiPNOT" style="font-size:1em;">Târîh</span>, İstanbul 1290-1328, IV, 77; Arthur F. Buehler, “Sharî‘at and ‘Ulamâ in Ahmad Sirhindî’s Collected Letters”, <span class="itaLik-DiPNOT" style="font-size:1em;">Die Welt des Islams</span>, 43/3 (2003), s. 319.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-15-backlink" id="footnote-234-15">15</a> Abdülmecîd el-Hânî, <span class="itaLik-DiPNOT" style="font-size:1em;">el-Hadâiku’l-verdiyye</span>, Kâhire 1308, s. 281.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-16-backlink" id="footnote-234-16">16</a> Oliver Roy, “Sufism in the Afghan Resistence”, s. 67-71.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-17-backlink" id="footnote-234-17">17</a> Müceddidî mensubu Cedîdçilerden bazıları hakkında <span class="itaLik-DiPNOT" style="font-size:1em;">Diyânet İslâm Ansiklopedisi</span>’nin şu maddelerine bakılabilir: “Âlimcan Barudî”, “Kursavî”, “Mercânî.”</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-18-backlink" id="footnote-234-18">18</a> Bedîuzzamân Said Nursî, <span class="itaLik-DiPNOT" style="font-size:1em;">Kaynaklı, İndeksli, Lügatli Risale-i Nur Külliyatı</span>, İstanbul 2004, I, 515.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-19-backlink" id="footnote-234-19">19</a> Bedîuzzamân Said Nursî, <span class="itaLik-DiPNOT" style="font-size:1em;">ae</span>, I, 564</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-20-backlink" id="footnote-234-20">20</a> Bedîuzzamân Said Nursî, <span class="itaLik-DiPNOT" style="font-size:1em;">ae</span>, I, 567</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-21-backlink" id="footnote-234-21">21</a> Bedîuzzamân Said Nursî, <span class="itaLik-DiPNOT" style="font-size:1em;">ae</span>, I, 532</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-22-backlink" id="footnote-234-22">22</a> Bedîuzzamân Said Nursî, <span class="itaLik-DiPNOT" style="font-size:1em;">ae</span>, I, 515</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-23-backlink" id="footnote-234-23">23</a> Bedîuzzamân Said Nursî, <span class="itaLik-DiPNOT" style="font-size:1em;">ae</span>, I, 516 (Bu iki mektup İ. Rabbânî’nin Mektûbât’ının birinci cildinin 74 ve 75. mektuplarıdır.)</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-24-backlink" id="footnote-234-24">24</a> Bedîuzzamân Said Nursî, <span class="itaLik-DiPNOT" style="font-size:1em;">ae</span>, I, 355</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-25-backlink" id="footnote-234-25">25</a> Bedîuzzamân Said Nursî, <span class="itaLik-DiPNOT" style="font-size:1em;">ae</span>, I, 355</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-26-backlink" id="footnote-234-26">26</a> Bedîuzzamân Said Nursî, <span class="itaLik-DiPNOT" style="font-size:1em;">ae</span>, I, 610- 611</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-27-backlink" id="footnote-234-27">27</a> Bedîuzzamân Said Nursî, <span class="itaLik-DiPNOT" style="font-size:1em;">ae</span>, I, 710</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-28-backlink" id="footnote-234-28">28</a> Bedîuzzamân Said Nursî, <span class="itaLik-DiPNOT" style="font-size:1em;">ae</span>, II, 1331</p>
        </div>
      </div>
    </div>
  </div>
</body>
</html>
