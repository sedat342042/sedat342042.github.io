<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>03-01.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-01.html" xml:lang="tr-TR">
    <div class="Basic-Text-Frame">
      <p class="bolumbasligi1" id="toc_marker-2">ÖNSÖZ</p>

      <p class="Metin">İmâm-ı Rabbânî Ahmed Sirhindî 17. yüzyılda Hin-distan’da yaşamış bir âlim ve sûfîdir. O bir taraftan İslâmiyet’in Kur’ân ve sünnet çizgisinde yorumlanması ve toplumun hurafelerden arındırılması için mücadele etmiş, bir taraftan da tasavvuf yolunun yüksek tecrübelerine erişip edindiği bilgileri dostları ile paylaşmıştır. Yaşadığı dönemdeki padişahların İslâmiyet’e aykırı uygulamalarına sessiz kalmayan İmâm-ı Rabbânî, hapsedilmeyi göze almış; ancak ilkelerinden ve mücadelesinden vazgeçmemiştir. Sonunda çabaları ve mücadelesi sonuç vermiş, Müslümanların din ve tasavvuf anlayışında önemli bir canlanma ve yenilenme meydana gelmiştir. Bu yönleriyle o, toplumun din ve tasavvuf anlayışını yenileyen (müceddid) bir rehber olarak telâkki edilmiş ve kendisine “Müceddid-i Elf-i Sânî” (hicrî ikinci bin yılın yenileyicisi) lakabı verilmiştir.</p>

      <p class="Metin">Ayrıca o, İslâm dünyasının, özellikle Hindistan’ın 19 ve 20. yüzyıllardaki özgürlük, ilim, ıslah ve ihyâ hareketlerine ilham kaynağı olmuştur. Tasavvufî eğitim ve varlık düşüncesi konularında ortaya koyduğu yeni fikirler ve getirdiği orijinal terimler de, tasavvuf kültürüne önemli bir katkı sağlamıştır.</p>

      <p class="Metin">İmâm-ı Rabbânî’nin bu yönleri, Doğu’da ve Batı’da birçok çalışmaya konu olmuştur. Bu çalışmalar zincirinin bir halkası olarak tarafımızdan da akademik bir eser ve bazı tercümeler yayınlanmıştır. Ancak akademik eserlerin üslûbunun geniş kitlelere hitap etmede ve onlara faydalı olmada sorunlar yaşadığı bilinen bir gerçekti. Bu sebeple daha önce ele alınmayan konuları da dikkate alarak akademik ağırlıktan uzak kalarak daha geniş kitleler için yeniden bir İmâm-ı Rabbânî kitabı yazma ihtiyacı hâsıl olmuştu. Bu yöndeki talep ve teklifler üzerine bu eser kaleme alındı.</p>

      <p class="Metin">Bu eser, bir “Giriş” ve yedi “Bölüm”den oluşmaktadır. Giriş’te Hint Altkıtası’nda İslâm ve tasavvuf konusu ile İmâm-ı Rabbânî döneminde Hindistan’ın durumu kısaca ele alınmıştır. Birinci Bölüm’de İmâm-ı Rabbânî’nin hayatı; İkinci Bölüm’de ondan geriye kalanlar, yani eserleri, nesli ve halifeleri; Üçüncü Bölüm’de keşif ve kerametleri; Dördüncü Bölüm’de dinî ve tasavvufî görüşleri; Beşinci Bölüm’de İslâm dünyasındaki etki ve yankıları; Altıncı Bölüm’de ibadet hayatı ve günlük davranışları ele alınmış; Yedinci Bölüm’de ise İmâm-ı Rabbânî’nin eserlerinden bazı seçmeler yapılıp sunulmuştur.</p>

      <p class="Metin">Eser hazırlanırken öncelikle İmâm-ı Rabbânî Ahmed Sirhindî’nin kendi eserleri ile onun hakkında yazılan en güvenilir eserler kullanılmış, yeri geldikçe yeni çalışmalardan da yararlanılmıştır. Ancak eserin akademik bir kitap ağırlığından uzaklaşması için kaynaklar bazen gösterilmemiş, tasavvuf terimlerini bozmadan sade bir dil kullanmak için çaba sarf edilmiştir.</p>

      <p class="Metin">Bu eserin hem genel anlamda tasavvuf düşüncesinin hem de İmâm-ı Rabbânî Ahmed Sirhindî’nin daha iyi anlaşılması yolunda mütevazı bir katkı olmasını temennî ederim.</p>

      <p class="Metin">Doç. Dr. Necdet Tosun</p>

      <p class="baslik1" id="toc_marker-2-1">GİRİŞ</p>

      <p class="arabaslik" id="toc_marker-3" xml:lang="en-US">I. Hint Altkıtası’nda İslâm ve Tasavvuf</p>

      <p class="Metin">Hindistan ve Pakistan gibi ülkelerin bulunduğu, Hint Altkıtası adı verilen bölgede İslâmiyet’in yayılması daha ziyade sûfîler vasıtasıyla olmuştur. Tarihte “Horasan” adı verilen ve Afganistan ile Doğu İran’ı kapsayan bölge, tasavvufun en canlı olduğu bölgelerden biri idi. Hint Altkıtası da Horasan’a komşu olduğu için buradan birçok mutasavvıf Hindistan’a gidip yerleşmiştir. Ayrıca Arap ülkelerinde yaşayan bazı sûfîlerin deniz yolu ile Hindistan’a gittikleri bilinmektedir. Deniz yoluyla Hindistan’a gidenlerden biri Hallâc lakabıyla anılan Hüseyin b. Mansûr’dur. (ö. 309/922) Hint Altkıtası’nın en meşhur sûfîlerinden biri de <span class="italik-metin-" xml:lang="tr-TR">Keşfu’l-mahcûb</span> isimli Farsça tasavvufî eseri kaleme alan ve Lahor’da medfûn bulunan Ali b. Osman Hücvîrî’dir. (ö. 465/1072) Hicrî 5. (milâdî 11.) asırda yaşayan bu zât, Hint Altkıtası’nda daha ziyade Dâtâ Gencbahş lâkabıyla anılır.</p>

      <p class="Metin">Horasan’dan Hint Altkıtası’na gelip yerleşen ilk sûfîlerden biri Ebû İshâk Kâzerûnî’nin (ö. 426/1035) halifesi olan Şeyh Safiyyüddin Kâzerûnî’dir. Rivayete göre, Uççe ya da Ûç isimli şehirde yoga ile meşgul olan yogilerden birisi bazı olağanüstü işler yapmak için Şeyh Safiyyüddin’i yarışmaya davet eder. Önce yogi işe başlar ve gücünü konsantre ederek havaya yükselir, evin tavanına kadar geldikten sonra tekrar yere iner. Sıra Şeyh Safiyyüddin’e gelince o ellerini açıp Allah’a dua eder. Sonra havaya yükselir ve evden çıkıp önce kıble tarafına, sonra Kuzey’e ve Güney’e uçar, ardından eve döner. Bu durumu gören yogi kendisinin uzun yıllar perhiz yaparak ancak bu kadar yükselebildiğini, Şeyh Safiyyüddin’in uçuşunun ise ancak ilâhî bir yardım ve keramet ile olabileceğini kabul eder. “Sizin yolunuz hak, bizimki bâtıl.” diyerek Müslüman olur.<span class="dip-basvuru" style="font-size:0.76em;"><a class="footnote-link" href="#footnote-234-1" id="footnote-234-1-backlink">1</a></span></p>

      <p class="Metin">Başka bir rivayete göre, Hindistan’da sûfîlerden biri, bir yogi ile yarışır. Her ikisi ayrı ayrı fıçılara girerler. Fıçıların ağzı kapatılarak bir tepeden aşağı yuvarlanır. Fıçılar aşağı indikten sonra fıçıların kapakları açılır. Yoginin öldüğü, sûfînin ise canlı olduğu görülür. Bu durumu gören tüm yöre halkı İslâmiyet’e girer.<span class="dip-basvuru" style="font-size:0.76em;"><a class="footnote-link" href="#footnote-234-2" id="footnote-234-2-backlink">2</a></span></p>

      <p class="Metin">Bu tür menkıbelerden anlaşıldığı kadarıyla, mistisizmin ve yoganın oldukça yaygın olduğu bu coğrafyada sırf aklî izahlarla İslâmiyet’i yaymak zor olduğu için sûfîler keramet göstermek zorunda kalmışlar ve bu yolla halkı İslâmlaştırmışlardır.</p>

      <p class="Metin">Tarihten bugüne kadar Hint Altkıtası’nda en yaygın ve etkin olan tasavvuf ekolleri şunlardır: 1. Çiştiyye, 2. Sühreverdiyye, 3. Kâdiriyye, 4. Nakşbendiyye. Bu dört tasavvuf ekolü kadar etkin olmasa da, Şattâriyye ve Firdevsiyye de bölgede faaliyet göstermiştir. Bu tasavvuf ekollerine mensup birçok sûfî, Hint Altkıtası’nda İslâmiyet’in yayılmasına katkı sağlamıştır.</p>

      <p class="Metin"><span class="bold-metin" style="font-size:0.95em;">Çiştiyye</span> şeyhlerinden Muînüddin Hasan Siczî Ecmîrî Horasan’dan yola çıkıp Hint Altkıtası’ndaki Lahor ve Delhi gibi bazı şehirlerde dolaştıktan sonra hicrî 561 (1166) senesinde Ecmîr’e (Ajmer) yerleşmiş ve burada hem İslâmiyet’i hem de tasavvufu yaymıştır. Bu şehirdeki Hindû yönetici (raca) ile tartıştığı ve birçok gayr-i müslimin Müslüman olmasına vesile olduğu nakledilir. Onun mürîd ve halifesi olan Şeyh Vecîhüddin sayesinde Cîpâl isimli Hind yogisinin Müslüman olduğu nakledilir. Yine bir Çiştî şeyhi olan Ferîdüddin Genc-i Şeker (ö. 664/1265) Pencâb’taki birçok Hindû kabilesinin Müslüman olmasına vesile olmuştur. Bu tarikatın önde gelen şeyhlerinden Seyyid Muhammed Gîsûdırâz (ö. 825/1422) Poona ve Belgaum bölgelerindeki halkın Müslüman olmasında önemli bir rol oynamıştır. Çiştiyye, günümüzde Hind Altkıtası’nın en yaygın tarikatı olarak bilinir. Kavvâlî adı verilen mûsikî ile en çok ilgilenen tasavvuf ekolü de Çiştîler’dir.</p>

      <p class="Metin"><span class="BOLD-italik-metin" style="font-size:0.95em;">Sühreverdiyye</span> yolunu Hindistan’a getiren kişi Bahâ-eddin Zekeriyyâ Mûltânî’dir. (ö. 666/1267) Mûltânî’nin, Hint Altkıtası’nda İslâmiyet’i yaymak için muhtelif bölgelere mürîdlerini vâiz olarak gönderdiği bilinmektedir. Sühreverdiyye mensuplarından Şeyh Celâleddin Tebrîzî (ö. 642/1244), hicrî 7. asırda Bengâl’de İslâmiyet’in yayılmasına önemli katkılar sağlamıştır. Yine Sühreverdî şeyhlerinden Hüsâmeddin Multânî Gucerât ahalisinin; Mahdûm-i Cihâniyân lakabıyla anılan Celâleddin Hüseyin Buhârî (ö. 785/1384) de Pencâb’daki birkaç kabilenin Müslümanlığa yönelmesinde etkili olmuştur.</p>

      <p class="Metin">Abdülkâdir Gîlânî (ö. 561/1166) tarafından Bağdat’ta kurulan <span class="bold-metin" style="font-size:0.95em;">Kâdirîlik,</span> İslâm dünyasının birçok bölgesine yayıldığı gibi Hint Altkıtası’na da gelmiştir. Kâdiriyye’yi bu bölgeye getiren ilk kişinin Abdülkâdir Gîlânî’nin torunu Seyyid Safiyyüddin Sûfî Gîlânî (ö. 611/1214) olduğu söylenir. Bununla birlikte, Hindistan’a yerleşerek Kâdirîliğin yayılmasına en çok katkı sağlayan kişinin Ebû Abdullah Muhammed Gavs Gîlânî (ö. 923/1517) olduğu kabul edilmektedir. Kâdiriyye şeyhlerinden Seyyid Yûsufüddin isminde bir zâtın Bağdat’ı terk ederek 826 (1423) senesinde (bugün Pakistan’ın güneyinde bulunan) Sind bölgesine gittiği, Lûhânâ grubundan 700 kişinin Müslüman olmasına vesile olduğu nakledilir.</p>

      <p class="Metin">Hicrî 8. (milâdî 14.) yüzyılda Orta Asya’daki Buhara’da yaşamış olan Bahâeddin Nakşbend’den (ö. 791/1389) ismini alan <span class="bold-metin" style="font-size:0.95em;">Nakşbendîlik</span>, Semerkandlı Ubeydullah Ahrâr’ın neslinden veya silsilesinden gelen bazı sûfîler vasıtasıyla Hint Altkıtası’na 16. yüzyılda girmiş ise de, bu tasavvuf ekolünün o bölgede güçlü bir şekilde yayılmasını sağlayanlar Muhammed Bâkî Billah (ö. 1012/1603) ile onun halifesi İmâm-ı Rabbânî Ahmed Sirhindî (ö. 1034/1624) olmuştur.</p>

      <p class="Metin">Bâkî Billah’ın bu tasavvuf yolunu Hindistan’a getirmesiyle ilgili şu sözü meşhurdur: “Bu tohumu Buhara ve Semerkand’dan getirip Hindistan’ın bereketli toprağına ektik.” Bâkî Billah’ın mürîd ve halifelerinden İmâm-ı Rabbânî yazdığı eserler ve mektuplarla Hint Altkıtası’nda İslâmiyet’in güçlenmesi, Müslümanların hurâfelerden uzaklaşması ve sûfîlerin düşünce dünyalarını gözden geçirmeleri için mücadele etmiş bir yenilikçidir. Onun Müceddid-i Elf-i Sânî lâkabına istinaden kendisinden sonra devam eden Nakşbendî koluna <span class="bold-metin" style="font-size:0.95em;">Müceddidiyye</span> adı verilmiştir. Bunun dışındaki Ahrâriyye, Ubu’l-Ulâiyye ve Bâkiviyye kolları fazla etkin olamamıştır.</p>

      <p class="Metin">İmâm-ı Rabbânî Nakşbendîliğin yanısıra Çiştiyye, Kâdiriyye ve Kübreviyye tarikatlarından de icâzetli idi. Farsça olan mektupları üç cilt hâlinde toplanmış ve sonraları yayınlanmıştır. Vefatından sonra oğulları Muhammed Ma‘sûm ve Muhammed Saîd ile müridlerinden Âdem Benûrî, Müceddidîliğin yayılmasında rol oynayan en önemli şahsiyetler olmuşlardır.</p>

      <p class="Metin">Nakşbendiyye-Müceddidiyye Hint Altkıtası’ndaki diğer tarikatların aksine yüksek sesle değil, alçak sesle (hafî) zikretmeyi esas almış, musikî dinlemeye ve halvete çekilmeye ilgi göstermemiş, dinî kurallara Ehl-i Sünnet ve Cemâat anlayışı çerçevesinde bağlı kalmayı öğütlemiştir.</p>

      <p class="Metin">Hint Altkıtası’nda yayılan bir diğer tasavvuf ekolü <span class="bold-metin" style="font-size:0.95em;">Şattâriyye</span>’dir. Şattâriyye, Orta Asya’da hicrî 8. (milâdî 14.) asırda yaşayan Bâyezîd Aşkî’ye nisbet edilen Aşkıyye (Işkıyye) tarikatının bir koludur. Aşkıyye mensuplarından Şeyh Abdullah Şattâr (ö. 832/1429) Orta Asya’dan Hindistan’a giderek tarikatı bu bölgede yaymaya muvaffak olmuş, kendisinden sonra tarikat, Şattâriyye adıyla devam etmiştir. Şattâriyye’nin Hindistan’daki en önemli simalarından biri Muhammed Gavs Gevâliyârî’dir. (ö. 970/1563) Kendisinden sonra Şattâriyye’nin Gavsiyye kolu oluşmuştur. Muhammed Gavs Hindû yogileriyle tanışmış, onlardan yoga ve tantra öğrenmiş, Sanskritçe mistik bir yoga kitabı olan <span class="italik-metin-" xml:lang="tr-TR">Amratkund</span>’u <span class="italik-metin-" xml:lang="tr-TR">Bahru’l-hayât</span> adıyla Farsça’ya tercüme etmiştir. En meşhur eseri ise dervişler için kuralları ve âdâbı ihtivâ eden <span class="italik-metin-" xml:lang="tr-TR">el-Cevâhiru’l-hams</span>’tır. Hint kültürünün tesirinde kalan Muhammed Gavs, İmâm-ı Rabbânî tarafından <span class="italik-metin-" xml:lang="tr-TR">Ma‘ârif-i Ledünniyye</span> isimli eserinin sonunda isim verilmeden eleştirilmiştir.</p>

      <p class="Metin">Hint Altkıtası’da etkin olan tasavvuf ekollerinden biri de <span class="bold-metin" style="font-size:0.95em;">Firdevsiyye</span>’dir. Bu tasavvuf ekolü, Necmeddin Kübrâ tarafından Orta Asya’da kurulan Kübreviyye’nin bir koludur. Necmeddin Kübrâ’nın halifelerinden Seyfeddin Bâharzî (ö. 658/1260) Buhara’da halkı irşad ile meşgul olmuş, Altın Orda hükümdarı Berke Han’ın Müslüman olmasını sağlamış, müridlerinden biri olan Hâce Bedreddin Semerkandî’yi daimî olarak ikamet etmek üzere Hindistan’a göndermiştir. Hâce Bedreddîn’in iki halifesi olan Hâce Rükneddin ve Hâce Necîbüddin Firdevsî ile bu yol devam etmiştir. Firdevsiyye koluna ismini veren, Necîbüddin Firdevsî’dir. Onun müridlerinden Mevlânâ Ferîdeddin <span class="italik-metin-" xml:lang="tr-TR">Fetâvâ-yı Tâtârhâniyye</span> isimli fıkıh kitabını kaleme almıştır. Önde gelen müridlerinden biri de Şerefüddin Ahmed b. Yahyâ Menîrî’dir. (ö. 782/1381) Menîrî’nin Farsça olan 100 adet mektubu <span class="italik-metin-" xml:lang="tr-TR">Mektûbât-ı Şeyh Şerefüddin</span> adıyla derlenmiş ve yayınlanmıştır. (Kanpur 1911) Firdevsiyye, Menîrî’nin müridleri vasıtasıyla Hindistan’da faaliyet sürdürmüştür.</p>

      <p class="arabaslik" id="toc_marker-4" xml:lang="en-US">II. İmâm-ı Rabbânî Döneminde Hindistan</p>

      <p class="Metin">İmâm-ı Rabbânî Ahmed Sirhindî’nin (ö. 1034/1624) yaşadığı dönem olan 16. yüzyılın sonu ile 17. yüzyılın başlarında Hindistan’da Bâbürlüler Devleti hüküm sürüyordu. Bu dönemde, Ekber Şah ve ardından Cihângîr padişahlık yapmıştı. Ülkede birçok imar ve kültür faaliyetleri sürüyordu. Ancak dinî ve içtimaî hayat çalkantı içindeydi. Müslümanlar ile Hindular arasındaki mücadeleler devam ederken, Ekber Şah -muhtemelen ülkedeki iktidarını güçlendirmek niyetiyle- Hindulara yakınlık göstermeye başladı. Bununla da kalmayıp “Dîn-i İlâhî” adıyla yeni bir din ortaya attı. Bu gelişmelerden kaygılanan İmâm-ı Rabbânî Ahmed Sirhindî sarsılmaya başlayan dinî esasları muhâfaza etmek ve İslâmiyet’i hurafelerden arındırmak için kültürel mücadeleye başladı. Yazdığı eserler ve mektuplarla Müslüman halkı ve idarecileri İslâmî kurallara bağlı olmaya çağırdı.</p>

      <p class="Metin">İmâm-ı Rabbânî Ahmed Sirhindî, o dönemde Hin-distan’daki bazı eğitimsiz Müslümanların Hindu dinî merasimlerine katıldıklarını, birçok Müslüman kadının, Hinduların su çiçeği hastalığını iyileştirdiğine inandığı tanrıçaya dua ettiğini (sîtala) kaygıyla anlatmaktadır.<span class="dip-basvuru" style="font-size:0.76em;"><a class="footnote-link" href="#footnote-234-3" id="footnote-234-3-backlink">3</a></span> Ayrıca Müslümanların ibadette ve kıyafette bazı bidatlar icat ettiklerini, sûfî görünen cahiller ile dünyaya düşkün âlimlerin topluma zarar verdiğini belirtmektedir.<span class="dip-basvuru" style="font-size:0.76em;"><a class="footnote-link" href="#footnote-234-4" id="footnote-234-4-backlink">4</a></span></p>

      <p class="Metin">Ahmed Sirhindî, o dönemde Hindistan’ın dinî ve sosyal hayatındaki çalkantıları <span class="italik-metin-" xml:lang="tr-TR">İsbâtü’n-nübüvve</span> adlı eserinde şöyle anlatır: “Zamanımızın önde gelenlerinden birisi (Ekber Şah ve onun önde gelen bürokratlarından Ebu’l-Fazl Allâmî kastediliyor) âlimlerden birçoğunu, dîne ve peygamberlere bağlılıklarından dolayı, anlatılması uygun olmayacak şekilde cezalandırdı. Hattâ iş oraya vardı ki, meclisinde son peygamberin (sallallahu aleyhi ve sellem) ismini anmaktan kaçınır oldu. Onun güzel ismini (Muhammed) taşıyan kişilerin ismini değiştirdi. Mescidleri ve Müslüman kabirlerini tahrip etti. Kâfirlerin mabedlerine, merasim günlerine ve ibadetlerine ise saygı gösterdi... Onların hükümlerini kendi dillerinden (Sanskritçe) Farsça’ya tercüme ederek İslâm’ın izlerini silmek istedi.”<span class="dip-basvuru" style="font-size:0.76em;"><a class="footnote-link" href="#footnote-234-5" id="footnote-234-5-backlink">5</a></span></p>

      <p class="Metin">Ahmed Sirhindî, bir mektubunda Hinduların Thânîser’de (Thanesar) bir mescidi ve türbeyi yıkıp yerine kendi mabedlerini inşa ettiklerini kaydetmektedir. Ayrıca onlar dinî merasimlerini rahatça icra ederken Müslümanların bundan mahrum olduğunu, meselâ Hindûların oruç gününde Müslümanların pazarda bir şey pişirip satmaması için gayret ettiklerini, ancak Müslümanların oruç zamanı olan Ramazan ayında Hinduların rahatça pazarda yiyecek pişirip sattıklarını anlattıktan sonra, bütün bunların Müslüman bir padişah (Cihângîr) döneminde yaşanmasının kendisini daha çok üzdüğünü de ifade etmektedir.<span class="dip-basvuru" style="font-size:0.76em;"><a class="footnote-link" href="#footnote-234-6" id="footnote-234-6-backlink">6</a></span></p>

      <p class="Metin">O dönemde Hindistan’da heterodoks mahiyette Zikrî Fırkası, Revşeniyye (Rûşenâiyye), Mehdevî Hereketi ve İran’daki Safevî hükümdârı Şah Abbâs Safevî’nin katliamından kaçarak Hindistan’a gelen birçok Noktaviyye mensubu bulunmakta idi.<span class="dip-basvuru" style="font-size:0.76em;"><a class="footnote-link" href="#footnote-234-7" id="footnote-234-7-backlink">7</a></span> 16. yüzyılın başlarında Sadhu Nanak tarafından Hind kast anlayışına bir tepki olarak doğan Sih dini de etkinliğini arttırmaya başlamıştı.</p>

      <p class="Metin">Dinî hayatta yaşanan bu kargaşa döneminde Ekber Şah’ın ortaya attığı Dîn-i İlâhî (Tevhîd-i İlâhî) fikri zihinleri daha da bulandırdı. Bu yeni din tabanda geniş kitlelere ulaşamamış (Mensuplarının 19’u geçmediği söylenir) ve Ekber Şah’ın ölümüyle tarihe karışmış ise de, Müslümanları endişe ve üzüntüye sevk etmişti. Dîn-i İlâhî’ye göre, İslâm peygamberinin gelişinin üzerinden 1000 yıl geçmiş ve İslâmiyet tabiî ömrünü tamamlamıştı. Bu dinde Güneş’e tapılır, reenkarnasyona inanılır, domuz eti helâl sayılırdı. Ekber Şah, kendisine saygı secdesi yaptırır, Yogilere de özel bir ilgi gösterirdi.</p>

      <p class="Metin">O dönemde Hindistan’daki dinî hayatın bu yapısı İmâm-ı Rabbânî Ahmed Sirhindî’yi İslâmiyet’i hem destekleyip güçlü bir hâle getirme hem de hurafelerden arındırarak tekrar saf hâline çevirme ve yenileme (tecdîd, ıslâh, ihyâ) düşüncesine güçlü bir şekilde sevk etmiştir. Bu gayeyle Ahmed Sirhindî, o dönemin önde gelen bürokratlarına birçok mektup yazıp onları teşvik etmiş, ayrıca dostlarına yazdığı mektuplarla ve diğer eserleriyle çevresindeki insanları yönlendirmeye çalışmıştır. Ekber Şah dönemi bürokratlarından dostu Şeyh Ferîd Buhârî’ye yazdığı şu cümleler, Sirhindî’nin duygularını özetlemektedir: “Hayırların en büyüğü, İslâm’ın güçlenip değer kazanmasına çalışmak, onun hükümlerinden her birini ihyâ etmeye gayret etmektir. Bilhassa İslâmî esasların yıkılmaya yüz tuttuğu böyle bir zamanda.”<span class="dip-basvuru" style="font-size:0.76em;"><a class="footnote-link" href="#footnote-234-8" id="footnote-234-8-backlink">8</a></span></p>

      <div class="footnotes">
        <div class="footnote">
          <p class="dipnot-cizgili"><a class="footnote-anchor" href="#footnote-234-1-backlink" id="footnote-234-1">1</a> Hâce Hasan Dihlevî, <span class="itaLik-DiPNOT" style="font-size:1em;">Fevâidü’l-fuâd: Melfûzât-ı Hâce Nizâmeddin Evliyâ</span> (nşr. M. Latîf Melik-Muhsin Kiyânî), Tahran 1377, s. 62-63.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-2-backlink" id="footnote-234-2">2</a> A. J. Arberry, <span class="itaLik-DiPNOT" style="font-size:1em;">An Introduction to the History of Sufism</span>, London 1950, s. VII.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-3-backlink" id="footnote-234-3">3</a> Ahmed Sirhindî, <span class="itaLik-DiPNOT" style="font-size:1em;">Mektûbât-ı İmâm-ı Rabbânî</span>, Karaçi 1392/1972, III, 363. (no. 41)</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-4-backlink" id="footnote-234-4">4</a> Ahmed Sirhindî, <span class="itaLik-DiPNOT" style="font-size:1em;">ae</span>, I, 124. (no. 47)</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-5-backlink" id="footnote-234-5">5</a> Ahmed Sirhindî, <span class="itaLik-DiPNOT" style="font-size:1em;">İsbâtü’n-nübüvve</span>, <span class="itaLik-DiPNOT" style="font-size:1em;">Resâil-i Müceddidiyye</span> (nşr. Mahbûb İlâhî), Lahor 1385/1965 içinde, s. 22.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-6-backlink" id="footnote-234-6">6</a> Ahmed Sirhindî, <span class="itaLik-DiPNOT" style="font-size:1em;">Mektûbât-ı İmâm-ı Rabbânî</span>, II, 233-234. (no. 92)</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-7-backlink" id="footnote-234-7">7</a> S. Abul Hasan Ali Nadwî, <span class="itaLik-DiPNOT" style="font-size:1em;">Saviours of Islamic Spirit</span>, Lucknow 1983, III, 32-42, 48-52.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-8-backlink" id="footnote-234-8">8</a> Ahmed Sirhindî, <span class="itaLik-DiPNOT" style="font-size:1em;">Mektûbât</span>, I, 126. (no. 48)</p>
        </div>
      </div>
    </div>
  </div>
</body>
</html>
