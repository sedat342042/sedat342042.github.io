<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>03-03.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-03.html" xml:lang="tr-TR">
    <div class="Basic-Text-Frame">
      <p class="bolumbasligi1" id="toc_marker-6">İKİNCİ BÖLÜM<br/>
      İMÂM-I RABBÂNÎ’DEN GERİYE KALANLAR</p>

      <p class="baslik1" id="toc_marker-6-1">1. ESERLERİ</p>

      <p class="Metin">İmâm-ı Rabbânî’nin mektuplarının ve diğer eserlerinin önemli bir özelliği, başka sûfîlerin sözlerinin muayyen bir sıra ile yazılmasından oluşan bir “derleme” olmayıp, müellifin çoğunlukla kendi tasavvufî tecrübeleri ve keşiflerini ihtiva eden orijinal eserler olmalarıdır.<span class="dip-basvuru" style="font-size:0.76em;"><a class="footnote-link" href="#footnote-234-1" id="footnote-234-1-backlink">1</a></span></p>

      <p class="arabaslik" id="toc_marker-7" xml:lang="en-US">A. Mektûbât</p>

      <p class="Metin">İmâm-ı Rabbânî Ahmed Sirhindî’nin mürîdlerine ve dostlarına yazdığı toplam 536 mektuptan oluşan üç ciltlik Farsça bir eserdir. Birinci cilt 313, ikinci cilt 99, üçüncü cilt 124 mektup ihtiva eder. Eserin Farsça aslı Leknev (Lucknow), Delhi, Amritsar, Lahor, Karaçi ve İstanbul’da yayınlanmıştır.</p>

      <p class="Metin">İmâm-ı Rabbânî mektuplarında İslâmî kâidelere ve Ehl-i Sünnet mezhebine bağlı kalmayı sıkça vurgulamış, yaşadığı tasavvufî hâlleri ve seyr u sülûk esnasındaki ruhî tecrübelerini aktarmış, ayrıca varlık konusunu derinlemesine tartışmıştır. İbnü’l-Arabî ve takipçilerine katıldığı ve katılmadığı hususları belirtirken konuyu ulemâ gibi zihnî (rasyonel) yaklaşımlarla değil, yaşadığı tasavvufî (ruhî, mistik) tecrübelerle temellendirmiştir. Mektuplarında zaman zaman Hindistan’ın dinî ve sosyal yapısındaki aksaklıklara da işaret eden İmâm-ı Rabbânî, yöneticileri bu konuda uyarmış ve teşvik etmiştir. Mürîdlerine yazdığı mektuplarda tasavvufî konulara ağırlık veren Ahmed Sirhindî’nin, devlet yöneticilerine yazdığı mektuplarda genelde dinî ve sosyal konularla iktifa ettiği görülür.</p>

      <p class="Metin">Ahmed Sirhindî’nin halifelerinden Muhammed Hâşim Kişmî, <span class="italik-metin-" xml:lang="tr-TR">Mektûbât</span>’ın birinci cildindeki keşfî bilgilerin, diğer iki cilde nisbetle Sirhindî’nin ilk hâllerine ait olduğunu ifade etmektedir.<span class="dip-basvuru" style="font-size:0.76em;"><a class="footnote-link" href="#footnote-234-2" id="footnote-234-2-backlink">2</a></span> Mektupların muhtevasında, yazarın içinde bulunduğu tasavvufî hâlin etkili olacağı muhakkaktır. Nitekim İmâm-ı Rabbânî’nin gençliğinde yazdığı mektuplar ile yaşlılık döneminde yazdığı mektuplar arasında aynı konuda farklı görüşleri bulunduğu bilinmektedir.<span class="dip-basvuru" style="font-size:0.76em;"><a class="footnote-link" href="#footnote-234-3" id="footnote-234-3-backlink">3</a></span> Mektupların muhtevasında yazarın hâli etkili olacağı gibi, mektubun yazıldığı muhatap kişinin tasavvufî ve zihnî seviyesi de etkili olabilir. Bununla birlikte, Serrâc Tûsî’nin (ö. 378/988) bir ilk dönem sûfîsinden naklettiği şu cümleler tasavvuf kültüründe mektupların önemini açık bir biçimde ortaya koymaktadır: “Kim, şeyhlerimizin remizlerine (yüksek mânâlı sembolik sözlerine) vâkıf olmak isterse, onların yazışmalarına ve mektuplarına baksın. Onların remizleri buralardadır. Yoksa yazdıkları eserlerde (kitaplarda) değil.”<span class="dip-basvuru" style="font-size:0.76em;"><a class="footnote-link" href="#footnote-234-4" id="footnote-234-4-backlink">4</a></span></p>

      <p class="baslik1" id="toc_marker-7-1">Mektûbât’ın Tercümeleri</p>

      <p class="Metin"><span class="italik-metin-" xml:lang="tr-TR">Mektûbât</span> Osmanlı döneminde Müstakîmzâde Süley-man Sa‘deddîn Efendi (ö. 1202/1787) tarafından h. 1162-1165 yılları arasında Farsçadan Türkçeye tercüme edilmiş ve daha sonra yayınlanmıştır. (İstanbul 1277/1860) Eser, Arapça tercümesi esas alınarak günümüz Türkçesine önce Abdülkâdir Akçiçek tarafından (İstanbul 1977), daha sonra üç kişilik bir heyet tarafından tam olarak çevrilip neşredilmiştir (İstanbul 2004).<span class="dip-basvuru" style="font-size:0.76em;"><a class="footnote-link" href="#footnote-234-5" id="footnote-234-5-backlink">5</a></span> Hüseyin Hilmi Işık (ö. 2001) tarafından <span class="italik-metin-" xml:lang="tr-TR">Mektûbât Tercemesi</span> (İstanbul 1968) adıyla yapılan çeviri ise birinci cilde aittir. <span class="italik-metin-" xml:lang="tr-TR">Mektûbât</span> 19. yüzyılda Seyyid Nefes b. Muhammed Ûrâz tarafından Çağatay Türkçesine çevrilmiş, ancak bu çeviri yayınlanmamıştır.<span class="dip-basvuru" style="font-size:0.76em;"><a class="footnote-link" href="#footnote-234-6" id="footnote-234-6-backlink">6</a></span></p>

      <p class="Metin"><span class="italik-metin-" xml:lang="tr-TR">Mektûbât</span>’ın Arapça tercümesi Muhammed Murâd Kazânî Minzelevî tarafından 1305 (1888) senesinde yapılmış ve bu tercüme Mekke’de 1317 (1899) senesinde yayınlanmıştır. Eserin Urduca tercümesi Zevvâr Hüseyn tarafından yapılıp Karaçi’de neşredilmiştir. <span class="italik-metin-" xml:lang="tr-TR">Mektûbât</span>’ın birinci cildi Sheykh Muhammad Wacihuddin tarafından İngilizceye çevrilmiş ve Lahor’da yayınlanmıştır.<span class="dip-basvuru" style="font-size:0.76em;"><a class="footnote-link" href="#footnote-234-7" id="footnote-234-7-backlink">7</a></span></p>

      <p class="Metin"><span class="italik-metin-" xml:lang="tr-TR">Mektûbât</span>’ı açıklayıcı mahiyette Farsça bazı şerhler yazılmış ise de bunların çoğu yayınlanmamış ve yazma hâlinde kalmıştır. Muhammed Said Ahmed Müceddidî’nin <span class="italik-metin-" xml:lang="tr-TR">el-Beyyinât Şerh-i Mektûbât</span> isimli Urduca şerhi ise yayınlanmıştır. (Gujranwala 2002) <span class="italik-metin-" xml:lang="tr-TR">Mektûbât</span> özetlenerek yeni versiyonları da hazırlanmıştır. <span class="italik-metin-" xml:lang="tr-TR">Mektûbât</span> içinde geçen âyet, hadis, sûfîlere ait özlü sözler, tasavvuf ıstılahları, şahıs, fırka, kitap ve yer isimleri indeksi Arthur F. Buehler tarafından hazırlanmış ve <span class="italik-metin-" xml:lang="tr-TR">Fehâris-i Tahlîlî-yi Heştgâne-i Mektûbât-ı Ahmed-i Sirhindî</span> adıyla yayınlanmıştır. (Lahor, İkbâl Akademi, 2001)</p>

      <p class="arabaslik" id="toc_marker-8" xml:lang="en-US">B. Mebde’ ve Me‘âd</p>

      <p class="Metin">Tasavvufî yolculuğun mertebelerini, bazı tasavvufî hâlleri ve keşfleri, Allah’ın zât ve sıfatları hakkında ince bilgileri ve bazı tasavvufî-kelâmî konuları ele alan Farsça bir eserdir. İmâm-ı Rabbânî Ahmed Sirhindî’nin farklı zamanlarda yazdığı 61 parça yazısının, mürîdlerinden Muhammed Sıddîk Bedahşî Kişmî (ö. 1050/1640) tarafından 1019 (1610) senesinde derlenmesiyle oluşmuştur. Farklı zamanlarda yazılan müsvedde notların toplanmasıyla oluştuğu için eserde konu bütünlüğü görülmemektedir. Bununla birlikte eser, İmâm-ı Rabbânî’nin tasavvufî görüşlerinin bir hulâsasını ihtivâ ettiği için oldukça önemlidir ve “<span class="italik-metin-" xml:lang="tr-TR">Mektûbât</span>’ın özeti” diye nitelenmesi mümkündür. Ayrıca, <span class="italik-metin-" xml:lang="tr-TR">Mektûbât</span>’ta bulunmayan birçok yeni bilgiyi de içermektedir. İmâm-ı Rabbânî bu eserde konuları ele alırken çoğunlukla tasavvuf yolunda nâil olduğu keşf ve ilhamlara, kendi ruhî tecrübelerine atıflar yapmıştır. Bu da eserin önemini arttırmaktadır.</p>

      <p class="Metin"><span class="italik-metin-" xml:lang="tr-TR">Mebde’ ve Me‘âd</span>’ın Farsça aslı Delhi, Lahor ve Ka-raçi’de neşredilmiş, İstanbul’da Karaçi neşrinin tıpkı basımı yapılmıştır. Ayrıca eser Gulâm Mustafa Hân tarafından Urducaya çevrilmiştir.</p>

      <p class="Metin"><span class="italik-metin-" xml:lang="tr-TR">Mebde’ ve Me‘âd,</span> Osmanlı döneminde Harputlu Beyzâde Ali Efendi (ö. 1322/1904) tarafından Türkçeye çevrilmiş ve neşredilmiştir (Kastamonu 1290/1873). Ağdalı bir dille yapılan bu tercüme, günümüz Türk okuyucusunun istifadesinden oldukça uzaktır. Bu tercümeden nakledilecek bir cümle, konunun anlaşılması için kâfîdir (ikinci bölümün ilk cümlesi): “Dahi câmi-i kemâlât-ı ferdiyyet olan kutb-i irşâd ziyâde azîzü’l-vücûddur. Çün kurûn-i ba‘îde ve ezmân-ı bî şumârdan sonra bu kısım gevher vücûda getürürler...” (s. 10-11) Eser, Farsça aslından günümüz Türkçesine tarafımızdan çevrilmiş ve <span class="BOLD-italik-metin" style="font-size:0.95em;">Rabbânî İlhamlar</span> adıyla yayınlanmıştır (İstanbul, Sufi Kitap, 2005). Eserin aslında bölüm başlıkları bulunmamakla birlikte, Lahor neşrini hazırlayan Muhbûb İlâhî konulara uygun başlıklar eklemiştir. Bu başlıklardan bazıları, okuyucular için faydalı olacağı düşüncesiyle tercümeye alınmıştır.</p>

      <p class="Metin"><span class="italik-metin-" xml:lang="tr-TR">Mebde’ ve Me‘âd</span> Arapçaya Muhammed Murâd Kazânî Minzelevî (ö.1352/1934) tarafından tercüme edilip yayınlanmıştır.<span class="dip-basvuru" style="font-size:0.76em;"><a class="footnote-link" href="#footnote-234-8" id="footnote-234-8-backlink">8</a></span> Ayrıca Muhammed Ma‘sûm Ömerî Dihlevî (ö.1341/1922) tarafından da Arapçaya çevrildiği bilinmektedir.<span class="dip-basvuru" style="font-size:0.76em;"><a class="footnote-link" href="#footnote-234-9" id="footnote-234-9-backlink">9</a></span></p>

      <p class="Metin"><span class="italik-metin-" xml:lang="tr-TR">Mebde’ ve Me‘âd</span> hakkında Demetrio Giordani tarafından Fransızca bir tez yazılmış,<span class="dip-basvuru" style="font-size:0.76em;"><a class="footnote-link" href="#footnote-234-10" id="footnote-234-10-backlink">10</a></span> ayrıca eser bu şahıstarafından İtalyancaya çevrilip yayınlanmıştır.<span class="dip-basvuru" style="font-size:0.76em;"><a class="footnote-link" href="#footnote-234-11" id="footnote-234-11-backlink">11</a></span> <span class="italik-metin-" xml:lang="tr-TR">Mebde’ ve Me‘âd</span> İngilizceye henüz çevrilmemiş ise de Dr. Arthur Buehler tarafından İngilizce bir makale ile tanıtılmış ve eserden bazı nakiller yapılmıştır.<span class="dip-basvuru" style="font-size:0.76em;"><a class="footnote-link" href="#footnote-234-12" id="footnote-234-12-backlink">12</a></span></p>

      <p class="arabaslik" id="toc_marker-9" xml:lang="en-US">C. Ma‘ârif-i Ledünniyye</p>

      <p class="Metin">İmâm-ı Rabbânî Ahmed Sirhindî’nin (ö. 1034/1624) <span class="italik-metin-" xml:lang="tr-TR">Ma‘ârif-i Ledünniyye</span> isimli eseri, seyr u sülûk, tasavvufta manevî mertebeler, varlık (vücûd), Allah’ın zâtı ve sıfatları gibi konuları ele alan Farsça bir eserdir. “Ma‘rife” başlığını taşıyan 41 parça yazıdan oluşur. Bu eserin hicrî 1015-1016 (1606-1607) yılları arasında yazıldığı söylenir. İmâm-ı Rabbânî farklı zamanlarda yazdığı notlarını bir araya getirmek suretiyle bu eseri oluşturmuş olmalıdır. Eserin ilk kısımları Allah’ın zâtı, sıfatları ve bunların dünya ile ilişkisi gibi hem kelâmın hem de felsefenin temel konuları hakkında yazarın tasavvufî yorumlarını ihtiva eder. İmâm-ı Rabbânî bu eseri yazarken çoğunlukla kendisine gelen ilhamları esas aldığı için esere <span class="italik-metin-" xml:lang="tr-TR">Ma‘ârif-i Ledünniyye</span> (Allah katından gelen bilgiler, ilhamlar) adını vermiş olmalıdır.</p>

      <p class="Metin">Eserin Farsça metni Râmpûr (1898) ve Lahor’da (1965) yayınlanmış, 1968’de Karaçi’de Farsça metni ve Zevvâr Hüseyin Şâh’ın Urduca tercümesi ile birlikte neşredilmiştir. Eser tarafımızdan <span class="BOLD-italik-metin" style="font-size:0.95em;">Âriflerin Hâlleri</span> adıyla Türkçeye çevrilmiştir (İstanbul, Sufi Kitap, 2006).</p>

      <p class="arabaslik" id="toc_marker-10" xml:lang="en-US">D. Mükâşefât-ı Gaybiyye</p>

      <p class="Metin">Tasavvufta manevî yolculuk (seyr u sülûk) ve varlık (vücûd) konularıyla ilgili Farsça bir eserdir. İmâm-ı Rabbânî Ahmed Sirhindî’nin (ö. 1034/1624) muhtelif zamanlarda kaleme aldığı 30 parça yazısı, onun vefatından sonra hicrî 1051 (1641) senesinde derlenerek bu eser meydana getirilmiştir. Eseri derleyen kişi İmâm-ı Rabbânî’nin oğlu Muhammed Ma‘sûm’dur.</p>

      <p class="Metin">Eserin Farsça metni, Ebu’l-Feth Sagîruddîn’in Urduca tercümesi ile birlikte Gulâm Mustafa Hân tarafından <span class="italik-metin-" xml:lang="tr-TR">Mükâşefât-ı Ayniyye</span> adıyla Pakistan’da yayınlanmıştır. (Karaçi, İdâre-i Müceddidiyye, 1965) Ancak eski kaynaklarda eserin ismi <span class="italik-metin-" xml:lang="tr-TR">Mükâşefât-ı Gaybiyye</span> şeklinde kayıtlıdır ve doğrusu da budur.</p>

      <p class="Metin">Eser, Türkçeye tarafımızdan <span class="BOLD-italik-metin" style="font-size:0.95em;">Manevî Yolculuk</span> adıyla tercüme edilmiştir (İstanbul, Sufi Kitap, 2006). Metnin aslında olmamakla birlikte, okuyuculara kolaylık sağlayacağı düşünülerek bölümlere uygun başlıklar konmuştur. Eser, farklı zamanlarda yazılmış müsvedde yazıların ve <span class="italik-metin-" xml:lang="tr-TR">Mektûbât</span>’a girmeyen bazı mektup parçalarının toplanmasıyla oluşmuş ise de, derleyici, ilgili konulardaki parçaları arka arkaya dizmek sûretiyle içinde bir konu bütünlüğü ve insicâmı kurmuştur.</p>

      <p class="Metin">Hâcegân ve Nakşbendî büyüklerinin seyr u sülûk usulleri, Allah’ın zâtı ve sıfatları, Kur’ân-ı Kerîm, ruhlar âlemi, tecelliler, manevî yolculuk esnâsında karşılaşılan yüksek hâller, vahdet-i vücûd, vahdet-i şuhûd vb. konuları ele alan eser, ihtiva ettiği mühim bilgiler ile İmâm-ı Rabbânî’nin daha iyi anlaşılmasına katkı sağlayacak niteliktedir.</p>

      <p class="arabaslik" id="toc_marker-11" xml:lang="en-US">E. İsbâtü’n-nübüvve</p>

      <p class="Metin">İmâm-ı Rabbânî Ahmed Sirhindî genç yaşlarında iken gittiği Agra’da Ekber Şâh’ın önde gelen bürokratlarından Ebu’l-Fazl Allâmî ile felsefe ve peygamberliğin önemi konusunda tartışmış, bunun üzerine <span class="italik-metin-" xml:lang="tr-TR">İsbâtü’n-nübüvve</span> adlı eserini kaleme almıştır. Eserin konu başlıkları şunlardır: Nübüvvetin mânâsı, mûcize, peygamber gönderilişi ve bütün insanların ona muhtaç oluşu, son peygamberin peygamberliğinin ispatı. Arapça olan eser, Karaçi ve Lahor’da yayınlanmıştır. İstanbul’da Karaçi baskısı ofset yoluyla tekrar basılmış, ayrıca Türkçe,<span class="dip-basvuru" style="font-size:0.76em;"><a class="footnote-link" href="#footnote-234-13" id="footnote-234-13-backlink">13</a></span> İngilizce,<span class="dip-basvuru" style="font-size:0.76em;"><a class="footnote-link" href="#footnote-234-14" id="footnote-234-14-backlink">14</a></span> Fransızca<span class="dip-basvuru" style="font-size:0.76em;"><a class="footnote-link" href="#footnote-234-15" id="footnote-234-15-backlink">15</a></span> ve Almanca<span class="dip-basvuru" style="font-size:0.76em;"><a class="footnote-link" href="#footnote-234-16" id="footnote-234-16-backlink">16</a></span> tercümeleri ayrı ayrı neşredilmiştir.</p>

      <p class="arabaslik" id="toc_marker-12" xml:lang="en-US">F. Redd-i Şî‘a (veya Redd-i Revâfız)</p>

      <p class="Metin">997’de (1588-89) Meşhed’in kuşatıldığı dönemde Meş-hed âlimlerinden Muhammed b. Fahreddîn Rüstemdârî’nin yazdığı ve sahabeyi eleştiren risaleye reddiye olarak kaleme alınmıştır. Farsça olan eser, <span class="italik-metin-" xml:lang="tr-TR">Mektûbât-ı İmâm-ı Rabbânî</span>’nin Leknev 1889 baskısının sonunda ek olarak basılmış, daha sonra Gulâm Mustafa Han tarafından <span class="italik-metin-" xml:lang="tr-TR">Te’yîd-i Ehl-i Sünnet</span> adıyla müstakil olarak neşredilmiştir (Râmpûr 1384/1964). Bu son baskı İstanbul’da Hakikat Kitabevi tarafından tekrar basılmış (İstanbul 1994), ayrıca Türkçe tercümesi yayınlanmıştır.<span class="dip-basvuru" style="font-size:0.76em;"><a class="footnote-link" href="#footnote-234-17" id="footnote-234-17-backlink">17</a></span></p>

      <p class="arabaslik" id="toc_marker-13" xml:lang="en-US">G. Risâle-i Tehlîliyye</p>

      <p class="Metin">“Lâ ilâhe illallâh” kelime-i tevhîdinin (tehlîl) anlamını açıklayan bir eserdir. Eserin Arapça metni, Reşîd Ahmed tarafından yapılan Urduca tercümesi ile birlikte Gulâm Mustafa Hân tarafından yayınlanmıştır (Karaçi, İdâre-i Müceddidiyye, 1384/1965). Arapça metin ayrıca Lahor’da da neşredilmiştir.<span class="dip-basvuru" style="font-size:0.76em;"><a class="footnote-link" href="#footnote-234-18" id="footnote-234-18-backlink">18</a></span></p>

      <p class="arabaslik" id="toc_marker-14" xml:lang="en-US">H. Ta‘lîkât ber Şerh-i Rubâ‘iyyât-ı Hâce Bâkî Billâh</p>

      <p class="Metin">Şeyhi Bâkî Billah’ın kendi rubâîleri üzerine yaptığı şerhe İmâm-ı Rabbânî tarafından yazılmış olan bir ta‘lîkâttır. Eserde vahdet-i vücûd konusunda âlimler ile sûfîlerin birbirine aykırı olan görüşleri uzlaştırılmaya çalışılmıştır. Farsça olan eser 1965’te Lahor’da <span class="italik-metin-" xml:lang="tr-TR">Resâil-i Müceddidiyye</span> içinde yayınlanmış,<span class="dip-basvuru" style="font-size:0.76em;"><a class="footnote-link" href="#footnote-234-19" id="footnote-234-19-backlink">19</a></span> bir sene sonra Karaçi’de İdâre-i Müceddidiyye tarafından ayrıca neşredilmiştir.</p>

      <p class="Metin">Ahmed Sirhindî’nin yukarıda zikredilenler dışında <span class="italik-metin-" xml:lang="tr-TR">Risâle-i Cezbe ve Sülûk,</span><span class="dip-basvuru" style="font-size:0.76em;"><a class="footnote-link" href="#footnote-234-20" id="footnote-234-20-backlink">20</a></span> <span class="italik-metin-" xml:lang="tr-TR">Risâle-i âdâbü’l-mürîdîn,</span> Sühreverdî’nin <span class="italik-metin-" xml:lang="tr-TR">Avârifü’l-ma‘ârif</span> adlı eserine yarım kalmış Arapça bir ta‘lîkat ve Hâcegân tarikatı hakkında bir risale (<span class="italik-metin-" xml:lang="tr-TR">Risâler der Beyân-ı Tarîkat-ı Hazarât-ı Hâcegân</span>) gibi eserler yazdığı bilinmektedir. Bu son risale, <span class="italik-metin-" xml:lang="tr-TR">Mektûbât</span>’ın birinci cildinin 290. mektubu içinde aynen aktarılmıştır.<span class="dip-basvuru" style="font-size:0.76em;"><a class="footnote-link" href="#footnote-234-21" id="footnote-234-21-backlink">21</a></span> Sirhindî’ye izafe edilen diğer bazı küçük risaleler, onun mektuplarından veya diğer eserlerinden alınmış parçalar olabileceği gibi, yanlış isnâdlar da olabilir. Sirhindî’nin günlük dua, evrad ve nafile namazlar hakkındaki müsveddeleri ile bu konuda kendisinden nakledilen şifâhî bilgiler, mürîdi Muhammed Sâlih Kûlâbî (ö. 1038/1629) tarafından <span class="italik-metin-" xml:lang="tr-TR">Hidâyetü’t-tâlibîn</span> (bazı yazmalarda <span class="italik-metin-" xml:lang="tr-TR">Hediyyetü’t-tâlibîn</span>) ismiyle derlenmiştir.<span class="dip-basvuru" style="font-size:0.76em;"><a class="footnote-link" href="#footnote-234-22" id="footnote-234-22-backlink">22</a></span></p>

      <p class="baslik1" id="toc_marker-14-1">2. ÇOCUKLARI VE NESLİ</p>

      <p class="Metin">İmâm-ı Rabbânî Ahmed Sirhindî’nin nesli, çocukları vasıtasıyla devam etmiş ve günümüze kadar gelmiştir. Onun vefatından sonra hanımının on altı sene daha yaşadığı ve h. 1050 (1641) senesinde vefat ettiği nakledilir. Ahmed Sirhindî’nin yedi oğlu ve iki kızı dünyaya gelmiştir.<span class="dip-basvuru" style="font-size:0.76em;"><a class="footnote-link" href="#footnote-234-23" id="footnote-234-23-backlink">23</a></span> Bunlardan dört oğlu ve bir kızı, o hayatta iken vefat etmiştir. Kendisi hayatta iken vefat edenlerin isimleri şunlardır: Muhammed Sâdık, Muhammed Ferruh, Muhammed Îsâ, Ümmü Külsûm ve Muhammed Eşref. Bunlardan ilk üçü h. 1024 (1615) veya 1025 (1616) senesindeki tâûn salgını esnasında vefat etmişlerdir. Sonuncusu olan Muhammed Eşref’in henüz süt çağında vefat ettiği bilinmekteyse de tarihi kaydedilmemiştir. Vefat eden bu çocuklar genelde küçük yaşta oldukları için onlardan sadece Muhammed Sâdık’ın nesli devam etmiştir. İmâm-ı Rabbânî’nin vefatından sonra hayatta kalan ve nesilleri devam eden çocukları ise şunlardır: Muhammed Said, Muhammed Ma‘sûm, Muhammed Yahyâ ve Hadîce.</p>

      <p class="Metin">Muhammed Said ve Muhammed Ma‘sûm İmâm-ı Rabbânî’nin hem oğulları hem de tasavvuf yolunda halifeleridir. Bu ikisi hakkında bir sonraki bölüm olan İmâm-ı Rabbânî’nin halifeleri kısmında bilgi verilecektir.</p>

      <p class="Metin">Muhammed Yahyâ, İmâm-ı Rabbânî’nin yedinci ve en küçük oğludur. Babasının vefatında yedi yaşlarında olduğu için eğitimini ağabeylerinin yanında tamamlamıştır. Bâkî Billâh’ın oğlu Hâce Kelân’ın (Ubeydullah) kızı ile evlenen Muhammed Yahyâ, 1095 (1684) veya 1098 (1687) senesinde vefat etmiştir. Ahmed Sirhindî’yi müdafaa için bir eser kaleme aldığı söylenir. Ahmed Sirhindî’nin kızı Hadîce Hanım, Abdülkâdir Mahdûmî ile evlenmiş ve nesli devam etmiştir.</p>

      <p class="Metin">Ahmed Sirhindî’nin neslinden gelen kişiler önceleri genellikle Sirhind’de ikamet etmişler, ancak 18. yüzyılda Sirhind Sihler tarafından birçok defa saldırıya uğrayınca bazıları orada kalmış, bazıları ise Afganistan’a ve Peşâver’e göç etmişlerdir. Afganistan’a gidenler genellikle Kâbil’de (Kâbul) yerleşmişlerdir. Bunların neslinden gelen ve Şîr Âgâ diye bilinen Nûru’l-meşâyıh Fazl Ömer Müceddidî’nin (ö. 1376/1956) Afganistan’ın yanı sıra Hint Altkıtası’nda da binlerce mürîdi vardı. O, bir dönem Afganistan’da adalet bakanı olarak görev yapmıştır. Onun kardeşi Şeyh Muhammed Sâdık, Mısır dâhil birçok Arap ülkesinde Afganistan büyük elçiliği yapmıştır. 1979’da Afganistan’ın komünist rejimi, Müceddidî ailesine mensup birçok kişiyi idam etmiştir.<span class="dip-basvuru" style="font-size:0.76em;"><a class="footnote-link" href="#footnote-234-24" id="footnote-234-24-backlink">24</a></span> Öte yandan Afganistan’ın Rus işgali döneminde kurulan millî mücadele kurumlarından Cebhe-yi Necât-ı Millî’nin başında Ahmed Sirhindî’nin neslinden Sıbgatullah Müceddidî bulunmuştur.</p>

      <p class="Metin">Ahmed Sirhindî’nin neslinden olup Kandehâr’da yaşamış olan Muhammed Fazlullah (ö. 1238/1823) <span class="italik-metin-" xml:lang="tr-TR">Umdetü’l-makâmât</span> isimli eserinde kendisinden önceki Müceddidî şeyhleri ve âilesi hakkında bilgi vermiştir.</p>

      <p class="Metin">Sirhindî’nin neslinden Peşâver ve Kandehâr’a göç edenlerin bir kısmı daha sonra, bugün Pakistan’da bulunan Sind bölgesine (Tando Sain Dad) yerleşmişlerdir. Bu kola mensup olan Muhammed Hasan Cân Müceddidî (ö. 1367/1948) birçok eser kaleme almış, bunlardan <span class="italik-metin-" xml:lang="tr-TR">Tarîku’n-necât</span> Türkçeye de çevrilmiştir. <span class="italik-metin-" xml:lang="tr-TR">Ensâbu’l-encâb</span> (Lahor 1340/1921) isimli eseri ise Sirhindî’nin nesli hakkında bilgi vermektedir.<span class="dip-basvuru" style="font-size:0.76em;"><a class="footnote-link" href="#footnote-234-25" id="footnote-234-25-backlink">25</a></span></p>

      <p class="Metin">İmâm-ı Rabbânî Ahmed Sirhindî’nin neslini anlatan başka eserler de bulunmaktadır. Muhammed Murâd b. Tâhir Keşmîrî’nin (ö. 1134/1762) <span class="italik-metin-" xml:lang="tr-TR">Hasenâtü’l-ebrâr min nesemâti’l-mukarrabîn</span> (ya da <span class="italik-metin-" xml:lang="tr-TR">Hasenâtü’l-mukarrabîn</span>) isimli Farsça eserinin son bölümlerinde Sirhindî’nin oğulları ve torunları anlatılmaktadır. Ahmed Ebu’l-Hayr Mekkî’nin <span class="italik-metin-" xml:lang="tr-TR">Hediyye-i Ahmediyye</span> (Kânpûr 1313/1895) isimli Farsça eserinde de Sirhindî’nin nesli genişçe ele alınmıştır.</p>

      <p class="Metin">Ahmed Sirhindî ailesine mensup bir başka kol, Delhi’de irşâd faaliyetine devam etmektedir. Bu kolun son şeyhi olan Ebu’l-Hasan Zeyd Fârûkî, Ahmed Sirhindî ile kendi babası Ebu’l-Hayr Fârûkî arasındaki ecdadını <span class="italik-metin-" xml:lang="tr-TR">Makâmât-ı Ahyâr</span> isimli Farsça eserinde ele alıp anlatmış, 1993’te vefat edince yerine yeğeni Enes Ebu’n-Nasr Fârûkî postnişîn olmuştur.</p>

      <p class="baslik1" id="toc_marker-14-2">3. HALİFELERİ</p>

      <p class="Metin">İmâm-ı Rabbânî Ahmed Sirhindî halkı irşad için farklı ülkelere ve şehirlere birçok halife göndermişti. Bunların bir kısmı mutlak icâzet sahibi olup İmâm-ı Rabbânî’nin vefatından sonra müstakil olarak irşâd hizmetlerine devam etmiştir. Bazıları ise mukayyed icazet sahibi idi ve Sirhindî tarafından bir şehre ümmetin maslahatı (yararı) gereği tayin edilmişti. İmâm-ı Rabbânî bu ikinci grupta yer alan halifelerini kemâle erdiklerini zannetmemeleri konusunda uyarmıştır.<span class="dip-basvuru" style="font-size:0.76em;"><a class="footnote-link" href="#footnote-234-26" id="footnote-234-26-backlink">26</a></span></p>

      <p class="Metin">Ahmed Sirhindî’nin önde gelen halifelerinin uzunca bir listesi <span class="italik-metin-" xml:lang="tr-TR">Umdetü’l-makâmât</span>’ta kaydedilmiştir.<span class="dip-basvuru" style="font-size:0.76em;"><a class="footnote-link" href="#footnote-234-27" id="footnote-234-27-backlink">27</a></span> Müceddidîliğin yayılmasındaki tesiri sebebiyle bu halifelerden en önemlisi, Sirhindî’nin oğlu Muhammed Ma‘sûm’dur. Diğer oğlu Muhammed Said de halifelerdendir.</p>

      <p class="Metin"><span class="BOLD-italik-metin" style="font-size:0.95em;">Muhammed Said</span>: İmâm-ı Rabbânî Ahmed Sirhin-dî’nin ikinci oğlu olarak h. 1005 (1597) senesinde doğmuş, 1071 (1661)’de vefat etmiştir. Hâzinü’r-rahme lakabıyla anılan Muhammed Said <span class="italik-metin-" xml:lang="tr-TR">Mişkâtü’l-mesâbîh</span> isimli hadis kitabına hâşiye (açıklayıcı notlar) yazmıştır. İmâm-ı Rabbânî’nin <span class="italik-metin-" xml:lang="tr-TR">Mektûbât</span>’ında Muhammed Said’e hitaben yazılmış on dokuz adet mektup vardır. Bir ara hacca gitmiş ve 1069’da (1658) tekrar Hindistan’a dönmüştür.</p>

      <p class="Metin">Rivayete göre, Muhammed Said gençliğinde hastalanmıştı. Hastalığı uzayınca zayıfladı, bitkin düştü. Doktorlar çare bulamadılar. Bu dönemde İmâm-ı Rabbânî yolda bir kâğıt gördü, eğilip aldı. Kâğıdın üzerinde “Allah” ism-i şerîfi yazılıydı. O kâğıdı öpüp temiz bir yere koydu. Bunun üzerine Allah Teâlâ tarafından kendisine: “Bizim ismimizi yücelttiğin için oğlunu sana bağışladık ve hastalığını sıhhate çevirdik.” diye ilham edildi. Bunun ardından Muhammed Said hızla iyileşti.</p>

      <p class="Metin">Muhammed Said’in mektupları bir cilt hâlinde derlenerek <span class="italik-metin-" xml:lang="tr-TR">Mektûbât-ı Saidiyye</span> adıyla yayınlanmıştır. (Lahor 1385/1965) Oğlu Abdülehad Vahdet Sirhindî, Muhammed Said’in tasavvufî görüşleri, kerametleri ve Hicâz’da nail olduğu keşifleri <span class="italik-metin-" xml:lang="tr-TR">Letâifü’l-Medîne</span> ismiyle Arapça olarak kaleme almıştır. Bu eser, Muhammed İkbâl Müceddidî tarafından yayınlanmıştır (Lahor 2004).</p>

      <p class="Metin">İmâm-ı Rabbânî’nin hem oğlu hem de halifelerinden olan Muhammed Said, oğlu Abdülehad Vahdet Sirhindî de dahil bazı kişilere icâzet vermiştir. Muhammed Said vefat edince Sirhind’de, babasının kabrinin yanına defnedilmiştir.</p>

      <p class="Metin"><span class="BOLD-italik-metin" style="font-size:0.95em;">Muhammed Ma‘sûm</span>: İmâm-ı Rabbânî’nin üçüncü oğlu olarak h. 1007 (1599) ya da 1009 (1601) senesinde doğmuş, 9 Rabîu’l-evvel 1079 (1668) tarihinde vefat etmiştir. Kabri Sirhind’de, babasının mezarının birkaç yüz metre kuzeyindedir. Urvetü’l-vüskâ lâkabıyla anılan Muhammed Ma‘sûm’un mektupları üç cilt hâlinde derlenerek yayınlanmıştır (Karaçi 1396/1976). Farsça olan bu mektuplar, Osmanlı döneminde Müstakîmzâde Süleymân Sa‘deddîn (ö. 1202/1787) tarafından Türkçeye çevrilmiş ve neşredilmiştir (İstanbul 1277/1860). Eser, Zevvâr Hüseyn Şâh tarafından da Urducaya çevrilmiştir (Karaçi 1406/1986).</p>

      <p class="Metin">Muhammed Ma‘sûm, mektuplarından birinde (1. cilt, 14. mektup) şöyle buyurmaktadır: “Bu bir köşede unutulmuşu hatırlayarak, (din) kardeşim Muhammed Hanîf ile gönderdiğiniz mektup geldi. Okuyunca çok sevindirdi. Ortağı, benzeri olmayan Cenâb-ı Hakk’a bağlılığınızı ve O’nun muhabbetinin ateşi ile yandığınızı okuyunca, sevincimiz kat kat arttı. Bu âhir zaman fitne ve zulmeti içinde, Allah Teâlâ bir kulunun kalbine kendi sevgisini yerleştirir ve kendi hicrânı, ayrılığı ile onu yakarsa ne büyük nimettir! Bu nimetin kıymetini bilip, şükrünü edâ etmek lâzımdır. Durmayıp bunun artmasına çalışarak aşk-ı ilâhînin en son derecesine yükselmesi ve mâsivâdan geçmek beklenmelidir. Hakîkî sevgiliden (Allah Teâlâ’dan) başka hiçbir şeye gönül bağlamamalı, faydası olmayan şeylerle uğraşmamalıdır... Ey mes‘ûd ve bahtiyar kardeşim! Allah Teâlâ’nın sevdiği kullarının yolunda yürümek arzusunda isen, bu yolun şartlarını ve edeblerini gözetmelisin. En önce sünnet-i seniyyeye yapışmak ve bid‘atlerden sakınmak lâzımdır. Çünkü Allah Teâlâ’nın sevgisine ulaştıran yolun esâsı bu ikisidir. İşlerinizi, sözlerinizi ve ahlâkınızı, dindâr âlimlerin sözlerine ve kitaplarına uydurmalısınız... Sâlihlerle berâber olmayı aramalısınız. ‘İnsanın dîni, arkadaşının dîni gibidir.’ sözünü unutmayınız. Şunu iyi biliniz ki, âhireti ve ebedî saâdeti isteyenlerin, dünyâ lezzetlerine düşkün olmaması lâzımdır.”</p>

      <p class="Metin">Muhammed Ma‘sûm 1068 (1658) senesinde Hicâz’a gitmiş, orada nâil olduğu ilham ve keşifler oğlu Muhammed Ubeydullah tarafından <span class="italik-metin-" xml:lang="tr-TR">Risâle-i Yâkûtiyye</span> adıyla Arapça olarak derlenmiş, bu eser 1071’de (1661) Muhammed Şâkir b. Bedreddîn Sirhindî tarafından <span class="italik-metin-" xml:lang="tr-TR">Hasenâtü’l-Haremeyn</span> adıyla Farsçaya çevrilmiştir. Bu Farsça nüsha Muhammed İkbâl Müceddidî’nin tahkîkiyle neşredilmiştir (Lahor 1981). Eser Osmanlı döneminde Müstakîmzâde Süleymân Sa‘deddîn Efendi tarafından Türkçeye çevrilmiş ise de bu tercüme henüz yayınlanmamıştır.</p>

      <p class="Metin">Muhammed Ma‘sûm’un hayatı, görüşleri ve önde gelen halifeleri hakkındaki en önemli eserlerden biri, torunu Mîr Safer Ahmed Ma‘sûmî tarafından yazılan <span class="italik-metin-" xml:lang="tr-TR">Makâmât-ı Ma‘sûmî</span> isimli Farsça eserdir. Bu eserin Farsça nüshası ve Urduca tercümesi geniş bir mukaddime ve ta‘lîkât ile Muhammed İkbâl Müceddidî tarafından dört cilt hâlinde yayınlanmıştır (Lahor 2004). Muhammed Ma‘sûm hakkındaki bir diğer önemli eser, Muhammed İhsân Müceddidî’nin <span class="italik-metin-" xml:lang="tr-TR">Ravzatü’l-kayyûmiyye</span> isimli eserinin ikinci cildidir.</p>

      <p class="Metin">Ahmed Sirhindî’nin hem oğlu hem de halifesi olan Muhammed Ma‘sûm, birçok mürîdine hilâfet (icâzet) vermiş ve Müceddidîliğin geniş bir coğrafyaya yayılmasında birinci derecede etkili olmuştur. Muhammed Ma‘sûm’un oğlu ve halifesi olan Seyfeddin Sirhindî’ye (ö. 1096/1685) Hindistan’daki Bâbürlü Devleti’nin padişahı Evrengzîb Âlemgîr de mürîd olmuştur.<span class="dip-basvuru" style="font-size:0.76em;"><a class="footnote-link" href="#footnote-234-28" id="footnote-234-28-backlink">28</a></span></p>

      <p class="Metin"><span class="BOLD-italik-metin" style="font-size:0.95em;">Mîr Muhammed Nu‘mân Bedahşî</span>: 977 (1569) senesinde Semerkand’da doğdu. Önce Bâkî Billah’a, sonra İmâm-ı Rabbânî’ye mürîd oldu. İmâm-ı Rabbânî, onu 1018 (1609) senesinde Hindistan’ın Burhânpûr şehrine halife olarak gönderdi. Etrafındaki mürîdlerin, özellikle Özbek kökenli insanların çoğalmasını devlet için tehlike olarak gören padişah onu önce sorguladı, sonra başkent Ekberâbâd’da (Agra) irşâda devam etmesine izin verdi. 19 Safer 1059 (4 Mart 1649) senesinde vefat eden Muhammed Nu‘mân’ın kabri Agra’dadır. <span class="italik-metin-" xml:lang="tr-TR">Risâle-i Sülûk</span> isimli eseri Gulâm Mustafa Han tarafından neşredilmiştir (Karaçi 1969).</p>

      <p class="Metin"><span class="BOLD-italik-metin" style="font-size:0.95em;">Âdem Benûrî</span>: Hindistan’ın Benûr kasabasında İmâm-ı Rabbânî’nin halifesi sıfatıyla halkı irşâda başlayan Âdem Benûrî’nin etrafında çok sayıda Afgân mürîdi oluşmuştur. 1052 (1642) senesinde büyük bir mürîd topluluğu ile Padişah Şâh Cihân’ın bulunduğu Lahor’a gitmiş, bir isyan çıkmasından endişe eden padişah onun şehirden ayrılmasını isteyince Hicâz’a gidip Medîne’ye yerleşmiştir. Medîne’de Ahmed Kuşâşî ile Hakikat-ı Ka‘be’nin üstünlüğü konusunda tartışmalar yapan Benûrî 13 Şevvâl 1053 (25 Aralık 1643) tarihinde Medîne’de vefat etmiştir. Kendisinden sonra mürîdleriyle devam eden kola, Nakşbendiyye’nin Müceddidiyye kolunun “Âdemiyye” veya “Ahseniyye” şubesi adı verilmiştir.</p>

      <p class="Metin">Âdem Benûrî’nin kendisine mahsus tasavvufî eğitim usûlleri bulunduğu bilinmektedir. O, mürîdlerine kalp zikrinden sonra nefy u isbât (Lâ ilâhe illallâh) zikrini tâlim eder, sonra zikri ruha ve diğer latîfelere yönlendirirdi. Onun sisteminde letâifin yerleri de biraz farklı idi. Sır, göğsün ortasında, hafî alında, ahfâ başın üst kısmında bulunuyordu. <span class="italik-metin-" xml:lang="tr-TR">Hulâsatü’l-ma‘ârif</span>, <span class="italik-metin-" xml:lang="tr-TR">Nikâtü’l-esrâr</span>, <span class="italik-metin-" xml:lang="tr-TR">Mektûbât-ı Seyyid Âdem</span> gibi Farsça eserleri günümüze ulaşmış olup henüz yazma hâlindedirler. Mürîdlerinden Muhammed Emîn Bedahşî <span class="italik-metin-" xml:lang="tr-TR">Menâkıbu’l-hazarât</span> isimli eserinde Âdem Benûrî’nin hayatı ve görüşlerini tafsilâtıyla ele almıştır.</p>

      <p class="Metin"><span class="BOLD-italik-metin" style="font-size:0.95em;">İmâm-ı Rabbânî Ahmed Sirhindî’nin diğer bazı halifeleri</span>: Tâhir Lâhûrî, Bedî‘uddîn Sehârenpûrî, Nûr Muhammed Patnî, Hamîd Bengâlî, Şeyh Müzzemmil, Muhammed Tâhir Bedahşî, Yûsuf Semerkandî, Ahmed Berkî, Muhammed Sâlih Kûlâbî, Muhammed Sıddîk Bedahşânî Kişmî, Muhammed Sâdık Kâbilî, Şeyh Abdülhay, Yâr Muhammed Kadîm Tâlekânî, Kâsım Ali, Hasan Berkî, Abdülhâdî, Ahmed Deybenî (Diyûbendî), Yûsuf Berkî, Muhibbullah Mânkpûrî, Hâcî Hızır-ı Afgân, Kerîmüddîn Baba Hasan Abdâlî, Abdülvâhid Lâhûrî, Emânullah Lâhûrî, Muhammed Hâşim Kişmî, Bedreddîn Sirhindî.</p>

      <p class="Metin">Bunlardan son ikisi, Muhammed Hâşim Kişmî (ö. 1041/1631) ile Bedreddîn Sirhindî (ö. 1054/1644’ten sonra) yazdıkları eserlerle hem tasavvuf kültürünü hem de İmâm-ı Rabbânî’nin hayatı ve düşüncelerini sonraki nesillere aktaran en eski ve güvenilir kaynakları kaleme alarak Nakşbendiyye-Müceddidiyye literatürüne önemli katkılar sağlamışlardır.</p>

      <p class="Metin">İmâm-ı Rabbânî’nin yukarıda adı zikredilen halifeleri dışında, Şâh Kelimetullah Multânî isminde bir halifesi ile de Müceddidîliğin devam ettiği nakledilmiştir. Ancak bu kol fazla bilinmemektedir.<span class="dip-basvuru" style="font-size:0.76em;"><a class="footnote-link" href="#footnote-234-29" id="footnote-234-29-backlink">29</a></span> Ayrıca Süleyman Şeyhî Köstendilî’nin (ö. 1235/1820) tarikat silsilesine göre, İmâm-ı Rabbânî’nin Firâkî Muhammed Bedreddîn isminde bir halifesi olmalıdır.<span class="dip-basvuru" style="font-size:0.76em;"><a class="footnote-link" href="#footnote-234-30" id="footnote-234-30-backlink">30</a></span> Ancak elimizdeki kaynaklarda bu isimde bir halife zikredilmemiştir.</p>

      <p class="Metin">İmâm-ı Rabbânî’nin halifeleri ile devam eden Nakşbendîliğin Müceddidiyye kolu Hint Altkıtası’nın yanı sıra Orta Asya, Orta Doğu, Anadolu ve Balkanlara da yayılmıştır.</p>

      <div class="footnotes">
        <div class="footnote">
          <p class="dipnot-cizgili"><a class="footnote-anchor" href="#footnote-234-1-backlink" id="footnote-234-1">1</a> Bkz. Kişmî, <span class="itaLik-DiPNOT" style="font-size:1em;">ae</span>, s. 215-216; Bedahşî, <span class="itaLik-DiPNOT" style="font-size:1em;">Menâkıbu’l-hazarât</span>, vr. 34a-b.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-2-backlink" id="footnote-234-2">2</a> Kişmî, <span class="itaLik-DiPNOT" style="font-size:1em;">Berekât-ı Ahmediyye</span>, s. 218.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-3-backlink" id="footnote-234-3">3</a> Bkz. Sirhindî, <span class="itaLik-DiPNOT" style="font-size:1em;">Mektûbât</span>, I, 267 (no. 160), 359. (no. 220)</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-4-backlink" id="footnote-234-4">4</a> Ebû Nasr Serrâc Tûsî, <span class="itaLik-DiPNOT" style="font-size:1em;">el-Lüma‘</span> (nşr. A. Mahmûd- T.A. Sürûr), Kâhire 1960, s. 414.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-5-backlink" id="footnote-234-5">5</a> <span class="itaLik-DiPNOT" style="font-size:1em;">Mektûbât-ı Rabbânî</span>, Mütercimler: Talha Hakan Alp, Ömer Faruk Tokat, Ahmet Hamdi Yıldırım; Redaksiyon: Ali Kaya, Yasin Yayınevi.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-6-backlink" id="footnote-234-6">6</a> Özbekistan Fenler Akademisi, Bîrûnî Şarkiyat Ens. Ktp., nr. 8368.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-7-backlink" id="footnote-234-7">7</a> <span class="itaLik-DiPNOT" style="font-size:1em;">Epistles of Imâm-i Rabbâni Mujaddid Alf-Sâni</span>, translation by Sheykh Muhammad Wacihuddin al-Qâri al-Muqri, Lahore 2000.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-8-backlink" id="footnote-234-8">8</a> Ahmed Sirhindî, <span class="itaLik-DiPNOT" style="font-size:1em;">Tercümetü Risâleti’l-Mebde’ ve’l-me‘âd</span> (trc. M. Murâd Kazânî), <span class="itaLik-DiPNOT" style="font-size:1em;">Mu‘arrabü’l-Mektûbât (ed-Dürerü’l-meknûnâtü’n-nefîse)</span>, Mekke 1317/1899, kenarında, cilt: II, s. 2-162.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-9-backlink" id="footnote-234-9">9</a> Muhammed Ma‘sûm Ömerî Dihlevî, <span class="itaLik-DiPNOT" style="font-size:1em;">Seb‘u esrâr fî medârici’l-ahyâr</span> (Arp. trc. Ebu’ş-Şeref Muhammed Abdülkâdir Müceddidî Medenî), İstanbul 1331, s. 17.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-10-backlink" id="footnote-234-10">10</a> Demetrio Giordani, <span class="itaLik-DiPNOT" style="font-size:1em;">Experiences Mystiques d’un Soufi Indien du XVIIe Siecle: Le Mabda’ o Ma‘âd de Shaykh Ahmad Sirhindi</span>, Paris, CNRS, 2004.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-11-backlink" id="footnote-234-11">11</a> Şâh Ahmad Sirhindi, <span class="itaLik-DiPNOT" style="font-size:1em;">L’inizio e il Ritorno: Mabda’ o Ma‘âd</span> (trc. Demetrio Giordani), Milano 2003.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-12-backlink" id="footnote-234-12">12</a> Arthur Buehler, “Sirhindi’s Indian Mujaddidi Sufism: Selections from the Mabda’ wa Ma‘âd”, <span class="itaLik-DiPNOT" style="font-size:1em;">Journal of the History of Sufism</span>, IV (2004) , s. 209-228.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-13-backlink" id="footnote-234-13">13</a> Abdullah Süveydî, <span class="itaLik-DiPNOT" style="font-size:1em;">Hak Sözün Vesîkaları</span>, İstanbul 2001, içinde, s. 272-302.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-14-backlink" id="footnote-234-14">14</a> <span class="itaLik-DiPNOT" style="font-size:1em;">The Proof of Prophethood</span>, İstanbul 1997 (14. baskı), içinde, s. 5-39.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-15-backlink" id="footnote-234-15">15</a> <span class="itaLik-DiPNOT" style="font-size:1em;">L’évidence de la Prophé</span><span class="itaLik-DiPNOT" style="font-size:1em;">tie</span>, İstanbul 1999.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-16-backlink" id="footnote-234-16">16</a> <span class="itaLik-DiPNOT" style="font-size:1em;">Beweis des Prophetentums</span>, İstanbul 1998. Bu tercümelerin hiçbirinde mütercim ismi zikredilmemiştir.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-17-backlink" id="footnote-234-17">17</a> Abdullah Süveydî, <span class="itaLik-DiPNOT" style="font-size:1em;">Hak Sözün Vesîkaları</span>, içinde, s. 45-78. (Mütercim adı zikredilmemiştir)</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-18-backlink" id="footnote-234-18">18</a> <span class="itaLik-DiPNOT" style="font-size:1em;">Resâil-i Müceddidiyye</span>, Lahor 1965, içinde, s. 1-16.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-19-backlink" id="footnote-234-19">19</a> <span class="itaLik-DiPNOT" style="font-size:1em;">Resâil-i Müceddidiyye</span>, Lahor 1965, içinde, s. 217-248.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-20-backlink" id="footnote-234-20">20</a> Sirhindî, <span class="itaLik-DiPNOT" style="font-size:1em;">Mektûbât</span>, I, 39 (no. 16), 145 (no. 62); Kişmî, <span class="itaLik-DiPNOT" style="font-size:1em;">ae</span>, s. 240. Sirhindî’nin cezbe ve sülûk hakkındaki görüşleri için özellikle bkz. <span class="itaLik-DiPNOT" style="font-size:1em;">Mektûbât</span>, I, 549-568. (no. 287)</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-21-backlink" id="footnote-234-21">21</a> Sirhindî, <span class="itaLik-DiPNOT" style="font-size:1em;">Mektûbât</span>, I, 591-602. (no. 290), (Fasl: Bedân ki hâsıl-ı tarîka-i hazarât-ı Hâcegân... diye başlayan kısım)</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-22-backlink" id="footnote-234-22">22</a> Yazma bir nüshası için bkz. Beyazıt Devlet Ktp., Beyazıt bölümü, nr. 3823, vr. 1a-17a. Diğer bir nüshası için bkz. Ahmed Münzevî, <span class="itaLik-DiPNOT" style="font-size:1em;">Fihrist-i Müşterek</span>, İslâmâbâd 1984, III, 2122.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-23-backlink" id="footnote-234-23">23</a> Bkz. Ahmed Ebu’l-Hayr Mekkî, <span class="itaLik-DiPNOT" style="font-size:1em;">Hediyye-i Ahmediyye</span>, Kânpûr 1313, s. 5-6. Gulâm Ali Abdullah Dihlevî, Sirhindî’nin bir kızı olduğunu söylemiştir. Bkz. Abdullah Dihlevî, <span class="itaLik-DiPNOT" style="font-size:1em;">Hâlât ve Makâmât-ı İmâm-ı Rabbânî</span>, Süleymaniye Ktp., Reşid Efendi, nr. 491, vr. 86a.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-24-backlink" id="footnote-234-24">24</a> Nadwî, <span class="itaLik-DiPNOT" style="font-size:1em;">Saviours of Islamic Spirit</span>, III, 326-327; Oliver Roy, “Sufism in the Afghan Resistance”, <span class="itaLik-DiPNOT" style="font-size:1em;">Central Asian Survey</span>, II/4 (1983), s. 67-69.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-25-backlink" id="footnote-234-25">25</a> Ghulam Mustafa Khan, “The Naqshbandi Saints of Sind”, <span class="itaLik-DiPNOT" style="font-size:1em;">Journal of the Research Society of Pakistan</span>, 13/2 (1976), s. 22-26.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-26-backlink" id="footnote-234-26">26</a> Sirhindî, <span class="itaLik-DiPNOT" style="font-size:1em;">Mektûbât</span>, I, 341 (no. 211); 349, 353. (no. 217) Ayrıca bkz. Muhammed Ma‘sûm, <span class="itaLik-DiPNOT" style="font-size:1em;">Mektûbât-ı Ma‘sûmiyye</span>, Karaçi 1976, III, 286-7. (no. 241)</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-27-backlink" id="footnote-234-27">27</a> Kandehârî, <span class="itaLik-DiPNOT" style="font-size:1em;">Umdetü’l-makâmât</span>, Kâbil 1397, s. 217-218.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-28-backlink" id="footnote-234-28">28</a> Seyfeddin Sirhindî, <span class="itaLik-DiPNOT" style="font-size:1em;">Mektûbât-ı Şerîfe</span>, Haydarâbâd-Sind 1331/1913, s. 123, 168-169.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-29-backlink" id="footnote-234-29">29</a> Harîrîzâde Kemâleddin, <span class="itaLik-DiPNOT" style="font-size:1em;">Tibyânu vesâili’l-hakâik</span>, Süleymaniye Ktp., İbrahim Efendi, nr. 432, III, 101b. Silsile şöyledir: İmâm-ı Rabbânî, Şâh Kelimetullah Multânî, Şâh İbrâhim Multânî, Şâh İsmetullah Muhakkık Sihrendî, Hakîm-i İlâhî Muhammed Sihrendî, Şâh Niyâz Ahmed Sihrendî (ö. 1250/1834), Abdüşşehîd Bedahşânî, Abdullah Kurgânî, Osman b. Ali Trabzonî, Harîrîzâde Kemâleddin.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-30-backlink" id="footnote-234-30">30</a> Bkz. Ali Yılmaz, <span class="itaLik-DiPNOT" style="font-size:1em;">Köstendilli Süleyman Şeyhî</span>, Ankara 1989, s. 95-96. Silsile şöyledir: İmâm-ı Rabbânî, Firâkî Muhammed Bedreddin, Hâce-i Seyyâhûn Evliyâ Muhammed, Hâce Mustafa eş-Şâmî (ö. 1193/1780), Süleyman Şeyhî Köstendilî.</p>
        </div>
      </div>
    </div>
  </div>
</body>
</html>
