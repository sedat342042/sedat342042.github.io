<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>03-08.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-08.html" xml:lang="tr-TR">
    <div class="Basic-Text-Frame">
      <p class="bolumbasligi1" id="toc_marker-19">YEDİNCİ BÖLÜM<br/>
      İMÂM-I RABBÂNÎ’NİN ESERLERİNDEN SEÇMELER</p>

      <p class="arabaslik" id="toc_marker-19-1" xml:lang="en-US"><span class="BOLD-italik-metin" style="font-size:0.91em;">Mektûbât-ı İmâm-ı Rabbânî,</span> Cilt: 1, 23. Mektup:</p>

      <p class="Metin">Ey kemâlâtın zuhûruna kâbiliyetli kardeşim! Allah Teâlâ kâbiliyetinizi kuvveden fiile çıkarsın, bilesin ki, dünya âhiretin tarlasıdır. O tarlayı ekmeyip isti‘dâd ve kâbiliyet toprağını boş bırakan ve amel tohumlarını zâyi eden kişiye yazıklar olsun! Bilmek gerekir ki, toprağın boş bırakılıp zâyi edilmesi ya oraya hiçbir şey ekmemekle olur, ya da oraya çürük ve bozuk tohum atmak sûretiyle olur. Apaçık bilinir ki, zâyi etmenin bu ikinci kısmının zarar ve ziyanı, birinci kısma göre daha fazladır. Tohumun bozuk ve kötü olması, tarikatı yetersiz bir sâlikten (şeyhten) almak ve onun yoluna girmektir. Çünkü yetersiz kimse hevâ ve heves sâhibidir, o hevâya tâbi olur. Hevâsına uyma şâibesi ile lekelenen kişi mürîde mânen tesir edemez, tesir etse bile bu ancak hevâsına destek olur. Bu durumda karanlık üstüne karanlık meydana gelir. Çünkü yetersiz kişi Allah Teâlâ’ya ulaştıran yollar ile ulaştırmayanlar arasındaki farkı ayırt edemez. Zîrâ o kendisi de vuslata ermemiştir. Ayrıca tasavvuf yoluna girmek isteyen tâliplerdeki muhtelif isti‘dâdlar arasındaki farkları da ayıramaz. Bazen tâlibin isti‘dâdı (yeteneği) başlangıçta cezbe yoluna uygun olur ama sülûk yoluna uygun olmayabilir. Yetersiz ve eksik bir kişi (şeyh) farklı yetenekleri birbirinden ayırt edemediği için o tâlibi yani mürîdi önce sülûk (seyr-i âfâkî) yoluna sokar. Kendisi yoldan saptığı gibi, o mürîdi de saptırır.</p>

      <p class="Metin">Kâmil ve mükemmil (yetkin ve kemâle erdirici) bir şeyh ise, bu tâlibi terbiye etmek ve onu mâneviyât yoluna sokmak isterse, önce yetersiz sâlikten o mürîde ulaşan ârızaları gidermek ve düzeltmekle meşgul olur. Sonra onun yeteneğine uygun sağlıklı tohumu onun isti‘dâd toprağına atar. Böylece güzel bir bitki ve ürün yetişir. “<span class="italik-metin-" xml:lang="tr-TR">Kötü bir sözün misâli, gövdesi yerden koparılmış, o yüzden ayakta durma imkânı olmayan (kötü) bir ağaça benzer</span>”<span class="dip-basvuru" style="font-size:0.76em;"><a class="footnote-link" href="#footnote-204-1" id="footnote-204-1-backlink">1</a></span>; “<span class="italik-metin-" xml:lang="tr-TR">Güzel bir söz de kökü yerde sâbit, dalları gökte olan güzel bir ağaca benzer.</span>”<span class="dip-basvuru" style="font-size:0.76em;"><a class="footnote-link" href="#footnote-204-2" id="footnote-204-2-backlink">2</a></span></p>

      <p class="Metin">O hâlde kâmil ve mükemmil bir şeyhin sohbeti, kibrît-i ahmerdir (kırmızı sülfür gibi nâdir ve değerlidir), onun nazarı devâdır, konuşması şifâdır. Bu olmadığı hâlde mâneviyat yolunda ilerlemeye çalışmak, dikenli dalı tutup sallamak gibi zahmetlidir.</p>

      <p class="Metin">Allah Teâlâ bizi ve sizi Hz. Peygamber’in (sallallahu aleyhi ve sellem) getirdiği şerîat caddesinde sâbit-kadem eylesin! Çünkü işin özü, kurtuluş ve saâdet vesîlesi budur.</p>

      <p class="arabaslik" id="toc_marker-19-2" xml:lang="en-US">Cilt: 1, 24. Mektup:</p>

      <p class="Metin">Kalpteki muhabbet birden çok şeye bağlanamaz. Kalbin sevgi bağı bir şeye bağlanınca, başka bir şeyi sevemez. Kişinin birden çok arzusunun bulunması ve sevgisinin mal, çocuk, başkanlık, övülmek ve insanlar arasında üstün olmak gibi muhtelif şeylere bağlanması durumunda da sevdiği şey yine bir tanedir, o da nefsidir (benliğidir). Bunları (mal, çocuk vs.) sevmesi, nefsine olan sevgisinin detayıdır. Çünkü bu kişi onları kendilerinden dolayı değil, nefsi için sever. Nefsine karşı sevgisi yok olunca onun peşinden diğerlerinin sevgisi de yok olur. Bu sebeple şöyle denmiştir: “Kul ile Rabbi arasındaki perde kulun kendi nefsidir, dünyâ değildir.” Çünkü bizzat âlem kulun arzu edeceği bir şey değildir ki perde olsun. Kulun murâdı ve arzusu sâdece nefsidir. Bunun zorunlu sonucu olarak perde, kulun kendisi olur, başkası değil. Kul, nefsinin murâdından tümüyle sıyrılmadıkça Rabbi onun murâdı olmaz, Hakk’ın muhabbeti onun kalbine sığmaz. Bu nimet de, tecelli-yi zâtîye bağlı olan fenâ-i mutlak gerçekleşmeden ele geçmez. Çünkü karanlıkların tümüyle ortadan kalkması ancak güneşin tam olarak doğmasından sonra mümkün olur.</p>

      <p class="Metin">Zâtî muhabbet<span class="dip-basvuru" style="font-size:0.76em;"><a class="footnote-link" href="#footnote-204-3" id="footnote-204-3-backlink">3</a></span> diye ifade edilen bu sevgi meydana gelince, sevenin nazarında sevgilinin nimet vermesi ile elem vermesi aynı olur. Bunun sonucu olarak ihlâs oluşur, kul Rabbine sadece O’nun için ibadet eder, kendisi için değil, nimete kavuşmak veya azaptan kurtulmak için değil. Çünkü bu mertebedeki kişi için nimet ve elem birbirine eşittir. Bu mukarrebînin (Allah’a yakın olanların) makamıdır.</p>

      <p class="Metin">Ebrâr (iyi insanlar) mertebesinde olanlar ise, zâtî muhabbet mutluluğuna kavuşamadıkları için, sonucu kendi nefisleriyle ilgili olan korku ve ümit ile ibadet ederler. Bunun sonucu olarak ebrârın sevapları, mukarrebînin günahları olur. Ebrârın hasenâtı (iyilikleri) bir yönden hasenât, bir yönden ise seyyiâttır (kötülüktür). Mukarrebînin hasenâtı ise katıksız ve saf hasenâttır. Evet, mukarrebîn zümresi içinde tam bekâya ulaştıktan ve sebepler âlemine (dünyâya) indikten sonra korku ve ümit ile kulluk edenler vardır. Fakat onların korku ve ümidi kendi nefislerine dönmez. Onlar Allah Teâlâ’nın rızâsını ümit ederek, Onun gazabından korkarak kulluk ederler. Cennet’i isterken Allah’ın rızâsının mahalli olduğu için isterler, nefislerinin hazları için değil. Cehennem’den sakınırken de Allah’ın gazab ve öfkesinin mahalli olduğu için sakınırlar, yoksa kendi nefislerini elemden uzaklaştırmak için değil. Çünkü bu büyük zâtlar nefse köle olmaktan kurtulmuş, sadece Allah Teâlâ’ya mahsus olmuşlardır.</p>

      <p class="arabaslik" id="toc_marker-19-3" xml:lang="en-US">Cilt: 1, 29. Mektup:</p>

      <p class="Metin">Kulu Allah Teâlâ’ya yaklaştıran ameller ya farzdır, ya da nâfile. Farzların yanında nâfilelerin hiçbir değeri yoktur. Bir vakitte farzlardan bir farzı edâ etmek, hâlis niyetle olsa bile bin sene nâfile edâ etmekten daha iyidir. Bu nâfileler ister namaz türünden olsun, ister oruç, zikir, tefekkür ve benzeri türden, fark etmez. Hattâ şunu söyleyebiliriz: Farzları edâ ederken sünnetlerden bir sünnet ya da edeblerden bir edebe riâyet etmek de bunun gibidir.</p>

      <p class="Metin">Nakledilmiştir ki, bir gün Emîru’l-mü’minîn Hz. Ömer (radıyallahu anh) sabah namazını cemâatle kıldı. Namazdan sonra cemaate baktı. O esnâda arkadaşlarından birini göremedi ve: “Filan arkadaş cemaate gelmedi mi?” diye sordu. Oradakiler: “O arkadaş gecenin çoğunu uyanık (nâfile ibadetle) geçiriyor, muhtemelen şimdi uyuyup kalmıştır” diye cevap verdiler. Hz. Ömer buyurdu ki: “Bütün gece uyusaydı da sabah namazını cemaatle kılsaydı daha iyi olurdu.”</p>

      <p class="Metin">O hâlde bir edebe riâyet etmek ve tahrîmî (harama yakın) olan bir tarafa, tenzîhî (helâle yakın) bile olsa bir mekruhtan sakınmak, zikir, tefekkür, murâkabe ve teveccühten defalarca üstündür. Evet, bir kimse bu işleri edebe riâyet ve mekruhtan sakınma işiyle birlikte yaparsa büyük bir kurtuluşa ulaşmış olur. Edebe riâyet ve mekruhtan sakınma olmaksızın (sırf zikir ve murâkabe gibi nâfilelerle kurtuluşa ermek) dikenli dalı sallamak gibidir (zordur). Meselâ zekât olarak bir dâng (birkaç gram) vermek, nâfile olarak dağlar kadar altını sadaka olarak vermekten daha faziletlidir. O dâng miktarını zekât olarak verirken âdâbtan birine riâyet etmek, meselâ onu yakını olan bir fakire vermek de ondan defalarca üstündür...</p>

      <p class="Metin">Bu tâifenin (sûfîlerin) ilimleri, hâl ilmidir. Hâller de amellerin neticesidir. Bir kişide bulunan hâl ilimlerinin neticesi, onun amellerini düzgün ve hakkıyla yapmasıdır. Amelleri düzgün yapmak da, amelleri tanımak ve her amelin özelliğini bilmekle mümkün olur. Bu da namaz, oruç ve diğer farzlar için şerîat ahkâmı, muâmelât (beşerî ilişkiler), nikâh, boşanma, alış-veriş ilimleri yani Hak Teâlâ’nın kula vâcip kıldığı ve dâvet ettiği ilimleri öğrenmektir. Bu ilimler çalışıp okuyarak elde edilir ve hiç kimse bunları öğrenmekten uzak kalamaz. İlim de iki çabalama arasınadır: Birincisi, ilmi öğrenmeden önce onu öğrenme çabası, ikincisi ise öğrendikten sonra o ilmi kullanma (amel etme) çabası.</p>

      <p class="Metin">O hâlde şerefli meclislerinizde tasavvufî eserler okunduğu gibi, fıkıh kitapları da okunmalıdır. Farsça yazılmış fıkıh kitapları çoktur. Meselâ <span class="italik-metin-" xml:lang="tr-TR">Mecmû‘a-i Hânî</span>, <span class="italik-metin-" xml:lang="tr-TR">Umdetü’l-İslâm</span>, Farsça yazılan <span class="italik-metin-" xml:lang="tr-TR">Kenz</span>. Hattâ tasavvuf kitapları okunmasa zararı yoktur. Çünkü onlar hâllerle ilgilidir. Söz ve lâfa sığmazlar. Fıkıh kitapları okumamakta zarar ihtimâli vardır.</p>

      <p class="arabaslik" id="toc_marker-19-4" xml:lang="en-US">Cilt: 1, 30. Mektup:</p>

      <p class="Metin">Velâyet dereceleri içinde kulluğun üzerinde bir makam yoktur. Sâlik (tasavvuf yolcusu) bu makamda kendisini Mevlâsı ile hiçbir şekilde ilişki içinde bulamaz. Tek ilişki şudur: Kendisinin Allah Teâlâ’ya muhtaç olduğunu, Hak Teâlâ’nın ise zât ve sıfatlarıyla tam olarak ihtiyaçsız (müstağnî) olduğunu bilir. Kendi zâtını Allah Teâlâ’nın zâtıyla, sıfatlarını O’nun sıfatlarıyla, fiillerini de O’nun fiilleriyle hiçbir şekilde münâsebet içinde görmez. Zılliyyet (âlemin ve insanın, Allah’ın sıfatlarının gölgeleri olduğunu söylemek) de münâsebet ve ilişki kurma türündendir. Bundan da sakınırlar. Cenâb-ı Hakk’ı “Yaratıcı”, kendilerini de “yaratılmış” olarak bilirler. Bundan başka ve fazla hiçbir şeye cür’et etmezler.</p>

      <p class="Metin">Tasavvuf yolunda bazı kimselere tevhîd-i fi‘lî zuhûr eder, Hak Teâlâ’dan başka fâil bulamazlar. Bu büyükler (Nakşbendîler) o fiilleri bizzat yapanın değil, fiilleri yaratanın bir tane olduğunu bilirler. (“Bizzat yapanın” şeklindeki) Bu sözün kendisi bile zındıklığa yakındır. Bunu bir örnek ile açıklayalım: Meselâ, (Karagöz oyunundaki gibi) bir hokkabaz perdenin arkasında oturup birkaç cansız şekli (kuklayı) hareket ettiriyor ve onlarda garip fiiller oluşturuyor. Keskin görüşlü, idrakli kişiler bilirler ki, bu cansız şekillerde o fiilleri oluşturan, perde arkasında oturan kişidir. Ama o fiilleri bizzat yapan, bu şekillerdir. Bu sebeple “Şekiller hareket etmektedir.” derler. “Hokkabaz hareket etmektedir.” demezler. Böyle demekte gerçekten haklıdırlar. Peygamberlerin getirdiği şerîatlar bu hüküm üzeredir. Fiilin birliğine hükmetmek, sekr hâli ürünüdür. (Çünkü fiilleri yaratan Allah, ancak onları bizzat eyleme dönüştüren insanlardır) Apaçık doğru bilgi şudur: Fâil birçoktur, fiillerin yaratıcı ise bir tanedir.</p>

      <p class="Metin">Tevhîd-i vücûd (varlığın birliği) konusunda bazı sûfîlerin söylediği sözler de aynı şekildedir, onların kaynağı da sekr (manevî sarhoşluk) ve hâlin baskınlığıdır. Ledünnî (keşf ile gelen) ilimlerin doğruluğunun alâmeti, onların şer‘î ilimlerin açık hükümleriyle uyuşmasıdır. Eğer kıl kadar aykırılık varsa, sekrdendir. Doğru olan, Ehl-i Sünnet ve Cemâat âlimlerinin tesbit ettiği bilgilerdir. Bunun dışındakiler ya zındıklık ve mülhidliktir, ya da sekr ve hâlin baskınlığı (ile yanlış algılama) neticesidir. Şerîata bu tam mutâbakat, kulluk (abdiyyet) makamında mümkün olur. Bunun öncesinde bir miktar sekr bulunmaktadır. Mısrâ: “Bunun açıklamasını yapmaya kalkarsam sonu gelmez.”</p>

      <p class="arabaslik" id="toc_marker-19-5" xml:lang="en-US">Cilt: 1, 31. Mektup:</p>

      <p class="Metin">Allah Teâlâ bizi Peygamberlerin Efendisi’ne (sallallahu aleyhi ve sellem) tâbi olma yolunda sâbit eylesin. Değerli meclisinizde bulunan bir kişinin naklettiğine göre, Şeyh Nizâm Tânîserî Efendi’nin dervişlerinden biri o mecliste bu fakîri anmış ve benim vahdet-i vücûdu inkâr ettiğimi söylemiş. Bunu nakleden kişi bu fakirden ricâ etti ki, bu konuda gerçeğin ne olduğunu sizin hizmetçilerinize yazayım da insanlar bu konuda neyi esas alacaklarını bilsinler ve sû-i zanna düşmesinler. Çünkü “<span class="italik-metin-" xml:lang="tr-TR">Şüphesiz zannın bazısı günahtır.</span>”<span class="dip-basvuru" style="font-size:0.76em;"><a class="footnote-link" href="#footnote-204-4" id="footnote-204-4-backlink">4</a></span> Bu isteğe icâbet ederek birkaç kelime yazıp başınızı ağrıtacağım.</p>

      <p class="Metin">Ey muhterem efendi! Bu fakîrin küçüklüğünden beri inancı, ehl-i tevhîdin (vahdet-i vücûd ehlinin) meşrebi idi. Bu fakîrin babası da zâhiren aynı meşrepte idi ve gönlü tam olarak bî-keyfî (mâhiyeti bilinmeyen, zât) mertebeye yönelmesine rağmen, dâimâ bu yolla meşgul oluyordu. “Fakîhin oğlu yarım fakîhtir.” hükmünce, fakîrin de bilgi yönüyle bu meşrepten büyük bir nasibi vardı, çok lezzet alıyordu.</p>

      <p class="Metin">Derken Hak Teâlâ sırf kendi lütuf ve keremi ile bizi irşad sığınağı, hakikat ilimlerine vâkıf Müeyyidüddîn er-Radî şeyhimiz ve kıblemiz Muhammed el-Bâkî’ye (kuddise sirruhu) ulaştırdı. O zât bu fakîre yüce Nakşbendî tarikatını öğretti. Bu fakîrin hâline çok teveccühte bulundular. Bu tarikatın vazifelerine devam ettikten sonra kısa süre içinde tevhîd-i vücûdî (varlığın birliği) keşf olundu. Bu keşifte mübâlağa zuhûr etti, bu makamın yüksek ilimleri bol bol ortaya çıktı. Bu mertebenin inceliklerinden açmadıkları çok az şey kaldı. Şeyh Muhyiddîn İbnü’l-Arabî’nin yüksek bilgilerinin inceliklerini gerektiği şekilde açtılar. <span class="italik-metin-" xml:lang="tr-TR">Fusûs</span> sâhibinin açıkladığı, manevî yükselişin sonu saydığı ve “Bundan sonra ancak adem-i mahz (sırf yokluk) vardır” dediği “tecelli-yi zâtî” ile müşerref oldu. Şeyh’in (İbnü’l-Arabî’nin) hâtemü’l-velâyete (veliliğin en üst mertebesindeki kişiye) mahsus saydığı bu tecelliye âit “bilgileri” de tafsîlâtıyla bildirdiler. Bu tevhîd (varlığın birliği) esnâsında manevî sarhoşluk ve hâlin baskınlığı o hadde ulaştı ki, Hz. Hâce’ye (şeyhim Muhammed Bâkî Billâh’a) yazdığım mektupların birinde tümüyle sekr ürünü olan şu iki beyti de yazmıştım:</p>

      <p class="Metin">“Vah yazık, bu şerîat körlerin dînidir,</p>

      <p class="Metin">Bizim dînimiz ise kâfirlik ve Hıristiyanlık dînidir.</p>

      <p class="Metin">Küfür ve îman, o güzel perinin zülfü ve yüzü gibi (birbirine uygundur),</p>

      <p class="Metin">Küfür ve îmân her ikisi de yolumuzda birdir.”</p>

      <p class="Metin">Bu hâl uzun süre devam etti, aylar yıllar geçti. Derken Hak Teâlâ’nın yardımı gayb penceresinden zuhûr arsasına geldi. Benzersizlik ve mâhiyeti bilinmemenin yüzünden perdeyi kaldırdı. İttihâd ve vahdet-i vücûddan haber veren önceki bilgiler yok olmaya başladı. O makamda keşf olunan Allah Teâlâ’nın âlemi zâtıyla ihâtası, sereyânı, yakınlığı ve berâberliği hakkındaki algılamalar örtülüp kayboldular. Kesin olarak anladım ki, Yaratıcı’nın bu âlem ile söz konusu nisbetleri ve ilişkileri yoktur. Hak Teâlâ’nın ihâtası (kuşatması) ve kurbu (yakınlığı) ilmîdir (zâtıyla değil, bilgisiyledir). Nitekim ehl-i hakkın (doğru yoldaki âlimlerin) görüşü de böyledir. Cenâb-ı Hak hiçbir şeye bitişik değildir. O O’dur, âlem de O’nun âlemidir. O’nun mâhiyeti bilinmez, âlem ise baştan aşağı benzeri olma ve mâhiyeti bilinme damgası ile damgalıdır. Benzeri olmayana (Allah’a), benzeri olanın (kâinâtın) aynısıdır denemez. Vâcib’e mümkinin aynısıdır denemez (varlığı kendinden olan Allah için varlığı mümkün olan âlemin aynısıdır denemez). Kadîm, aslâ hâdisin (yaratılmamış olan, yaratılmışın) aynı olmaz. Yok olması imkânsız olan, yok olması câiz olanın aynı olamaz. Hakikatlerin (özlerin) değişmesi aklen ve şer‘an imkânsızdır. Birini diğerine hamletmek de aslâ ve kesinlikle doğru değildir.</p>

      <p class="arabaslik" id="toc_marker-19-6" xml:lang="en-US">Cilt: 1, 33. Mektup:</p>

      <p class="Metin">Fetvâ vermek, sırf Allah rızâsı için olduğu zaman ve dünyevî makam ile başkanlık sevgisi şüphesinden uzak olunca faydalı olur. Bu şüpheden uzak olmanın alâmeti de dünyaya karşı zühd ve onun içindekilere değer vermemektir. Bu belâya bulaşan ve bu alçak dünyaya gönül veren âlimler, dünyâ âlimleridir. Kötü âlimler bunlardır, insanların en kötüsü ve din hırsızları da bunlardır. Hâlbuki kendilerini din rehberi sayarlar, insanların en hayırlısı olarak düşünürler. “<span class="italik-metin-" xml:lang="tr-TR">Kendilerinin bir şey (hakikat) üzerinde olduklarını sanırlar. İyi bilin ki onlar gerçekten yalancıdırlar. Şeytan onları etkisi altına aldı da kendilerine Allah’ı anmayı unutturdu. İşte onlar şeytanın yandaşlarıdır. İyi bilin ki şeytanın yandaşları hep kayıptadırlar.</span>”<span class="dip-basvuru" style="font-size:0.76em;"><a class="footnote-link" href="#footnote-204-5" id="footnote-204-5-backlink">5</a></span></p>

      <p class="Metin">Din büyüklerinden birisi şeytanı boş otururken gördü. Şeytan insanları yoldan çıkarmak ve vesvese vermekle zihnini meşgul etmiyordu. O zât bu işin hikmetini sordu. Şeytan: Bu dönemde kötü âlimler bana çok yardım ettiler ve beni bu işle uğraşmaktan kurtardılar, diye cevap verdi. Gerçekten de bu dönemde din işlerinde zuhûr eden gevşeklik, yağcılık (iki yüzlülük) ve dini yayma konusundaki her eksiklik, kötü âlimlerin uğursuzluğu ve niyetlerinin bozukluğu sebebiyledir.</p>

      <p class="Metin">Evet, dünyaya rağbet etmeyen, makam, yüksek mevki, mal ve övülme sevgisinden kurtulmuş olanlar ise âhiret âlimleridir ve peygamberlerin vârisleridir. İnsanların en hayırlısı onlardır. Yarın kıyâmette onların mürekkebini, şehitlerin Allah yolunda dökülen kanları ile ölçecekler, mürekkep kefesi ağır gelecek. “<span class="italik-metin-" xml:lang="tr-TR">Âlimlerin uykusu ibadettir.</span>”<span class="dip-basvuru" style="font-size:0.76em;"><a class="footnote-link" href="#footnote-204-6" id="footnote-204-6-backlink">6</a></span> Onlar, âhiretin güzelliğini güzel gören, dünyânın çirkinliğini ve uğursuzluğunu da müşâhede edenlerdir. Ona (âhirete) bâkî ve ebedî olduğunu düşünerek bakarlar, buna (dünyaya) da yok olma damgası vurulmuş olarak bakarlar. Şüphesiz kendilerini ebedî olana yönlendirmişler ve fânî olandan uzak tutmuşlardır. Âhiretin azametini görmek, sonsuz olan Celâl’in (Allah’ın) azametini ve büyüklüğünü müşâhede etmektir. Âhiretin azametini görmenin zorunlu sonuçlarından biri de, dünya ve içindekileri hor görmek, değer vermemektir. “Çünkü dünya ve âhiret iki zıttır. Birini râzı edersen diğeri kızar.”<span class="dip-basvuru" style="font-size:0.76em;"><a class="footnote-link" href="#footnote-204-7" id="footnote-204-7-backlink">7</a></span> Dünya değerli ise, âhiret hordur, dünya hor ise âhiret değerlidir. Bu ikisini bir araya getirmek, iki zıddı birleştirmek türündendir (imkânsızdır). Mısrâ: “Din ve dünya bir araya gelse ne güzel olur.”</p>

      <p class="Metin">Evet, meşâyıhtan bazıları kendilerinden ve irâdelerinden tümüyle geçmişler ama bazı dinî gâyelerle ve hakkânî niyetlerle ehl-i dünyâ görüntüsünde (kılığında) bulunmayı tercih etmişlerdir. Zâhiren dünyaya rağbet eder gibi görünürler, gerçekte ise hiç gönül bağlamazlar. Her (dünyevî) şeyden boş ve hürdürler. “<span class="italik-metin-" xml:lang="tr-TR">Onlar, ne ticaret ne de alışverişin kendilerini Allah’ı anmaktan alıkoyabildiği insanlardır.</span>”<span class="dip-basvuru" style="font-size:0.76em;"><a class="footnote-link" href="#footnote-204-8" id="footnote-204-8-backlink">8</a></span> Ticâret ve alışveriş, onların Allah’ı zikretmesine mâni değildir. Bu dünyevî işlerle meşgul ve bağlantılı iken (gönül ile) bağlantısızdırlar. Hz. Hâce Nakşbend (kuddise sirruhu) buyurmuştur ki: “Minâ Pazarı’nda bir tüccar gördüm, yaklaşık 50.000 dinarlık alışveriş yaptı. Bir an bile gönlü Hak Teâlâ’dan gâfil olmadı.”</p>

      <p class="arabaslik" id="toc_marker-19-7" xml:lang="en-US"><span class="bold-metin" style="font-size:0.91em;">Cilt: 1, 36. Mektup</span>:</p>

      <p class="Metin">Sûfîlerin imtiyazlı oldukları tarikat ve hakikatten her ikisi de, şerîatın hizmetçisidir ve bunlar şerîatın üçüncü parçası olan ihlâsı tamamlarlar. O hâlde bu ikisini yani tarikat ve hakikati elde etmekten gâye, şerîatı tamamlamaktır, yoksa şerîatın dışında başka bir şey değildir. Sûfîlere manevî yolda yüz gösteren hâller, ilhamlar ve yüksek ilimler maksat değildir. Aksine tarikat çocuklarının terbiye edildiği vehimler ve hayâllerdir. Bütün bunlardan geçip, sülûk ve cezbe makamlarının sonu olan “rızâ makamı”na ulaşmak gerekir. Çünkü tarikat ve hakikat mertebelerini aşmanın gâyesi, rızâ makamının gereği olan “ihlâs”ı elde etmenin dışında bir şey değildir.</p>

      <p class="arabaslik" id="toc_marker-19-8" xml:lang="en-US"><span class="bold-metin" style="font-size:0.91em;">Cilt: 1, 41. Mektup</span>:</p>

      <p class="Metin">Bâtın, zâhiri tamamlayan ve onu olgunlaştırandır. Kıl kadar bile aralarında muhâlefet yoktur. Meselâ dil ile yalan söylememek şerîattır, yalan düşüncesini gönülden çıkarıp uzaklaştırmak ise tarikat ve hakikattir. Eğer bu uzaklaştırma işi zorlanarak ve çalışarak oluyorsa, tarikattır. Eğer zorlanmaksızın mümkün ve müyesser oluyorsa, hakikattir. O hâlde gerçekte tarikat ve hakikat olan “bâtın”, şerîat demek olan “zâhir”in tamamlayıcısı ve kemâle erdiricisidir.</p>

      <p class="Metin">Bu durumda, tarikat ve hakikat yollarına sülûk edenlere eğer yolculuk esnâsında zâhiren şerîata muhâlif şeyler zuhûr ederse, bu durum, onların manevî sarhoşluğuna (sekr) ve hâle mağlûb olmalarına bağlıdır. Bu kişileri eğer o makamdan geçirirler ve sahv (ayılma) hâline getirirlerse, zuhûr eden hâller ile şerîat arasındaki zıtlık tamâmen ortadan kalkar. O zıt ve aykırı bilgiler dağılmış toz gibi tümüyle yok olup gider.</p>

      <p class="arabaslik" id="toc_marker-19-9" xml:lang="en-US"><span class="bold-metin" style="font-size:0.91em;">Cilt: 1, 43. Mektup</span>:</p>

      <p class="Metin">Meselâ Güneş’in varlığına kesin olarak inanan bir kişinin bu inanç esnâsında yıldızların mevcud olmadığını düşünmesi gerekmez. Ancak Güneş’i gördüğü zaman yıldızları göremez. Gördüğü şey Güneş’ten başkası olmaz. Yıldızları göremediği zaman bilir ki yıldızlar yok değildir, aksine onların var olduğunu bilir, ama örtülmüşlerdir ve Güneş ışığının parıltısı esnâsında yenilmişlerdir. Bu kişi, o esnâda yıldızların varlığını inkâr eden kişilerin görüşünü kabul etmez. Bilir ki o bilgi ve düşünce, doğruya aykırıdır. O hâlde bir zâttan başkasını yok bilmek olan tevhîd-i vücûdî (vahdet-i vücûd) akıl ve şerîata aykırıdır. Tek görmek olan tevhîd-i şuhûdî ise böyle değildir, onda (akla ve şerîata) hiç muhâlefet yoktur.</p>

      <p class="Metin">Meselâ Güneş doğunca yıldızları yok saymak ve yok bilmek gerçeğe aykırıdır. Ama o esnâda yıldızları görememek aykırı değildir. Yıldızları görememek, Güneş ışıklarının baskınlığı ve bakanın gözünün zayıflığı sebebiyledir. Eğer bakanın gözü o Güneş’in nuru ile sürmelenir ve güçlenirse, yıldızları Güneş’ten ayrı görür. Bu görme, hakka’l-yakîn mertebesinde olur. O hâlde bazı şeyhlerin şerîatın zâhirine muhâlif görünen ve bazı kişilerce tevhîd-i vücûdî şeklinde yorumlanan sözlerini, meselâ İbn-i Mansûr Hallâc’ın “Ene’l-Hak” (Ben Hakk’ım), Ebû Yezîd Bistâmî’nin “Sübhânî” (kendimi tesbih ve tenzîh ederim) ve benzeri sözlerini tevhîd-i şuhûdî ile yorumlamak ve muhâlefetten uzaklaştırmak daha uygundur.</p>

      <p class="Metin">Mâdem ki Allah’tan başkası onların gözünden silinip gizlendi, o hâlin baskınlığı (galebesi) ile bu sözleri söylediler ve Allah’tan gayrısının varlığını kabul etmediler, o hâlde “Ene’l-Hak” demenin mânâsı “Hak Teâlâ vardır, ben değil.” demektir. Kendisini göremeyince kendi varlığını da kabul etmez. Yoksa “Ene’l-Hak” diyen kişi kendini görmekte ve o gördüğüne Hak demekte değildir. Çünkü bu durum, küfrün ta kendisidir.</p>

      <p class="arabaslik" id="toc_marker-19-10" xml:lang="en-US"><span class="BOLD-italik-metin" style="font-size:0.91em;">Mebde’ ve Me‘âd</span><span class="bold-metin" style="font-size:0.91em;">, 16. bölüm</span>:</p>

      <p class="Metin">Allah Teâlâ buyurdu ki: “<span class="italik-metin-" xml:lang="tr-TR">Ey îmân edenler! Size verdiğimiz rızıkların temiz olanlarından yeyin, eğer siz yalnız Allah’a kulluk ediyorsanız O’na şükredin.</span>” (el-Bakara, 2/172). Burada “eğer siz” diye başlayan şart cümlesinin yemek ile ilgili şarta bağlı olması muhtemeldir. Yani ibadet ve kulluğu sâdece Allah’a yapacaksanız, size rızık olarak verdiğimiz lezzetli şeylerden yiyin. Eğer kulluğu sâdece Allah’a yapmayacak, nefislerinizin arzularına kulluk edecekseniz bu lezzetli rızıklardan yemeyin. Çünkü bu durumda siz manevî kalp hastalığına tutulmuşsunuz demektir ve lezzetli rızıklar sizin için öldürücü bir zehirdir. Kalp hastalığınız ortadan kalktığı zaman lezzetli şeyleri yemeniz sizin için uygun olur.</p>

      <p class="arabaslik" id="toc_marker-19-11" xml:lang="en-US"><span class="BOLD-italik-metin" style="font-size:0.91em;">Mebde’ ve Me‘âd</span><span class="bold-metin" style="font-size:0.91em;">, 17. bölüm</span>:</p>

      <p class="Metin">Meşâyıhtan yani büyük velilerden bazıları şöyle demiştir: “Allah’ı tanıyan kişiye günah zarar vermez.” Yani mârifetullâha ulaşmadan ve Allah’ı tanımadan önceki günahı ona zarar vermez. Çünkü İslâm, önceki günahları kesip atar. Gerçek İslâm, sûfîlerin yolu ve metodu üzere fenâ ve bekâ mertebelerinden sonra Allah’ı tanımaktır. Ve bu tanımanın (mârifetullahın) elde edilmesi, daha önce oluşan günahları siler ve yok eder. Ayrıca bu sözde “günah” kelimesi ile kastedilen şey, Allah’ı tanıdıktan sonraki günah da olabilir. O zaman bu günah ile büyük değil küçük günah kastedilmiş olur. Çünkü evliyâullah büyük günah işlemekten korunmuştur. Küçük günahın onlara zarar vermemesi de, günahta ısrarcı olmamaları ve hemen tevbe ile onu gidermeleridir. Yine bu sözün mânâsı “Allah’ı tanıyan kişiden günah sâdır olmaz.” şeklinde de olabilir. Günah işlemeyince onun zararı da olmaz. Cümlede gerekli olan (Allah’ tanımak) zikredilmiş ve onun gerektirdiği şey (günah işlememek) kastedilmiştir.</p>

      <p class="Metin">Yoldan çıkmış bazı mülhidlerin bu cümleyi “Allah’ı tanıyan (ârif) kişinin günah işlemesi câizdir, çünkü günah ona zarar vermez.” diye yorumlamaları bâtıl, kesinlikle geçersizdir ve açıkça zındıklıktır.</p>

      <p class="arabaslik" id="toc_marker-19-12" xml:lang="en-US"><span class="BOLD-italik-metin" style="font-size:0.91em;">Mebde’ ve Me‘âd</span><span class="bold-metin" style="font-size:0.91em;">, 28. bölüm</span>:</p>

      <p class="Metin">Bir süre, imamın arkasında cemâatle namaz kılarken kırâat edebilmek (Fâtiha okuyabilmek) için Hanefî mezhebinde bir delil ve açık bir fetvâ bulmak istedim. Mâdem ki namazda Kur’ân okumak farzdır, hakîkî kırâati (herkesin okumasını) bırakıp hükmî kırâat (sâdece imamın okuması) ile yetinmeyi mâkul bulmuyordum. Nitekim hadîs-i şerîfte: “<span class="italik-metin-" xml:lang="tr-TR">Fâtiha’sız namaz olmaz.</span>” buyurulmuştur. Ama Hanefî mezhebine riâyet ederek tercihime uymayıp kırâati terk ediyordum. Bu terk etmeyi de riyâzat ve mücâhede (çile) sayıyordum. Sonunda Hak Teâlâ mezhebe riâyet etmemin bereketiyle ki mezheb değiştirmek yanlıştır, Hanefî mezhebine göre imama uyan kişinin kırâati terk etmesinin hakikatini bana gösterdi. Basîret nazarıyla bakıldığında hükmî kırâat (sâdece imamın okuması) hakîkî kırâatten daha üstün göründü. Çünkü imam ve cemâat berâberce Hakk’a dua makamında duruyorlar. Namaz kılan kişi Rabbine yakarır. Bu esnâda imamı önder yapıyorlar. O halde imam ne okursa sanki cemâatin dilinden (onlara vekâleten) okur. Sanki bir grup insan büyük bir padişahın huzûruna çıkıyorlar, hepsinin ihtiyacını arz edip sözcülük yapsın diye içlerinden birisini başkan yapıyorlar. Bu durumda başkan konuşurken diğerleri de konuşurlarsa âdâba aykırı olur ve padişah memnun olmaz. Dolayısıyla bu grubun önder tarafından icrâ edilecek olan hükmî konuşması, onların hakîkî konuşmasından daha iyidir. İmâm namazda Kur’ân okurken kendileri de Kur’ân okuyan cemâatin durumu da böyledir. Bu, karışıklığa sebep olur, edebe uzaktır, icmâa aykırı olan bölük bölük olmaya yol açar. Hanefî ve Şâfiî mezhepleri arasındaki ihtilâflı konuların çoğu böyledir. Dış görünüş ve zâhir Şâfiî tarafını tercih eder, işin iç yüzü ve hakikati ise Hanefî mezhebini destekler.</p>

      <p class="arabaslik" id="toc_marker-19-13" xml:lang="en-US"><span class="BOLD-italik-metin" style="font-size:0.91em;">Ma‘ârif-i Ledünniyye</span><span class="bold-metin" style="font-size:0.91em;">, 37. bölüm</span>:</p>

      <p class="Metin">Bizim için lâzım olan şey, gönlü Allah Teâlâ dışındaki şeylere bağlı olmaktan kurtarmaktır. Bu kurtuluş ve selâmet de, Cenâb-ı Hak’tan başka şeylerin (gayr, mâsivâ) gönülde kalmamasıyla olur. Farazâ sâlik bin sene ömür sürse, gönlüne gayr düşüncesi gelmez. Çünkü kalpte Allah’tan başka şeyleri unutma durumu hâsıl olmuştur. Mısrâ: “<span class="italik-metin-" xml:lang="tr-TR">İş budur, bunun dışındakiler ise hiçtir</span>.”</p>

      <p class="arabaslik" id="toc_marker-19-14" xml:lang="en-US"><span class="BOLD-italik-metin" style="font-size:0.91em;">Mükâşefât-ı Gaybiyye</span><span class="bold-metin" style="font-size:0.91em;">, 15. bölüm</span>:</p>

      <p class="Metin">Hz. Peygamber (sallallahu aleyhi ve sellem) buyurdu ki: “<span class="italik-metin-" xml:lang="tr-TR">Sizden biriniz iftar edip orucunu açtığı zaman hurma ile iftar etsin. Çünkü hurma berekettir</span>.” Orucu hurma ile açmada ve hurmanın bereket olmasındaki hikmet, hurma ağacının insan gibi kapsayıcılık ve düzgünlük sıfatı ile yaratılmış olmasıdır. Bu sebeple Hz. Peygamber (sallallahu aleyhi ve sellem) hurma ağacına “<span class="italik-metin-" xml:lang="tr-TR">Âdemoğullarının halası</span>” demiş ve Âdem’in çamurundan yaratıldığını ifade etmiştir. Nitekim şöyle buyurmuştur: “<span class="italik-metin-" xml:lang="tr-TR">Halanız hurma ağacına hürmet ve ikram ediniz. Çünkü o, Âdem’in çamurunun bakıyesinden yaratılmıştır</span>.” Hurmanın bereket ile ilişkisi, onun kapsayıcılığı sebebiyle olmalıdır. O hâlde hurma ağacının meyvesi olan hurma ile iftâr etmede, iftâr eden kişinin cüz’ü (parçası) ile oruç açılmış olmaktadır. İnsan ile hurma arasındaki parça olma ilişkisinden dolayı, hurmanın hakikat-ı câmiası (kapsayıcı hakikati) onu yiyenin hakikatinin parçası olur. Onu yemenin tavsiye edilmesi, hurmanın hakikat-ı câmiasının ihtivâ ettiği sonsuz kemâlât sebebiyledir. Bu durum (hurmanın hakikatinin onu yiyenin hakikatinin cüz’ü olması), hurmayı normal zamanda yemek ile de oluşur, ancak oruçlunun nefsânî arzulardan ve fânî lezzetlerden uzaklaştığı iftâr vaktinde daha tesirli olur, bu iş o zaman daha kâmil bir şekilde ortaya çıkar. Hz. Peygamber’in (sallallahu aleyhi ve sellem): “Mü’minin hurma ile sahur etmesi ne güzeldir” buyurmasının hikmeti de, o gıdânın, gıdâyı alanın cüz’ü olması ve kendi hakikati ile yiyenin hakikatini kemâle erdirmesi olmalıdır.</p>

      <p class="Metin">Oruç ânında (bir şey yenmemesi sebebiyle) bu iş gerçekleşmediği için onu telâfî etmek gâyesiyle hurma ile sahura teşvik buyurmuşlardır. Çünkü onu yemek, sanki bütün gıdâları almak gibidir. Kapsayıcılığı sebebiyle hurmanın bereketi (sahurdan) iftar vaktine kadar sürer. Hurmanın zikredilen bu faydası, onu dînin meşrû gördüğü bir yoldan temin etmek ve şerîattan kıl ucu kadar bile ayrılmamak durumunda gerçekleşir. Bu faydanın hakikati de, onu yiyen kişi sûret ve şekilden geçip hakikate ulaştığı zaman, zâhirden geçip bâtınla süslendiği zaman müyesser olur. Gıdânın zâhiri, o kişinin zâhirine (bedenine) yardımcı olur. Gıdânın bâtını (hakikati) de o kişinin bâtınını kemâle eriştirir. Ancak durum böyle olmazsa (şer‘î ahkâma riâyet edilmezse) hurmanın faydası zâhirî yardım ile yani bedeni güçlendirmekle sınırlı kalır, onu yiyen de kusurun ve eksikliğin tam içinde olur. Şiir:</p>

      <p class="Metin">“<span class="italik-metin-" xml:lang="tr-TR">Lokmayı cevher yapmak için çalış,</span></p>

      <p class="Metin"><span class="italik-metin-" xml:lang="tr-TR">Ondan sonra ne istersen ye!</span>”</p>

      <p class="Metin">İftarda acele etmek, sahuru da geciktirmek konusundaki hikmet, gıdânın gıdâ alanı kemâle erdirmesi sırrıdır.</p>

      <p class="Metin">Eğer “Madem ki ârif kişinin kemâle ermesinde gıdânın tesiri var, o hâlde oruçta (gündüzleri) gıdâyı terk etmenin hikmeti nedir?” diye bir soru sorarlarsa, cevâben deriz ki: Allah’ın isimlerinden bazıları Samediyyet (muhtaç olmama) mertebesiyle irtibatlıdır. Bu isimlerden tam nasip almak, yeme ve içmeyi terk etmeden mümkün ve müyesser değildir. Bu sebeple gıdâyı almakta ârifin kemâle erişmesi olduğu gibi, gıdâyı terk etmekte de onun (Samedî isimlerden feyz alarak) kemâle erişmesi vardır. İşin gerçeğini Allah Teâlâ daha iyi bilir.</p>

      <p class="arabaslik" id="toc_marker-19-15" xml:lang="en-US"><span class="BOLD-italik-metin" style="font-size:0.91em;">Mükâşefât-ı Gaybiyye</span><span class="bold-metin" style="font-size:0.91em;">, 28. bölüm</span>:</p>

      <p class="Metin">Ey muhterem oğul! Hadîs-i kudsîde (Cenâb-ı Hakk’ın): “<span class="italik-metin-" xml:lang="tr-TR">Halk, benim âilemdir.</span>” buyurduğu nakledilmiştir. Mâdem ki halk onun âilesidir, onlara iyilik yapmak ve ihsanda bulunmak Mevlâ azze ve celle’nin rızâ ve hoşnûdluğuna ne kadar sebep olur? Çünkü ihsan, onun âilesine yapılmış oluyor. Nakledilir ki, dedeniz muhterem şeyh (kuddise sirruhu), mahlûkâta karşı şefkat ve merhametinin çokluğundan dolayı: “Ey Rabbim! Benim bedenimi o kadar büyüt ve bütün Cehennem benim bedenimle öyle dolsun ki, hiçbir günahkâr oraya sığmasın ve orada azap çekmesin” demiştir. “<span class="italik-metin-" xml:lang="tr-TR">Çocuk, babasının sırrıdır.</span>” hükmünce, aynı hâl, Hazret-i Şeyh’in çocuklarında da mevcuttur. İyi biliniz ki, sizin gelişiniz dervişlerin mutluluğuna sebep olmuştur. Hak Teâlâ sizi mesrûr eylesin ve ecdâdınızın yolu üzere istikâmet bahşetsin!</p>

      <p class="baslik1" id="toc_marker-19-15-1"><span class="bold-metin">SONUÇ</span></p>

      <p class="Metin">İmâm-ı Rabbânî Ahmed Sirhindî yaşadığı dönemde özellikle Hindistan’da Müslümanların din ve tasavvuf anlayışını düzene koymak için mücadele etmiş, tekke ile medreseyi, sûfîlerle âlimleri uzlaştırmak için gayret sarf etmiş önemli bir şahsiyettir. O, bir taraftan yöneticilerin İslâm dışı uygulamalarına sessiz kalmayıp İslâm’ın güçlenmesi için mücadele etmiş, bir taraftan da Hint Altkıtası’ndaki Müslümanların hurafelerle karışan İslâm anlayışını değiştirip ıslah etmeyi hedeflemiştir.</p>

      <p class="Metin">İmâm-ı Rabbânî manevî yolculuğu esnasında yaşadığı ruhî tecrübeleri ve edindiği yüksek bilgileri kaleme alarak dostları ve mürîdleriyle paylaşmış, tasavvufun eğitim ve düşünce konularına birçok yeni kavram ve yorum kazandırmıştır. Onun için tasavvufî yolculuğun aşamalarını bütün detaylarıyla anlatan ilk sûfîdir denilebilir. Letâifin insan bedenindeki yerleri, onların fenâsı ve manevî yolculuğu, seyr-i âfâkî, seyr-i enfüsî, Kemâlât-ı Nübüvvet ve Hakikat-ı Ahmediyye mertebeleri gibi konularda kaydettiği bilgiler de oldukça orijinaldir. Vahdet-i vücûda yönelik eleştirileri ve vahdet-i şuhûd hakkındaki yorumları İmâm-ı Rabbânî’nin tasavvuf tarihinde müstakil bir ekol olmasını sağlamıştır. Onun bu konudaki önemi, vahdet-i vücûdu eleştirirken âlimler gibi zihnî delillere değil, tasavvuf yolunda edindiği keşfî tecrübelere de dayanmasıdır.</p>

      <p class="Metin">İmâm-ı Rabbânî’nin tasavvufî düşünceleri oldukça önemli olmasına rağmen, mektuplarında ve diğer eserlerinde bu düşünceler dağınık vaziyette bulunmaktadır. Çünkü o, zihnindeki sistemi bir bütün hâlinde yazmak yerine, genellikle bir eserinde veya mektubunda konunun bir yönünü anlatmış, bir başka eserinde aynı konunun devamını veya değişik bir boyutunu ele almıştır. Onun anlatmak istediği sistemi bir bütün olarak kavrayabilmek için eserleri ve mektupları dikkatle okunup ilgili paragraflar birleştirilmelidir. Aksi takdirde okuyucunun önündeki bilgiler bir yapboz oyununun dağınık parçaları gibi duracağı için sistemi bir bütün olarak anlaması oldukça zor olacaktır. Ayrıca o, zamanla edindiği yeni bilgi ve ruhî tecrübeler neticesinde önceki bazı fikirlerinden vazgeçmiştir. Bütün bunlar İmâm-ı Rabbânî’nin ve eserlerinin doğru bir şekilde anlaşılmasının önünde bir engel oluşturmaktadır. Dolayısıyla İmâm-ı Rabbânî’nin eserlerini okumaya başlamadan önce, onun fikirlerini özetle ve sistematik olarak işleyen bir eserin okunması faydalı olacaktır. Elinizdeki bu eserin sağlayacağı en önemli katkılardan biri de budur.</p>

      <p class="Metin">İmâm-ı Rabbânî Ahmed Sirhindî, dini ihya faaliyetleri, tasavvufa getirdiği yenilikler ve sonraki nesiller üzerindeki tesiriyle tarihte iz bırakmış önemli bir şahsiyet ve yenileyicidir. O, çabaları ve faaliyetleriyle “hicrî ikinci bin yılın yenileyicisi” (Müceddid-i Elf-i Sânî) sıfatına lâyık olduğunu ispatlamıştır. Onun kişiliği ve fikirleri yaşadığı dönemde kendi toplumunu etkilediği gibi, vefatından sonra da İslâm dünyasında özgürlük, ilim ve ıslâh hareketlerini etkilemiştir.</p>

      <p class="baslik1" id="toc_marker-19-15-2"><span class="bold-metin">SEÇME BİBLİYOGRAFYA</span></p>

      <p class="Metin">Ahmad, Aziz, “Dîn-i Ilâhî”, <span class="italik-metin-" xml:lang="tr-TR">EI (2)</span>, Leiden 1965, II, 296-297.</p>

      <p class="Metin">Ahmad, Aziz, <span class="italik-metin-" xml:lang="tr-TR">Studies in Islamic Culture in the Indian Environment</span>, Oxford 1969.</p>

      <p class="Metin">Algar, Hamid, “İmâm-ı Rabbânî”, <span class="italik-metin-" xml:lang="tr-TR">DİA</span>, İstanbul 2000, XXII, 194-199.</p>

      <p class="Metin">Algar, Hamid, “Yüzyılın Müceddidi: Bediüzzaman Said Nursî ve Tecdit Geleneği”, <span class="italik-metin-" xml:lang="tr-TR">Bediüzzaman ve Tecdît</span>, İstanbul 2002, s. 11-31.</p>

      <p class="Metin">Allame, Abu l-Fazl, <span class="italik-metin-" xml:lang="tr-TR">The Â-în-i Akbarî</span> (trc. H. Blochmann), Delhi 1989.</p>

      <p class="Metin">Alvi, Sajida S., “The Mujaddid and Tajdîd Traditions in the Indian Subcontinent: An Historical Overview”, <span class="italik-metin-" xml:lang="tr-TR">Journal of Turkish Studies</span>, 18 (1994), s. 1-15.</p>

      <p class="Metin">Ansari, Abdul Haq, “Shaykh Ahmad Sirhindî’s Doctrine of Wahdat al-Shuhûd”, <span class="italik-metin-" xml:lang="tr-TR">Islamic Studies</span>, 37/3 (Autumn 1998), s. 281-313.</p>

      <p class="Metin">Ansari, Abdul Haq, <span class="italik-metin-" xml:lang="tr-TR">Sufism and Sharî‘ah: A Study of Shaykh Ahmad Sirhindî’s Effort to Reform Sufism</span>, Leicester 1986.</p>

      <p class="Metin">Aslam, Muhammad, “Jahângîr and Shaikh Ahmad Sirhindî”, <span class="italik-metin-" xml:lang="tr-TR">Journal of the Asiatic Society of Pakistan</span>, X/1 (1965), s. 135-147.</p>

      <p class="Metin">Bâkî Billâh, <span class="italik-metin-" xml:lang="tr-TR">Külliyyât-ı Bâkî Billâh</span> (nşr. Ebu’l-Hasan Zeyd Fârûkî- Burhân Ahmed Fârûkî), Lahor 1967.</p>

      <p class="Metin">Bedahşî, Muhammed Emîn, <span class="italik-metin-" xml:lang="tr-TR">Menâkıbu’l-hazarât</span>, İslâmâbâd, Gencbahş Ktp., nr. 12522, vr. 1a-343a.</p>

      <p class="Metin">Bihârî, Gulâm Yahyâ, <span class="italik-metin-" xml:lang="tr-TR">Kelimâtü’l-hak</span>, <span class="italik-metin-" xml:lang="tr-TR">Demgu’l-bâtıl</span> (nşr. Abdülhamîd Sivâtî), Gûcrânvâla [Gujranwala] 1995, içinde, s. 75-94..</p>

      <p class="Metin">Buehler, Arthur F., “Sharî‘at and ‘Ulamâ in Ahmad Sirhindî’s Collected Letters”, <span class="italik-metin-" xml:lang="tr-TR">Die Welt des Islams</span>, 43/3 (2003), s. 309-320.</p>

      <p class="Metin">Buehler, Arthur F., <span class="italik-metin-" xml:lang="tr-TR">Fehâris-i Tahlîlî-yi Heştgâne-i Mektûbât-ı Ahmed-i Sirhindî</span>, Lahor 2001.</p>

      <p class="Metin">Buehler, Arthur F., <span class="italik-metin-" xml:lang="tr-TR">Sufi Heirs of the Prophet. The Indian Naqshbandiyya and Rise of the Mediating Sufi Shaykh</span>, Columbia 1998.</p>

      <p class="Metin">Cebecioğlu, Ethem, <span class="italik-metin-" xml:lang="tr-TR">İmâm-ı Rabbânî: Hareketi ve Tesirleri</span>, İstanbul 1999.</p>

      <p class="Metin">Chittick, W. C., “Wahdat al-Shuhûd”, <span class="italik-metin-" xml:lang="tr-TR">EI (2)</span>, Leiden 2002, XI, 37-39.</p>

      <p class="Metin">Copty, Atallah S., “The Naqshbandiyya and Its Offshoot, The Naqshbandiyya-Mujaddidiyya in the Haramayn in the 11th/17th Century”, <span class="italik-metin-" xml:lang="tr-TR">Die Welt des Islams</span>, 43/3 (2003), s. 321-348.</p>

      <p class="Metin">Dihlevî, Abdullah Gulâm Ali, <span class="italik-metin-" xml:lang="tr-TR">Hâlât ve Makâmât-ı İmâm-ı Rabbânî</span>, Süleymaniye Ktp., Reşid Efendi, nr. 491, vr. 1b-101b.</p>

      <p class="Metin">Farooqi, Abul Hasan Zaid, <span class="italik-metin-" xml:lang="tr-TR">Hazrat Mujaddid and his Critics</span> (Urduca’dan İngilizce’ye trc. Mir Zahid Ali Kamil), Lahore 1982.</p>

      <p class="Metin">Faruqi, Burhan Ahmad, <span class="italik-metin-" xml:lang="tr-TR">The Mujaddid’s Conception of Tawhid</span>, Delhi 1977.</p>

      <p class="Metin">Fazlur Rahman, “The Reformer of the 2nd Millenium”, <span class="italik-metin-" xml:lang="tr-TR">Pakistan Quarterly</span>, sy. 7 (1957), s. 45-48.</p>

      <p class="Metin">Fazlur Rahman, <span class="italik-metin-" xml:lang="tr-TR">İslâmî Yenilenme: Makâleler IV</span> (trc. Adil Çiftçi) Ankara 2003, s. 111-121.</p>

      <p class="Metin">Friedmann, Yohanan, <span class="italik-metin-" xml:lang="tr-TR">Shaykh Ahmad Sirhindî: An Outline of His Thought and a Study of His Image in the Eyes of Posterity</span>, London 1971.</p>

      <p class="Metin">İbnü’l-Arabî, Muhyiddîn, <span class="italik-metin-" xml:lang="tr-TR">el-Fütûhâtü’l-Mekkiyye</span>, Beyrût ts.</p>

      <p class="Metin">İbnü’l-Arabî, Muhyiddîn, <span class="italik-metin-" xml:lang="tr-TR">Fusûsu’l-hikem</span> (thk. Ebu’l-Alâ Afîfî), Kâhire 1946.</p>

      <p class="Metin">Jahangir, <span class="italik-metin-" xml:lang="tr-TR">The Tûzuk-i Jahângîrî or Memoirs of Jahângîr</span> (trc. Alexander Rogers, ed. Henry Beveridge), New Delhi 1978.</p>

      <p class="Metin">Kazânî, Muhammed Murâd Minzelevî, <span class="italik-metin-" xml:lang="tr-TR">Tercümetü ahvâli’l-İmâmi’r-Rabbânî</span>, <span class="italik-metin-" xml:lang="tr-TR">Mu‘arrabu’l-Mektûbât (ed-Dürerü’l-meknûnâti’n-nefîse)</span>, Mekke 1317/1899, I, 2-183. (kenarında)</p>

      <p class="Metin">Khan, Ghulam Mustafa, “The Naqshbandi Saints of Sind”, <span class="italik-metin-" xml:lang="tr-TR">Journal of the Research Society of Pakistan</span>, 13/2 (1976), s. 19-47.</p>

      <p class="Metin">Khan, Kabir Ahmad, “A Select Bibliography on Shaykh Ahmad Sirhindî”, <span class="italik-metin-" xml:lang="tr-TR">Muslim World Book Revieve</span>, 12/2 (1992), s. 65-70.</p>

      <p class="Metin">Kişmî, Muhammed Hâşim, <span class="italik-metin-" xml:lang="tr-TR">Berekât-ı Ahmediyye el-Bâkıyye (Zübdetü’l-makâmât)</span>, Kânpûr 1307/1889.</p>

      <p class="Metin">Konuk, Ahmed Avni, <span class="italik-metin-" xml:lang="tr-TR">Fusûsu’l-hikem Tercüme ve Şerhi</span> (hzr. M. Tahralı- S. Eraydın), İstanbul 1987-1992.</p>

      <p class="Metin">Lâhûrî, Gulâm Server, <span class="italik-metin-" xml:lang="tr-TR">Hazînetü’l-asfiyâ</span>, Kânpûr 1312/1894.</p>

      <p class="Metin">Mekkî, Ahmed Ebu’l-Hayr, <span class="italik-metin-" xml:lang="tr-TR">Hediyye-i Ahmediyye</span>, Kânpûr 1313/1895.</p>

      <p class="Metin">Müceddidî, Muhammed İhsân, <span class="italik-metin-" xml:lang="tr-TR">Ravzatü’l-kayyûmiyye</span> (Farsça’dan Urduca’ya trc. ve nşr. İkbâl Ahmed Fârûkî), Lahor 1996.</p>

      <p class="Metin">Müctebâî, Fethullâh, “Ahmed-i Serhindî”, <span class="italik-metin-" xml:lang="tr-TR">DMBİ</span>, Tahran 1375 hş. /1996, VII, 48-59.</p>

      <p class="Metin">Nadwî, S. Abul Hasan Ali, <span class="italik-metin-" xml:lang="tr-TR">Saviours of Islamic Spirit</span>, Lucknow 1983.</p>

      <p class="Metin">Nedvî, Ebu’l-Hasan Ali, <span class="italik-metin-" xml:lang="tr-TR">İmâmü’s-Sirhindî: Hayâtühû ve A‘mâlühû.</span> (Kuveyt 1983)</p>

      <p class="Metin">Nursî, Bedîuzzamân Saîd, <span class="italik-metin-" xml:lang="tr-TR">Kaynaklı, İndeksli, Lügatli Risale-i Nur Külliyatı</span>, İstanbul 2004,</p>

      <p class="Metin">Rizvi, Saiyid Athar Abbas, <span class="italik-metin-" xml:lang="tr-TR">A History of Sufism in India</span>, New Delhi 1992.</p>

      <p class="Metin">Rizvi, Saiyid Athar Abbas, <span class="italik-metin-" xml:lang="tr-TR">Muslim Revivalist Movements in Northern India in the Sixteenth and Seventeenth Centuries</span>, Agra 1965.</p>

      <p class="Metin">Sikenderpûrî, Vekîl Ahmed, <span class="italik-metin-" xml:lang="tr-TR">el-Kelâmü’l-müncî bi-reddi îrâdâti’l-Berzencî</span>, Delhi 1312/1894.</p>

      <p class="Metin">Sikenderpûrî, Vekîl Ahmed, <span class="italik-metin-" xml:lang="tr-TR">Envâr-ı Ahmediyye</span>, Delhi 1309/1891.</p>

      <p class="Metin">Sikenderpûrî, Vekîl Ahmed, <span class="italik-metin-" xml:lang="tr-TR">Hediyye-i Müceddidiyye</span>, Delhi 1311/1893.</p>

      <p class="Metin">Sirhindî, Ahmed, <span class="italik-metin-" xml:lang="tr-TR">Mükâşefât-ı Ayniyye</span> (nşr. Gulâm Mustafa Hân), Karaçi 1965.</p>

      <p class="Metin">Sirhindî, Ahmed, <span class="italik-metin-" xml:lang="tr-TR">İsbâtü’n-nübüvve</span>, <span class="italik-metin-" xml:lang="tr-TR">Resâil-i Müceddidiyye</span> (nşr. Mahbûb İlâhî), Lahor 1385/1965 içinde, s. 17-56.</p>

      <p class="Metin">Sirhindî, Ahmed, <span class="italik-metin-" xml:lang="tr-TR">Ma‘ârif-i Ledünniyye</span>, Karaçi 1388/1968, s. 48.</p>

      <p class="Metin">Sirhindî, Ahmed, <span class="italik-metin-" xml:lang="tr-TR">Mebde’ ve Me‘âd</span>, Karaçi 1968.</p>

      <p class="Metin">Sirhindî, Ahmed, <span class="italik-metin-" xml:lang="tr-TR">Mektûbât-ı İmâm-ı Rabbânî</span>, Karaçi 1392/1972.</p>

      <p class="Metin">Sirhindî, Ahmed, <span class="italik-metin-" xml:lang="tr-TR">Resâil-i Müceddidiyye</span> (nşr. Mahbûb İlâhî), Lahor, İdâre-i Sa‘diyye-i Müceddidiyye, 1385/1965.</p>

      <p class="Metin">Sirhindî, Ahmed, <span class="italik-metin-" xml:lang="tr-TR">Risâle-i Tehlîliyye</span> (nşr. Gulâm Mustafa Han), Karaçi 1965.</p>

      <p class="Metin">Sirhindî, Ahmed, <span class="italik-metin-" xml:lang="tr-TR">Ta‘lîkât ber Şerh-i Rubâ‘iyyât-ı Hâce Bâkî Billâh</span>, <span class="italik-metin-" xml:lang="tr-TR">Resâil-i Müceddidiyye</span> (nşr. Mahbûb İlâhî), Lahor 1385/1965 içinde, s. 217-248.</p>

      <p class="Metin">Sirhindî, Ahmed, <span class="italik-metin-" xml:lang="tr-TR">Te’yîd-i Ehl-i Sünnet (Risâle-i Redd-i Şî‘a)</span>, [nşr. Gulâm Mustafa Han], İstanbul 1994.</p>

      <p class="Metin">Sirhindî, Bedreddîn b. İbrâhîm, <span class="italik-metin-" xml:lang="tr-TR">Hazarâtü’l-kuds</span> (nşr. Mahbûb İlâhî), Lahor 1971.</p>

      <p class="Metin">Sirhindî, Bedreddîn b. İbrâhîm, <span class="italik-metin-" xml:lang="tr-TR">Visâl-i Ahmedî</span> (nşr. Gulâm Mustafa Hân), Karaçi 1388/1968.</p>

      <p class="Metin">Şarkpûrî, Muhammed Halîm, <span class="italik-metin-" xml:lang="tr-TR">İkinci Bin Yılın Yenileyicisi: İmam Rabbânî</span> (trc. Ali Genceli), Konya 1978.</p>

      <p class="Metin">ter Haar, J.G.J, “The Collected Letters of Shaykh Ahmad Sirhindî”, <span class="italik-metin-" xml:lang="tr-TR">Manuscripts of the Middle East</span>, 3 (1988), s. 41-44.</p>

      <p class="Metin">ter Haar, J.G.J., <span class="italik-metin-" xml:lang="tr-TR">Follower and Heir of the Prophet: Shaykh Ahmad Sirhindî (1564-1624) as Mystic</span>, Leiden 1992.</p>

      <p class="Metin">Tosun, Necdet, <span class="italik-metin-" xml:lang="tr-TR">Bahâeddîn Nakşbend: Hayatı, Görüşleri, Tarikatı</span>, İstanbul 2002.</p>

      <p class="Metin">Tosun, Necdet, <span class="italik-metin-" xml:lang="tr-TR">İmâm-ı Rabbânî Ahmed Sirhindî: Hayatı, Eserleri, Tasavvufî Görüşleri</span>, İstanbul 2005.</p>

      <p class="Metin">Valiuddin, Mir, “Reconcilation Between Ibn ‘Arabi’s Wahdat-i Wujud and the Mujaddid’s Wahdat-i Shuhud”, <span class="italik-metin-" xml:lang="tr-TR">Islamic Culture</span>, 25/1 (1951), s. 43-51.</p>

      <div class="footnotes">
        <div class="footnote">
          <p class="dipnot-cizgili"><a class="footnote-anchor" href="#footnote-204-1-backlink" id="footnote-204-1">1</a> İbrâhîm, 14/26.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-204-2-backlink" id="footnote-204-2">2</a> İbrâhîm, 14/24.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-204-3-backlink" id="footnote-204-3">3</a> Zâtî muhabbet, Allah Teâlâ’yı sıfatlarından ve nimetlerinden dolayı değil, sırf Allah olduğu için sevmektir.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-204-4-backlink" id="footnote-204-4">4</a> Hucurât, 49/12.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-204-5-backlink" id="footnote-204-5">5</a> Mücâdele, 58/18-19.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-204-6-backlink" id="footnote-204-6">6</a> Deylemî, <span class="itaLik-DiPNOT" style="font-size:1em;">el-Firdevs</span>, nr. 6731.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-204-7-backlink" id="footnote-204-7">7</a> Benzer rivayet için bkz. Ahmed, <span class="itaLik-DiPNOT" style="font-size:1em;">Müsned</span>, VI, 638, nr. 19933.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-204-8-backlink" id="footnote-204-8">8</a> Nûr, 24/37.</p>
        </div>
      </div>
    </div>
  </div>
</body>
</html>
