<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>03-07.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-07.html" xml:lang="tr-TR">
    <div class="Basic-Text-Frame">
      <p class="bolumbasligi1" id="toc_marker-18">ALTINCI BÖLÜM<br/>
      İMÂM-I RABBÂNÎ’NİN İBADET HAYATI</p>

      <p class="Metin">Kaynaklarda beyan edildiğine göre, İmâm-ı Rabbânî yaz-kış, seferde ve hazarda çoğunlukla gecenin yarısından sonra, bazen de gecenin üçte ikisi geçtikten sonra kalkarlar, o vakitte okunması sünnet olan duaları okurlar, mükemmel bir abdest alırlardı. Abdest alırken eline bir başkasının su dökmesini istemezlerdi. Abdest suyunu tasarruflu kullanırlar, kıbleye dönük olarak abdest almaya özen gösterirlerdi. Ancak ayaklarını yıkarken kuzeye veya güneye dönerlerdi. Her abdestte misvak kullanırlardı. Her uzvu üç defa yıkarlar, her defasında elleriyle suyu silerlerdi; tâ ki yıkanan uzuvdan ve ellerinden damlama ihtimali kalmasın. Abdestte kullanılan suyun temiz olup olmadığı konusu ihtilâflı olduğu için ihtiyaten böyle yapardı. Her uzvu yıkarken abdest dualarını okurdu.</p>

      <p class="Metin">Abdestten sonra teheccüd namazına başlardı. Tam bir huzur ile ve uzun sûreleri okuyarak teheccüd namazını kılardı. İlk zamanlarda teheccüd namazında Yâsîn sûresini tekrar tekrar okurlardı. Hatta bu sureyi bir namazda 80 defa okudukları olurdu. Son zamanlarında daha ziyade namazda Kur’ân-ı Kerîm’i hatmetmekle meşgul oldular. Teheccüd namazını bitirdikten sonra huşû içinde murâkabe ve tefekküre otururdu. Sabahtan iki üç saat önce, sünnete uyarak, bir müddet yatarlardı. Sonra ortalık ağarmadan tekrar uyanırlar, sabah namazını kılarlardı.</p>

      <p class="Metin">Sabah namazının sünnetini evde kılarlar, sünnetle farz arasında sessiz olarak “Sübhânallâhi ve bi-hamdihî sübhânallâhi’l-azîm ve bi-hamdihî” duasını tekrar ederlerdi. Sabah namazının farzını kıldıktan sonra işrâk vaktine kadar mescidde arkadaşları ile murâkabe halkasında otururlar, sonra uzun sûreler okuyarak, iki selâmla dört rekât işrâk namazı kılarlar, o vakitte okunması icap eden tesbih ve dualarla meşgul olurlardı.</p>

      <p class="Metin">Sonra evlerine giderler, hanım ve çocuklarının hâllerini sorarlar, yapılması gereken işleri söylerlerdi. Ardından odalarına çekilirler, Kur’ân-ı Kerîm okurlardı. Bundan sonra talebelerini çağırırlar, hâllerini sorarlardı. Onlara hedefi yüksek tutmayı, sünnete uymayı, zikir ve murâkabeye devam etmeyi, manevi hâllerini gizlemeyi tavsiye ederlerdi. Fıkıh kitaplarını okumalarını söylerdi.</p>

      <p class="Metin">Sohbetlerinin çoğu sükût ile geçerdi. Sohbetlerinde hiç kimsenin gıybeti yapılmaz, kusuru anlatılmazdı. Kuşluk namazını odalarında sekiz rekât olarak kılarlar, sonra talebeleri ve çocuklarıyla birlikte yemek yerlerdi. Yemek duasının ardından Fâtiha okumak hadislerde bulunmadığı için bunu uygun bulmaz ve Fâtiha okumazdı.</p>

      <p class="Metin">Öğle namazı vaktinde dört rekât sünnet, dört rekât farz, iki rekât son sünnet kılar, ardından dört rekât daha sünnet kılarlardı. Öğle namazından sonra hâfızdan bir cüz kadar Kur’ân-ı Kerîm dinlerlerdi. Talebelere verilecek ders varsa verirlerdi. İkindi namazını ilk vaktinde kılarlar, ilk sünnetini terk etmezlerdi. İkindiden sonra talebeleriyle murâkabeye otururlardı. Murâkabede mürîdlerine kalben teveccüh ederlerdi.</p>

      <p class="Metin">Akşam namazını ilk vaktinde kılarlar, farzdan sonra kalkmadan on kere kalben “Lâ ilâhe illallâhü vahdehû lâ şerîke leh...” duasını sonuna kadar okurlardı. Farz ve sünnetlerden sonra “Allâhümme ente’s-selâmu ve minke’s-selâm. Tebârakte yâ ze’l-celâli ve’l-ikrâm” duasından fazla bir şey okumazlardı. Akşam namazının iki rekât sünnetini kıldıktan sonra evvâbîn namazını dört veya altı rekât olarak kılarlardı.</p>

      <p class="Metin">Yatsının farzından önce dört rekât sünneti kılarlar, farz ve iki rekâtlık son sünnetten sonra tekrar dört rekât sünnet kılarlardı. Vitr namazının ilk rekâtında genellikle A‘lâ sûresini, ikinci rekâtında Kâfirûn, üçüncü rekâtında da İhlâs sûresini okurlardı. Hanefî’nin kunût duasına Şâfiî’nin kunût duasını da ilave ederlerdi. Vitr namazını bazen yatsıdan, bazen de teheccüd namazından sonra kılarlardı. Yatsı namazını ve vitr namazını kıldıktan sonra hemen yatmaya giderlerdi. Yatmadan önce okunması icap eden duaları okurlardı.</p>

      <p class="Metin">Namazlarda dâimâ isteyerek imamlık yaparlardı. Bu konuda şöyle buyururdu: “Şâfiî ve Mâlikî mezheplerine göre Fâtiha’yı okumadan namaz olmaz. Bunun için imamın arkasında bulunanlar da Fâtiha okurlar. Buna delil olarak birçok sahih hadis vardır. Ama İmâm-ı A‘zam Ebû Hanîfe imamın okuduğu Fâtiha’nın cemaat için de okunmuş sayılacağını bildirdi ve cemaatin Fâtiha okumasını doğru bulmadı. Mezheplerdeki bu farklı rivayetleri görünce hepsini birleştirme yoluna gidip imam olmayı tercih ettim.” Terâvih namazı hariç hiçbir nafile namazı cemaatle kılmazlardı. “Nafile namazları cemaatle kılmak mekruhtur.” derlerdi.</p>

      <p class="Metin">Hastaları ve kabirleri ziyaret ederler, onlara dua ederlerdi. Davetlere giderlerdi, ancak günah işlenen meclislere iştirak etmezlerdi. Dinî kurallara ve Ehl-i Sünnet âlimlerinin görüşüne aykırı olan şeyleri kabul etmezlerdi. Şöyle buyururlardı: “Manevî hâller, şerîate bağlıdır, şerîat ise hâllere bağlı değildir. Çünkü şerîat sağlam ve kesindir, doğruluğu vahiyle sâbittir. Hâller ise zannîdir, keşif ve ilhamla sâbittir.” Mâtürîdî âlimlerinin görüşünü, Eş‘arî âlimlerinin görüşünden üstün tutardı. Buyururlardı ki: “Mâtürîdiyye büyükleri, sözlerine felsefe karışmaktan daha uzaktır. İlimlerini peygamberlik nûrundan almaya daha yakındırlar.” Sahvı (ayıklığı), sekre (manevî sarhoşluğa) tercih ederlerdi. İnsanlar arasına karışan veliyi, uzlete çekilen veliden üstün sayarlardı. Mürîdlerine <span class="italik-metin-" xml:lang="tr-TR">Beyzâvî Tefsîri</span>, <span class="italik-metin-" xml:lang="tr-TR">Sahîh-i Buhârî</span>, <span class="italik-metin-" xml:lang="tr-TR">Mişkâtü’l-Mesâbîh</span>, <span class="italik-metin-" xml:lang="tr-TR">Avârifu’l-ma‘ârif</span>, <span class="italik-metin-" xml:lang="tr-TR">Pezdevî</span>, <span class="italik-metin-" xml:lang="tr-TR">Hidâye</span> ve <span class="italik-metin-" xml:lang="tr-TR">Şerhu’l-Mevâkıf</span> gibi kitapları mükemmel bir şekilde okuturlardı.<span class="dip-basvuru" style="font-size:0.76em;"><a class="footnote-link" href="#footnote-234-1" id="footnote-234-1-backlink">1</a></span></p>

      <div class="footnotes">
        <div class="footnote">
          <p class="dipnot-cizgili"><a class="footnote-anchor" href="#footnote-234-1-backlink" id="footnote-234-1">1</a> Muhammed Hâşim Kişmî, <span class="itaLik-DiPNOT" style="font-size:1em;">Berekât-ı Ahmediyye</span>, s. 197-212.</p>
        </div>
      </div>
    </div>
  </div>
</body>
</html>
