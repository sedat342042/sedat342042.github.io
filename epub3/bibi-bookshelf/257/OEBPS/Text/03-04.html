<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>03-04.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-04.html" xml:lang="tr-TR">
    <div class="Basic-Text-Frame">
      <p class="bolumbasligi1" id="toc_marker-15">ÜÇÜNCÜ BÖLÜM<br/>
      İMÂM-I RABBÂNÎ’NİN KEŞİF VE KERAMETLERİ</p>

      <p class="Metin">l Rivayete göre, İmâm-ı Rabbânî bir defasında hasta olmuştu. Hastalık esnasında yemek için on bir tane kuru üzüm istediler. Hizmetçi bu üzümleri huzurlarına getirince İmâm-ı Rabbânî murakabe ve tefekkür ile meşgul oldu. Bir müddet sonra başını kaldırıp: “Çok garip bir hâl gördüm. Bu üzümleri önüme koydukları zaman hepsinin Allah Teâlâ’ya dua ve münâcât ettiğini, Allah Teâlâ’nın da bunların dua ve isteklerini kabul ettiğini ve hastalıktan kurtulmamı bu üzümleri yememe bağlı kıldığını hissettim.” dedi. Bu üzümlerden birkaç tane yiyince hastalıkları tamamen geçti. Geri kalan üzümleri de sakladılar. Bir müddet sonra küçük oğulları hastalandı. Neredeyse hayatından ümit kesiliyordu. O üzümlerden yedirdiler ve onun da hastalığı iyileşti.</p>

      <p class="Metin">l İmâm-ı Rabbânî’nin önde gelen mürîdlerinden Muhammed Hâşim Kişmî anlatıyor: Bir gün Kur’ân-ı Kerîm okurken “<span class="italik-metin-" xml:lang="tr-TR">Gecenin bir kısmında uyanarak sana mahsûs bir nâfile olmak üzere namaz kıl. (Böylece) Rabbinin, seni övgüye değer bir makâma göndereceğini umabilirsin</span>” (el-İsrâ, 17/79) âyet-i kerîmesine gelince, aklıma: “Teheccüd namazı kılmakla, şefaat makamı olan makâm-ı mahmûdun bereketinden nasip alınıyor mu?” diye geldi. İmâm-ı Rabbânî Hazretleri’ne bunu soracağım, dedim. Bu niyetle huzurlarına geldim. Abdest alıyorlardı. Beni görünce hemen: “Teheccüd namazını çok kıymetli tut.” dediler. “Çoğu zaman kılıyorum.” dedim. Buyurdular ki: “Şefaat makamı olan makâm-ı mahmûddan nasip ve pay almak isteyenler teheccüd namazını hiç kaçırmasınlar.” Sonra aynı âyet-i kerîmeyi okudu.</p>

      <p class="Metin">l Yine Muhammed Hâşim Kişmî anlatıyor: İmâm-ı Rabbânî’ye olan muhabbetimin ziyadeleştiği günlerde onu övücü mahiyette bir rubâî (dörtlük) yazıp kendisine okudum. Rubâî: “Ey senin şerbetine melekler sinek olan” diye başlıyordu. İmâm-ı Rabbânî Hazretleri buyurdular ki: “Bir kimseyi medhederken, başka bir büyüğü kötülememek lâzımdır. Melekler çok büyüktürler. Ehl-i Sünnet îtikâdına göre meleklerin avâmı, insanların avâmından yani evliyâ ve daha alt seviyede olan (peygamberler dışındaki) insanlardan üstündür. Onlara, bir kimsenin şerbetinin sineği demek doğru olmaz.” İmâm-ı Rabbânî’nin bu sözüne karşı Hz. Mevlânâ’nın bir beyti aklıma geldi; ama itiraz gibi anlaşılır diye söylemedim. O esnâda İmâm-ı Rabbânî Hazretleri: “Mevlânâ Celâleddin Rûmî Hazretleri’nin (kuddise sirruh) şu beytine güveniyor olmayasın:</p>

      <p class="Metin"><span class="italik-metin-" xml:lang="tr-TR">Allah’ın ve seçkin kullarının yardım ve inayetleri olmasa, melek bile olsa defteri kapkaradır.</span><span class="dip-basvuru" style="font-size:0.76em;"><a class="footnote-link" href="#footnote-234-1" id="footnote-234-1-backlink">1</a></span></p>

      <p class="Metin">Mevlânâ’nın “seçkin kullar” derken maksadı, peygamberler (aleyhimüsselâm) olmalıdır. Yahut mübâlağa yoluyla veya sekr hâlinde söylemiş olabilir.” buyurdular.<span class="dip-basvuru" style="font-size:0.76em;"><a class="footnote-link" href="#footnote-234-2" id="footnote-234-2-backlink">2</a></span></p>

      <p class="Metin">l İmâm-ı Rabbânî bir yolculuk esnasında bazı dostlarıyla birlikte bir kervansarayda konakladı. O esnada dostlarına: “Bugün buraya bir belâ geleceğini ve herkese sirâyet edeceğini görüyorum. Arkadaşlarımız birbirlerine söylesinler. Herkes şu tesirli duaları okusun, tekrarlasın: ‘Bismillâhillezî lâ yedurru mea’smihî şey’ün fi’l-ardi ve lâ fi’s-semâ... Eûzü bi kelimâtillâhi’t-tâmmeti min şerri mâ halaka.’ Bu duayı kim okursa, Allah Teâlâ’nın yardımı ile kendisi ve malı korunur.” buyurdu. Bunu söyledikten sonra iki saat geçmeden kervansarayın bazı bölümlerinde yangın çıktı. Her ne kadar su döktüyseler de, birçok mal yanarak veya çalınarak zâyi oldu. İmâm-ı Rabbânî’nin dostlarından sadece Abdülmü’min Lâhûrî’nin malları yandı. Bu zât, sıkıntı ile İmâm-ı Rabbânî’nin huzuruna geldi. İmâm-ı Rabbânî ona: “Size hiç kimse okunması gereken duaları söylemedi mi?” diye sordu. O: “Hayır efendim.” diye cevap verdi. İmâm-ı Rabbânî, tavsiyesini herkese ulaştırmadıkları için dostlarına biraz darıldı.</p>

      <p class="Metin">l Bir gün İmâm-ı Rabbânî’ye bir şahıs mektup yazıp: “Peygamber Efendimiz’in (sallallahu aleyhi ve sellem) bir defa sohbetine katılıp sahâbî adını alan insanlar, sonraki dönemde yaşayan evliyanın en üstününden daha üstün kabul ediliyor. Bu insanlar, Hz. Peygamber’le bir sohbet sayesinde evliyanın hâllerinden daha üstün hâllere mi ulaşıyorlar?” diye sormuştu. İmâm-ı Rabbânî ona cevaben bir mektup yazıp: “Bu sorunun cevabı yazıyla verilemez, yanımıza gelmeniz lâzım.” dedi. O şahıs, bir süre sonra İmâm-ı Rabbânî’nin yanına gelip sohbetine katıldı. Daha ilk sohbetinde tarifi mümkün olmayan yüksek manevî hâllere kavuştu. İmâm-ı Rabbânî onu yanına çağırıp: “Bugün senin mektubundaki soruna cevap vermiş oldum, anladın mı?” dedi. O şahıs İmâm-ı Rabbânî’nin eline sarılıp cevabını aldığını belirtti.</p>

      <p class="Metin">l Gönül ehli bir zât vardı, kalbini zikir öyle istila etmişti ki, yanında bulunanlar onun kalbinin “Allah, Allah” dediğini duyardı. Bu şahıs, kendi zamanındaki bazı şeyhlerden icâzet almıştı. İmâm-ı Rabbânî’den de icâzet almak niyetiyle yanına geldi. İmâm-ı Rabbânî onun hakkında: “Mübarek bir zât olduğu anlaşılıyor, ama bu hadde varan kalp zikrinin istilasından ve hakkıyla verilmemiş olan icâzetlerden dolayı oluşan düşüncesi, onun manevî ilerleme yolunu kesiyor. Onun ilâcı, bu hâlleri yok etmektir.” buyurdu. İki gün geçmeden o kalbe ait zikir kendisinden öylesine alındı ki, kendisini zorlasa bile zikredemedi. O şahıs bu duruma şaşırdı, ağlayıp feryat etmeye başladı. İmâm-ı Rabbânî bakışları ile onu birkaç gün içinde eritti, gururunu kökünden kazıdı. Sonra onu çağırıp manevî hâller ile süsledi ve: “Kalp hâlleri, kalbe ait ve kökleşmiş olmalıdır.” buyurdu.</p>

      <p class="Metin">l İmâm-ı Rabbânî’nin küçük kardeşi Muhammed Mes‘ud, ticaret için Kandehâr şehrine gitmişti. O günlerde bir sabah İmâm-ı Rabbânî yanında bulunan dostlarına şöyle buyurdu: “Ne garip iştir! Kardeşim Muhammed Mes‘ûd’un nerede olduğunu öğrenmek için teveccüh ettim, kalben tefekküre daldım. Keşf gözüyle her ne kadar aradıysam da hiçbir yerde bulamadım. Bundan sonra daha dikkatli teveccüh ettim, vefat etmiş olduğunu ve yeni gömülmüş mezarını gördüm.” Dinleyenler hayret içinde kaldılar. Bu sözden birkaç gün sonra kardeşiyle beraber giden arkadaşları geldiler ve İmâm-ı Rabbânî’nin kardeşinin Kandehâr’da vefat ettiğini haber verdiler.</p>

      <p class="Metin">l Hindistan’da bir isyancı grup zuhur etmişti. O bölgenin komutanlarından biri isyancıların üzerine yürüyüp isyanı bastırmayı düşündü. Bu konuda kendisine yakın olan bir şeyhe istihâre yapmasını rica etti. O zât istihâre yaptıktan sonra: “Galip geleceksiniz, mutlaka gidiniz.” dedi. Komutan askerleriyle yola çıktıktan sonra o şeyh ihtiyaten İmâm-ı Rabbânî’ye bir mektup yazıp durumu anlattı ve bu konuda onun düşüncesini sordu. İmâm-ı Rabbânî cevâbî mektubunda: “Keşifte ve yorumda hata etmişsiniz. Bize göre tamamen aksi olacak ve komutan yenilecek.” diye yazdı. Fakat komutan çok uzaklaşmış olduğundan kendisine haber ulaştırılamadı. Üç dört gün sonra yenilmiş ve hezimete uğramış olarak döndüğü haberi geldi.</p>

      <div class="footnotes">
        <div class="footnote">
          <p class="dipnot-cizgili"><a class="footnote-anchor" href="#footnote-234-1-backlink" id="footnote-234-1">1</a> Mevlânâ, <span class="itaLik-DiPNOT" style="font-size:1em;">Mesnevî-yi Ma‘nevî</span>, cilt: I, beyit: 1879.</p>
        </div>

        <div class="footnote">
          <p class="dipnot-cizgili"><a class="footnote-anchor" href="#footnote-234-2-backlink" id="footnote-234-2">2</a> Kişmî, <span class="itaLik-DiPNOT" style="font-size:1em;">Berekât-ı Ahmediyye</span>, s. 275.</p>
        </div>
      </div>
    </div>
  </div>
</body>
</html>
