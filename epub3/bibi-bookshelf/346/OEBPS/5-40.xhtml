<html xmlns="http://www.w3.org/1999/xhtml">
	<head>
		<title>5-40</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-40">BARRY LYNDON</p>
			<p class="resim_alyazili"><span><img alt="r70.png" class="_idGenPageitem-51" src="image/r70_fmt.jpeg"/></span></p>
			<p class="resimalti_italik"> Kuzeninin göğüsleriyle büyülenen genç Barry, <br/>Barry Lyndon</p>
			<p class="paragraf ParaOverride-8">Stanley Kubrick’in “Barry Lyndon” filmi klasik yapıya çok iyi bir örnektir. Film, kuzenine aşık olan deli dolu İrlandalı bir gencin hikayesi olarak başlar. Kız onu ciddiye almaz; bir İngiliz subayıyla nişanlanır. Barry Lyndon subaya hakaret edip onu düelloya davet eder. Subay, genç adama acıdığı için silahlar kuru sıkı doldurulur. Barry ateş eder, İngiliz subayı çığlık atıp yere yığılır. Hakemler subayı muayene ederler, öldüğünü söylerler. Yakınları Barry Lyndon’a kaçmasını söylerler. Barry onlara inanır ve kendisine verilen parayla kaçıp gider.</p>
			<table class="Basic-Table _idGenTablePara-1" id="table-1">
				<colgroup>
					<col/>
				</colgroup>
				<tbody>
					<tr>
						<td>
							<p class="paragraf"><span class="CharOverride-30">Giriş Bölümü Analizi: Bu paragraf filmin giriş bölümünü özetliyor. Bu bölümde Barry’yi tanırız. Genç yaşına rağmen çok hırslı ve inatçıdır. Arzu ettiği şeyi elde etmek için her şeyi yapmaya hazırdır; öldürmek ve ölmek dahil olmak üzere. Kuzeninin nişanlısıyla yaptığı düello bu gencin hayatını değiştirir. Bu olay, Barry Lyndon’ın hayatında yeni bir sürecin başlangıç olayıdır. Klasik yapıdaki pek çok filmde bu bölüm ilk 30 dakika veya filmin 1/4’lük bölümünde gerçekleşir. Bu konuda hem Syd Field, hem de Robert McKee aynı görüştedir.</span></p>
						</td>
					</tr>
				</tbody>
			</table>
			<p class="paragraf ParaOverride-9">Filmin gövde bölümünde, Barry Lyndon ormanda bir eşkıya tarafından soyulur. Parasız ve atsız kalır. Seferberlik halindeki İngiliz ordusuna katılır. Savaşa katılır. Kendisine yardım eden bir çavuş çatışmada ölür. Barry, İngiliz ordusundan  bir subayın kıyafetini çalıp kaçar. Yolda Prusya ordusundan bir birlikle karşılaşır. Prusyalı subaya kimliğiyle ilgili yalanlar söyler. Prusyalı zekice sorularla Barry’nin sahtekâr olduğunu anlar. Barry tutuklanır, ama daha sonra subayın hayatını kurtararak Prusyalıların casusu olur. Onu Berlin’e götürürler ve İrlandalı bir kumarbazın yanına işe girmesini ve rapor vermesini isterler. Barry, İrlandalı olduğu için duygusallaşır ve kumarbaza casus olduğunu söyler. Birlikte kaçarlar. Kumar oynayarak para kazanırlar. Bu arada zengin ve yaşlı bir Kont’un karısıyla tanışır Barry. Kont çok hastadır ve aniden ölür. Barry, büyük bir servetin mirasçısı olan Kont’un karısıyla evlenir. Barry büyük bir servet, prestij ve Kont’un karısından bir de çocuk sahibi olacaktır.</p>
			<table class="Basic-Table _idGenTablePara-1" id="table-2">
				<colgroup>
					<col/>
				</colgroup>
				<tbody>
					<tr>
						<td>
							<p class="arayazi"><span class="CharOverride-30">Gövde  Bölümü Analizi: Barry inişli çıkışlı bir maceranın içindedir. Sahneler (+) başlayıp (-) bitmektedir  ya da tam tersi olmaktadır. Barry Lyndon, ruhundaki sınırsız ihtirasın esiridir. Hedefine ulaşmak için her şeyi yapmaya hazırdır. Korkusuzdur, fütursuzdur ve bukalemun gibi değişkendir. Gövde bölümünün sonunda hayatı değişir. Artık iktidar sahibidir. Çok zengin bir Kont’un dul karısıyla evlenmiştir. Zirvededir!</span></p>
						</td>
					</tr>
				</tbody>
			</table>
			<p class="resim_alyazili"><span><img alt="r71.png" class="_idGenPageitem-52" src="image/r71_fmt.jpeg"/></span></p>
			<p class="resimalti_italik"> Barry Kontes’in ve servetin peşinde, Barry Lyndon</p>
			<p class="paragraf ParaOverride-8">Sonuç veya çözüm bölümünde, Barry Lyndon kendini safahata verir, karısının Kont’tan olan oğluna çok kötü davranır. Çocuk sosyeteye verilen bir resitalde rezalet çıkarır ve Barry tarafından acımasızca kırbaçlanır. İntikam yemini ederek şatoyu terk eder. Barry’nin kendi oğlu bir binicilik kazasında ölür. Barry yıkılır. Kontes danışmanlarının yönlendirmesiyle borç batağındaki Barry Lyndon’ı mütevazi bir aylık karşılığında şatodan uzaklaştırır. Kontesin Kont’tan olan oğlu şatoya döner. Barry’yi arayıp bulur ve onu düelloya davet eder. İlk atışı genç Kont yapar ve tabancayı yere sıkar. Barry ona acır ve silahını havaya sıkar. Fakat genç Kont devam etmek ister. Ateş eder. Barry yere yıkılır. Ayağından vurulmuştur. O artık bacağı kesilmiş, her şeyini kaybetmiş bir adamdır.</p>
			<table class="Basic-Table _idGenTablePara-1" id="table-3">
				<colgroup>
					<col/>
				</colgroup>
				<tbody>
					<tr>
						<td>
							<p class="paragraf"><span class="CharOverride-30">Sonuç Bölümü Analizi: Barry Lyndon’ın sınırsız ihtirası hem çevresine zarar verecek, hem de kendisini mahvedecektir. Hayatın faniliği içinde bu ihtirasın hiçbir anlamı yoktur. Bu ihtiras ne sevgi, ne aşk, ne dost bırakır. Sonunda ihtirasın sahibini de bir enkaza çevirir. Klasik yapıda kapalı uçlu sonuç budur. Filmin sonunda hiçbir soru işaretine yer bırakılmamıştır. Karşımızda tek bacaklı, küçük oğlu ölmüş, karısı tarafından evden atılmış bir enkaz vardır. İhtiras ateşi Barry Lyndon’ı yakmıştır. Geriye dönüş, ikinci bir şans yoktur!</span></p>
							<p class="paragraf"><span class="CharOverride-30">Barry Lyndon filminde zaman çizgisel bir akış içindedir. Zamanın içinde geriye ileriye gidişler yoktur. Tek yönlü, ileriye doğru bir akış vardır. Barry Lyndon’ın ihtiraslı, hırslı karakteri adeta tek yönlü biletle bir yolculuğa çıkmıştır. Kaderine doğru gitmektedir.</span></p>
							<p class="paragraf"><span class="CharOverride-30">Barry’nin çatışması dış dünyayla gerçekleşir. Düşmanları, rakipleri dışsaldır. Adeta tüm dünyayı fethetmek istemektedir. Don Kişot ne kadar idealist, saf ve hayal dünyasındaysa, Barry o kadar acımasız, o kadar ihtiraslı, o kadar fırsatçıdır. Dış dünyayla tepişmesinin altındaki temel neden, ruhunda alev alev yanan ihtiras ateşidir. Barry’nin iç çelişkiye düştüğü belki de tek nokta İrlandalı kumarbazın yanına casus olarak girmesi sırasındadır. Ona duyduğu yakınlık casusluk yapmasına izin vermez. Gerçeği söyler. Çocuğu ölünce yıkılır. Ruhundaki ihtiras ateşi söner. Geriye dönüşü olmayan çöküş başlamıştır.</span></p>
							<p class="paragraf"><span class="CharOverride-30">Robert McKee, hikayenin hayatın kendisi değil, metaforu, özü olduğunu söylüyor. Barry Lyndon’ın hikayesi, gerçek hayatta bölük pörçük örneklerini gördüğümüz ihtiraslı karakterlerin hayatlarının yoğunlaştırılmış halidir. Barry’nin hayatındaki iniş çıkışlar dramatiktir. İhtirası sınırsızdır. Hayatın içinde patolojik düzeyde pek çok hırslı insan vardır. Bunların büyük bölümü ihtiraslarını dizginlemek zorunda kalırlar, çünkü ortam onlara izin vermez. Bir kısmının korkuları, ihtiraslarına gem vurur. Bir kısmı, yolun başında oyunu kaybeder. Barry Lyndon, yolun sonuna kadar gider. En yüksek zirveye çıkar, en derin çukura düşer. Bizler hikaye bittiğinde, o derin çukura bakarız. Ve hırslarımızın boş olduğu duygusuyla sinemadan çıkarız. Barry Lyndon kadar ihtiraslı olmasak da, hayatın özüyle ilgili bir düşünce, bir duyguyla ayrılırız sinema salonundan.</span></p>
						</td>
					</tr>
				</tbody>
			</table>
			<p class="resim_alyazili"><span><img alt="r72.png" class="_idGenPageitem-53" src="image/r72_fmt.jpeg"/></span></p>
			<p class="resimalti_italik">Genç Kont, Barry Lyndon’ı vurmadan az önce</p>
			<p class="paragraf">“Rainmaker” hikayesindeki Rudy karakterini hatırlayın. Barry neyse, Rudy onun tam tersidir. Rudy başarı geldiğinde onu elinin tersiyle iter. İhtirasın, hırsın onu önünde sonunda kötü bir insan yapacağını görür. Büyük bir davayı kazanmış genç bir avukat olması onun başını döndürmez. Rakibinin şeytanlaşmış ruhuna bakar. O hale gelmemek için sevdiği kadını alıp taşraya gider. Bir akademisyen olarak mütevazi bir hayat sürmeyi seçer. </p>
			<p class="paragraf">Robert Frost’un <span class="CharOverride-25">“I took the road less travelled by”</span> [Ben az seçilmiş yoldan gittim] mısrasını hatırlamamak mümkün mü? Rudy pek az insanın gideceği yoldan gider. Barry ise insan doğasındaki hırsın, ihtirasın, başarma dürtüsünün kurbanı olur. Artık hangisi (+) değerli son, hangisi (-) değerli son siz karar verin. Hayatın reçetesi olmadığını da unutmayın. </p>
		</div>
	</body>
</html>