<html xmlns="http://www.w3.org/1999/xhtml">
	<head>
		<title>5-27</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-27">NEOREALİST REKLAMLAR</p>
			<p class="paragraf">Hayatın içindeki bir “gerçekten” hareket ederek yapılan reklamlara neorealist reklamlar diyebiliriz. Hikayesi, kahramanları gerçeklere sıkı sıkıya dayanan reklamları bu başlık altında analiz edebiliriz. (Paris’te bir apartman dairesinde geçen ve ne olup bittiğini tam anlayamadığımız parfüm reklamlarını bu kategoriye sokamayacağımız aşikar!)</p>
			<p class="paragraf">Hayatın akışı içinde bugün Kobi mi, holding patronu mu olduğunu bilemediğimiz Garanti Bankası’nın sucu çocuğunu hatırlamayan var mı? Eğer varsa Youtube’da izleyebilir.</p>
			<p class="resim_alyazili"><span><img alt="r28.png" class="_idGenPageitem-29" src="image/r28_fmt.jpeg"/></span></p>
			<p class="resimalti_italik">Sucu çocuk, Garanti Bankası Reklamı</p>
			<p class="paragraf">Gerçek hayatta çocuk emeğinin hoyratça kullanıldığını biliyoruz. Charles Dickens 19. yüzyılda sanayileşen İngiltere’daki kâbus gibi ortamı hikaye etmiştir romanlarında. Ülkemizde de atölyelerde çalışan çocukların, genç kızların durumu ortada. Preslerde kaç parmak koptuğunu bilen var mı? Reklam genelde konulara daha iyimser bir açıdan bakar. Kapitalist bir araçtır. </p>
			<p class="paragraf">1990’lı yılların Ford Transit kampanyasının yaratıcı stratejisi hayatın bir gerçeği üzerine kuruludur: Transit ikinci el değeri, yaygın servisi gibi faktörler nedeniyle marka sadakati yaratmıştır. Bu gerçeği vurgulamak için ekmeğini taştan çıkaran insanların -Doğulu, Batılı, Kuzeyli- bu bağlılıkları ortaya konmuştur. Kahramanlar hem görünümleri, hem de karakterleriyle bölgelerinin <span class="CharOverride-6">gerçeklerini</span> yansıtır. Hiçbiri süslenmemiştir.</p>
			<p class="resim_alyazili"><span><img alt="r29.png" class="_idGenPageitem-30" src="image/r29_fmt.jpeg"/></span></p>
			<p class="resimalti_italik">Güneydoğu bölgesi filmi, Ford Transit Reklamı </p>
			<p class="paragraf ParaOverride-5">Güneydoğulu şoför, kendisine dış ses kanalıyla özellikleri anlatılan  yeni bir münibüsü <span class="CharOverride-17">“Get lo!”</span> diyerek almak istemediğini söylerken ( Zaten eski Transit’i vardır ve memnundur ) bir yandan da tavuğuyla minibüse girmiş sırıtan yolcusunu terslemektedir. <span class="CharOverride-23">Yeni çıkan arac</span><span class="CharOverride-23">ın markasının Ford olduğunu anlayınca yelkenleri in</span><span class="CharOverride-23">direcektir.</span></p>
			<p class="resim_alyazili"><span class="CharOverride-24"><span><img alt="r30.png" class="_idGenPageitem-31" src="image/r30_fmt.jpeg"/></span></span></p>
			<p class="resimalti_italik">Karadeniz filmi, Ford Transit Reklamı</p>
			<p class="paragraf">Karadeniz filmindeki kaptan ve yardımcısı çıkan yeni minübüsün Ford olduğunu anlayana kadar sinirlenirler. Birbirlerinin kolay uyarılan sinirlerini tahrik ederek iyice <span class="CharOverride-17">“zıvanadan çıkarlar.”</span> Yeni aracın markasının Ford olduğunu anlayınca yatışırlar.</p>
			<p class="resim_alyazili"><span><img alt="r51.png" class="_idGenPageitem-32" src="image/r51_fmt.jpeg"/></span></p>
			<p class="resimalti_italik"> Ege filmi, Ford Transit Reklamı</p>
			<p class="paragraf ParaOverride-5">Ege filminde ana oğul arasında bir “çatışma” vardır. Annesi Bodrum pazarına mal götürecek oğlunu “Dinlesene inatçı çocuk!” diye azarlamaktadır. <span class="CharOverride-10">“Babası kılıklı dinlesene! Dinlesene!”</span>diye pencereden bağırır. Sonunda yeni aracın markasının Ford olduğu anlaşılacak mesele tatlıya bağlanacaktır.</p>
			<p class="resim_alyazili"><span><img alt="r52.png" class="_idGenPageitem-33" src="image/r52_fmt.jpeg"/></span></p>
			<p class="resimalti_italik">  Turkcell Şahane Gerisi Bahane, Turkcell Reklamı                       </p>
			<p class="paragraf">2000 yılında Turkcell için hazırlanan televizyon kampanyasında seyyah, boksör gibi hayatın içinden kahramanların hikayeleri anlatıldı. Hayata onlar nasıl bakmaktadır? Boksörün meselesi “açık vermek ya da vermemektir.” Seyyahın felsefesi “tüy gibi hafif” seyahat etmektir.  (Ancak söyledikleriyle yaptıkları birbirini tutmaz!) Fotoğraftaki <span class="CharOverride-6">hırpani</span> seyyah alabildiğine hantal ve gereksiz yükler altında ezilerek Fas’ta kaybolmuştur. Turkcell kullanıcısı olmadığını rahatlıkla söyleyebiliriz.</p>
		</div>
	</body>
</html>