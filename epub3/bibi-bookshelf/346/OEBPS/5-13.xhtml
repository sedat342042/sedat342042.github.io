<html xmlns="http://www.w3.org/1999/xhtml">
	<head>
		<title>5-13</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-13">REKLAM HİKAYELERİ</p>
			<p class="paragraf">Reklam tarihinin efsane ilanlarından bazılarını hatırlayalım:</p>
			<p class="resim_alyazili"><span><img alt="r12.png" class="_idGenPageitem-13" src="image/r12_fmt.jpeg"/></span></p>
			<p class="resimalti_italik">Bernbach’ın VW mucizesi</p>
			<p class="paragraf">Volkswagen kaplumbağa için 1950’li yıllarda yayınlanan Bernbach’ın “Lemon” ilanını anımsayalım. Bu ilanda Volkswagen’in kalite kontrol prosedürü hikaye edilir. VW’nın ‘Think Small’ (Küçük Düşün) ilanı o sırada IBM’in gazetelere ‘Think Big’ başlıklı bir ilan verdiği döneme rastlar. Amerikalılar “Büyük olan iyidir” çağını yaşamaktadır. Kapitalizmin bolluk çağıdır. Evler, aileleler ve otomobiller büyüktür… Öte yandan, Saatchi’nin hamile erkek posterini biraz zorlarsak Marcello Mastroianni’nin oynadığı ünlü bir İtalyan filmini (A Slightly Pregnant Man/Azıcık Hamile Adam) anımsarız. Saatchi etkili bir görselle “erkek dünyasını”  baş aşağı çevirir (Hamile kalacak olan siz olsaydınız doğum kontrolü konusunda daha dikkatli olmaz mıydınız?); hikayenin açılımı ise ünlü İtalyan filmidir. (Maço bir İtalyan erkeği hamile kalır!) Bu örnekler, bir görsel ve ona eşlik eden birkaç satırın beynimizde bir hikayeyi ateşlemeye yeterli olabileceğini kanıtlıyor.</p>
			<p class="resim_alyazili"><span><img alt="r13.png" class="_idGenPageitem-14" src="image/r13_fmt.jpeg"/></span></p>
			<p class="resimalti_italik">  Charles Saatchi’nin  reklam diline taze bir nefes getiren ilanı </p>
			<p class="paragraf">Ülkemizden örnekler ararsak, hikaye formatında reklamlara pek çok örnek buluruz.  Özellikle mizah sosuna batırılmış pek çok örnek! Yapı Kredi’nin geçmiş yıllarda çok popüler olan rakip bankayla kafa bulan genç adamın hikayesi. İş Bankası’nın ‘Sağduyu’ kampanyası. Selpak’ın Ali ve Ömer adlı kardeşlerin kıskançlık üzerine kurulu kampanyası. Artema’nın 1990’lı yıllarda kısa spotlarla bir hikayeye dönüşen, ürünün dayanıklılığını anlatan, ‘Aç-Kapa’ kampanyası. Bu kampanyanın kahramanının kaderi Artema armatürlerini test etmektir. Ama yardımcısının, sevdiği kızın katılımıyla hikaye gelişir. Ünlülerin boy gösterdiği güncel Türk Telekom, Vodafone, Doritos kampanyalarının hikayeleri bu listeye eklenebilir.</p>
			<p class="resim_alyazili"><span><img alt="r14.png" class="_idGenPageitem-15" src="image/r14_fmt.jpeg"/></span></p>
			<p class="resimalti_italik"> Artema Aç Kapa Tv  kampanyası</p>
		</div>
	</body>
</html>