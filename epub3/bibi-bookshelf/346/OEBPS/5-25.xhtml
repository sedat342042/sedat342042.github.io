<html xmlns="http://www.w3.org/1999/xhtml">
	<head>
		<title>5-25</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-25">MİZAH YAPMAK  </p>
			<p class="paragraf">Moliére, insani zaaflar üzerine yazar. Ünlü Tartuffe oyunundaki sahtekâr karakter dindarlığı kullanarak herkesin kuyusunu kazar ve sonunda bu kuyuya kendisi düşer. Amacı, inançlı insanlar olan Orgon ve annesine kendisini bir aziz olarak sunmak ve Orgon’un hem servetine, hem de genç karısına el koymaktır. Sonuçta, kazdığı kuyuya kendisi düşecektir. Cimri (L’Avare) oyunundaki karakter ise hem çevresine, hem de kendisine hayatı zehir eder. Sonunda, o da zaaflarının kurbanı olacaktır. Moliére, bizi kendimize daha dikkatli bakmaya davet eder. İnsani zaafları, büyüteç altına alarak dikkatimizi yoğunlaştırır. Hikayelerde olduğu üzere Tartuffe fazlaca sahtekârdır. Entrikaları çok yoğundur. Çünkü hikaye hayatın kendisi değildir, özüdür, metaforudur.</p>
			<p class="paragraf">Moliére’den söz açmışken mizah konusuna girmeliyiz. Mizah da tıpkı diğer türler gibi yapısal özelliklere sahiptir. Mizah tiyatroda, sinemada ve reklamda sıkça karşımıza çıkar. Son yıllarda, pek çok reklam kampanyasında mizahın kullanıldığını görüyoruz. Cem Yılmaz, pek çok ürün kategorisindeki markaların reklamlarında yer aldı. Peki, mizah nasıl bir yapıya sahiptir? Dramatik sanatlardan, tiyatrodan o iki maskı hatırlarız. Birisi hüzünlü, diğeri neşelidir. Şimdi gülen maskı inceleyelim.</p>
			<p class="paragraf">Mizah konusunda en ilginç kitaplardan birini Arthur Koetler yazmıştır:</p>
			<p class="arayazi">“Trajedide, doruk noktasına ulaşıncaya dek gerilim gittikçe artar. Othello Desdemona’yı boğarak öldürür, sonra gerilim -Aristo’nun deyişiyle- ‘dehşet ve acıma duygularını yıkayıp temizlerken’ gittikçe azalır.”</p>
			<p class="paragraf">Koestler, mizahi anlatımda da gerginliğin tırmandığını, ama hiçbir zaman doruk noktasına ulaşmadığını söylüyor. Tırmanan gerilim beklenmedik bir tepki, olay ve sözle kesiliyor. Böylece dramatik beklentimiz aniden boşa çıkıyor. Sanki gökten düşen bir yıldırım mantıksal akışı durduruyor. Anlatı, duyguların aktığı bir boruya benziyor ve boru delinince duygular borudan basınçlı su gibi fışkırıyor. Gerginlik aniden kesiliyor ve kahkaha biçiminde patlıyor. </p>
			<p class="paragraf">Koestler anlattığı teoriye bir örnek olarak şu fıkrayı anlatıyor:</p>
			<p class="paragraf">“Marki, yatak odasında karısını piskoposun kucağında bulur. Hiç istifini bozmaz. Sakin bir şekilde pencereye doğru yürür. Karısı ve Piskopos panik içinde onu izlerken Marki halkı kutsuyormuş gibi hareketler yapmaya başlar. “Ne yapıyorsun?” diye haykırır panik içindeki karısı. “Monsenyör benim görevimi üstlendiğine göre,” der Marki; “Ben de onun görevini yapıyorum.”</p>
			<p class="paragraf"><span class="CharOverride-6">Koestler, gülme görüngüsünü bastırılmış sadizmin, bastırılmış cinselliğin, bastırılmış korkunun, bastırılmış can sıkıntısının yarattığı enerji birikiminin tıpasının açılması olarak tanımlıyor. </span>Öfke, gerilim ve adrenalin salgılatıp terlemeye, kalp atışlarının sıklaşmasına neden olurken, kahkaha gerilimin boşalmasına neden oluyor. Bu tepkinin gerçekleşmesi bir strateji sorunudur. Uyumsuz iki kalıbın çarpışması komiktir. Marki’nin hareketi beklenmediktir ama son derece mantıklıdır. Onun mantığı ‘quid pro quo’ üzerine kuruludur. Yani, “Sen benim işimi yaparsan ben de seninkini yaparım” demektedir. Bu mantıklıdır ama, karısını yakaladığı anda beklediğimiz tepki başkadır. Kızmasını, şiddet göstermesini bekleriz. Oysa hiç öyle olmaz. Burada iki yarı durum için geçerli olan kalıplar çarpışmaktadır. Komiklik, bu aykırılıktan doğar. Pek çok fıkrayı analiz ettiğinizde Koestler’in söylediklerine daha fazla hak vereceksiniz. </p>
			<p class="paragraf">Mizah da hayatın kendisi değildir. Hikayede olduğu gibi aslında hayattan esinlenen ama,  kurgusal bir durum gözlemliyoruz. Sonunda, izleyicide belirgin bir tepki uyandıran bir strateji var mizahın ardında. Aslında sadece kahkaha patlatmıyoruz, beynimizde düşünce baloncukları da oluşuyor.</p>
			<p class="paragraf">Düşünüyoruz, öyleyse varız.</p>
			<p class="paragraf">Gülüyoruz, çünkü düşünüyoruz.</p>
			<p class="paragraf">Yasaklandığı anda ölü sayılırız.</p>
			<p class="paragraf">Oysa yaşamak, <span class="CharOverride-8">her şeye rağmen…</span></p>
		</div>
	</body>
</html>