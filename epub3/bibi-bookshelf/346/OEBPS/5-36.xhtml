<html xmlns="http://www.w3.org/1999/xhtml">
	<head>
		<title>5-36</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-36">ÖLÜMCÜL TİYATRO</p>
			<p class="paragraf">Ünlü tiyatro adamı Peter Brook’un The Empy Space kitabı ilginç bir çalışmadır. Bu kitapta tiyatroyu farlı kategorilere ayırıyor: Ölümcül Tiyatro, Kaba Tiyatro, Kutsal Tiyatro. Peter Brook, Ölümcül Tiyatro konusunda şunları yazmış:</p>
			<p class="paragraf">“There is meaning that is communicated-and meaning never belongs to the past. It can be checked in each man’s own present experience. But to imitate the externals of acting only perpetuates  manner-a manner hard to relate to anything at all.</p>
			<p class="arayazi">Again with Shakespeare we hear or read the same advice-<span class="CharOverride-6">“Play what is written”.</span> Certain ciphers on paper. Shakespeare’s words are records of the words he wanted to be spoken, words issuing as sounds from people’s mouths, with pitch, pause, rhythm and gesture as part of their meaning. A word does not start as a word-it is an end product which begins as an impulse, stimulated by attitude and behavior which dictate the need for expression.”</p>
			<p class="paragraf">Peter Brook bu satırlarda, anlamın hiçbir zaman geçmişe ait olamayacağına vurgu yapıyor. Her insanın metindeki anlamı, şimdiki zamandaki deneyimleriyle karşılaştırabileceğini yazıyor. Eğer geçmişin dışsal oyunculuk gelenekleri taklit edilirse, bunun hiçbir şeyle ilgisi olmayan bir ‘mannerism’ olacağını söylüyor. Shakespeare’i <span class="CharOverride-8">“Yazıldığı gibi oynayın”</span> diyenlere kelimelerin kelime olarak neşet etmediğini hatırlatıyor. Kelimeler bir itkinin, bir tavrın, bir davranışın sonucu olarak ortaya çıkıyorlar. Bu olgu da, “ifade etme” zorunluluğunu ortaya çıkarıyor. </p>
			<p class="paragraf">Peter Brook’tan anladığımız, geçmişteki kalıpların olduğu gibi tekrarına dayalı bir anlayışın etkili bir “ifade” yöntemi olmamasıdır. Kelimeler günümüzün sahnesinde aktörün ağzından çıkacaktır. Aktör kendi içindeki deneyimlerle bir bağ kuramazsa donuk ve ölü bir performans sergiler. Sahnede klişelere, kalıplara, geleneklere dayalı ölü bir tiyatro gösterisi yapılacaktır.</p>
			<p class="paragraf">İlerleyen sayfalarda, Brook konuyu iyice somutlaştırıyor:</p>
			<p class="paragraf">“The Method Actor was trained to reject <span class="CharOverride-28">cliche</span> imitations of reality and to search for something more real in himself. He then had to present this through the living of it, and so acting became a deeply naturalistic study.”</p>
			<p class="paragraf">Metot oyuncusunun gerçeğin <span class="CharOverride-25">klişe</span> taklitlerini redederek kendi içinde daha gerçek bir şey aradığını ifade ediyor. Oyuncunun yaşanmışlıktan devşirdiği, derin bir natüralist çalışmanın ürünüydü.  Hikayenin hayatın metaforu veya özü olduğunu ifade etmiştik. Ancak perdeye veya ekrana yansıdığında inandırıcı olması hayati öneme sahiptir. Bunu sağlayan en önemli olgulardan biride, oyuncular ve onların nasıl yönetildiğidir. </p>
			<p class="paragraf">Lee Strasberg ve Stella Adler, New York’ta “Actor’s Studio” olarak bilinen oyunculuk okulunda başta Marlon Brando olmak üzere pek çok oyuncuyu yetiştirdiler. Marlon Brando, oyunculuk konusunda bir devrim yarattı. Bunu anlamak için “Paris’te Son Tango” filmini izlemek yeterlidir. Orta yaş bunalımı, ölüm ve yalnızlık korkusunu iliklerine kadar hisseden bir insan göreceksiniz karşınızda. Bunu kendi ruhunda bulamayan bir oyuncu asla perdeye yansıtamaz. Marlon Brando, bunu neredeyse ürkütücü bir şekilde yapmaktadır bu filmde. Hikayenin karakteri ile oyuncuyu birbirinden ayırmak mümkün değildir. Böylece hep o an yaratılan bir gerçeklik duygusu yaşanmaktadır filmde. Brando’nun oynadığı karakterin hayvani tepkileri, acıları, pişmanlıkları, korkuları o anda yaratılmaktadır. Oyuncu, “aksiyon!” komutundan sonra doğaçlama yapmaya başlayarak yönetmeni bile şaşırtmıştır. Bertolucci’nin deyişiyle,  Brando filmi bir şiire çevirmiştir. Geriye doğru gittiğimizde Elia Kazan’ın ‘On the Waterfront’ (Rıhtımlar Üzerinde) ve “A Streetcar Called Desire” (İhtiras Tramvayı) Brando’nun kattığı gerçeklik duygusu ile tüm zamanların filmleri olmuşlardır. <span class="CharOverride-25">Brando hem aktör, hem de hikayecidir.</span></p>
			<p class="paragraf">İnsan ideal bir hikaye anlatma makinesi olarak tasarlanmışsa, Marlon Brando bu işin tanrıları arasındadır. Yetenek yetmez, ter dökmeden Tanrı olunmaz…</p>
		</div>
	</body>
</html>