<html xmlns="http://www.w3.org/1999/xhtml">
	<head>
		<title>5-41</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-41">CLINT EASTWOOD</p>
			<p class="paragraf">Son yıllarda en iyi Klasik Tasarım örneklerini art arda Clint Eastwood verdi:</p>
			<p class="bos">-Unforgiven</p>
			<p class="paragraf">(Affedilmeyen)</p>
			<p class="bos">-Mystic River</p>
			<p class="paragraf">(Gizemli Nehir)</p>
			<p class="bos">-Changeling</p>
			<p class="paragraf">(Sahtekâr)</p>
			<p class="bos">-Grand Torino</p>
			<p class="paragraf">(Grand Torino)</p>
			<p class="bos">Yukarıdaki tüm hikayelerde belirli ilkelere uyulduğunu söylemeliyiz.</p>
			<p class="bos">Clint Eastwood’un hem yönettiği, hem de başrolünde oynadığı “Unforgiven” bir tür sinemasıdır. Clint Eastwood’un yıllarca rol aldığı “Western” ya da kovboy filmi türüdür. Esatwood 1960 yılında, Amerikan sinemasının en ünlü yüzleri arasına girmiştir. Sergio Leone’nin Spagetti Western filmlerinde büyük bir üne kavuşmuştur.</p>
			<p class="bos">“A Fistful of Dollars” (Bir Avuç Dolar İçin), “The Good, The Bad and The Ugly” (İyi, Kötü ve Çirkin) bu türün unutulmaz filmleri arasındadır.  Bu filmleri, çocukluğumun Adana’sının ünlü Erciyes Sineması’nda izlediğimi hatılıyorum. Aradan geçen yıllarda, Western ya da bizim deyişimizle kovboy filmlerinin üstü örümcek ağlarıyla kaplandı. Bir zamanlar genç, yaşlı herkesin izlemekten keyif duyduğu kovboy filmleri neredeyse yok olmuştu. John Ford’un filmlerinde izlemeye alıştığımız iyi kovboy-kötü yerli hikayeleri Arthur Penn’in “Little Big Man” filmiyle tersine dönmüştü.</p>
			<p class="paragraf">Gerilim, korku, aşk, macera, polisiye türleri yaşamaya devam ederken kovboy filmleri kaybolmuştu. Clint Eastwood, bir “Klasik Tasarım” dehası olarak bu türün ölmediğini kanıtlayan bir film yapacaktır. Belki de bu türe bir veda filmidir.   </p>
			<p class="paragraf">Hayatındaki başarıların arkasındaki bir türe veda.</p>
			<p class="paragraf">Gençlik yıllarına bir veda.</p>
			<p class="paragraf">Şövalye ruhlu kahramanlara bir veda.</p>
			<p class="paragraf">Atlı, silahlı hikayelere bir veda.</p>
			<p class="paragraf">Bu filmde ana kahraman yaşlanmış kiralık bir katildir. Evlenip ıslah olmuştur. Eşi ölmüş ve onu iki çocuğuyla bırakmıştır. Yokluk, sefalet içindedir.</p>
			<p class="resim_alyazili"><span><img alt="r73.png" class="_idGenPageitem-54" src="image/r73_fmt.jpeg"/></span></p>
			<p class="resimalti_italik">Kiralık katil, yediği dayaktan sonra kedisine yardım eden fahişeyle, <br/><span class="CharOverride-32">Unforgiven</span></p>
			<p class="paragraf ParaOverride-8">Bir kasabada çalışan fahişeler saldırıya uğrayarak yüzü parçalanan arkadaşlarının intikamını almak için kiralık katil tutmaya karar verirler. Bu teklif  genç, tecrübesiz ve üstelik yarı kör bir kiralık katil adayı tarafından ana kahramana ulaşır. Bu bir ortaklık teklifidir. Hayatının akışı değişecektir. Kendisi gibi emekli olmuş yaşlı ortağını (Morgan Freeman) yanına alarak kasabaya gider. Kasabanın gaddar şerifi (Gene Hackman) tarafından feci şekilde dövülür. Kadim dostu da gaddar şerif tarafından feci şekilde öldürülür. Kendini toparladıktan sonra hem fahişenin yüzünü doğrayanları, hem de şerifi öldürür. Olaylar, bastırmış olduğu katili tekrar ortaya çıkmıştır. Hikaye karısının mezarının başında dua ederken biter.</p>
			<table class="Basic-Table _idGenTablePara-1" id="table-4">
				<colgroup>
					<col/>
				</colgroup>
				<tbody>
					<tr>
						<td>
							<p class="paragraf"><span class="CharOverride-30">Analiz: Klasik Tasarım örne</span><span class="CharOverride-30">ğidir. Tek kahraman. Lineer akış. Dış çatışma. Dış çatışmaya paralel olarak karısına verdiği söz nedeniyle eski hayatını terk etmiş bir katilin ekonomik nedenlerle tekrar adam öldürmeye mecbur kalmasının yarattığı iç çelişki. Sefalet içindeki küçük çocuklarına bakmak zorunda olduğu için çaresi bir durumda olması hikayenin başlangış olayını inandırıcı kılar. Gerçeklik duygusu film boyunca tutarlılğını korur. Olaylar, (+) ve (-) kutuplar arasında salınırken sürekli bir tırmanış vardır. Ana kahramanın hedefine doğru yürürken karşısındaki engellerin giderek çetinleşir. ( Şerifin dayak atması, arkadaşının öldürülmesi, final sahnesinde barda karşısında çok sayıda silahlı adam olması vs) Bu tasarım, filmin büyük bir ilgiyle izlenmesini sağlıyor. Kahramanın yaşlı, yorgun bir kovboy olması da izleyiciyi onun yanında yer almasına neden olur. Moda deyimiyle kahramanın </span><span class="CharOverride-33">“mağdur”</span><span class="CharOverride-30"> olması empati duygusunu artırıyor. Motivasyonunun altında çocuklarını kurtarmak olması ve hasımlarının kötü olmaları da hikayenin ‘çatışma’ ekseninde seyircinin hangi tarafı tutacağını belirliyor. Bu sinema türü için çok ö</span><span class="CharOverride-30">nemli bir olgu.</span></p>
						</td>
					</tr>
				</tbody>
			</table>
			<p class="paragraf ParaOverride-10">“Mystic River” yine bir tür örneği: Polisiye. Ama film adeta bir Amerikan tragedyasıdır. Büyük kentin kıyısında yaşayan orta halli insanların arasında üç eski arkadaşın hikayesi. Yıllar önce bu arkadaşlardan birisi kendini polis olarak tanıtan sapıklar tarafından kaçırılır. (Tim Robbins) Küçük çocuğun hayatı değişmiş, ruhu kalıcı olarak yaralanmıştır. Üç arkadaştan en ihtiraslı olanı (Sean Penn) çeşitli suçlar işledikten sonra bir market işletmeye başlamıştır. Kızı öldürülür. Kızının cesedinin başında intikam yemini eder. Yaralı bir hayvan gibi kızının katilinin peşine düşer. Üçüncü arkadaş ise, konuyu soruşturan polistir. Ruhsal sorunları olan arkadaşları cinayet gecesi eve geç gelmiştir. Üstü başı kan içindedir. Karısına saldırıya uğradığını ve kendini savunurken birini öldürmüş olabileceğini söyler. Karısı ertesi gün gazeteleri tarar ama böyle bir haber göremez. Karısı önce endişelenir, sonra bu endişe şüpheye dönüşür. Kocası çocukluğunda başına gelenleri karısına anlatmak zorunda kalır. O gece küçük bir çocukla otomobilinde ilişki kuran bir adamı öldürmüştür. Poliste arabasının bagajında kan gördükleri için şüphelenip adamı sorguya alırlar. Sonunda kadın dayanamayıp kocasının arkadaşına kocasından şüphelendiğini anlatır. O da kızının intikamını alıp arkadaşının cesedini Mistik nehrine atar. Hikayenin sonunda cinayetin kızın sevgilisinin kardeşi ve arkadaşı tarafından öldürüldüğü anlaşılır (hikayenin akışı içinde kızın babasının kanun dışı işler yaptığı yıllarda kızının sevgilisinin babasını gammazladığı için öldürmüş olduğunu öğreniriz). Çember tamamlanmıştır. </p>
			<p class="bos">Polis gerçek katili yakaladığını kızın babasına haber verdiğinde çok geçtir. Her karakter kendi doğası yönünde hareket etmiştir. Çocukluğunda tecavüze uğrayan nihai darbeyi de yiyip ölmüştür. Vahşi bir hayvanın güdüleriyle hareket eden baba kızının intikamını aldığını sanarak suçsuz arkadaşını katletmiştir. Polis ise geç kalmıştır. Yuvasına dönen karısına ve yeni doğan çocuğuna kavuşma vaktidir. (karısının evi terk etmesinin polisin üzerindeki etkisi bir yan hikaye olarak film boyunca hissedilir). Filmin sonundaki tek (+) onların birleşmeleridir.</p>
			<p class="resim_alyazili"><span><img alt="r75.png" class="_idGenPageitem-55" src="image/r75_fmt.jpeg"/></span></p>
			<p class="resimalti_italik">Kızının öldürüldüğünü anladığı an, Mystic River</p>
			<table class="Basic-Table _idGenTablePara-1" id="table-5">
				<colgroup>
					<col/>
				</colgroup>
				<tbody>
					<tr>
						<td>
							<p class="paragraf"><span class="CharOverride-30">Analiz: Clint Eastwood bu filmde de Klasik Tasarım örneği bir hikayeyi büyük bir ustalıkla perdeye aktarmıştır. Hikaye ilk bölümde karakterleri anlatır ve kızın öldürülmesiyle herkesin hayatı değişir. Başlangıç olayı bu cinayettir. Bu olayla başlayan süreç, kızın babasının masum arkadaşını öldürmesine doğru tırmanacaktır. Olağanüstü bir mimariye sahiptir film. Atmosferi de “Mystic River” adına son derece uygundur. </span></p>
						</td>
					</tr>
				</tbody>
			</table>
			<p class="paragraf ParaOverride-10">Paul Haggis’in yönettiği “Crash”in (Çarpışma) hikayesi ise, bir kaza ile başlar ve bir kaza ile noktalanır. Hikayenin akışı içinde pek çok karakterin öyküsünü izleriz. Adeta görünmeyen bir el bu insanların kaderlerini birbirine bağlamıştır. Olaylar birbirini tetikler. Yalnızlık, yabancılaşma genel atmosferi belirler. Her karakterin kendine özgü bir dramı vardır. Çaresizlik içinde bununla boğuşurlar. İki siyahi genç, savcı ve karısının cipini silah zoruyla gasp ederler. Savcının karısı, olaydan sonra eve gelen çilingirin beyaz olmaması nedeniyle kilidi değiştirmek ister. Babası prostat hastası, ırkçı bir polis aşağıladığı siyahi bir kadını daha sonra hayatını tehlikeye atarak kurtarır. Marketi soyulan İranlı’ya kızı bir tabanca alır. Silah satıcısının tavrı nedeniyle hızla karar verir. İki serserinin ezdikleri Çinli iş adamının aracından kaçak işçiler çıkar. Onları özgürlüğe kavuşturan, Çinliyi ezen gençlerden birisi olur. Karısı polis tarafından aşağılanırken sinen koca, daha sonra ölüme meydan okur. İranlı market sahibi çilingirin tamir ettiği kapıdan memnun kalmayıp adamı tabancayla tehdit eder. Çilingirin küçük kızı babasına sarılır. Silah yanlışlıkla patlar. Kıza hiçbir şey olmaz. Silah kuru sıkıdır. Savcının duyguları dumura uğramış karısı merdivenden düşüp kimseyi bulamayınca kendisini kurtaran temizlikçi kadına sarılıp, <span class="CharOverride-6">“Senden baş</span><span class="CharOverride-6">ka dostum y</span><span class="CharOverride-6">ok”</span> der. Çinliyi ezen gençlerden birini arabasına alan bir başka polis yanlışlıkla onu vurup öldürür. Öldürdüğü genç filmin başında çarpışma konusunda adeta trans halinde konuşan polisin kardeşidir. Onun da alkolik annesiyle sorunu vardır.</p>
			<p class="resim_alyazili"><span><img alt="r76.png" class="_idGenPageitem-56" src="image/r76_fmt.jpeg"/></span></p>
			<p class="resimalti_italik">Irkçı polis daha önce aşağıladığı kadını kurtarır, Crash</p>
			<table class="Basic-Table _idGenTablePara-1" id="table-6">
				<colgroup>
					<col/>
				</colgroup>
				<tbody>
					<tr>
						<td>
							<p class="paragraf"><span class="CharOverride-30">Analiz: Çok sayıda kahramanı olan bir hikaye. Hikaye bir döngü şeklinde. Tüm karakterlerin içsel sorunları var. Birbirleriyle de sorunları var. Hikayenin gerçek kahramanı aslında büyük kentin kendisi. Dolayısıyla açık uçlu bir sonu var. Zaten hikaye tıpkı başında olduğu gibi bir çarpışma ile bitiyor. Bir anlamda her şey yeniden başlayacak duyguyla noktalanıyor. İnsanlar büyük kentte çarpışacaklar, ama hiçbir zaman birbirlerine dokunmayacaklar. Hikaye tasarımını “Multiplot” olarak tanımlayabiliriz. Çok sayıda karakterin bir birini etkileyen, birbirine dokunan hikayelerinden yapılmış bir örgü. “Miniplot” olarak tanımlanabilecek hikayeler burada filmin mozaiğini oluşturuyor. Filmin adı olan “Crash” yani “Çarpışma”; bir anlamda filmin hikaye tasarımını da tanımlıyor. Bunun da ötesinde, fimin arkasındaki fikri tanımlıyor. Filmi bir arada tutan da bu fikir. Sadece arabalar, insanlar değil, hikayeler bir birine çarpıyor. Bir başka bakış açısıyla, </span><span class="CharOverride-6">“Miniplot”lar</span><span class="CharOverride-6">dan oluşan “Multiplot” bir hikaye diyebili</span><span class="CharOverride-6">riz.</span><span class="CharOverride-30"> “Amores Perros” benzer yapıda bir filmdir. İlginç bir şekilde, o film de bir kazayla başlar. Çizgisel zaman akışında ilerlemeyen bir yapıya sahiptir. Pek çok karakter ve olaydan oluşan çoklu bir hikaye zinciridir.</span></p>
						</td>
					</tr>
				</tbody>
			</table>
			<p class="paragraf ParaOverride-10">Buraya kadar yaptığımız analizler, hikaye tasarımlarının kategorize edilmesinin zorluğuna da işaret ediyor. Pek çok filmin senaryosu McKee’nin tasarım kategorilerine bire bir oturmayabilir. İki hatta üç kategorinin çeşitli öğeleri bir filmde buluşabilir. </p>
		</div>
	</body>
</html>