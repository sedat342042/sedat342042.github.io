<html xmlns="http://www.w3.org/1999/xhtml">
	<head>
		<title>5-31</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-31">RUHSALI GÖRÜNÜR KILMAK</p>
			<p class="paragraf">Sinema ve reklamda anlattığımız hikayeler görsel ağılıklıdır. Hikaye görselleştiği ölçüde etkili olabilir. Planlar, sahneler, sekanslar görsel anlatım araçlarıdır. Eğer hikaye kâğıt üzerinde duruyor gibiyse hiçbir etkisi olmaz. Hikaye ile görsellik arasında hiçbir çelişki yoktur. 20. yüzyıl görsel anlatım araçlarının zaferiyle noktalanmıştır. Görsel, bir süs aracı da değildir. Hikayeyi aktarma aracıdır. Film, tek plan bile olsa görüntü ve hareketten oluşmak zorundadır. </p>
			<p class="paragraf">Doğasında  görüntü ve hareket vardır. Görsel yanı olmayan fikirler sinemada, reklamda donuklaşır; hatta ekranda ölü balık gibi yatar. Sinemada veya reklamda katır birini tepecekse bunu görüntüde izleyeceğiz. Katırın teptiği kişinin tepkisini de göreceğiz. “Bir zamanlar birini katır tepmişti” diye başlayıp sonuna kadar konuşursak ve hep bunu yaparsak sonumuz parlak olmayabilir. Bunun anlamı diyalogların, dış sesin önemsiz olduğu değildir. Görüntü ve söz mutlaka birbirini tamamlayan unsurlardır. Ama sonuçta, görüntüye tercüme edildiğinde yaşamayan hikaye ölü bir hikayedir. Sinema kuramını oluşturan Pudovkin ve Eisenstein montajın önemini keşfettiler. Sessiz sinema görüntüyü organize ederek bu sanatın zirvesine çıkmayı başardı. D. W. Griffith, Charlie Chaplin, Buster Keaton sessiz sinemanın ölümsüz hikayelerini anlattılar. 2012 yılında Oscar ödülünü alan “Artist”, sessiz sinemanın büyüsünü hatırlatmayı başardı. İzleyiciler birbirlerine görüntüleri anlatmayabilir. Belleklerde kalacak olan bir söz, bir diyalog da olabilir. Ama o sözü taşıyan sonuçta <span class="CharOverride-25">görsel</span> bir hikayedir. Tabaktaki en lezzetli yemeğin sözel olması bu gerçeği değiştirmez. Sinema tiyatro değildir. Televizyon reklamı da radyo reklamı değildir.</p>
			<p class="paragraf">Bu konuyla ilgili Syd Field’ın The Screenwriter’s Problem Solver kitabına kulak verelim:</p>
			<p class="paragraf">“Over and over again, in country after country, most of the stories unfold through dialogue, not action. The characters talk and talk, and this only leads to a story that is dull and boring, developing through events that need to be explained.</p>
			<p class="paragraf"><span class="CharOverride-8">Talking heads!</span></p>
			<p class="paragraf">That is not screenwriting, that is stagewriting. An essential part of all screenwriting is finding places where silence works beter than words, finding the right visual arena, or image to tell the story.”</p>
			<p class="paragraf">Syd Field, pek çok ülkede hikayelerin aksiyon yerine diyalogla anlatıldığını ve bunun olayların diyalogla açıklandığı sıkıcı bir hikayeye dönüştüğünü söylüyor. <span class="CharOverride-8">“Konuşan kafalar!”</span> diyor ünlü yazar. Bunun sinema yazarlığı olmadığını, tiyatro yazarlığı olduğunu belirtiyor. Senaryo yazarlığının püf noktasının sessizliğin daha etkili olduğu anların bulunması olduğunu, yani doğru görselin, imajın bulunması olduğunu vurguluyor.</p>
			<p class="paragraf">Aynı fikirdeyiz.   </p>
			<p class="paragraf">Görüntüler ve sözler ne için vardır? Şaşırtmak için! Robert Mckee’den söz ederken sahnelerin başında ve sonunda (+) ve (-) kutuplardan söz etmiştik. Hikaye inişli çıkışlıdır. Etki ve tepkiler şaşırtıcıdır. Mizahtan söz ettiğimizde yıldırım düşmesinden söz etmiştik. Karşımıza beklediğimiz tepki çıkmaz. Karısını piskoposla yakalayan Marki onlara saldırmak yerine pencereye gidip ahaliyi takdis eder. Dramatik hikayelerde zıtlıklar arasında savrulmalar olabilir. Engeller çıkar. Riskler artar. Dönüşü olmayan bir zirveye doğru tırmanılır. </p>
			<p class="paragraf">1970’li yılların sonunda ABD’de çok sayıda <span class="CharOverride-4">“Konuşan Kafa”</span> kampanyası vardı. Bunların arkasında ne bir fikir, ne de görsel anlatım vardı. O yıllarda özellikle İngiliz reklamcılığında bir Rönesans yaşanmaya başlıyordu. Genç ve yaratıcı insanlar farklı ifade yolları arıyordu. Mizahın, görsel anlatımın sınırları zorlanıyordu. Bunun örneklerini siyasi iletişimde de görmek mümkündü. Saatchi, muhafazakâr parti için çok farklı bir kampanya yapacaktı. Reklam kampanyası Thatcher kadar sükse yapacaktı. Saatchi’nin ününe ün katacaktı! (“Labour is not working” yani “İşçi çalışmıyor” başlığı hem işsizliğe hem de İşçi Partisi’ne gönderme yapan ilgi çekici ilanlardan biriydi.)</p>
			<p class="paragraf">Başarıyı belirleyecek diğer faktör “gerçekçi” eleştiriye açık olmaktır. Hikaye ile akrabalığı olan tüm iletişim için bu son derece önemlidir. Eleştiriyi araştırmalara, müşteriye ve pre-testlere teslim etmeden önce yazarın kendisi ve güvendiği kişiler mutlaka bir değerlendirme yapmalıdır. Marathon Man, All the President’s Men, Butch Cassidy and Sundance Kid filmlerinin senaristi William Goldman ‘Adventures in the Screen Trade’ kitabında egoların şişirilmesinin sonucunu anlatmış. Hitchcock’un Marnie, Torn Curtain, Topaz ve Frenzy gibi çok kötü filmleri olduğunu ama eleştiri mekanizmasının zamanında işlemediğine işaret ediyor. Yönetmenin tanrısallaşması eleştirmenlerin gerçeği görmemesinden ya da yazmamasından kaynaklanabilir. Doğru zamanda yapılan gerçekçi eleştiri yaratıcıyı da, yapılan işi de kurtarır. </p>
		</div>
	</body>
</html>