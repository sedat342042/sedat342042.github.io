<html xmlns="http://www.w3.org/1999/xhtml">
	<head>
		<title>5-29</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-29">REKLAMCI HİKAYECİLER</p>
			<p class="paragraf">Batı sinemasında da, reklam dünyasından uzun metrajlı sinemaya geçiş yapan önemli isimler vardır. Ridley Scott, Tony Scott, Alan Parker, Michel Gaundry bu isimler arasındadır. Reklamcılar, zor koşullarda hikaye anlatmasını bilen yaratıcılardır. Acımasız zaman kısıtlaması, maliyet kısıtlaması, pre-testler, müşterinin beğeni düzeyi ve kampanya yayınlandıktan sonra alınacak sonuç reklamcıyı kısıtlayan faktörlerdir. </p>
			<p class="paragraf">Ridley Scott, Hovis reklam filmiyle ünlenmiştir. Daha sonra The Duelists, Alien (Yaratık), Blade Runner (Bıçak Sırtı), Legend (Efsane), Black Rain (Kara Yağmur), Thelma&amp;Louise, Gladiator, Hannibal, Black Hawk Down (Kara Şahin Düştü), Kingdom of Heaven (Cennetin Krallığı), American Gangster filmlerini çekmiştir. Çektiği tüm filmlerde güçlü bir hikaye yapısını hedeflediğini söyleyebiliriz. Blade Runner ve Alien görselliğe ve atmosfere verdiği önemi yansıtan çarpıcı örneklerdir. Çocukluğunu geçirdiği endüstriyel bölgeler ve babasının asker olması görsel dünyasına yansımıştır. Hikayenin hem reklam, hem de sinemada ustalıkla anlatılmasının ne kadar önemli olduğunu bilen bir yönetmendir.   </p>
			<p class="paragraf">Gladyatör, Maximus adında kahraman bir komutanla canavar ruhlu bir imparator olan Commodus’un çatışması üzerine kuruludur. Maximus, Commodus’un babası olan yaşlı imparatorun (Richard Harris) en değerli komutanıdır. Commodus, kuzeydeki barbarlarla savaştan dönen babasını boğarak öldürür. Öldürdüğü babası onu imparator yapmak istememektedir, Maximus’a güvenmektedir. Commodus’un “patricide” (baba katli) yaptığını anlayan Maximus yeni imparator tarafından hapsedilir. Böylece, filmin hikayesinin ilk dönüşümü  gerçekleşir. Maximus zorla gladyatör yapılır. Büyük bir savaşçı, büyük bir gladyatör olacaktır.  </p>
			<p class="paragraf">Roma halkı, Maximus olduğunu bilmediği yeni gladyatöre hayran olur. Arena onu izlemek isteyenlerle dolar taşar. Hikayenin doruk noktasında, Commodus onun karşısına çıkar. Kahpece bir hareketle onu bıçaklar. Kan kaybeden Maximus, imparatoru öldürmeyi başarır, ama kendisi de imparatorun kahpe bıçak darbesiyle ölecektir.</p>
			<p class="paragraf">Ruhu ayağa kalkar.</p>
			<p class="paragraf">Çiftliğine doğru yola çıkar.</p>
			<p class="paragraf">Tek arzusu karısına ve oğluna kavuşmaktır.   </p>
			<p class="paragraf">Karısı ve oğlu </p>
			<p class="paragraf"><span class="CharOverride-25">cennette Maximus’u beklemektedirler...</span></p>
			<p class="paragraf"><span class="CharOverride-25">…Kavuşurlar.</span></p>
			<p class="resim_alyazili"><span class="CharOverride-26"><span><img alt="r54.png" class="_idGenPageitem-35" src="image/r54_fmt.jpeg"/></span></span></p>
			<p class="resimalti_italik">Gladiator</p>
			<p class="paragraf">Ünlü reklamcı Hegarty, Hegarty on Advertising kitabında hikayecilik konusunda bir bölüm ayırmış. O bölümün girişine şunları yazmış:</p>
			<p class="paragraf">“Probably the most powerful form of communication we have at our disposal is storytelling. It has incorporated by virtually every civilization into their culture. It is the simplest, most memorable device we have for engaging, learning, entertaining and persuading. It’s not surprising, then, that so many great advertising campaigns are based around this simple device.”   </p>
			<p class="paragraf">Bu paragraf, Hegarty’nin bu kitabın konusu olan hikaye olgusunu ne kadar ciddiye aldığını açıkça yansıtıyor.	 </p>
			<p class="paragraf">Hegarty, en güçlü iletişim formunun hikaye olduğunu, her kültürün bünyesinde var olduğunu yazmış. Dikkat çekmenin, öğretmenin, eğlendirmenin ve ikna etmenin en basit, en kolay hatırlanır yolu olduğunu vurgulamış. Pek çok reklam kampanyasında bu yöntemin kullanılmasını da hiç şaşırtıcı bulmuyor.</p>
			<p class="paragraf">Reklam ve sinemada hikayenin ortak bir nokta olduğunu görüyoruz. Hikayeler belleğimize daha kolay yerleşiyor, eğlendiriyor, öğretiyor. Ayrıca, Ridley ve Tony Scott gibi ünlü hikayecilerin hem reklamcı, hem de sinemacı olduğunu görüyoruz. </p>
			<p class="paragraf">Tesadüf mü?</p>
			<p class="paragraf">Hayır.</p>
		</div>
	</body>
</html>