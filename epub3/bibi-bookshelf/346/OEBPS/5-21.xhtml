<html xmlns="http://www.w3.org/1999/xhtml">
	<head>
		<title>5-21</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-21">İDEOLOJİK HİKAYELER</p>
			<p class="paragraf">İnsanı ve toplumu anlamanın ötesine geçerek değiştirmeyi hedefleyen Karl Marx, aynı zamanda bir dramatik yapı üstadıdır. İki kutuplu bir hikaye kurmuştur: Kapitalistler ve Proleterya. Birinci grubun amacı kârdır. Bu hedefe ulaşmak için ikinci grubun emeğini sömürmek zorundadır. Sermaye birikiminin kaynağı, karşılığı ödenmeyen emektir. Bu hikayenin odak noktasında sınıf çatışması vardır.</p>
			<p class="paragraf">Kapitalistlerin kronik kâr ihtiyacı proletarya üzerinde sürekli baskı yaratacaktır. Baskı proleteryayı değiştirir; “bilinçlendirir.” Gelir dağılımındaki çarpıklık krizlere yol açacaktır. Kapitalimde kriz kuraldır, istisna değil. ABD’de “Biz % 99’uz” diyen işsizler, “Sekreterim kadar vergi vermiyorum” diyen milyarder Buffet; Avrupa’da sokaklara dökülenler; Yunanistan’da “Çocuklarıma borç bırakamam” diyerek intihar eden yaşlı eczacı bu hikayeyi biraz inandırıcı kılmıyor mu? 2008 yılında başlayıp bitmeyen kriz ve onun sayısız öncülerine ne demeli?</p>
			<p class="paragraf">1980’lerde Keynes’i çöpe atanların üzerinde düşünmeleri gereken bir hikaye… Charles Dickens’ın hikayelerinde anlattığı cehennemin iyileşmesini sosyal politiklara borçluyuz. Bu politikaları Karl Marx ve yoldaşı Engels’in yarattığı sınıf bilincine borçluyuz. Keynes ise, kapitalist dünyanın yarasının üzerindeki merhemdir. Yara açık bırakıldığında tatsız gelişmeler kaçınılmaz olabilir. </p>
			<p class="paragraf">Teori bir çeşit hikayedir; hayatın “özü” ile ilgilidir.</p>
			<p class="paragraf">İdeoloji teoridir.</p>
			<p class="paragraf">Hayatı anlamlandırmamıza yardımcıdır.  </p>
			<p class="paragraf">İnsanın vicdanı yol göstericidir.                                        </p>
		</div>
	</body>
</html>