<html xmlns="http://www.w3.org/1999/xhtml">
	<head>
		<title>5-30</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-30">İNSAN HİKAYE ANLATAN BİR MAKİNEDİR</p>
			<p class="paragraf">Hikaye deyince aklıma hep bundan 40 yıl önce önce Ceyhan nehrinin kıyısında bir köylünün söyledikleri gelir: “Adamın eti değil, lafı yenir.”</p>
			<p class="paragraf">Ne ilginçtir ki, Güneydoğulu bu vatandaşın 40 yıl önce bana söylediğinin aynısını büyük yazar Julian Barnes söylemiş: </p>
			<p class="paragraf ParaOverride-5"><span class="CharOverride-25">“You could look at human beings as machines designed for storytelling.”</span></p>
			<p class="paragraf">Barnes,<span class="CharOverride-8"> insanı hikaye anlatmak üzere tasarlanmış bir makineye benzetiyor.</span></p>
			<p class="paragraf">Ve devam ediyor:</p>
			<p class="paragraf">“From body language to syntax, from inflection to timing, we’re the perfect shape and form for utilizing this art form.”</p>
			<p class="paragraf ParaOverride-5"><span class="CharOverride-25">“Vücut dilimizden, sentaksa, vurgudan zamanlamaya hikaye sanatını icra etmek için en mükemmel biçime ve forma sahibiz”</span> diyor.</p>
			<p class="paragraf">Kim olduğumuzu, ne yapmak istediğimizi, neyi sevdiğimizi, neden nefret ettiğimizi, hayallerimizi, korkularımızı bu araç vasıtasıyla ifade ediyoruz. Ciğerlerimize oksijenin girmesi ne kadar doğal ve gerekliyse, dudaklarımızdan hikayelerin dökülmesi de o kadar doğal, o kadar gerekli.</p>
			<p class="paragraf">Reklamcının ve pazarlamacının hikayenin önemini kavramaması düşünülemez. Yıllar önce yapılmış bir televizyon reklamında yoğun kar yağışı altında kar küreme aracını izleriz. Dış ses bize bir soru yöneltir:<span class="CharOverride-4"> </span><span class="CharOverride-4">“Karlı havalarda gördüğünüz kar küreme aracının sürücüsü, kar küreme aracına nasıl gider diye merak ettiniz mi?”</span> Kar küreme aracı bir garaja girer. Garajın içinden bir VW kaplumbağa çıkar. </p>
			<p class="paragraf">Küreselleşme sürecinde ortaya çıkan, günümüzün “yeni zengini” bol ülkelerde olduğu gibi 1950’li ve 60’lı yıllarda da Amerika’da gösterişli, geniş ve konforlu otomobiller revaçtaydı. Şimdi ünlü bir Volkswagen reklamını anımsayalım: VW Kaplumbağa “Cenaze” spotu…</p>
			<p class="paragraf">VW Kaplumbağa “Cenaze”:</p>
			<p class="resim_alyazili"><span><img alt="r55.png" class="_idGenPageitem-36" src="image/r55_fmt.jpeg"/></span></p>
			<p class="paragraf">Müzik: Orgla çalınan cenaze müziği…</p>
			<p class="resim"><span><img alt="r56.png" class="_idGenPageitem-37" src="image/r56_fmt.jpeg"/></span></p>
			<p class="paragraf">Müzik: Cenaze müziği fonda devam eder…</p>
			<p class="paragraf">Dış ses: Akıl ve vücut sağlığım yerinde olarak vasiyetimi açıklıyorum!</p>
			<p class="resim"><span><img alt="r57.png" class="_idGenPageitem-38" src="image/r57_fmt.jpeg"/></span></p>
			<p class="paragraf">Yarın hiç gelmeyecekmiş gibi para harcayan karım Rose’a 100 dolar ve bir takvim bırakıyorum.</p>
			<p class="resim"><span><img alt="r58.png" class="_idGenPageitem-39" src="image/r58_fmt.jpeg"/></span></p>
			<p class="paragraf">Her kuruşlarını hızlı otomobiller ve gösterişli kadınlara harcayan oğullarım Rodney… </p>
			<p class="resim"><span><img alt="r59.png" class="_idGenPageitem-40" src="image/r59_fmt.jpeg"/></span></p>
			<p class="paragraf">…ve Victor’a 50 dolar bırakıyorum.</p>
			<p class="resim"><span><img alt="r60.png" class="_idGenPageitem-41" src="image/r60_fmt.jpeg"/></span></p>
			<p class="paragraf">İş modeli “harca, harca, harca” olan ortağım Jules’e “hiç, hiç, hiç” bırakıyorum.</p>
			<p class="resim"><span><img alt="r61.png" class="_idGenPageitem-42" src="image/r61_fmt.jpeg"/></span></p>
			<p class="paragraf">Bir doların kıymetini hiçbir zaman anlamayan diğer akrabalarım ve arkadaşlarıma bir dolar bırakıyorum.</p>
			<p class="resim"><span><img alt="r62.png" class="_idGenPageitem-43" src="image/r62_fmt.jpeg"/></span></p>
			<p class="paragraf">“Tasarruf edilen her kuruş kazanılmış bir kuruştur…</p>
			<p class="resim"><span><img alt="r63.png" class="_idGenPageitem-44" src="image/r63_fmt.jpeg"/></span></p>
			<p class="paragraf">Max amcacığım, Volkswagen sahibi olmak öyle kazançlı ki” diyen yeğenim Harold’a 100 milyon dolarlık servetimin tamamını bırakıyorum.</p>
			<p class="paragraf">Yine yıllar önce yapılmış bir reklam filminde, Big Ben saat kulesinin içinde görev yapan adamı görürüz. Dış ses, VW reklamındakine benzer bir soru sorar: “Big Ben’i ayarlayan kişinin hangi saate baktığını merak ettiniz mi?” Adam kol saatine bakar: Timex.</p>
			<p class="paragraf">Levi’s 501, Nescafe, KitKat, CocaCola, Pepsi, Hamlet, After Eight gibi uluslararası, Yapı Kredi, Doritos, Türk Telekom, Garanti Bankası, İş Bankası gibi pek çok yerli markanın hikaye formatında reklam kampanyaları olmuştur. Garanti Bankası’nın “Sucu Çocuk” kampanyasını yaşı uygun olanlar hatırlar. Yine aynı bankanın “Başka bir arzunuz?” sloganıyla biten “Taksici” reklamı hatırlanacaktır. Yapı Kredi’nin uzun yıllar çok ilgi uyandıran televizyon kampanyası da hikaye formatındadır. Bu hikayenin ana fikri, genç bir adamın rakip bir bankayı talepleriyle bunaltması üzerine kuruludur. Bu kampanyanın çok ses getiren filmlerinden biri de rakip bankanın müdürünün bir tellak tarafından helak edilmesidir. </p>
			<p class="paragraf">Bu kampanyaların ortak noktaları ilgi çekmeleri ve kendilerini izlettirmeleridir... </p>
			<p class="paragraf">Önemli olan başarıyı getiren faktörleri iyi anlamak ve iyi uygulamaktır. En önemli mesele hikayenin, reklamda bir “araç” olmasıdır. Bu aracın hedefe gitmesi sağlam bir reklam fikri içermesine bağlıdır. Ancak, bu reklam fikrinin bir deklarasyon ya da ültimatom şeklinde yazılması başarı getiremez. J. Walter Thompson’ın eski yaratıcı direktörü Jeremy Bullmore, “Palyaçonun haydi gülün komutuyla kimse gülmez, ancak komiklik yaparsa gülerler” der. Reklam fikri, tıpkı hikayedeki ana fikir gibi bir girdiden ibarettir. Kara kutudan yani yaratıcı süreçten çıkan ise hikayedir. Bizi güldürecek, heyecanlandıracak, duygulandıracak olan odur.</p>
		</div>
	</body>
</html>