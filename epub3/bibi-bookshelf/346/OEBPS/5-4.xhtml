<html xmlns="http://www.w3.org/1999/xhtml">
	<head>
		<title>5-4</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-4">TANRI’NIN REKLAM  AJANSI</p>
			<p class="paragraf">Tuhaf gelebilir ama Tanrı’nın hizmetinde bir reklam ajansı vardı: Leo Burnett.</p>
			<p class="paragraf">İtalya ofisi, 90’lı yıllarda iki önemli <span class="CharOverride-6">müşteri</span> kazanmıştı: Fiat ve <span class="CharOverride-6">Vatikan!</span></p>
			<p class="paragraf">Kim bilir belki de Leo Burnett’in Papa hazretleri ve Vatikan’daki kardinallerin tercihi olması bu ajansın neredeyse Hz. İsa kadar ünlü bir “karakter” yaratmasıyla ilgiliydi: Marlboro Kovboyu!</p>
			<p class="paragraf">“Marlboro Kovboyu” yaratılmadan önce Marlboro markasının %1 pazar payı vardı. 1964 yılında Phillip Morris Leo Burnett’e geldiğinde, ABD’de pazar lideri Lucky Strike markasıydı. Filtreli sigaralar kadınlar içindi; filtresiz sigaralar ise erkekler için. Casablanca filmindeki Humphrey Bogard’ı hatırlayın; filtresiz sigarasını küt küt barın üzerine vurup sonra dudağına koyuyordu. Ama bir kovboy Marlboro markasının kaderini değiştirdi. Filtreli sigara erkekler tarafından içilir hale geldiği gibi, Marlboro dünyanın en çok satan sigara markası oldu!</p>
			<p class="paragraf">Leo Burnett’in kendisi de ilginç bir karakterdi. Şişman, gözlüklü, buruşuk elbiseli, gece gündüz ölümüne çalışan bir adam. Leo, 1935 yılında Chicago’daki ajansını kurmuştu. Masasında elma dolu bir çanak vardı. Bugün hâlâ Leo Burnett’in elmaları ve resimleri duruyor. Leo kendisine emanet edilen ürünlerde <span class="CharOverride-7">“içkin bir hikaye”</span> olduğuna inanıyordu. Her üreticinin ve ürünün ayrı bir karakteri vardı. Bu karakterin kendine özgü bir hikayesi olmalıydı. Marlboro markasının kahramanı Marlboro Kovboyu, maço bir adamdı. Onun işi birçok reklam filminde, afişte görüleceği gibi sığır çobanlığıydı. Hayatı büyük bir maceraydı. Doğanın çetin koşullarında sürüleriyle yaylalarda, ovalarda oradan oraya gidiyordu. Keyif sigarası yakmak da onun en doğal hakkıydı. (1960’lı yılların hem para hem de kadın “avcısı”, zincirleme sigara içen erkekleri için kovboy ideal bir semboldü!)</p>
			<p class="paragraf">İşte size karakter.</p>
			<p class="paragraf">İşte size hikaye.</p>
			<p class="paragraf">Leo güç, gelenek, rahatlık, aile gibi 1950’li yılların değerlerini de ön plana çıkarıyordu. İlk müşterisi Minnesota Valley Co. adında bir konserve üreticisiydi. Leo, Marlboro’dan yıllar önce, bu şirket için sonradan çok ünlü olacak bir karakter yaratmıştı: </p>
			<p class="paragraf ParaOverride-5"><span class="CharOverride-10">“The Jolly Green Giant” veya “Neşeli Yeşil Dev”!</span></p>
			<p class="resim_alyazili"><span class="CharOverride-11"><span><img alt="r9.png" class="_idGenPageitem-10" src="image/r9_fmt.jpeg"/></span></span></p>
			<p class="resimalti_italik">Neşeli Yeşil Dev</p>
			<p class="paragraf">“Neşeli Yeşil Dev” Amerikalı ailelerin hayatlarına sağlıklı yeşil sebzeleri getiren güçlü, sağlıklı, neşeli bir karakterdi. Ailenin özellikle en küçük üyeleri için iyi bir örnekti. Annelerin işini kolaylaştırıyordu. (Hangi çocuk bir an önce büyümek istemezdi ki?) Pazarlama hedefi çok açıktı; et ağırlıklı beslenen Amerikalıların diyetine sebzenin iyiliklerini katmak. Üstelik bunu zamanı kıt olanlar için en pratik şekilde yapmak. ‘Minnesota Valley Canning Co.’ çok seksi bir isim değildi;  zaten kısa süre sonra şirketin yöneticileri “Yeşil Devler” olarak karşılanmaya başladılar. Marka şirketin resmi adının yerine geçmişti.</p>
			<p class="paragraf">İşte size bir karakter.</p>
			<p class="paragraf">Ve işte bir hikaye.</p>
			<p class="paragraf">Leo, yaşlanana kadar hiç rahat durmadı. Emekliye ayrılırken yaptığı konuşmanın video kaydını Londra’da bir toplantıda izlemiştim. Hatırladığım kadarıyla, “Eğer bir gün benim ilkelerim geçerli olmazsa adımı tabeladan indirin” diyordu. İlkesiz varoluşun aslında en kötü yok oluş olduğunu biliyordu Leo.</p>
			<p class="paragraf">Leo, araştırmaya inanıyordu. İnsanları harekete geçiren neydi? Markalar hangi köprüler üzerinden tüketiciyle duygusal bağ kurabilirdi? Bu köprülerin en sağlamı hangisiydi? Leo, pek çok köprü inşa etti markalarla tüketiciler arasında. Her birine bir karakter, bir hikaye verdi. Bu kararları verirken yaratıcı çalışmaları uzun toplantılarda acımasızca bombardımana tuttu. Çalışma arkadaşlarını cumartesi gecesi sarhoşluğunun sabahında ajansa çağırdı. Herkes oradaydı. </p>
			<p class="paragraf">Leo’nun ajansı, mısır gevreği kategorisinde “Tony the Tiger” (Kaplan Tony), kedi mamasında ünlü “Morris the Cat” (Kedi Morris)  karakterlerini de yarattı.</p>
			<p class="resim_alyazili"><span><img alt="r10.png" class="_idGenPageitem-11" src="image/r10_fmt.jpeg"/></span></p>
			<p class="resimalti_italik">Kaplan Tony</p>
			<p class="paragraf">Leo Burnett güçlü bir karakterdi.  Kendisi gibi güçlü karakterler yarattı, güçlü hikayeler anlattı. 79 yaşında bu dünyaya veda etti.</p>
		</div>
	</body>
</html>