<html xmlns="http://www.w3.org/1999/xhtml">
	<head>
		<title>5-47</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-47">BRANDO VE EVA’NIN ELDİVENİ</p>
			<p class="paragraf">Senaryo formundaki hikaye insanların içinden geçenleri uzun uzun anlatamaz. Bu romanın yapabileceği bir iştir. Bu nedenle, akıldan geçenin eyleme, görsele dönüşmesi gerekir. Bunun en çarpıcı örneği “On the Waterfront” (Rıhtımlar Üzerinde) filmindedir. Eski bir boksör olan ana karakter (Marlon Brando), ilgi duyduğu narin genç kızın eldiveniyle oynarken eldiveni giymeye çalışır. Kaba ve iri eline eldiveni bir türlü geçiremez. Elia Kazan, bu sahneyi montaj masasında izlerken şaşırmıştır, çünkü senaryoda olmayan bir harekettir. Marlon Brando çekim sırasında kafasından geçeni bu eylemle görselleştirmiştir. Masumiyet timsali kızı (Eva Marie Saint) istemektedir, ama kendisini ona layık görmemektedir. <span class="CharOverride-25">Eldiven, muhteşem bir metafora dönüşmüştür!</span></p>
			<p class="paragraf">“A Streetcar Called Desire” (İhtiras Tramvayı) filminde, Kowalski’nin Blanche’ı aşağıladığı sahne bir aksiyon/reaksiyon sahnesidir. Hayal dünyasında yaşamayı seçen Blanche’ın yüzüne acımasız gerçekleri çarpmaktadır. Blanche, acı içinde onu durdurmaya çalışmaktadır. Tecavüzle sonlanacaktır. Bu bir etki/tepki örneğidir. Sahnedeki gerilimi belirleyen bir öğedir.  </p>
			<p class="paragraf">Marlon Brando’nun oyunculuk anlayışının arkasında da etki-tepki olayını çok iyi kavraması vardır. Brando’nun büyük oyunculuğu olaylara, diğer karakterlere verdiği tepkilerinde görülür. Dinlerken, bakarken, düşünürken…</p>
		</div>
	</body>
</html>