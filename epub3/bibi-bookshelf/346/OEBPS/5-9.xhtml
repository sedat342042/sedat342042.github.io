<html xmlns="http://www.w3.org/1999/xhtml">
	<head>
		<title>5-9</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-9">DEVLET  DE BİR HİKAYEDİR</p>
			<p class="paragraf">Siyasi örgütlenmeler de birer markadır. İmparatorluklar, ulus devletler bir “kurucu mit” üzerine inşa edilirler. Yani her birinin bir “hikayesi” vardır. Roma deyince, Romulus adını hatırlamayan var mıdır? Türkler deyince Ergenekon akla gelmez miydi? (Şimdi içinde her görüşten, her geçmişten karakterin yer aldığı ve mahkemenin hikayesini tutarlı yazamadığı bir örgüt anlamına mı geliyor?) Osmanlı deyince, Oğuzlar ve Kayı boyu akla gelmez mi? Çinlilerin “Huangdi”si yok mu? Rusların Korkunç İvan’ı yok mu? (Aslında “Grozny” İvan  yani “Yavuz”!) Türkiye Cumhuriyeti’nin Kurtuluş Savaşı ve Atatürk’ü yok mu? Yükselen Kürt milliyetçiliği ise Firdevsi’nin Şehnâme destanındaki Demirci Kawa’dan yaratılan destanı benimsemiştir. Kawa, kötülükleriyle baharın gelmesini engelleyen Dehak’ı devirecek orduyu yetiştirir. İster tarih deyin, ister hikaye her siyasi yapı, tıpkı markalar gibi, sözel ve görsel semboller üzerinde yükselir. <span class="CharOverride-6">Hikaye, siyasi yapıya “ruh” verir, meşruiyet </span><span class="CharOverride-6">kazandırır.</span> Motivasyon verir! Tebaayla, halkla, vatandaşla devlet arasında bir köprü kurar hikaye veya “kurucu mit”. Devletler çöktüklerinde hikayeleri tarihe karışır. (Müzelik olur!) Kabuk değiştiren devletlerin de hikayeleri değiştirilir. (Yoldaş Stalin gider, Putin gelir…) Ya da yavaş yavaş Cumhuriyet gider, yerine  <span class="CharOverride-7">“Yeni Osmanlıcılık”</span> gelir. Buradan bir kokteyl ya da sentez çıkar mı bilinmez. Pragmatik açıdan bakarsak günün koşullarına göre, iç ve dış müşterilerin taleplerine paralel olarak, marka kimlik değiştirir. Bu kimliği yansıtan hikaye değiştirilir. Philip Mansel’in Levant kitabında  “Levant is not about ideals, but deals” [Levant’ta idealler değil, iş anlaşması geçer!] cümlesi dikkatimizi çekmişti. </p>
			<p class="paragraf">Marshall McLuhan’ın deyişiyle <span class="CharOverride-6">sanatçılar ileriye</span>, sıradan insanlar ise dikiz aynasına bakarlar. Değişimin hayatın en temel dinamiği olduğunu bilmeliyiz. İçinde yaşanan gerçekliği kavramak önemlidir, ama asıl önemli olan geleceği görebilmektir. Geleceğe yönelik senaryolar üreten devletler, siyasi örgütler, şirketler her zaman bir adım öndedir.  </p>
		</div>
	</body>
</html>