<html xmlns="http://www.w3.org/1999/xhtml">
	<head>
		<title>5-14</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-14">DNA HİKAYECİDİR</p>
			<p class="paragraf ParaOverride-5">Markaların DNA’sından söz edildiğini biliyoruz. Markaları kontrol eden, yönlendiren bir genetik şifre de diyebiliriz. <span class="CharOverride-9">DNA’yı bir hikayenin kontrol mekanizması olarak tanımlayabiliriz.</span> Markanın konumlamasını ve kimliğini içeren bir çekirdek; markanın olaylara, çevresine, rakiplerine vereceği tepkileri belirleyecek öz diyebiliriz. Markalar, pazarlamacılar tarafından tasarlanır. Artık sentetik biyoloji sayesinde DNA’ya  da müdahaleler yapılabildiğini biliyoruz. Bunun da ötesine geçilerek insan yapımı DNA üretimi aşamasına geçiliyor. Böylece suni olarak yapılmış DNA, bir hücrenin içine yerleştirilebilecek. Sonuçta, yeni bir hayat formu yaratılmış olacak. Sıcakta terlemeyen, soğukta üşümeyen, kolay kolay hastalanmayan, kim bilir belki sinirlenmeyen, ‘sinirsiz’ bir hayat! </p>
			<p class="paragraf">İnsanların ve canlı organizmalar gibi algılanan markaların DNA’ları vardır. Hikaye, her ikisinin de ortak kaderidir. DNA, bir ana fikri temsil eder. O çekirdekteki A T C G harflerinden oluşan şifreden belirgin özellikleri olan bir birey çıkacaktır. Bu özelliklere sahip olan birey, başka özelliklere sahip bireylerle çatışacaktır. </p>
			<p class="paragraf">Sadece diğer bireylerle mi çatışacaktır? Hayır! Kurumlarla çatışacaktır. Devletle çatışacaktır. Ailesiyle çatışacaktır. Dostlarıyla çatışacaktır. Bu çatışmalardan hayatı ve daha da önemlisi kendini daha iyi anlayarak çıkacaktır. Çevresini daha iyi anlayarak, belki daha çok severek çıkacaktır. DNA’daki ATCG harflerinden oluşan şifre pek çok kombinezon oluşturarak; aileyle, çevreyle, kültürle ilişki kurarak karakterler yaratacaktır. Bu karakterlerin pek çoğu gerçek yaşamda sıradan hayatlar yaşarken; hikayelerde, ya kahraman ya da anti-kahraman haline gelecektir. Çünkü hikaye hayat değil, hayatın özüdür. Hayatın kendisi değil, metaforudur.</p>
			<p class="paragraf">Hayat çoğunlukla Godot<span class="CharOverride-12"><a class="_idFootnoteLink" href="#footnote-225-1" id="footnote-225-1-backlink">1</a></span>’yu bekleyerek geçer, hikaye ise çok  ama çok değişkendir! Duygular kadar renkli ve değişken…</p>
			<div class="_idFootnotes">
				<div class="_idFootnote">
					<p class="Basic-Paragraph" xml:lang="en-GB"><a class="_idFootnoteAnchor" href="#footnote-225-1-backlink" id="footnote-225-1">1</a>	E.N. (Fr.) <span class="CharOverride-13">En attendant Godot</span> ya da (İng.) <span class="CharOverride-13">Waiting for Godot</span>. 1949 yılında Fransızca olarak yazılan, Samuel Beckett’in ünlü eseri...</p>
				</div>
			</div>
		</div>
	</body>
</html>