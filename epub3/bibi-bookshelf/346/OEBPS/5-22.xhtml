<html xmlns="http://www.w3.org/1999/xhtml">
	<head>
		<title>5-22</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-22">DUYGUSAL  ÖNERME    </p>
			<p class="paragraf">Lajos Egri, duygunun dramatik yapının ayrılmaz bir parçası olduğunu yazıyor. Aynısı markalar için de geçerlidir. Marka iletişiminin tüketiciyle duygusal bağ kurması şarttır. Uzun vadeli bir ilişkinin temelinde duygusal bağ vardır. Marka sadakatinin temelinde de duygusal bağ vardır. Hikaye, duyguları tesadüfe bırakmaz. Romeo ve Juliet’in “Büyük aşk ölüme meydan okur” önermesi, duyguların hangi yönde gelişeceğini belirler. Marka iletişiminin tüketicide uyandıracağı duygu da tanımlanmış olmalıdır. İster tiyatro, ister film olsun hikayeyi kimin anlattığı çok önemlidir. Önerme tanımlanmış olabilir, ama ancak yaratıcı birinin elinde etkileyici olabilir. Bu gerçek, markalar için yaratılan iletişim için de geçerlidir.</p>
			<p class="paragraf">Önermesi olmayan bir tiyatro eseri, bir film, yolunu kaybetmiş bir insan gibidir. Konumlaması olmayan bir marka da aynı durumdadır. Hikayenin omurgası olmalıdır. Omurgası olmayan iletişim ayakta duramaz. Uygulama ne kadar ilginç olursa olsun çökmeye mahk<span class="CharOverride-5">û</span>m bir yığından ibarettir. </p>
			<p class="bos ParaOverride-5">Lajos Egri’ye göre, <span class="CharOverride-9">önerme, karakter, çatışma ve çözüm içermelidir.</span></p>
		</div>
	</body>
</html>