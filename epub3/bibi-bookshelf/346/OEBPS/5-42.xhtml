<html xmlns="http://www.w3.org/1999/xhtml">
	<head>
		<title>5-42</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-42">SENARYO MİMARİSİ</p>
			<p class="paragraf">Syd Field, “The Screenwriter’s Problem Solver” kitabında şunları yazıyor:</p>
			<p class="arayazi">“Some people think the form of a screenplay is really a formula. Nothing could be further from the truth. The difference between them is simple, yet unique. A form is space, or context, that doesn’t change. But the content that fills the space always changes.”</p>
			<p class="paragraf">Syd Field, senaryonun formu ile içeriği arasındaki temel farkı vurguluyor. Form bir uzamı tarif ediyor, içerik ise bunun içini dolduruyor. Dolaysıyla formun belirlenmesi bir formülün uygulanması anlamına gelmiyor. Robert McKee, bu konuda aynı görüşü ifade ediyor.</p>
			<p class="paragraf">Syd Field’in modelinde  hikayenin ya da film bağlamında senaryonun üç bölümü var:</p>
			<p class="paragraf">I. Set-up</p>
			<p class="paragraf">II. Confrontation</p>
			<p class="paragraf">III. Resolution</p>
			<p class="bos">İlk ve son bölümler 30’ar dakika, orta bölüm ise 60 dakika uzunluğunda. Bir senaryonun her sayfası 1 dakika uzunluğundaysa toplam 120 dakikanın üç bölüme ayrıldığını görüyoruz. Bu üç bölümü kalıplaşmış terimlerle şöyle çevirebiliriz:</p>
			<p class="paragraf">I. Serim</p>
			<p class="paragraf">II. Düğüm</p>
			<p class="paragraf">III. Çözüm</p>
			<p class="bos">Eğer kavramların daha anlaşılır olmasını istersek şu kelimeler daha açıklayıcı olabilir:</p>
			<p class="paragraf">I. Kurulum</p>
			<p class="paragraf">II. Yüzleşme</p>
			<p class="paragraf">III. Çözüm</p>
			<p class="bos">İlk bölüm hikayenin kuruluş bölümü. Hikaye kim ve neyle ilgilidir? Karakterlerin ve isteklerinin anlatıldığı bölüm.</p>
			<p class="paragraf">İkinci bölüm an kahramanın istekleri doğrulturunda hedefine yürürken yüzleşmek zorunda kaldığı engellerle ilgili bölüm.  Her hamlesinde karşısına yeni bir engel çıkar ve bir sonraki hamlede daha büyük riske girmek zorunda kalır. Yavuz Turgul’un “Muhsin Bey” filminin kahramanı Urfalı şarkıcıya kaset yapmak için çeşitli engellerle mücadele eder. Riske girer. Sonunda Urfalı ünlü bir şarkıcı olur ama Muhsin Bey’in başı büyük derde girer. Türk sinema tarihinin en mükemmel senaryosudur. Robert McKee, bu bölümü şöyle tanımlamış:</p>
			<p class="arayazi"><span class="CharOverride-8">“The protagonist seeks an object of desire beyond his reach.</span> Consciously or uncosciously he chooses to take particular action, motivated by the thought or feeling that this act will cause the world to react in a way that will be a positive step toward achieving his desire. But the moment he takes this action, the objective realm of his inner life, personal relationships, or extra-personal world, or a combination of these react in a way that’s more powerful or different than expected.”</p>
			<p class="paragraf"><span class="CharOverride-6">“Hikayenin kahramanı erişmesi mümkün olmayan bir hedefe ulaşmayı arzuluyor.</span><span class="CharOverride-6"> </span>Bilerek ya da bilmeyerek, bu yönde bir adım atıyor ve bu adıma onu çevreleyen evrenin olumlu bir tepki vereceğini düşünüyor. Oysa, adımı atar atmaz iç dünyasından, kişisel ilişkide olduğu insanlardan veya kurumlardan beklediğinden farklı ve çok sert bir tepki alıyor,” diyor McKee. </p>
			<p class="paragraf">Evdeki hesap çarşıya uymuyor. Beklentilerle gerçekleşenler birbirine uymuyor. Bir sonraki adımda daha olumsuz bir tepki alıyor. Attığı her adımda aldığı risk büyüyor. Taa ki hikayenin sonunda geriye dönüşü olmayan noktaya varıncaya kadar.</p>
			<p class="paragraf">Eğer beklentiyle gerçekleşen aynı olsaydı zaten hikaye olmayacaktı. Dramatik yapıdan söz ettiğimize göre bu yapının temelinde “çatışma” var. Engeller olmasa çatışma olmayacak. Beklentiler gerçekleşse sürprizler olmayacak.</p>
			<p class="resim"><span><img alt="r77.png" class="_idGenPageitem-57" src="image/r77_fmt.jpeg"/></span></p>
			<p class="paragraf">Syd Field, üçüncü bölümle ilgili şunları yazmış:</p>
			<p class="arayazi">“In other words the story must resolve itself, and resolution, remember means<span class="CharOverride-6"> </span><span class="CharOverride-8">‘solution’</span>. What is the solution of your screenplay?”</p>
			<p class="paragraf">Field, kelimenin tam anlamıyla üçüncü bölümü <span class="CharOverride-6">“çözüm” </span>bölümü olarak tanımlıyor. Hikayenin düğümlerinin çözüldüğü bölüm. Dramatik olaylar dizisi sonunda ortaya çıkan ve geriye dönüşü olmayan son.</p>
			<p class="paragraf">Tim Robbins ve Morgan Freeman’in oynadıkları “Shawshank Redemption” (Esaretin Bedeli) olağanüstü bir hikayedir. Haksız yere hapse atılan bir muhasebeciyle hapiste arkadaş olduğu mahk<span class="CharOverride-5">û</span>mun yaşadıklarını anlatır. Tim Robbins’in oynadığı Andy karakteri çok zeki bir adamdır. Yolsuzluk yapan hapishane müdürü onun yeteneklerinden faydalanır. Hapiste Andy zor günler geçirir. Morgan Freeman’ın canlandırdığı Red ile aralarında karşılıklı saygıya dayalı bir dostluk oluşur. Red, Andy’nin istediği Raquel Welch posteri gibi ufak tefek şeyleri hapishaneye getirtir. Bunlar arasında, Andy’nin taştan yonttuğu satranç takımı için kullandığı <span class="CharOverride-10">küçük çekiç</span> de vardır. Andy, hapishanede bir tesadüf eseri karısını öldüren gerçek katilin kim olduğunu öğrenir, ama yolsuzluklarını Andy’nin finansal bilgisiyle örten hapishane müdürü gerçek katilin öldürülmesini sağlar. Böylece, Andy hayatının sonuna kadar hapiste kalacaktır. Ancak, Andy bir sabah hücresinde yoktur. Kapı pencere sağlamdır. Duvardaki Raquel Welch posteri yırtıldığında küçük çekiçle açılmış bir delik ortaya çıkar.</p>
			<p class="paragraf">İşte bu noktada III. Bölüm başlar:</p>
			<p class="paragraf">Red koşullu tahliye olur. Çalışması gereken kasabadaki markette işe başlar. Andy ona gönderdiği bir mektupta Buxton County’de bir ağacın altını tarif etmiştir. Orada bir not ve para beklemektedir Red’i. Otobüsle yola çıkar. Meksika’da bir sahilde hapishane müdürünün yasadışı servetini kendi hesabına transfer eden Andy teknesini tamir etmektedir.<span class="CharOverride-10"> İki dost artık özgürdür.</span></p>
			<p class="resim_alyazili"><span class="CharOverride-11"><span><img alt="r78.png" class="_idGenPageitem-58" src="image/r78_fmt.jpeg"/></span></span></p>
			<p class="resimalti_italik">Andy’nin kaçışı, Shawshank Redemption</p>
			<p class="paragraf">Hikayenin kahramanlarının çektikleri sıkıntıların çözüldüğü bir son. Büyük bir mücadeleden sonra haksızlığa uğrayan bir adamın özgürlüğüne kavuşması. Ona büyük kötülükler eden hapishane müdürünün yaptıklarını hayatıyla ödemesi. (Yolsuzluğu ortaya çıkınca intihar eder)</p>
			<p class="paragraf">İlahi adalet yerini bulmuştur. Hikayenin yıllara uzanan süresi boyunca acılarını paylaştığımız, derinlemesine tanıdığımız Andy’nin kurtuluşu içimizi umutla doldurur. Derin bir “oh” çekeriz. Dikkatimiz ödüllendirilmiştir.</p>
			<p class="paragraf">Syd Field’in analizinde ilk bölümün sonuna doğru hikayeyi <span class="CharOverride-6">“ateşleyen olay”</span> vardır. Bu noktada hikaye bir başlangıç yaparak hedefe doğru akmaya başlar. Suçsuz bir adamın karısının cinayete kurban gitmesi ve haksız yere hapishaneye düşmesi “Esaretin Bedeli” filminde kurulum aşamasıdır. Any’nin Red’den küçük bir çekiç sipariş etmesi “Plot Point I”dir ( I. Değişim Noktası). Hikayenin üçüncü bölümünün başında yine bir yön değiştirme vardır. Bunu “Plot Point II” diye tanımlıyor Field. “Shawshank Redemption” filminde, gerçek katil öldürülünce, Andy’nin hapisten kaçması iyi bir “Plot Point II” örneğidir. Bunlar hikayenin akışının yön değiştirdiği noktalardır. Field’in hikaye mimarisinde, “Mid Point” ya da “Orta Nokta” kavramı yer alıyor. Adı üstünde, hikayenin tam ortasında ilk bölümü ikinci bölüme bağlayacak bir sahne. Andy’nin yıllarca yazdığı mektuplardan sonra, koliler dolusu kitabın gelmesi ve kütüphane kurmasına izin verilmesi “Orta Nokta”dır. Bu mimaride, yaklaşık 45. ve 75. dakikalarda  Field’in “Pinch I” ve “Pinch II” diye tanımladığı iki nokta vardır. Bu noktalar da hikayenin akışına yardım eden ve bağlantı kuran sahnelerdir. “Pinch I”, hapishane müdürünün 45. dakikada Andy’nin odasını aratmasıdır. Amacı gardiyanın Andy konusunda ne düşündüğünü öğrenmektir. Müdür, finansal yolsuzlukları konusunda Andy’e güvenebilir mi? Bu aşamadan sonra, Andy kütüphaneden sorumlu olacaktır ve hapishane müdürünün gizli kapaklı işlerini yoluna koyacaktır. “Pinch II” ise Tommy adındaki gerçek katilin aynı hapishanede bir mahk<span class="CharOverride-5">û</span>m olarak ortaya çıkmasıdır. Hapishanede işlediği cinayeti birine anlatınca olay ortaya çıkar. Bu noktadan sonra Andy tekrar mahkeme edilmeyi talep eder, ama hapishane müdürü ona bağımlıdır. Tommy’yi öldürtür. Andy’e tek yol kalır. Kaçmak!</p>
			<p class="paragraf">İşte size form! İşte size içerik!</p>
			<p class="paragraf">Bu filmi izlemediyseniz nefes almadan izleyeceksiniz. Senaryonun temel ilkelerini anladığımızda, bir filmi neden bu kadar büyük keyifle izlediğimizi kavrıyoruz. Aynısını diğer sanat dalları için de söyleyebiliriz. Rönesans’ın büyük ustalarının heykelleri, resimleri, mimari eserleri bizi neden büyülüyor dersiniz? </p>
		</div>
	</body>
</html>