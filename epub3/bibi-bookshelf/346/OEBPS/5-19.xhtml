<html xmlns="http://www.w3.org/1999/xhtml">
	<head>
		<title>5-19</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-19">KIRMIZI GELİYOR</p>
			<p class="paragraf ParaOverride-5">Çatışma, reklam dünyasında da karşımıza çıkar. Ozan Varışlı’nın yaratıcı direktörü olduğu Vodafone reklamlarındaki Selim karakteri, Vodafone ile çatışmaktadır. Reklam filmlerinde Selim’e saldıran kırmızı renk, adeta can düşmanıdır. Kırmızının altında ezilmektedir. Aslında Vodafone’un müşterilerine sunduğu avantajların altında ezilmektedir. ‘Özturkcell’ kampanyasındaki aşırı pragmatik girişimci tiplemesi de Turkcell ile çatışır. <span class="CharOverride-7">İki re</span><span class="CharOverride-7">klam kampany</span><span class="CharOverride-7">asında da, beceriksiz anti-kahramanlar güçlü bir markayla çatışırl</span><span class="CharOverride-7">ar.</span></p>
			<p class="resim_alyazili"><span><img alt="r15.png" class="_idGenPageitem-16" src="image/r15_fmt.jpeg"/></span></p>
			<p class="resimalti_italik">Vodafone Kırmızı Kampanyası</p>
			<p class="paragraf">Hikayeler olamasaydı, milyonlarca insan nerdeyse bütün gün kahvehanelerde oturabilir miydi? Diziler, filmler, reklamlar ve kâğıt oynarken birbirlerine anlattıkları hikayeler olmasaydı zaman geçer miydi? Hayal olmadan, gerçek çekilir olur muydu?     </p>
			<p class="paragraf">Markaların stratejilerini bir hikayeye benzetirsek, “konumlama” önermeye benzetilebilir. Lajos Egri’nin önermesi hikayenin anlamını belirliyorsa, konumlama da, markanın anlamını belirler. Konumlama, doğası itibariyle bir “çatışma” içerir, çünkü markanın rakiplerinden farkını ortaya koymayı hedefler. Yudum ayçiçek yağı, rakiplerinden “daha hafif” olduğunu ifade eder. BMW, sürüş performansı açısından farklıdır. Nike, kullanıcısının performansının sınırlarını zorlamasına katkıda bulunur. Facebook, sosyal ilişkilerin tam merkezindedir. Google, hayal edilen her şeye erişimin en etkin yoludur. Her stratejinin içinde rekabet analizi vardır. Rakiplerin zayıf ve güçlü yanları vardır. Rakiplerin karşısında markanın yüz yüze geldiği fırsat ve tehditler vardır. Strateji, markanın kaderini belirleyecek hikayenin yol haritasıdır... </p>
			<p class="paragraf">Siyasi iletişime de aynı mercekten bakabiliriz.</p>
		</div>
	</body>
</html>