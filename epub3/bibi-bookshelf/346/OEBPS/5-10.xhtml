<html xmlns="http://www.w3.org/1999/xhtml">
	<head>
		<title>5-10</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-10">ÇATIŞMASIZ OLMAZ</p>
			<p class="paragraf">1990’lı yıllarda, J. Walter Thompson reklam ajansının dünya başkanı Burt Manning Türkiye ofisini ziyaret etti. Bu ziyaret sırasında bir sunum yaptı. Sunumun başlığı <span class="CharOverride-6">“Abruption”</span>dı. Manning’in tezi, markalar için yapılan iletişimin insan beynindeki nöronların rutin hareketlerini sarsan, aksatan bir etkiye sahip olması gerekliliği üzerine kurulmuştu. Şaşırtan, durduran, baktıran, duygulandıran, düşündüren iletişim, öncelikle bu <span class="CharOverride-6">sarsıcı, düzen bozucu</span> etkiye sahip olmalıydı.</p>
			<p class="paragraf">Hikaye dediğimiz her şey Burt Manning’in tezine uygun olmak zorundadır. Tiyatroda, sinemada, romanda hikayeler zıtlıklar arasında salınır. Tarihin en eski yazılı hikayesinde, Çoban Tanrısı Dumuzi ile Tanrıça İnanna’nın aşkını anlatan Sümer tabletlerinde bile aynı olgu geçerlidir. İnanna Dumuzi ile evlenir, ama yer altına inmek zorunda kalır. Kocasını kendisinin yerine yer altına atarak kurtulur. Sümerlerin deyişiyle, “kalbin suyu”nun döl yatağına akması için Dumuzi’nin kızkardeşi Tanrıça Geştinanna yardıma koşar. Altı aylığına vekaleten yer altına iner; böylece Dumuzi İnanna’sına kavuşur. Böylece “bereketli” bir yeni yıl başlayacaktır. İlk yazılı hikayeden çağımızın icadı sinemaya kadar binlerce yıl geçti; ama bazı şeyler hiç değişmedi…( Bu arada Leyla ile Mecnun, Romeo ve Juliet de az çekmedi!)</p>
			<p class="bos ParaOverride-5">Örneğin, <span class="CharOverride-9">sinemada planlar, sekanslar, sahneler, bölümler tıpkı elektrik akımı gibi (+) ve (-) kutuplar arasında hareket ederler.</span> Olumlu başlayan olumsuza, fakir olan zenginliğe, mutsuz olan mutluluğa, barışçı olan saldırganlığa, sadık olan ihanete, yaşayan ölüme savrulur. Bütün bunların rotası <span class="CharOverride-6">temel bir fikrin</span> kaptanlığında gerçekleşir. Hikayenin hayatla ilgili bir metafora dönüşmesi buna bağlıdır.</p>
			<p class="resim_alyazili"><span><img alt="r11.png" class="_idGenPageitem-12" src="image/r11_fmt.jpeg"/></span></p>
			<p class="resimalti_italik">Hikaye (+) veya (-) değerler arasında iner çıkar ve </p>
			<p class="paragraf">bu değerlerden biriyle noktalanır.</p>
			<p class="paragraf">Lajos Egri, Syd Field, Robert McKee farklı şablonlar kullansalar da, “çatışma”nın hikayenin omurgasını oluşturma konusundaki işlevini vurgularlar. Iagosuz  bir Othello olmaz. Babasını öldüren amcası olmadan Hamlet olmaz. Hayırsız kızları olmadan Kral Lear olmaz. Bu hikayelerin inişli çıkışlı bir yolculuktan sonra bir zirveye çıkacakları bellidir.</p>
		</div>
	</body>
</html>