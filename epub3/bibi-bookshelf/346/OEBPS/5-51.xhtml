<html xmlns="http://www.w3.org/1999/xhtml">
	<head>
		<title>5-51</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-51">THE END</p>
			<p class="paragraf">Milos Forman’ın “One Flew Over The Cuckoo’s Nest” (Guguk Kuşu) filminde çatışma, otoriteyi temsil eden hemşire (Louisa Fletcher) ve akıl hastanesine kapağı atmış bir hükümlü olan, ana kahraman (Jack Nicholson) arasındadır. Filmi izlediğinizde hikayenin bir ritmi olduğunu göreceksiniz. Hikaye ne bir telaş içinde ilerler, ne da çok yavaş. Doruk noktasına doğru çıkarken hikaye derinleşir. Ana karakterin özgürlük tutkusu, otoriteyle mücadelesi çeşitli olaylarla tırmanır. Maç izlemesine izin verilmeyince, boş ekrana tezahürat yapması, istediği zaman kaçabileceğini söyleyip banyodaki devasa mermeri kaldırmaya kalkması, ilk elektro şokunu yemesi, katatonik görünümlü kızılderiliye basketbol oynattırması, hastaları kaçırıp tekne gezisine götürmesi… Hemşire ve özgürlük tutkunu ana kahraman arasındaki uçurum büyür. Ana kahraman, hikayenin “Plot Point II” yani ikinci değişim noktasında hemşirenin baskı altında tuttuğu çok tutuk, utangaç bir akıl hastasına dışarıdan gizlice bir fahişe getirir. Genç adam fahişeden ayrılmak istemeyince kaçma fırsatını kaybeder. Sızıp kalır. Hemşire olaya el koyduğunda genç hastayı iyice utandırır, aşağılar. Olay utangaç gencin intiharıyla noktalanır. Ana kahraman, çıldırmış gibi hemşireye saldırır ve boğazını sıkmaya başlar. Çatışma zirve noktasına çıkmıştır. Bu dönüm noktasından sonra, çözüm bölümünde kahramanımız yediği elektroşoklar sonucunda bitkiye dönecektir. Ama onun açtığı özgürlük yolunda birileri yürüyecektir. Kızılderili arkadaşı onu yastıkla boğarak bitkisel hayatına son verdikten sonra, penceredeki parmaklıkları parçalayıp özgürlüğe koşar. Esin kaynağı onu uyandıran, içine özgürlük ateşi atan arkadaşıdır. Film esaretten kurtulanların zaferiyle biter. Ana kahramanın hayatı boşuna feda olmamıştır (-), özgürlük kazanır (+). Bir filmin ritmini, sahnelerin uzunluğu ve sahnelerin içinde cereyan eden olaylar belirler. Eğer filmin kurulum ve gövde bölümünde gerilim çok yüksekse seyirci doruk noktasına geldiğinde yorgun düşer. Sahnelerin ortalama uzunlukları 2-2.5 dakikadır. Bu uzunluk 5 dakikayı geçtikçe seyircinin dikkatini tutmak zorlaşabilir. Doruk noktasındaki sahneler önemlidir. Seyircinin tadını çıkaracağı kadar geniş bir süreyi hak eder.</p>
			<p class="paragraf ParaOverride-5"><span class="CharOverride-17">Çözüm</span><span class="CharOverride-17"> bölümünde, kahramanlar ölüm kalım kararı ile karşılaş</span><span class="CharOverride-17">abilirler.</span> “Butch Cassidy and Sundance Kid” veya “Thelma and Louise” filmlerinde kendilerini ölüme atmadan önce birbirlerine son kez bakarlar. Olabilecek en büyük krizle karşı karşıya kalmışlardır. Onlar için son karar anıdır. Belleklerine yazacakları son andır.</p>
			<p class="paragraf">Filmin doruk noktasına çıktığımızda geriye dönüşü olmayan değişim gerçekleşir. Hikayenin (-) ler ve (+) lar arasında gelip giden sarkacı son kez sallanır. Sevgisiz kadın,  kocasını ve oğlunu son kez ve geriye dönmeyecek şekilde terk eder. Ana kahraman elektroşok nedeniyle sebzeye döner. Ana kahramanın sevdiği kız, psikopat kocası tarafından öldürülür. Şeytanın planları kendi oğlu tarafından bozulur. Ünlü besteci beş parasız, perişan bir halde en büyük eserini kendisini delice kıskanan rakibine dikte ettirip ölür. Piyangodan büyük ikramiye çıkan adam tüm dostlarını ve ailesini kaybettikten sonra bileti yırtıp atar.</p>
			<p class="paragraf">Doruk noktasındaki büyük fırtına atlatıldıktan sonra hikaye son sayfalarda noktalanacaktır. Fırtınadan sonra yaşanan dinginlik gibidir bu bölüm. Düşüncelerimizi toparlamamızı sağlar. Amadeus’un kirece bulanmış cesedinin kimsesizler mezarlığındaki toplu mezara gömülmesi bu filmin hüzünlü çözüm bölümüdür…</p>
			<p class="paragraf">Ve hikayemizin başına dönelim.</p>
			<p class="paragraf">Jesus of Montreal (Montreal’li İsa) filmine dönelim.</p>
			<p class="paragraf">Denys Arcand’ın fiminin üçüncü bölümünde, Oyunun siparişini veren Kilise, resmi hikayesi yerine Hz. İsa’nın daha gerçekçi bir hikayesini anlatan tiyatro grubuna karşı tedbir almaya karar verir. Oyun, hayatımın beş yılını geçirdiğim fonda ışıldayan Montreal kentine eteklerini uzatan Mount Royal dağında, açık havada sahnelenmektedir. Kilisenin mülkiyetindeki bir bölgedir. Polis baskın yapar. Oyunu durdurmak için mahkeme kararı vardır. Direniş başlar. Çıkan itiş kakış sırasında hacın devrilmesiyle Hz. İsa’yı canlandıran başrol oyuncusu  kafasını feci şekilde betona çarpar. Bilinçsiz durumda hastaneye kaldırılır. Mucizevi şeklide kendine gelir. (Dirilir) İki kız arkadaşıyla metroya girerler. Yürüyen merdivende bir an dengesini kaybeder ve metro trenini bekleyenlerle Hz. İsa gibi konuşmaya başlar.</p>
			<p class="paragraf">Ses tonu değişmiştir.</p>
			<p class="paragraf">-Hayat neden acımasız?</p>
			<p class="paragraf ParaOverride-5"><span class="CharOverride-10">-Babam beni niye terk etti?</span></p>
			<p class="paragraf">-Bu binalar da bir gün terk edilecek.</p>
			<p class="paragraf">-Adeta rüyada gibidir.</p>
			<p class="paragraf">-Bir reklam panosunun önünde bir an durur.</p>
			<p class="paragraf">-Reklama bakar ve çöp kutusuna kusar. </p>
			<p class="paragraf">-Metroda insanlarla konuşarak dolaşır.</p>
			<p class="paragraf">-Kıyamet günü ovadaysan, dağlara çık.</p>
			<p class="paragraf">-Kıyamet günü yoldaysan, eve dönme. </p>
			<p class="paragraf">-Metronun içinde dolaşarak insanlara dokunur.</p>
			<p class="paragraf">-Karşı tarafta tren bekleyen adam deliye bakar gibi ona bakar.</p>
			<p class="paragraf">-Sonunda yere yıkılır.</p>
			<p class="paragraf">-Ambulans alıp başka bir hastaneye götürür.</p>
			<p class="paragraf">-Doktorlar, hemşireler telaş içinde koştururlar.</p>
			<p class="paragraf">-Yaşam destek birimine bağlanır.</p>
			<p class="paragraf">-Ümitler tükenmektedir…</p>
			<p class="resim_alyazili ParaOverride-11"><span><img alt="r86.png" class="_idGenPageitem-65" src="image/r86_fmt.jpeg"/></span></p>
			<p class="resimalti_italik"> Montreal fonunda İsa çarmıhta, Jesus of Montreal</p>
			<p class="paragraf">Bitkisel hayata girer.</p>
			<p class="paragraf">Doktor akrabalarını sorar.</p>
			<p class="paragraf">Yoktur kimsesi…</p>
			<p class="paragraf">Kız arkadaşları organlarını bağışlarlar.</p>
			<p class="paragraf">Mucize gerçekleşir.</p>
			<p class="paragraf">Körün gözü görecek.</p>
			<p class="paragraf">Ölünün kalbi atacak.</p>
			<p class="paragraf">Son jenerik akar.</p>
			<p class="paragraf">Işıklar yanar.</p>
			<p class="paragraf">Salondan yavaş yavaş çıkarız. </p>
			<p class="paragraf">Sokağa adım atarız.</p>
			<p class="paragraf">Lokantalarda yemek yiyenler…</p>
			<p class="paragraf">Pastanelerde kahve içenler…</p>
			<p class="paragraf">Dükkânlarda alışveriş yapanlar…</p>
			<p class="paragraf">Kulaklarda kulaklıklar…</p>
			<p class="paragraf">Ellerde “akıllı” telefonlar</p>
			<p class="paragraf">Gözler ekranlarda…</p>
			<p class="paragraf">Twitler, e-postalar, SMS’ler uçuşuyor…</p>
			<p class="paragraf">“Hayat” başlamıştır.</p>
			<p class="paragraf">Hikaye bitmiştir.</p>
		</div>
	</body>
</html>