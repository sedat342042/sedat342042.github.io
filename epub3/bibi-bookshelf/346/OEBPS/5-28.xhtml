<html xmlns="http://www.w3.org/1999/xhtml">
	<head>
		<title>5-28</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-28">KLASİK  HİKAYE </p>
			<p class="paragraf">Robert McKee’nin üçgenini tamamlayan üçüncü hikaye tasarımı <span class="CharOverride-6">“klasik”</span> tasarımdır. Bu tasarımın özellikleri kapalı uçlu olması yani hikayenin sonunda düğümün çözülmesi,</p>
			<p class="paragraf">lineer zaman, dışsal çatışma, ana bir kahraman, gerçekliğin tutarlılığı ve kahramanın aktif olmasıdır. </p>
			<p class="paragraf">Hollywood sinemasının büyük ölçekli prodüksiyonlarının ezici çoğunluğu bu yapıya sahiptir. Türk sinemasının yoğun üretim yaptığı yıllardaki filmlerin de çoğu böyleydi. Bu döneme baktığımızda Erman Film’in muhasebesinde çalışan bir adamı anmadan geçmemeliyiz: Ömer Lütfi Akad. Onunla birlikte Erman Film’in patronu Hürrem Erman’ı da anmalıyız. Lütfi Akad bir teasadüf sonucunda kendini sette yönetmen olarak bulur. Bu mütevazi, yeteneklerini herkese sergilemekten hoşlanmayan adam, Türk sinemasının en büyük yönetmenlerinden biri  olur. Erman Film yapımı olan şu üç film Türk sinemasında bir dönüm noktasıdır.</p>
			<p class="paragraf">-Gelin</p>
			<p class="paragraf">-Düğün</p>
			<p class="paragraf">-Diyet</p>
			<p class="paragraf">Akad, Türk sinemasında sıkça görülen aşırı kesmeler, zoom hareketlerinden hiç hoşlanmaz. Yalın bir sinema dili kullanır. Geniş açılı merceklerle, alışılmıştan daha uzun planlar çeker. Oyuncuların oynadıkları karakterlerin gerçek duygularını yakalamaya çalışır. Bu üçlemede göç olayını ve bunun insan ilişkileri üzerindeki etkilerini irdeler. Kente göç eden insanların maddi ilişkilerinin -kısacası paranın-insanlıklarını nasıl öldürdüğünü anlatır. <span class="CharOverride-6">Çatışma, kentle insan, parayla insan, insanla insan arasındadır. </span></p>
			<p class="paragraf">Yeşilçam’ın yüksek üretim yaptığı yıllarda üç hikayeci, senarist, önemli katkılarda bulunur: Safa Önal, Bülent Oran ve Erdoğan Tünaş. Yaşar Kemal, Orhan Kemal ve Osman Şahin gibi ünlü yazarların eserleri de sinemaya kaynak olur.</p>
			<p class="paragraf">60’lı yılların başında yönetmen olarak film çekmeye başlayan Ertem Eğilmez, Arzu Film’i kurar. <span class="CharOverride-23">Türk sinemasının en önemli oyuncu kuşağını adeta bir okul olan Arzu Film’de buluşturur. </span>Her türü denedikten sonra, komediye ağırlık vermesine rağmen ana temaları, çatışma noktaları sahtekârlık, iki yüzlülük ortamında insanlığını korumaya çalışanlar üzerine kuruludur. “Banker Bilo”dan “Namuslu”ya uzanan çizgide bunlar gözlemlenebilir. Eğilmez, dramatik yapı kurallarına çok kafa yorar. İzleyiciyle filmleri arasında çok sıkı bir duygusal bağ kurmanın yolunu arar.    </p>
			<p class="paragraf">Bu çizgiyi izleyen hikayelerin en mükemmel örneği, Yavuz Turgul’un “Muhsin Bey” filmidir. İlkeleri olan Muhsin Bey ile, ünlü olmak dışında bir düşüncesi olmayan genç bir türkücü adayının hikayesidir. Muhsin Bey, sevdiği kadın dahil olmak üzere her şeyini kaybederken, türkücü hayal ettiği üne kavuşur. Muhsin Bey insanlığını korurken, genç şarkıcı bir yaratığa dönüşür. Bu film senaryosu ana fikrinden hiç sapmaması, değişim noktaları, oyunculuk düzeyi, estetik değerleriyle Türk sinemasında bir dönüm noktasıdır. Reklam sektöründe de çok önemli bir isim olan Yavuz Turgul, o dönemde sinemamızda görülmemiş bir kalite düzeyine ulaştırmıştır bu filmi. </p>
			<p class="paragraf">Muhsin Bey…</p>
			<p class="paragraf ParaOverride-5"><span class="CharOverride-17">…Bir sinema mucizesidir.</span></p>
			<p class="resim_alyazili"><span class="CharOverride-18"><span><img alt="r53.png" class="_idGenPageitem-34" src="image/r53_fmt.jpeg"/></span></span></p>
			<p class="resimalti_italik">Muhsin Bey</p>
		</div>
	</body>
</html>