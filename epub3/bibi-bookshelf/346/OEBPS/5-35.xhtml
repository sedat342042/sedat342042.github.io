<html xmlns="http://www.w3.org/1999/xhtml">
	<head>
		<title>5-35</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-35">ÖL ve HİKAYE OL</p>
			<p class="paragraf"> Hikaye sıradan olanı sıradışı yapar. Hikayesi olan hayatlar hatırlanır. Hayat ne kadar dramatikleşirse, o kadar hikayeleşir. O kadar hafızalara kazınır. Ernest Hemingway, hayatı dolu dolu yaşamıştır. İspanya iç savaşına katılmıştır. Gezmeyi, yemeyi, içmeyi, macerayı sevmiştir. Hayatını bir av tüfeğiyle intihar ederek noktalamıştır. Bu dramatik son, Hemingway’in hayatını dramatikleştirerek, Onu hikayeye daha da yakınlaştırmıştır. Onu efsaneleştirmiştir. Arthur Koestler ve Stephan Zweig hayatlarını intihar ederek noktalayan iki büyük yazardır. Hayatın sıradanlığının dışına hem yaşarken, hem de ölürken çıkmışlardır. Dostoyevski 19. yüzyılın en önemli Rus edebiyatçısı olmasının yanı sıra, kendini dizginleyemeyen bir kumarbazdı. Ayrıca epileptikti. Her iki konuda da eser verdi. Budala romanının kahramanı Prens Mişkin, epilepsinin acımasız pençesinde kıvranan bir roman kahramanıydı. Dostoyevski sıradışı özellikleriyle sıradanlığın, ortalama bir yaşamın her anlamda dışındaydı. Büyük bir yazar olmasının yanı sıra, zaafları ve hastalığıyla sıradışıydı. Puşkin ise, karısına duyduğu aşkın kurbanı oldu. Onun duyguları sayfalarda kalamayacak kadar güçlüydü. Karısıyla ilişki kurduğu dedikoduları çıkan birisiyle düello yaptı ve ağır yaralandı. Bugün Petersburg’daki evine gittiğinizde kanlı gömleğini görebilirsiniz. Yaşlı rehber size, ölürken Puşkin’in “Ruhum kitap raflarından gökyüzüne tırmanıyor” dediğini anlatacaktır. Rus şairi Lermantov, 27 yaşında düello yapıp hayata veda etti. Bu hayatların hikayesi olduğunu itiraf etmeliyiz. Bu nedenle hatırlanma endeksinde diğer yazarlara karşı avantajlı olacaklardır. İnsanlar sadece biyografi okumak istemezler, malzemesi bol, acı veya tatlı soslu bir hikaye isterler. Aksi taktirde unuturlar… </p>
			<p class="paragraf">Unutulmayacaklar arasına giren bir başka isim Apple efsanesinin yaratıcısı Steve Jobs. </p>
			<p class="paragraf">Teknolojik bir ürünü alabildiğine insanileştiren bir pazarlamacı. Teknolojiyi tasarımla giydirerek kullanıcıların </p>
			<p class="resim"><span><img alt="r67.png" class="_idGenPageitem-48" src="image/r67_fmt.jpeg"/></span></p>
			<p class="paragraf">hayatına sokan bir marka yaratıcısı. Zeminin verdiği huzuru, beyazın dinginliğini, kullanıcı dostu bir arayüzü birleştiren bir beyin. Kurucusu olduğu şirketten uzak kaldıktan sonra muhteşem bir dönüş yapan bir iş adamı. Bu dönemde i-pad, i-tunes gibi sayısız yenilikler yapan bir devrimci. Ve hippi olarak başladığı hayatını, ortağı Steve Wozniak ile bir garajda yaratılan ilk bilgisayarla bambaşka bir yöne çeviren bir insan. Ruhunda hippiliği hep taşıyan bu adam genç yaşta ölen diğer hippilere katıldı… </p>
			<p class="paragraf">27 yaşında ölen James Dean ve Jim Morrsion da belleğimizdeki Panteon’da yatmıyorlar mı?</p>
			<p class="paragraf">Kesinlikle…</p>
		</div>
	</body>
</html>