<html xmlns="http://www.w3.org/1999/xhtml">
	<head>
		<title>5-18</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-18">HAYATIN ÖZÜ</p>
			<p class="paragraf">Daha güncel bir örneği inceleyerek içsel ve dışsal çatışmayı daha iyi anlamaya çalışalım. John Grisham’ın Rainmaker adlı romanı Francis Ford Cappola tarafından sinemaya aktarılmıştır. Matt Damon bu filmde, Rudy adında genç bir avukatı canlandırır. İlk davasına, oğlu genç yaşta kan kanserinden ölen yaşlı bir kadının haklarını dev bir sigorta şirketine karşı savunmak için çıkar. Karşısında dev sigorta şirketinin deneyimli ve insani değerlerden arınmış avukatı Drummond vardır. Rudy, Danny De Vito’nun büyük ustalıkla canlandırdığı dava vekilinin desteğiyle davayı kazanır. Sigorta şirketi, 50 milyon dolar ödemeye mahk<span class="CharOverride-5">û</span>m edilir, ama iflas yoluna giderek ödemekten kurtulur. Rudy, hikayenin sonunda avukatlığı bırakır, çünkü günün birinde bir sabah aynaya baktığında kendisini Drummond olarak görmekten korkar. Bu mesleğin onu küçük adımlarla, küçük tavizlerle, oraya götüreceğini hisseder. Başarma hırsı onu zaman içinde ilkesiz, her yola başvuran iğrenç bir canavar yapacaktır. Kocası tarafından hırpalanmış bir kadına aşıktır; sevdiği kadınla alıp başını gider. (Anlayana, büyük bir ders!)</p>
			<p class="paragraf">Rainmaker örneği, bize Rudy ve Drummond arasındaki hukuk mücadelesini anlatırken alt metinde bir iç çatışmayı da anlatmaktadır. Bu iç çatışma, Rudy’nin vicdanındadır. Başarmak için her şeyi feda edip Drummond gibi bir canavar mı olacaktır, yoksa yolun başında vazgeçmeyi bilecek midir? Rudy,  aşkı ve insan olarak kalabilmeyi seçecektir. (Woody Allen “Suçlar ve Kabahatler” filminde, “Böyle şeyler filmlerde olur” diyor. Çok ama çok doğru!) Gerçek hayat bu seçime pek izin vermez. Her zaman bir neden vardır. “Ailem var, para kazanmalıyım”, “Kenara çekilip oturayım mı?”, “Daha iyi bir dünya yaratmalıyım!” gibi pek çok neden vardır. Hikaye, hayatı bir öze indirgeyerek kahramanının bunları aşmasını sağlar... </p>
			<p class="paragraf">Bu hikayenin önemli bir özelliği hayatın kendisi olmamasıdır. <span class="CharOverride-14">İyi bir hikaye hayatın özüdür</span> demiştik. Hayatın metaforudur demiştik. Gerçek hayatta kaç avukat büyük bir davayı kazanıp meşhur olduktan sonra avukatlığı bırakıp cüzi bir maaşla üniversitede ders vermek için taşraya gider? Ama pek çok avukat alıp başını gitmeyi düşünür. Sadece avukatlar değil, kapitalist sistemin çarkında helak olan herkes basit, insanca bir yaşamın özlemi içindedir. Ama eksik olan cesarettir. Bir zamanlar büyük bir şirkette orta düzey bir yönetici, emekli olduktan sonra Hititçe öğrenen birisi için “What a loser” demişti. Bu sistemde para kokusu kan kokusu  gibidir. İnsanı vahşi bir hayvana çevirir. Ve her zaman daha fazlası için “mantıklı” bir neden vardır. İşte John Grisham, Rainmaker romanında bu “öz” üzerinde durmaktadır. Bu noktada Yanık Ömer’i hatırlamakta fayda var. 1994 yılında bu şarkıyı Manajans’ın ses stüdyosunda 90’lı yaşlarındaki Safiye Ayla’dan dinleme ayrıcalığını yaşadım.  Türkiye İş Bankası’nın 70. Kuruluş yılı nedeniyle, Cumhuriyet tarihini müzikle, dansla, multivizyonla Dolmabahçe’de canlandıracağımız gecenin sayısız provalarından biriydi. Safiye Ayla, Atatürk’ün sevdiği ve onun sesinden dinlediği bu şarkı eşliğinde sahneye çıktı o gece:</p>
			<p class="bos">Yanık Ömer her savaştan yara taşıyor,</p>
			<p class="paragraf">Yanık Ömer, yiğit Ömer öğünmeden yaşıyor.</p>
			<p class="paragraf">Kurtuluş savaşında 28 yaşında,</p>
			<p class="paragraf">Mangasının başında, taşıyor.</p>
			<p class="paragraf ParaOverride-6">Yanık Ömer, yiğit Ömer siperleri aşıyor.</p>
			<p class="paragraf">Yanık Ömer, yiğit Ömer siperleri aşıyor;</p>
			<p class="paragraf">Savaş biter yanık Ömer köye döner;</p>
			<p class="paragraf">Köylü bütün bayram eder.</p>
			<p class="bos">En büyük Roma imparatoru, barbarlarla savaştıktan sonra köyüne dönen Roma imparatorudur. Cappola, “Rainmaker” filminde bu özü anlatır. Geniş anlamda sanatta, dar anlamda hikayede zor kullanma yoktur. Dinleriz, izleriz…Değişir miyiz? Çoğunlukla hayır!</p>
		</div>
	</body>
</html>