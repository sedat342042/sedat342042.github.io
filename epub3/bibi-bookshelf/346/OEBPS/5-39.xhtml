<html xmlns="http://www.w3.org/1999/xhtml">
	<head>
		<title>5-39</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="arabaslik_sol" id="_idParaDest-39">YAKIN TEHLİKE</p>
			<p class="paragraf">Yazarları bekleyen iki tehlike vardır:</p>
			<p class="paragraf">1. Pazar ne istiyor?</p>
			<p class="paragraf">2. Müşteri ne istiyor?</p>
			<p class="paragraf">Hikayeler ne bir pazara, ne de müşteriye yazılır. İster sinema filmi, isterse reklam filmi olsun sonuçta koltukta oturan tek insan başarıyı veya başarısızlığı belirleyecektir. Hikayenin etkili olması gereken yer bu kişinin kulakları arasındadır. Burt Manning’in “abruption” olarak tanımladığı nöronların rutin faaliyeti sarsıntıya uğramazsa hiçbir sonuç elde edilemez. İzleyicinin dikkatini ödüllendirmeyen bir hikaye hiçbir işe yaramaz. Sinema filminin sahneleri (+) ve (-) kutuplar arasında gelip giderken izleyici heyecanlanır, güler, ağlar. Filmin sonunda geriye dönüşü olmayan noktaya gelindiğinde bu duygulardan biri doruk noktasına çıkar. İzleyici hikayeyi izlediği için kendini kazançlı hisseder. Aksi taktirde sonuç hüsrandır.</p>
			<p class="paragraf ParaOverride-5"><span class="CharOverride-10">Hikayeci bu işi sadece para için yapan insan d</span><span class="CharOverride-10">eğildir.</span> Hikaye yazmak onun kaderidir. Charlie Chaplin, Orson Welles, Stanley Kubrick yaptıkları işten para kazandılar; ama bu işi para için yapmadılar. Dünyanın en ticari sektörü olan reklam sektöründe de, hikayeci ya da yaratıcı sadece para kazanmak için bu işi yapan insan değildir. Bu işi yapanların ortak noktası yaratmaktan duydukları sınırsız zevktir. Bu duyguyu hissetmeyenler etkili bir hikaye yaratamazlar. Ölçmesini, biçmesini bilen bir terzi olabilirler, ama diktikleri kıyafet ruhsuz olacaktır. Hikayeleri -ister sinema, ister tiyatro olsun- bu gözle izleyin: Ruhsuzluk bulaşıcı bir hastalık gibidir; her yere bulaşır. Filmin oyuncularına, dekoruna, ışığına bulaşır. Para iyi bir hikayenin ödülü olabilir. Ama para hedefine odaklanarak işe koyulan duvara çarpar. Bu nedenle yaratıcı bir işe soyunanlar aynaya iyi bakmalıdır. <span class="CharOverride-29">Gözlerinde sadece dolar işareti olanların ideal yeri finans sektörüdür. </span></p>
		</div>
	</body>
</html>