<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>aziz_barla_epub-16.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="aziz_barla_epub-16.html" xml:lang="tr-TR">
    <div class="Basic-Text-Frame">
      <p class="x1-baslik-E" id="toc_marker-1-16">Barla İçin Yazılmış Manzumeler</p>

      <p class="a--Paragraf-E">Bilhassa kırk-elli senedir Barla duyguları şiirlerle ifadeye çalışılmaktadır. Gönül, nur kardeşlerimizden düşündüren, hislendiren ve ağlatan şiirler istemekte ve beklemektedir.</p>

      <p class="a--Paragraf-E">Mevcut şiirlerden bazı misaller:</p>

      <p class="x2-baslik-E" id="toc_marker-1-16-1">Üstad’ıma</p>

      <p class="Siirler-E">Barla’da, Emirdağ’da olmak vardı seninle,<br/>
      Hep ıslandı sineler, nurdan gözyaşı selinle!</p>

      <p class="x2-baslik-E" id="toc_marker-1-16-2">Barla’nın Misafiri</p>

      <p class="Siirler-E">Barla bekliyordu birini,<br/>
      Bekliyordu misafirini.<br/>
      Gözler yolunu gözlüyordu,<br/>
      Herkes onu gözlüyordu.<br/>
      Ama sen gelmedin,<br/>
      Gönderildin.<br/>
      Kaderin hükmüydü bu,<br/>
      Coşkun akan suydu bu,<br/>
      Barla’da duruldu.<br/>
      Yüzlerce yürek dualarda,<br/>
      Gözleri yollarda,<br/>
      Seni bekliyordu.<br/>
      Kara bulutlar sıra sıra,<br/>
      Yüreklerde yara,<br/>
      Karışmıştı kıta.<br/>
      Seni bekliyordu çoluk çocuk,<br/>
      Kararmıştı ufuk,<br/>
      Sen gelince belirdi ışık,<br/>
      Belirdi ufacık bir ümit,<br/>
      Sonra sel oldu.<br/>
      Yanan yürekler serinledi, doldu.<br/>
      Gözler ışıl ışıl Nur’u gördü.<br/>
      Bülbüller yuva ördü,<br/>
      Çam dağında.<br/>
      Sen gelince güller açtı.<br/>
      Sen gelince kuşlar uçtu.<br/>
      Sen gelince nurdan halka oluştu,<br/>
      Yürekler etrafında buluştu.<br/>
      Bir alev, bir ateş tutuştu,<br/>
      Herkes aradığını bulmuştu,<br/>
      Bu sağlam bir yol tutuştu.<br/>
      Ferhat dağları aştı,<br/>
      Gül kokulu dumanlar,<br/>
      Yayıldıkça yayıldı.<br/>
      Ele geçen dermanlar,<br/>
      En muteber nesne sayıldı.<br/>
      Nuru duyan okuyan,<br/>
      Uyandı baharına,<br/>
      Müjdeler uçurdu diyarına,<br/>
      Ümitle baktı yarına.<br/>
      Barla Nur’un başşehri,<br/>
      Eğirdir cennet bahri.<br/>
      Çam Dağı ders kulesi,<br/>
      Anadolu artık Nur’un kalesi.</p>

      <p class="x2-baslik-E" id="toc_marker-1-16-3">Barla’ya Hasret</p>

      <p class="Siirler-E">Hasret dolu nur gönüller.<br/>
      Mûnis esen yeldir, Barla...<br/>
      Asrın İmamına bende,<br/>
      Bir şefkatli eldir Barla…</p>

      <p class="Siirler-E">Nur Üstad’a kucak açmış.<br/>
      Şefkat ve muhabbet saçmış.<br/>
      Hasret derdine ilaçmış.<br/>
      Bir şifalı baldır Barla…</p>

      <p class="Siirler-E">Kusur etmez Hâfız Ahmet.<br/>
      Rıza için eder gayret.<br/>
      Evvel hizmet, âhir hizmet.<br/>
      Saadetli hâldir Barla...</p>

      <p class="Siirler-E">Aziz insanlar diyarı.<br/>
      İman, edeb asıl varı.<br/>
      Bekliyor nurlu baharı.<br/>
      Hak söyleyen dildir Barla…</p>

      <p class="Siirler-E">Yardımcı Sıddık Süleyman.<br/>
      Hizmete koşar her zaman.<br/>
      Cennet Bahçesi nur mekân.<br/>
      Güller açan daldır Barla…</p>

      <p class="Siirler-E">Kâtip Şamlı Hâfız Tevfik.<br/>
      Olmuş Üstad’ına refik.<br/>
      Aklı nurlu, kalbi şefik.<br/>
      Gerçek bir halildir Barla…</p>

      <p class="Siirler-E">Çam Dağı’nda bir nur parlar.<br/>
      Vecd içinde Ulu Çınar.<br/>
      Nur Çeşmesi dâim çağlar.<br/>
      Nurculara yoldur Barla…</p>

      <p class="Siirler-E">Hoca Sabri, sıddık özü.<br/>
      Kur’ân okur, nurdur sözü.<br/>
      Barla’da, yollarda gözü.<br/>
      Bir mahbub gönüldür Barla...</p>

      <p class="Siirler-E">Sürgün edilmiş bir âlim.<br/>
      İhsan ona; Hak’tan ilim.<br/>
      Sözü gerçek, huyu selim.<br/>
      Muhammedî (s.a.s) güldür Barla.</p>

      <p class="Siirler-E">Hulûsi, ilk şâkirt Nur’a.<br/>
      İhlâsla varır huzura.<br/>
      Kavuşur sonsuz sürûra.<br/>
      Nur açan sümbüldür Barla...</p>

      <p class="Siirler-E">Gönül dâim gitmek ister.<br/>
      Nur teneffüs etmek ister.<br/>
      Derdi, gamı atmak ister.<br/>
      Şakıyan bülbüldür Barla...<br/>
      <span class="italik-E" xml:lang="tr-TR">Abdülkadir Menek</span></p>

      <p class="x2-baslik-E" id="toc_marker-1-16-4">Isparta Kahramanları</p>

      <p class="Siirler-E">Bir kısmının ismi silik mezar taşında,<br/>
      Bir kısmının kalmamış nam ve nişanları.<br/>
      Yüzleri tevazu ile yerde, başları semada,<br/>
      Medh-i senaya mazhar Isparta Kahramanları.</p>

      <p class="Siirler-E">Gümüşten yol açtılar Nurlu ufuklara doğru,<br/>
      Nur kervanının en öndeki en seçkin safları.<br/>
      Yardan serden geçip, yürüdüler Hakk’a doğru,<br/>
      Bir bayrak, bir alemdir Isparta Kahramanları.</p>

      <p class="Siirler-E">Bahr-i Ahmer’de Musa, tufanda Nuh gibi,<br/>
      Felâket ve helâket asrının Nur mimarları.<br/>
      Bir bir yükseldiler semaya mes’ud ruh gibi,<br/>
      Kalemleri kılıç olan Isparta Kahramanları</p>

      <p class="Siirler-E">Taşıyla toprağıyla mübarek olan beldenin,<br/>
      Has Nur talebesi olmuş dağdaki çobanları,<br/>
      Her türlü değeri madde olunca dünyanın,<br/>
      Doğmuş mânâ burcunda Isparta Kahramanları.</p>

      <p class="Siirler-E">Rızadan başka beklemezken hiçbir mükâfat,<br/>
      Levh-i Mahfuz’da Nur harflerle yazılmış adları.<br/>
      Hizmet burcunda görülmüş ihlâs ve sadakat,<br/>
      Fenâfinnur olmuş Isparta Kahramanları.</p>

      <p class="Siirler-E">Vatanın kervan geçmez kuytu köşelerinde,<br/>
      Dillere destan olmuş sadakat ve imanları.<br/>
      Müceddid yeni bir tecdid yapınca dinde,<br/>
      Nesl-i cedid olmuş Isparta Kahramanları.</p>

      <p class="Siirler-E">Dâhilden ve hariçten kundaklanırken millet,<br/>
      Yanan bir vatanın tütmekte iken dumanları.<br/>
      Evlâdım yanıyor imanım yanıyor deyince Üstad,<br/>
      Koşmuş mâ-i zemzemle Isparta Kahramanları.</p>

      <p class="Siirler-E">Dünya ve âhireti kaybolan bir gençliğin,<br/>
      Tâ arşa çıkarken çığlık ve feryatları.<br/>
      Temelleri sarsılmak istenirken son dinin,<br/>
      Nurdan saraylar yaptı Isparta Kahramanları.</p>

      <p class="Siirler-E">Barla’da misafir olan garip bir seyyahın,<br/>
      Yıkılmış önünde son asrın son putları.<br/>
      Peygamber mesleği yüce bir dâvânın,<br/>
      Hizmetkârı olmuş Isparta Kahramanları.</p>

      <p class="Siirler-E">Ulvî bir musikinin kapılınca cezbesine,<br/>
      Şahlanmış genç ihtiyar erkek ve kızları.<br/>
      Koşmuşlar Üstad’ın Hakka davet sesine,<br/>
      Hakikat aşığı Isparta Kahramanları.</p>

      <p class="Siirler-E">Bu şan şeref bir beldeye, bir ülkeye sığmaz,<br/>
      Sayısız kahramanların isimleri, adları.<br/>
      Doğmazsa fecr-i sâdık, güneş de doğmaz,<br/>
      Doğdu güneş gibi Isparta Kahramanları.<br/>
      <span class="italik-E" xml:lang="tr-TR">Hasan Şen</span></p>

      <p class="x2-baslik-E" id="toc_marker-1-16-5">Barla Yamaçları’nda</p>

      <p class="Siirler-E">Barla yamaçlarında hayâli cihan değer<br/>
      Bir yiğit yaşamıştı mavi hülyası olan<br/>
      İki büklüm evinde bambaşka imiş meğer<br/>
      Karanlığın dehlizi avucunda kaybolan</p>

      <p class="Siirler-E">Barla yamaçlarında her dem şükürde kuşlar<br/>
      Alaca atlar gibi sonsuza ulaşırdı<br/>
      Bir sükût mûsikîsi ahenginde bakışlar<br/>
      Doludizgin zikirle ümitleri taşırdı</p>

      <p class="Siirler-E">Barla yamaçlarında mâverâî ufuklar<br/>
      Sanki kilim dokurdu yürektendi duygular<br/>
      Baharı müjdelerdi doğarken ak şafaklar<br/>
      Firdevsî tuvallerde sönüyordu kaygılar</p>

      <p class="Siirler-E">Barla yamaçlarında cennet kokulu bahçe<br/>
      İkliminde büyülü bir zamandı sürûrum<br/>
      Mana meltemleriyle rûhum serinledikçe<br/>
      Aşkın izdüşümünde bir teselli bulurum</p>

      <p class="Siirler-E">Barla yamaçlarında ulu çınar gölgesi<br/>
      Başları okşuyorken rüyadayım sanırsın<br/>
      Altın saçlı günlere çağlarken suyun sesi<br/>
      Bir başka şehrâyinde sonsuza uzanırsın<br/>
      <span class="italik-E" xml:lang="tr-TR">Yaşar Beçene</span></p>

      <p class="x2-baslik-E" id="toc_marker-1-16-6">Çam Dağı’nda Bir Adam<span class="Preference-E" style="font-size:0.68em;" xml:lang="tr-TR"><a class="footnote-link" href="#footnote-207-13" id="footnote-207-13-backlink">13</a></span></p>

      <p class="Siirler-E">Çam Dağı’nda bir adam; hüzünlü anlarında<br/>
      Uçar gider yüreği ak kanatlı bir kuştur.<br/>
      Ilık bir meltem eser yalnız zamanlarında<br/>
      Bir katran ağacıyla içli içli konuşur</p>

      <p class="Siirler-E">Çam Dağı’nda bir adam; insanlardan uzakta<br/>
      En koyu gecelerde gönüllerde aylaşan<br/>
      Müjdelenmiş an için sabır çeker firakta<br/>
      Ihlamurdur, kekiktir, dostluğunu paylaşan</p>

      <p class="Siirler-E">Çam Dağında bir adam; yemyeşil yamaçlarda<br/>
      Sükûtu yudumlarken, bal saymıştır zehiri<br/>
      Gezerken Çam Dağı’nda mis kokar ağaçlarda<br/>
      İlahî bir neşveyle geçiyorken günleri</p>

      <p class="Siirler-E">Çam Dağında bir adam; alevdir bakışları<br/>
      Kardelendir kışlarda reh-i sevda tutkusu<br/>
      Zemheri ortasında müjde eder baharı<br/>
      Yusuf’tur medresede iksir olur coşkusu</p>

      <p class="Siirler-E">Çam Dağında bir adam; katran ağacı ve su<br/>
      Ötede gelin gibi hicap eder Eğirdir<br/>
      Yayılır bahçelerden dünyaya gül kokusu<br/>
      Susamış gönüllere her sözü bir nehirdir<br/>
      <span class="italik-E" xml:lang="tr-TR">Yaşar BEÇENE</span></p>

      <p class="x2-baslik-E" id="toc_marker-1-16-7">Barla’da Yağmur - Rahmet</p>

      <p class="Siirler-E">Barla bahçelerine inen damlalar,<br/>
      Ne gazap ne recm taşlarıdır.<br/>
      Nurlu bir çağ açarak göçen Üstad’a,<br/>
      Sema ehlinin gözyaşlarıdır.</p>

      <p class="Siirler-E">Ulvî bir mûsikînin ritmine uyup,<br/>
      Zikreden Üstad’ın hasretin duyup,<br/>
      Her çiçek ve yaprağa şebnemler koyup,<br/>
      Gezen meleklerin gözyaşlarıdır.</p>

      <p class="Siirler-E">Şefkatli bir el gibi okşar çınarı,<br/>
      Izdırapla seyreder çam ve katranı,<br/>
      Çam Dağı’nda şehit iki evlâdını,<br/>
      Kaybeden ananın gözyaşlarıdır.</p>

      <p class="Siirler-E">Hazin sedası duyulurdu her yerde,<br/>
      Birlikte zikrederdik onunla seherde,<br/>
      Her gelene sorar o şimdi nerde,<br/>
      Diye ağlayan bülbülün gözyaşlarıdır.</p>

      <p class="Siirler-E">Gri bir ufuk gibi sessiz ve dipsiz,<br/>
      Yağmurla birlikte yoğunlaşan sis,<br/>
      Barlada bir garip yurtsuz ve yersiz,<br/>
      Onun için çağlayan gözyaşlarıdır.</p>

      <p class="Siirler-E">Gökten inen nurdan katreler gibi,<br/>
      Yıkansın diye Nur’un gönül erleri,<br/>
      Rahmet damlalarının budur sebebi,<br/>
      Hüzün değil sevinç gözyaşlarıdır.</p>

      <p class="Siirler-E">Bir asra yakın Barla’ya rahmet yağmada,<br/>
      Herkes o rahmetten nasip almada,<br/>
      Muhtaç gönüllerde fetih olmada,<br/>
      Mesrur bir milletin gözyaşlarıdır.<br/>
      <span class="italik-E" xml:lang="tr-TR">Hasan Şen</span></p>

      <p class="x2-baslik-E" id="toc_marker-1-16-8">Barla</p>

      <p class="Siirler-E">Yaşamaması için verilmişti emir bir kere,<br/>
      Sürdüler kuş uçmaz, kervan geçmez bir yere,<br/>
      Adı Barla imiş, dağın yamacında önünde bir dere,<br/>
      Risâle-i Nur’un yazıldığı, yer oldu bu belde.</p>

      <p class="Siirler-E">Sessiz, mütevazı bir meskende yaşamaya başlarsın,<br/>
      Evin önündeki heybetli çınarla beraber yaşarsın,<br/>
      O sırdaşının bağrında, ilk Medrese-i Nuriye’yi açarsın,<br/>
      Risâle-i Nur’un telif edilmeye başlandığı merkezsin.</p>

      <p class="Siirler-E">Barla’da çınar ağacının dalları arasında,<br/>
      Sıddık Süleyman’ın cennet bahçesinde,<br/>
      Katran ağacının tepesinde, Eğridir’in sahillerinde,<br/>
      Risâle-i Nur’un telif edilmeye başlandığı yerlersin.</p>

      <p class="Siirler-E">Gözlerini sonsuzluğa diker, söylemeye başlarsın,<br/>
      Kur’ân’ın nur çeşmesinden damlalar söylersin,<br/>
      Kur’ân’ın son tefsirini yazarsın,<br/>
      Risâle-i Nur’un telif edilmeye başlandığı yersin.</p>

      <p class="Siirler-E">Kâtiplerine yazdırdığın eserleri gözden geçirirsin,<br/>
      Risâle-i Nur Kur’ân’ın tefsiridir dersin,<br/>
      Okudukça kalblerde, iman nuru gürleşir söylersin,<br/>
      Risâle-i Nur’u okuyanlara himmet edersin.</p>

      <p class="Siirler-E">Barla’da Üstadım’ın yaşadığı mekânları gördüm,<br/>
      İzlerini korumak için nöbet tutanları gördüm,<br/>
      Kore Aslanı ile Ali Uçar’ı nöbette buldum,<br/>
      Bu beldeyi hep Üstadımla beraber duydum.</p>

      <p class="Siirler-E">Nurla dolmuş nurdaşım,<br/>
      Risâle-i Nur’u gönülden gönüle ulaştır kardaşım,<br/>
      Gelin bir olalım, İslâm yolunda koşalım,<br/>
      Allah nurunu tamamlayacaktır inşallah candaşım.<br/>
      <span class="italik-E" xml:lang="tr-TR">Abdülkadir Ertürk</span></p>

      <p class="x2-baslik-E" id="toc_marker-1-16-9">Barla</p>

      <p class="Siirler-E">Güneşin doğuşu başkadır orda, batışı başka<br/>
      Nur erleri orada eriştiler ilâhi aşka<br/>
      Sanki izleri hâlâ durur toprak ve taşta<br/>
      Her daim dillerde bir efsanedir Barla...</p>

      <p class="Siirler-E">Ey sonsuzluğa giden Nurlu Kervan<br/>
      Mutlaka yolunuz geçsin Barla’dan.</p>

      <p class="x2-baslik-E" id="toc_marker-1-16-10">Birlik’in Mısraları..</p>

      <p class="a--Paragraf-E">1980’lerde İzmir’den şahsıma gönderilen bir karttaki satırlar:</p>

      <p class="a--Paragraf-E">“<span class="italik-E" xml:lang="tr-TR">Muhterem Kardeşim Necmeddin Bey,</span></p>

      <p class="a--Paragraf-E">Evvelâ binlerle selâm eder, Cenâb-ı Hak’dan sıhhat ve âfiyetler diler, hususan mübarek bayramınızı tebrik ile beraber dualarınızı bekleriz.</p>

      <p class="a--Paragraf-E">Geçen Ley-i Kadir’de Barla’da bir aylık tahatturda Hilmi Bey’in şiirinin ardından;</p>

      <p class="Siirler-E">‘‘Barla’da açmış çiçekler,<br/>
      Sanki şâkirtleri bekler,<br/>
      Günleri günlere ekler,<br/>
      İnsan kalınca Barla’da’’</p>

      <p class="a--Paragraf-E">mısraları hatırıma geldi. Baktım aynı ölçü ve makama uygun. Sizde bulunsun, diye yollayayım dedim. Hürmetlerimle …</p>

      <p class="a--Paragraf-E"><span class="italik-E" xml:lang="tr-TR">Abdullah Ü. Birlik</span></p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-207-13-backlink" id="footnote-207-13">13</a> Şiirde geçen “Çam Dağı’nda bir adam” cümlesi yerine, “Çam Dağı’nda Nur Üstad” cümlesi kullanılsaydı daha bereketli olurdu, diye düşünüyorum. (Şahiner)</p>
        </div>
      </div>
    </div>
  </div>
</body>
</html>
