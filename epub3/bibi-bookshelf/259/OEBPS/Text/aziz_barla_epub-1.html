<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>aziz_barla_epub-1.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="aziz_barla_epub-1.html" xml:lang="tr-TR">
    <div class="Basic-Text-Frame">
      <p class="x1-baslik-E" id="toc_marker-1-1">Barla’ya İlk Vuslat</p>

      <p class="a--Paragraf-E">Şubat ayı olmasına rağmen Gelincik Dağı etekleri âdeta şölen yerine dönmüştü. O güzelim gelincik çiçekleri bu sefer daha erken gelmişti. Buralarda, karla baharın vuslatı, gelecek güzel günlerin de habercisi gibiydi!</p>

      <p class="a--Paragraf-E">Vakit yavaş yavaş ikindiyi yokluyordu. Barla’daki nur iklimine seyahatimiz çoktan başlamıştı. Bekir Yalım, Abdülkadir Özcan, Nureddin Tokdemir ve pürkusur kardeşiniz Necmeddin Şahiner.</p>

      <p class="a--Paragraf-E">İnsan, Barla’yı ilk temaşada ilk vuslatta bambaşka bir iklime geldiğini hissediyor. Elimde eski bir fotoğraf makinesi.. Dağlar, bağlar, bahçeler tüm cömertliği ile giriyor fotoğraf karelerine. Yüreğim bu heyecan ve helecanla aritmik atıyordu. O ne müthiş his ve duygu yoğunluğuydu Yâ Rabbi!</p>

      <p class="a--Paragraf-E">İstanbul Üniversitesi’ndeki öğrencilik yıllarıydı. Şehsuvaroğlu Yahya Kemâl’in Aziz İstanbul’unu büyük bir keyifle okumuştum. Barla’ya ilk vuslatımda, “Aziz Barla” ilhamı da yine mezkûr kitabın isminden ve sayfalarından gelmişti gönlüme.</p>

      <p class="a--Paragraf-E">Barla’nın Sözler’i, Mektuplar’ı, cihanın iklimlerinden, kıtalarından sesler vermekteydi.</p>

      <p class="a--Paragraf-E">Hele hele Barla Destanı’nın kısa da olsa bazı satırlarını, hatıralarını ve de günlüklerini bildiren “Barla Lâhikası” dikkatli okuyan kârilere neler anlatmıyordu ki?</p>

      <p class="a--Paragraf-E">Barla’nın köylüleri, çobanları, dağcı ve yörükleri yazdıkları satırlarda sanki seksen sene sonrasının haberlerini, ışıklarını ve müjdelerini veriyor gibiydiler. Bizler, bunların şahitleriyiz Allah’ım!</p>

      <p class="a--Paragraf-E para-style-override-1"><span class="italik-E" xml:lang="tr-TR">Necmeddin Şahiner</span></p>

      <p class="a--Paragraf-E para-style-override-1">Gaziantep 2011</p>
    </div>
  </div>
</body>
</html>
