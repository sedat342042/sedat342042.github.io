<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>aziz_barla_epub-12.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="aziz_barla_epub-12.html" xml:lang="tr-TR">
    <div class="Basic-Text-Frame">
      <p class="x1-baslik-E" id="toc_marker-1-12">Kitâbelerdeki Barla</p>

      <p class="Resim-ve-resimalti"><img alt="37.tif" class="image" height="133" src="../Images/37_fmt.jpeg" width="223"/></p>

      <p class="Siirler-E">Bir vakitler Âl-i Selçuk’un vezir-i satveti Çaşnîgîr Paşa’nın elhak bir güzîde himmeti,<br/>
      Eyleyüp şu mekteb-i âlîyi tesis ü binâ, memlekette neşre sa’yetmişti ilm u hikmeti.<br/>
      Ba’de bu’din sadme-i tahrib-i a’sâr u dühur, münderis kılmış idi bu lâne-i kudsiyeti.<br/>
      Zevce-i Seyyid Ömer, yani Hatice Hanım’ın bâis-i ihyası oldu gayret-i ulviyeti.<br/>
      Kıldı yetmiş dört sene akdem müceddid tarhını eyledi tarihe ibkâ, sayt-ı insaniyeti.<br/>
      Şimdi de tecdidine oldu muvaffak Barla’nın hâdim-i irfan ve hayır-endîş olan cemiyeti.<br/>
      Pâyidâr-ı mârifet olsun ilâ yevmi’l-kıyâm, vâledâr-i marifet kılsın hemîşe milleti.<br/>
      Böyle tarih ve temenni binde ancak bir düşer, dâimâ mâmur ede Hak ravza-i hürriyeti!<br/>
      1229 (m. 1813)</p>

      <p class="Resim-ve-resimalti"><img alt="36.tif" class="image" height="216" src="../Images/36_fmt.jpeg" width="178"/></p>

      <p class="Siirler-E">Allah - el-Fâtiha - Muhammed (s.a.s)</p>

      <p class="Siirler-E">Hulûs-u kalb ile peyrev olup bir pîr-i âgâha,<br/>
      Müheyya eyle dâim zâd-ı râh-ı azm-i nâgâha.<br/>
      Tarîk-i vuslatın her hatvesinde bin hatar vardır.<br/>
      Refîk-i râhnümâsı olmayan a’mâ düşer çâha.<br/>
      Tarîk-i Nakşbendî, menzil-i cânâna akreptir.<br/>
      Ânâ cân ile hizmet, vâsıl eyler halkı dergâha.<br/>
      Kilisli Hoca Abdullah sermest-i edip hizmet,<br/>
      Ali Âkif Efendi râhnümâ oldu bu şehrâha.<br/>
      Muammer oldu seksen üç sene ilm u ibâdetle,<br/>
      Senâ-yı hüsn-ü ahlâkı şerefbahş oldu efvâha.<br/>
      Tulû-u şems ile râhyâb olur maksûde Mevlânâ,<br/>
      Teşebbüs eyleyenler dâmen-i âh-ı sehergâha.<br/>
      Oku tarihini, geçme hudud-u nokta-i şer’î,<br/>
      Makam-ı evliyada hâcetin arz eyle Allah’a!</p>

      <p class="Siirler-E">Ramazan - 1323 (m. 1907) - Sabâhu’l Cum’a</p>

      <p class="Resim-ve-resimalti"><img alt="38.tif" class="image" height="291" src="../Images/38_fmt.png" width="162"/></p>

      <p class="Siirler-E">Allah’ım!<br/>
      Beni tâmir edenlerin zünûbîn (günahlarını) afv eyleyüp,<br/>
      Hüdâ Rab bende-i secde-i Rahmân edenlerin şefîi olan Mustafa (s.a.s)!<br/>
      Kâr-ı kisbiyle kâr olanların birrü’l-yemin, rûz-u mahşer günlerinde şefaat nasib eyle Yâ Rab!</p>

      <p class="x2-baslik-E" id="toc_marker-1-12-1">Yokuşbaşı Mescidi Kitabesi</p>

      <p class="Resim-ve-resimalti"><img alt="39.tif" class="image" height="145" src="../Images/39_fmt.jpeg" width="225"/><br/>
      Sâhibü’l-hayrat ve’l-hasenât es-Seyyid Hüseyin bin<br/>
      el-Hac Muhammed Hayratı’dır. 1293 (m. 1876-1877)</p>

      <p class="Siirler-E">Elhamdülillâh!<br/>
      Dû cihanda sahibinin arz-ı gerü kılmasun!<br/>
      1220 (1804)’den tarihini bulalım.<br/>
      Hacc-ı makbul kıl!<br/>
      Müyesser gelüb, mesâkin olalım, mâşâallah!</p>
    </div>
  </div>
</body>
</html>
