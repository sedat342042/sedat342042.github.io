<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>aziz_barla_epub-15.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="aziz_barla_epub-15.html" xml:lang="tr-TR">
    <div class="Basic-Text-Frame">
      <p class="x1-baslik-E" id="toc_marker-1-15">Anadolu’nun Nur Tapusu</p>

      <p class="a--Paragraf-E">“Hz. Üstad, Nur âleminin kapısını 1926 senesinde Burdur’da te’lif ettiği “Nur’un İlk Kapısı”yla açmış, 1953’de İstanbul’da yazılan “Nur Âleminin Bir Anahtarı” nâmındaki son eseriyle de Nur ikliminin kapısını açacak bir anahtarını hediye etmişti bizlere.”</p>

      <p class="a--Paragraf-E">“Nur Âlemi, Nur Yolu, Nur Işığı; Nur’un ilk menzili olan Barla’dan yayılmıştı bütün bir âleme.”</p>

      <p class="a--Paragraf-E">“Doğu’dan doğan Hazreti Nursî, Batı’dan Nur Risaleleri’ni tulû ettirmişti.”</p>

      <p class="a--Paragraf-E">“Barla, Türkiye’mizin dört büyük gölünün dördüncüsü olan tatlı sulu Eğirdir sahillerindedir.”</p>

      <p class="a--Paragraf-E">“Barla kırk kadar köyün kendisine bağlandığı bir Batı Akdeniz nâhiyesidir.”</p>

      <p class="a--Paragraf-E">“Eğirdir’den binilen bir kayık, sizleri bir saat sonra Barla sahillerine ulaştırır.”</p>

      <p class="a--Paragraf-E">Barla’ya Nurlar gelmeden önce, bu güzel beldede bir söz vardı: “Barla’ya varma! Akşama kalma!” Bu güzel olmayan sözler, bana “İslâm’dan evvel Ömer! İslâm’dan sonra Ömer!” olarak, güneşler gibi ebedî bir nur hakikatini anlatır.</p>

      <p class="a--Paragraf-E">Günümüzde Aziz Barla’nın kendi yerli malı olan bu çirkin tabirler yerini Nurlar’ın neşrettiği güzelliklere bırakmıştır. Mesela:</p>

      <p class="a--Paragraf-E">“Barla’ya var!</p>

      <p class="a--Paragraf-E">Nurlar’da kâr!”</p>

      <p class="a--Paragraf-E">gibi ifadeler artık dillerde dolaşmaktadır.</p>

      <p class="x2-baslik-E" id="toc_marker-1-15-1">Nurlar’da “B”</p>

      <p class="a--Paragraf-E">Bekir Berk Ağabey’im yıllar evvel, Hazreti Üstad’ın hayatında ve Nur hizmetiyle münasebettar birçok isim ve mekânda “B” harfi ile başlayan kelimelerin çokça tevâfuk ettiğine dair bir rüya görmüş ve bizlere bu rüyasını anlatmıştı. O günden beri Barla’nın ilk harfi olan “B” nin Nur hizmetleriyle olan işarî irtibatı ve münasebeti latif bir nükte olarak zihnimde yer etmişti. Bundan dolayı ne zaman “Bediüzzaman, Bediülbeyan, Bitlis, Bâşed, Batum, Beyrut, Burdur, Birecik, Bedre, Beyazıd Bestâmî türbesi/makamı (Hatay/Kırıkhan), Bekir Bey (Haşir Risalesi’ni ilk defa İstanbul’da bastıran kişi), Bayram Ağabey, Bayramoğlu Hüsnü Ağabey, Bolvadin, Bekir Berk (Avukat; Nurlar’ın on beş sene kahraman müdafii), Beraat (Bekir Ağabey’in on beş senede aldığı iki bine yakın beraat kararı), …” gibi Hazreti Üstad ve Nur hizmetleriyle doğrudan veya dolaylı olarak alâkalı olan kelimeleri görsem hep bu rüyanın hatırlattığı işârî nükte canlanmıştır hayalimde …</p>

      <p class="a--Paragraf-E">Evet, kim bilebilir bu “B”lerdeki tevâfukta saklanan ilâhî hikmeti!.</p>

      <p class="x2-baslik-E" id="toc_marker-1-15-2">Turist-Murist Bilmem Gâri!</p>

      <p class="a--Paragraf-E">1969-1976 senelerinin arasında her yaz, İstanbul Üniversitesi’nden bir grup arkadaşla birlikte on beş-yirmi gün Barla’da Nurlar’ı okuma programı yapardık.</p>

      <p class="a--Paragraf-E">O senelerde Barla ve civarında Nur Üstad’ı gören, onu ziyaret eden, ondan ders alan erkek-kadın hayatta çok kimseler vardı. Abbas Mehmet Kara da böyle bahtiyarlardan mübarek bir zattı. Bu mübarek Barla köylüsünün anlattığı kıymetli hatıraları tesbit ederek, deryadan bir katre olarak, “Son Şahitler Bediüzzaman Said Nursî’yi Anlatıyor” ismindeki kırk senelik emeklerimizin birinci cildinde yayınlamıştık.</p>

      <p class="a--Paragraf-E">O unutulmayan aziz hatıraların Aziz Barla’sındaki günlerimizde rahmetli Abbas Mehmet Kara:</p>

      <p class="a--Paragraf-E">– “Hoca Efendi bizlere <span class="italik-E" xml:lang="tr-TR">‘Barla, ilerde çok çok ehemmiyet kazanacak! Bütün</span> <span class="italik-E" xml:lang="tr-TR">dünyanın dikkatini çekecek! Buraya çok gelenler olacak!’</span> diyordu.” şeklinde Barla hakkında Üstad’ın kerametli sözlerini anlatırken, bizimle beraber bulunan Prof. Dr. Nevzat Tarhan çok safi kalp ve düşünceleriyle:</p>

      <p class="a--Paragraf-E">– “Abbas Amca, yani Üstad Barla ilerde turizm merkezi mi olacak?” diyerek Abbas Mehmet Amcaya bir suâl sormuştu. Merhum Abbas Amca kendi mahallî Barla şivesiyle:</p>

      <p class="a--Paragraf-E">– “Turist-murist bilmem gâri, öyle demedi! Barla’nın çok değişeceğini ve gelecekteki kazanacağı kıymetleri bizlere anlatıyordu. Bakın işte, siz üniversiteli gençler, burada günlerce Nurlar’ı okumak için tâ buralara kadar gelmeniz, Üstad’ın verdiği müjdeli haberleri göstermektesiniz.” demişti.</p>

      <p class="a--Paragraf-E">Genç üniversiteli olan bizler, uzun zamanlar Nevzat Tarhan kardeşimize hitaben: “Turist-murist bilmem gâri!” diyerek, şaka yapar ve gülerdik.</p>

      <p class="x2-baslik-E" id="toc_marker-1-15-3">Anadolu’nun Kapusu ve Tapusu</p>

      <p class="a--Paragraf-E">1071 Senesinde Anadolu’nun kapısı Malazgirt’ten açıldı, tapusu ise 1927 baharında Sözler’le Barla’dan alındı.</p>

      <p class="a--Paragraf-E">Dünyada rastgele tesadüf ve karışıklık yoktur. Her işin bir hikmeti ve manası vardır.</p>

      <p class="a--Paragraf-E">Bediüzzaman Üstad’ı Gelendost’un Yenicesi’nden Jandarma Şevket getirip, Ak Mahalle’ye Ak Karakol’a teslim etmişti.</p>

      <p class="a--Paragraf-E">Aklar içindeki koca Bediüzzaman Nur Üstad’ı Gelendostlu Şevket getirmişti.</p>

      <p class="a--Paragraf-E">Buradaki kelimeler ne güzel: Gelendost, Yenice, Şevket ve Ak Mahalle ...</p>
    </div>
  </div>
</body>
</html>
