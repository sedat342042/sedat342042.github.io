<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>aziz_barla_epub-18.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="aziz_barla_epub-18.html" xml:lang="tr-TR">
    <div class="Basic-Text-Frame">
      <p class="x1-baslik-E" id="toc_marker-1-18">2001 Eğirdir Sempozyumu’nda Barla</p>

      <p class="a--Paragraf-E">Yirmi birinci yüzyılın ilk senesinin (2001) Ağustos’unun sonlarında Isparta’nın Eğirdir kazasında bir sempozyum yapıldı.</p>

      <p class="a--Paragraf-E">Daha sonra da bu ilim ziyafeti 972 sayfalık, hacimli bir kitap hâlinde <span class="italik-E" xml:lang="tr-TR">“Tarihî Kültürel Ekonomik Yönleri ile Eğirdir”</span> ismiyle yayımlandı.</p>

      <p class="a--Paragraf-E">Allah’ın ihsanı ile kırk yıldır Nur Araştırma ve Çalışmalarıma yeni bir malumat-bilgi hazinesi olarak, bu bin sayfayı bulan kıymetli eserin sayfaları arasında günlerce dolaştım. Yine her zaman olduğu gibi doymak bilmeyen bir iştiyak ile aradım.. aradım.. aradım. Bu büyük kitapta yüz sekiz isim saydım, seksen tebliğ okudum.</p>

      <p class="a--Paragraf-E">Eğirdir Sempozyum Eseri’nde yine nurları aradım, yine Nur Üstad Bediüzzaman’ı taharri ettim. Yine o güzelim Eğirdir-Barla sahillerinde gezindim. Barla Erenleri’nin yılmayan-yorulmayan hizmetlerine gıptayla baktım ve temaşa ettim. Nis Camisi’nde namaz kıldım. Eğirdir Kilisesi’nde Hazreti İsa Aleyhisselâm’ın havârilerini rahmetlerle yâd ettim.</p>

      <p class="a--Paragraf-E">Bir ansiklopedi, bir lügat kalınlığındaki büyük cildin satırları arasında nurun kokusunu, nurun bestesini, nurun müjdelerini ve nurun ümit veren haberlerini derlemeye çalıştım.</p>

      <p class="a--Paragraf-E">Her ne kadar Nurlar’ı ve müellif-i muhteremini görmek ve göstermek pek istemeseler de Nur çınarı dolayısıyla yine Nur Üstad’dan birkaç satır da olsa lütfen bahis açmışlar ve hemen de bu bahsi süratle tekrar kapatmışlar.</p>

      <p class="a--Paragraf-E">Bahsini etmeye çalıştığım bu bin sayfalık eserden, yirmi üç sayfa kadar derleyebildim.</p>

      <p class="a--Paragraf-E">Şeyh Mehmet Dede Sultan, ‘Hızırnâme’ kitabında yüzyıllar ötesinden Nurlar’ın ilk dershane ve ilk kütüphanesinden şu satırlarla müjdeler vermektedir:</p>

      <p class="Siirler-E">Barla önünde bunların<br/>
      Yanar çırağı her gice<br/>
      Esmâ burağı bunların<br/>
      Bir gine görsem yüzlerin.</p>

      <p class="a--Paragraf-E">Devam eden mısralar insanı sevinçlerle dolduruyor:</p>

      <p class="Siirler-E">Barla önünde şol yazı,<br/>
      Anda yeter Mihter Gazi,<br/>
      Seyyid Gaziledür Söz’i,<br/>
      Bir gine görsem yüzlerin!<br/>
      Barla önünde oldı bu dem,<br/>
      Deryaya bastılar kadem,<br/>
      Yandı çırağlar ol kadem,<br/>
      Bir gine görsem yüzlerin!</p>

      <p class="a--Paragraf-E">1970 İlk Baharı’nda görerek güzelliğine vurulduğum ve “Aziz Barla” diye nidâ ettiğim cennet beldesinin ismini “Bin Sayfalık Eğirdir Sempozyumu”nda geliniz birlikte arayıp tâkib edelim.</p>

      <p class="x2-baslik-E" id="toc_marker-1-18-1">Eğirdirli Muhiddin Dolu’nun Hızırnâme’sinde<br/>
      Eğirdir ve Barla</p>

      <p class="a--Paragraf-E">Muhiddin Dolu adıyla tanınan Şeyh Mehmed Dede Sultan, eserde, hayatı boyunca Hızır’la yatıp Hızır’la kalkmıştır. Mutasavvıf şâir, “tayy-ı mekân” sahibidir. Gavs-ı Âzam, Kutbü’l-Aktab diyerek büyük bir saygı ile bahsettiği Hızır Han’la buluşur ve Sidretü’l-müntehalarda dolaşır. O âlem-i lâmekândadır. Hızır Han’dan, yani Hazreti Hızır Aleyhisselâm’dan el almış, vahdet sırrına ermiştir. (Hızırnâme h. 880/ m. 1476’da yazılmıştır.).</p>

      <p class="Siirler-E">Bu gice âlem ser-te-ser,<br/>
      Nûr ile dolmuştu meger,<br/>
      Kâf’dan Kâf’a oldu haber,<br/>
      Ben Hızra kul yazılmışam.</p>

      <p class="Siirler-E">İy nûr-ı zâtun pertevi virdi dil ü cana ziya<br/>
      İy feyz-i vasfun pertevi kıldı şühûd-ı bî-riyâ</p>

      <p class="a--Paragraf-E">Hızır-nâme tekkeye, dergâha, nefislerini eğitmek, ruhen yücelmek isteyenlerin eğitimine yetecek kadar peygamber kıssalarını ihtiva etmektedir. Dolu’nun toplantılarına katıldığı erenler ile evliyaların isimleri, Türk illerinin tanıdığı kimselerdir. Bunların bazılarının adları şunlardır: Yunus Emre, Karaca Ahmet, Sinab’daki Seydi Veli, Barla önünde yatan Mihter Gazi ve Onun yanında yatanlar; Peyk Gazi, Çırak Gazi, Süfyân Ece, Manavgat’tan Ali, Nûre Sûfî...:</p>

      <p class="Siirler-E">Âşık Paşa, Tabduk Paşa,<br/>
      Geldi Kılıç Abdal bile,<br/>
      Hem Yunus Emrem de bile,<br/>
      Bir gine görsem yüzlerin.</p>

      <p class="Siirler-E">Ol Karaca Ahmed gelür,<br/>
      Hem Fâtıma Bacı gelür,<br/>
      Tuğrul Baba, Turhal Baba,<br/>
      Bir gine görsem yüzlerin.</p>

      <p class="Siirler-E">Abdâl Ata Seyyid Murad,<br/>
      Abdal Çiçek Tevekkelî,<br/>
      Sinabdağı Seydî Velî,<br/>
      Bir gine görsem yüzlerin.</p>

      <p class="Siirler-E">Barla önünde şol yazı,<br/>
      Anda yeter Mihter Gazi,<br/>
      Seyyid Gazî’ledür sözi,<br/>
      Bir gine görsem yüzlerin.</p>

      <p class="Siirler-E">Barla önünde bunlarun,<br/>
      Yanar çırağı her gice,<br/>
      Esma buragı bunlarun,<br/>
      Bir gine görsem yüzlerin.</p>

      <p class="Siirler-E">Hem Nûre Sûfî de gelür,<br/>
      Hep leşker ile görinür,<br/>
      Hep ana karşu varılur,<br/>
      Bir gine görsem yüzlerin.</p>

      <p class="Siirler-E">Hem Halfe Sultân Sav Togan,<br/>
      Geldi Sünü Siyan ayan,<br/>
      Ol Sabri Gâzî nev-cüvân,<br/>
      Bir gine görsem yüzlerin.</p>

      <p class="a--Paragraf-E">Gayb ricali ve Hz. Peygamber ile “bî-hicab” görüşmek üzere Mekke, Medine ve bütün kudsî toprakları dolaşan Muhiddin Dolu, “Medine şehrini seyr eyleyelim” mütekerrir fıkralı 22 bendlik murabbaının başında, her Cuma gecesinde Hz. Peygamber’i gördüğünü, Habîbullah’ın orada tecelli ettiğini söylemektedir:</p>

      <p class="Siirler-E">Bu derviş eydür anda çok varuram,<br/>
      Ki her Cuma gicesinde görürem,<br/>
      Habîbullah’ı anda buluram,<br/>
      Medine şehrini seyr eyleyelüm.</p>

      <p class="Siirler-E">Dahi her Cuma gicesinde ol Hak,<br/>
      Tecellî kılur anda bil ki mutlak,<br/>
      Resûl’ün ravzasında hem muhakkak,<br/>
      Medine şehrini seyr eyleyelüm.</p>

      <p class="a--Paragraf-E">Bu ruhani yolculukta pek çok coğrafi alanın adı geçmektedir. Bu tasvirlerle, Eğirdir Havzasının güzelliği hatıra geliyor. Eğirdir Gölü, Hızırnâme’de Ulu bir bahirdir, Ulu bir denizdir. Derya kenarında ulu bir ağaç, ağacın yapraklarında ise Hakk’ın adları yazılıdır. Bu tasvirlerde Eğirdir, Eğirdir Gölü, göle akan ırmaklar, göldeki adalar, şimdikinden daha fazla olan çınarlar, sedir ormanları ve servileri akla getiriyor.</p>

      <p class="a--Paragraf-E">Barla Deryası-Eğirdir Gölü sahillerinde bir çınar...</p>

      <p class="a--Paragraf-E">Bu çınar Ulu çınardır, koca çınardır, Nur çınardır. Bu çınarda Hakk’ın isimleri yazılmıştır. Esmâ-yı Hüsnâ’nın manaları okunmuştur ve yazılmıştır. Hâlık’ın sonsuz isimlerinin nurlu aksi bu çınarda terennüm edilmiştir. Seher yellerinde ses vermiştir bu ilâhi isimler.</p>

      <p class="a--Paragraf-E">Nurlar’daki ilâhî isimler yirmi birinci yüzyılda Türk vatanından dünyaya yayılmıştır.</p>

      <p class="a--Paragraf-E">Barla çınarının yapraklarındaki Hakk’ın nâmütenâhî isimleri şimdi kırk dünya ülkesinden Hû.. Hû.. diye lebbeyk çıkartmaktadır.</p>

      <p class="a--Paragraf-E">Şeyh Mehmed Dede, Nur dünyasında dolaşan birisidir ve Kaf Dağı’yla Eğirdir, yaşadığı yerler arasında bir ilgi kurmaktadır. Çünkü bu koca şeyh, Eğirdir’dendir, Barla’dandır. Bütün bu güzellikleri Hızır Han’la seyretmektedir:</p>

      <p class="Siirler-E">Bir bahra vardum cümle nûr,<br/>
      Bir ada ma’mûr görinir,<br/>
      Bir kasr-ı ahzâr-vâr turur,<br/>
      Seyr eyledüm ol Hân ile..</p>

      <p class="Siirler-E">Gâh zulmet olur, gâh nûr,<br/>
      Altun kapılar var turur,<br/>
      Kim matlau’ş-şems olur durur,<br/>
      Seyr eyledüm ol Hân ile..</p>

      <p class="a--Paragraf-E">Muhiddin Dolu, bu toplantının “Barla önünde, h. 880’de Zilkâde ayının bir Cuma gecesinde” gerçekleştiğini de haber vermektedir:</p>

      <p class="Siirler-E">Her Cuma gicesinde bu,<br/>
      Cemiyyet-i kübrâ olup,<br/>
      Hep evliyalar cem’ olup,<br/>
      Bir gine görsem yüzlerin.</p>

      <p class="Siirler-E">Barla önünde oldı bu dem,<br/>
      Deryaya bastılar kadem,<br/>
      Yandı çıraklar ol kadem,<br/>
      Bir gine görsem yüzlerin.</p>

      <p class="x2-baslik-E" id="toc_marker-1-18-2">Eğirdir’de Anıt Ağaçlar</p>

      <p class="a--Paragraf-E">Isparta ili Eğirdir ilçesinde, bugünkü bilgilerimize göre 12 adet anıt ağaç bulunmaktadır. Bu ağaçların 11 adedi doğu çınarı, biri kasnak meşesi türüne aittir. Eğirdir ilçesi doğu çınarlarından Barla beldesindeki dört çınar Kültür Bakanlığı’nca, Yukarı Gökdere köyündeki kasnak meşesi ise Orman Bakanlığı’nca tescil edilmiş bulunmaktadır. Geriye kalan 7 ağacın tescil işlemleri için Orman Bakanlığı Milli Parklar ve Av-Yaban Hayatı Genel Müdürlüğü Milli Parklar Dairesi Başkanlığı’nca sürdürülmektedir.</p>

      <p class="a--Paragraf-E">Kültür Bakanlığı’nca tescili yapılan “Barla Çınarı”, Bediüzzaman Said Nursî’nin evinin hemen önündedir ve ilçedeki tek mistik anıt ağaçtır.</p>

      <p class="a--Paragraf-E">Anıt ağaçlara uygulanacak cerrahi müdahalelerde ve çevrelerinde gerçekleştirilecek çevre düzenleme çalışmalarında daha fazla özen gösterilmeli ve bu konuda, gerek resmî kararlarda ortaya konan, gerekse bilimsel yayınlarda kapsamlı bir şekilde açıklanan önlemler mutlaka alınmalıdır. Yaptığımız çalışmalar sırasında, bu tip cerrahi bir müdahalenin, sadece Eğirdir ilçesi Barla beldesinde bulunan “Barla Çınarı”nda uygulandığı görülmüştür. Ancak yol kenarındaki bu çınarın hem gövdesini koruyacak hem de kök kitlesini büyük ölçüde kapatan beton kaplama nedeniyle güçleşen su ve besin maddesi alımını düzenleyecek teknik önlemler maalesef alınmamıştır.</p>

      <p class="x2-baslik-E" id="toc_marker-1-18-3">Eğirdir’de Ahi Zaviyeleri</p>

      <p class="a--Paragraf-E">Bazı Ahi Zaviyesi isimleri de gerçek zaviye bânîsini yansıtmaz. Ahi Paşa, Ahi Hoca, Ahi Baba ve Ahi Hacı gibi isimler ahilere verilen genel isimler gibi gözükmektedir. Mesela Barla’da ismi geçen Ahi Hoca’ya ait zaviyeleri Menteşe ve Bolu sancağında da görürüz. Tokat Hüdavendigar ve Menteşede de Ahi Paşa isimlerine rastlarız.</p>

      <p class="a--Paragraf-E">16. yüzyılda Eğirdir merkezinde bulunan Kabasakaloğlu Vakfı zaviyesine ait bir dokümanda kentin ayrıntılı bir dokümanı bize şöyle verilir:</p>

      <p class="a--Paragraf-E">“Şehir, pamuklu dokuma ticaretinin bol bol yapıldığı bir çarşı.. içinde kanun kaçakları, eşkıya ve asi öğrencilerin hapsedildiği bir zindanı da barındıran ve muhâfızlarca korunan bir kale.. çarşıda pamuk dükkanları, hallaçlar, 1 adet bedesten (bezzazistan), arasta, boyacı, kasap, sabun, demirci, helvacı, derici (debbağ), ayakkabıcı (kefşger) çarşıları ile; iplik pazarı, çeşmeler, kale içinde ve dışında bulunan iki hamam, harap bir kervansaray, hângâh, zaviyeler, bir medrese, mescidler, bir muallimhane, bir mevlevihane, bağ ve bahçeler, başhane, boyahane, sabunhane, su değirmenleri, gemiler, balıklagılar(balık tuzakları), 1 meyhane, 1 haftalık Pazar, şehirde görevli pek çok memur, talebeler, şeyhler, askerler, din adamları, yaşlılar ve tüm ticari hayatı kollayan ve yöneten 1 Ahi Kethüdasıyla canlı, zengin ve kültürlü yaşamı gösteriyordu.” Bu arada yarı yarıya müslüman olan Nis (Yeşilada) halkı da gemicilikle geçinirken, burasının kadınları dokumacılıkla uğraşmaktaydı.</p>

      <p class="a--Paragraf-E">1530 yılında, Eğirdir’in içinde ve Nis adasındaki müslim ve gayr-i müslim mahalleler dahil 17 mahalle varken, II. Selim döneminde (1570’lerden sonra) bu sayı 16 mahalleye düşmüştür. 1530 yılında görülen Hacı Rasûl Mescidi ile Nasuhoğlu Mescidi kaybolmuş, II. Selim döneminde Yazla mahalle olarak kayda geçmiştir. Her iki dönemde de Şemseddin Mescidi diye bilinen mahallenin Ahi Şemseddin adına kurulması kuvvetle muhtemeldir. Arşiv belgelerinde Ahi Paşa Zaviyesi diye geçen müessesenin de Seydim Mahallesi’nde olduğu görülür. Bu mahalle hâlen mevcuttur. 1530 tarihli muhasebe defterinde gösterilen Ahi Kethüdası da Çukur Mescid (bugünkü adıyla kâtib) Mahallesi’nde oturmaktadır. Zamanla Eğirdir’in canlı bir kent olma özelliğini kaybederek, aradan geçen uzun zamana rağmen 1844 yılında 17 mahalleden 12 mahalleye düştüğünü görüyoruz. Bu noktaya gelmesinde şehrin ticari kabiliyetini yitirdiği, iç isyan ve ayaklanmalarla iskân ve nüfus hareketinin durmasının sebep olduğu gözlemlenir. 1844 yılındaki mahallelerin adına baktığımızda Ahiler adına kurulan Şemseddin, Seydim, Kâtip Mahallelerinin mevcut olduğu görülür. 1530 yılında Eğirdir’e bağlı gözüken Ağros’taki (Atabey) Pir Ahmed oğlu Veyis Çelebi Zaviyesi’nin pir adıyla zikredilmesi ahilikte mesleki pir anlayışına işaret ettiği kuvvetle muhtemeldir. Diğer bir evkaf defterinde de Barla’daki Ahi Hoca Zaviyesi’nin 1262-1266/1846-1850 yılları arasındaki 5 yıllık vakıf gelirleri hâsılâtı şöyle gösterilir:</p>

      <p class="a--Paragraf-E">1262/1846 yılı zahire geliri 135 kuruş</p>

      <p class="a--Paragraf-E">1263/1847 yılı zahire geliri 163 kuruş</p>

      <p class="a--Paragraf-E">1264/1848 yılı zahire geliri 180 kuruş</p>

      <p class="a--Paragraf-E">1265/1849 yılı zahire geliri 144 kuruş</p>

      <p class="a--Paragraf-E">1266/1850 yılı zahire geliri 215 kuruş</p>

      <p class="a--Paragraf-E">5 yıllık toplam hâsılat ise 837 kuruştur.</p>

      <p class="a--Paragraf-E">Ahi Hoca Zaviyesi’nin yanında, Barla’da Çaşnîgîr Camii, Güçlü Paşa Camii, İlema Camii, Kabasakaloğlu Zaviyesi ve İlema’da Sertane Baba Zaviyesi vakıflarının toplam beş yıllık geliri 3011 kuruştur. Barla’da bulunan altı vakfın içinde en yüksek gelire sahip olan Ahi Hoca Zaviyesi’dir. Meslekî dayanışmanın egemen olduğu ahilik kurumunda ticaret ve sanat erbabının Barla’da bu zaviyeye mâlî açıdan önemli destekler sağladığı açıktır.</p>

      <p class="x2-baslik-E" id="toc_marker-1-18-4">Savaşa Yardım Eden Velîler</p>

      <p class="x3-baslik-E">Tiryaki Koca</p>

      <p class="a--Paragraf-E">Eğirdir’in Sorkuncak Köyü’nün Gökbalan düzlüğünde, harman savuran Tiryaki Koca adında bir yaşlı, “Din kardeşlerim kırılıyor.” diyerek elindeki yabasıyla bir anda Çanakkale’ye gider. Düşmanla savaşır ve yabasının iki dişi kırılır.</p>

      <p class="a--Paragraf-E">Eğirdir’in Yeşilada’dan bir asker çatışma sırasında Tiryaki Koca’yı görür ve tanır. Göğüs göğüse mücadele sırasında Yeşilada’lı asker yabanın kırılan dişlerini de torbasına koyar.</p>

      <p class="a--Paragraf-E">Tiryaki Koca aynı gün Sorkuncak’a döner ve harmanına kaldığı yerden devam eder. Savaş sonrası Yeşilada’lı asker de Eğirdir’e gelir. Tiryaki Koca’nın Çanakkale’de yabasıyla düşmanı geri püskürttüğünü söylerse de kimse inanmaz.</p>

      <p class="a--Paragraf-E">Tiryaki Koca yabasıyla ada kahvesine çağrılır. Tiryaki Koca’nın “Hayır, ben köyümden hiç ayrılmadım.” demesi üzerine asker torbasından yabanın kırılan dişlerini çıkarır. Yaba ile dişlerin birbirini tamamladığı görülür. Tiryaki Koca bir şey söylemeden çıkar gider.</p>

      <p class="a--Paragraf-E">Sırrı ortaya çıkan Tiryaki Koca’nın aynı anda ölümü, Sorkuncaklılar’ı yasa boğar.</p>

      <p class="x2-baslik-E" id="toc_marker-1-18-5">Seyahatnâmelerde Eğirdir</p>

      <p class="x3-baslik-E">Kâtib Çelebi</p>

      <p class="a--Paragraf-E">Takvimü’t-Tevârih, Kitab-ı Cihannüma gibi birçok eser ortaya koyan Kâtib Çelebi’nin Kitab-ı Cihannüma’da yer alan Eğirdir’le ilgili kaleme aldıkları ana hatlarıyla şöyle:</p>

      <p class="a--Paragraf-E">“Eğirdir, gölün batısında, gölün içine kadar girmiş, küçük, yaman, sağlam, varoşlu bir kaledir. Birçok alışveriş yeri, ibadethânesi ve hamamı vardır. Kütahya’dan üç merhale olan şehirde, ulu kişilerin mezarları üzerine türbe, etraflarına cami inşa edilmiştir. Evliyadan Şeyh Muslihiddin Efendi de burada medfundur. İki kapısı olan şehrin karşısında iki de ada vardır. Bunlardan küçük olanı bağlık bahçeliktir, ama kimse oturmaz. Onun kuzeyinde iki yüz kadar ada halkı gemicilikle uğraşmaktadır. Şehrin varoşu üzerinde “Sürinaz” adında bir dağ yükselir. Altı saatte çıkılan bu dağın üzerine çok eskiden metin bir kale bina edilmiştir. Kaleyi –Allah kendisinden razı olsun– Seyyid Battal Gazi fethetti.</p>

      <p class="a--Paragraf-E">Eğirdir Gölü Hamid ili ortasında bir yerdedir. Gölde iki ada vardır. Küçüğüne “Can”, büyüğüne “Nis” adası derler.</p>

      <p class="x3-baslik-E">Francis Vyvyan Jago Arundell</p>

      <p class="a--Paragraf-E">İngiliz Şarkiyatçı ve Antik Çağ Uzmanı Arundell, 1822 yılında girişimleri sonucunda İzmir’deki İngiliz Birliğine papaz olarak atanmayı başardı. Anadolu’da birçok gezi düzenledi. Bu gezilerdeki gözlemlerini Anadolu’nun keşfi adıyla toplayan Arundell kendisinden sonra yapılacak birçok araştırma için kaynak kişi olarak gösterildi.</p>

      <p class="a--Paragraf-E">Arundell bu yöredeki gözlemlerini not almaya Yalvaç’tan başlar. Yalvaç’ta bulunan Atioch kenti onun için özel bir öneme sahiptir. Çünkü hayranlık duyduğu Aziz Paul ve Barnabas burada uzun süre yaşamışlardır.</p>

      <p class="x2-baslik-E" id="toc_marker-1-18-6">Eğirdir Köyleri</p>

      <p class="a--Paragraf-E">Başlangıçta Eğirdir’e bağlı bir nahiye olan Afşar, 16. yüzyıl başlarından itibaren Barla ile birlikte ayrı bir kaza teşkil etmiştir. Nitekim 1478 yılı 30 numaralı tahrir defterinde “nahiyet-i Afşar tabii kaza-i Eğirdir” denilerek Eğirdir’e bağlı olduğu anlaşılmaktadır. Ancak 1501 tapu tahrir defterinde ise Afşar, müstakil bir kaza olmuştur. Yine 1530 tarihli Muhasebe-i Vilayet-i Anadolu Defteri’nde de, “Kaza-i Afşar maa Nahiye-i Barla” ifadesiyle ayrı bir kaza olarak yazılmıştır. Buna göre Barla da 16. yüzyıl başlarında yeni oluşturulan Afşar kazası içinde yer almış bir nahiyedir.</p>

      <p class="a--Paragraf-E">Başlangıçta Eğirdir’e bağlı bir nahiye olan Yuva, daha sonra kaza olmuş ve bu statüsünü 1868 yılına kadar devam ettirmiştir. Pavli veya Pavlu, 1830 yıllarında bile aynı adla anılmakta idi. Pavlu kelimesinin Aziz Paul adından geldiği genellikle kabul edilmektedir. Daha sonra bulunduğu yerin dağlık ve engebeli oluşundan dolayı “Cebel”, halkının İstanbul ve Ankara’da süt satarak geçimini sağlamasından dolayı da tekrar ilçe olduğu 1938 yılında Sütçüler adını almıştır.</p>

      <p class="a--Paragraf-E">Eğirdir kazasının sınırları, 16.yüzyılın ikinci yarısından 19. yüzyılın ikinci yarısına kadar genellikle bugünkü Eğirdir köyleri ile Aksu ilçesini içine almaktaydı. 1868 yılındaki bir idarî düzenlemeyle birlikte küçük ilçeler nahiyeliklere indirilerek büyük ilçeler kurulması yönüne gidilmiştir. Buna göre daha önce Hamid Sancağı’nın birer kazası olan Ağros, Pavlu ve Barla kazaları da nahiye statüsüne indirilerek Eğirdir kazasına bağlı nahiye yapılmıştır. Daha önce bir süre Eğirdir’e bağlı kalan Sığırlık ve Selimler köyleri de tekrar Pavlu nahiyesine bağlanmıştır. Rumi 1305 (m. 1899) yılı salnâmesinde, Eğirdir’de Pavlu ve Barla adlarında iki nahiye görülmektedir. Yine aynı salnameye göre; 4’ü minareli, gerisi minaresiz büyük küçük 32 cami ve 17 mescid, iki medrese ve 218 cildlik bir kütüphane, iki kilise, dokuzu müslüman ve biri Rum olmak üzere 10 adet sıbyan mektebi, 37 çeşme, 4 hamam, 152 dükkan ve han kaydedilmiştir.</p>

      <p class="a--Paragraf-E">Cumhuriyet döneminde ise Atabey ve Sütçüler’in ilçe olması ile birlikte kaza sınırları tekrar eski Osmanlı dönemindeki gibi olmuştur. 1965 yılında Eğirdir’in Barla ve Aksu adlarıyla iki bucağı vardı.</p>

      <p class="a--Paragraf-E">Yine aynı yıl nüfusu ise, Eğirdir merkez 8929, Barla bucağı 2008, Aksu bucağı 1687 idi.</p>

      <p class="x2-baslik-E" id="toc_marker-1-18-7">Helenistik ve Roma Döneminde Tarihî,<br/>
      Dinî ve Kültürel Boyutuyla Eğirdir</p>

      <p class="a--Paragraf-E">Roma dönemine ait olan ve Eğirdir’in Bedre köyü yakınında bulunan bir sınır taşı Parlais, yani Barla ile Prostanna arasındaki sınırı belirlemektedir. Burası Limnai (Hoyran) ile birlikte Hristiyanlığın önemli merkezi konumundaydı. 381 yılından sonra her iki piskoposluk birleştirilmiştir. 395 yılında Bizanslıların egemenliğine giren Eğirdir ve çevresi Ortaçağ’da Akroterion olarak adlandırılmıştır. Bizanslıların son dönemlerinde ise Akrotori denilmiştir.</p>

      <p class="x3-baslik-E">Antik Eğirdir’in Tarihi Yerleri ve Sit Alanları</p>

      <p class="a--Paragraf-E"><span class="bold-E">Ada Cami</span>: Yeşilada, yani Nis Ada’sında bulunan cami, kiliseden camie çevrilmiş, toprak damlı, taş mineralidir. Buranın ilk adı Kız Lisesi’dir. G.E.E.A.Y.K.B.’nin 15.3.1975 gün ve 8300 kararıyla Taşınmaz Kültür Varlığı olarak tescil edilmiştir.</p>

      <p class="a--Paragraf-E"><span class="bold-E">Roma Köprüsü</span>: Barla Kasabası’nın önünden geçen dere üzerinde yeni yol yanında m.s. 2. yüzyılla tarihlenen köprü düzgün kesilmiş dikdörtgen bloklardan oluşan yuvarlak kemerlidir. Bloklar kemer aralığından itibaren kuzeye ve güneye doğru duvar biçiminde devam eder. Köprünün üzeri moloz döşemelidir. Aksu’daki Roma Köprüsü’ne benzer. Antalya K.T.V.K.K.’nun 22.7.1997 gün ve 3419 sayılı kararıyla Korunması Gereken Kültür Varlığı olarak tescil edilmiştir.</p>

      <p class="a--Paragraf-E"><span class="bold-E">Aya Georgios Kilisesi (Barla Kilisesi)</span>: Barla’da bulunan bu kilise dikdörtgen plânlıdır. Dağın yamacına yüksek yere kurulmuştur. Bu yamaçtaki diğer evler yıkılmış, kilise tek başına kalmıştır. Dış duvarlar narteks ve orta mekân moloz taş ve harçla yapılmıştır.</p>

      <p class="a--Paragraf-E">Kilisenin doğusunda üstte yuvarlak kemerli bir pencere, altında niş vardır. Orta mekân üç neflidir. Doğuda apsis, yanlarda birer niş ve üstte üç pencere vardır. Buranın batı duvarında yüksek üç büyük niş yuvarlak kemerlidir. Antalya K.T.V.K.K.’nun 22.7.1997 gün ve 3419 sayılı kararıyla Korunması Gereken Kültür Varlığı olarak tesbit edilmiştir.</p>

      <p class="x3-baslik-E">Nis Adası’nın Hristiyanlık Açısından Önemi</p>

      <p class="a--Paragraf-E">Eğirdir Gölü, tarih öncesi dönemlerden beri dinî bir merkez olarak bilinmektedir. Buranın Sağır Köyü yakınlarında artemis tapınağı önemli bir ziyaret yeridir.</p>

      <p class="a--Paragraf-E">Ramsay, Bizans Döneminde imparatorluklarından bazılarının Eğirdir Gölü’ndeki adalarda bulunan hristiyanlar üzerine silahla saldırıda bulunacak kadar zâlim davrandıklarını belirtir.</p>

      <p class="a--Paragraf-E">Pisidia Antiocheia’sının kuzeyinde kayaya oyulmuş Meryem Ana Manastırı ve yine gölün hemen kıyısında küçük bir kilise kalıntısı buranın dini bakımından önemini ortaya koymaktadır.</p>

      <p class="a--Paragraf-E">Hristiyanlığın ilk kuruluşundan itibaren Eğirdir Gölü etrafında çok büyük hristiyan cemaatının toplandığı ve yaşadığı yapılan araştırmalardan anlaşılmaktadır. Bölgede araştırma yapan bazı araştırmacılar şunlardır: Otto Van Richter, F.Ü.J. Arundell, William Hamilton, Willeam Ramsay, Frederic Sarra, M. Ballance.</p>

      <p class="a--Paragraf-E">Kaynaklar, 325 Nicaea (İznik) Meclisinde, 381 Conctantinople (İstanbul) Meclisinde iki piskoposla Eğirdir’in temsil edilmeye başlandığını kaydeder. Ramsay 381’den sonra bunların Başpiskoposluk olarak birleştiğini belirtir.</p>

      <p class="a--Paragraf-E">Çandır vadisinde Yazılı Kanyon kaya yazıtında “Hür İnsan” üzerine şiirin bir dizesi şöyledir:</p>

      <p class="Siirler-E">Ey yolcu, yol hazırlığını yap ve koyul yola; şunu bilerek,<br/>
      Hür kişi sadece karakterinde hür olan kişidir.<br/>
      Kişi hürriyetinin ölçüsü bizzat kendi fıtratında bulunur.<br/>
      Ve kararında içtenlikliyse hür kişi,<br/>
      Yüreğindeyse dürüstlüğü, işte bunlar asıl yapar kişiyi.</p>

      <p class="x2-baslik-E" id="toc_marker-1-18-8">Kültür Tarihimizde Eğirdir ve<br/>
      Eğirdirli Divan Şâirleri</p>

      <p class="x3-baslik-E">Eğirdirli Şeyh Mehmed Dede Sultan (Muhiddin Dolu)</p>

      <p class="a--Paragraf-E">Eğirdirli Şeyh Mehmed Dede Sultan, doğduğu ve yaşadığı Eğirdir ve çevresinin adını sıkça anmaktadır. Sözgelimi “Beyan-ı Cem’iyyet-i Kübrâ” ve “Sohbet-i Heme-i Evliya Erenler Cemi” başlıklı manzumesinden aldığımız aşağıdaki beyitle de ilgi çekicidir.</p>

      <p class="Siirler-E">Barla önünde şol yazı anda yatır Mihter Gazi<br/>
      Seyyid Gâzî’ledür sözi bir gine görsem yüzlerin</p>

      <p class="Siirler-E">Vardur hem iki yoldaşı biri Peyik Gazi dur(ur),<br/>
      Biri Çırak Gâzî dur(ur) bir gine görsem yüzlerin.</p>

      <p class="Siirler-E">Barla önünde bunlarun yanar çırağı her gice,<br/>
      Esmâ buragı bunlarun bir gine görsem yüzlerin.</p>

      <p class="Siirler-E">Barla önünde oldı bu dem, Deryaya bastılar kadem,<br/>
      Yandı çıraklar ol kadem bir gine görsem yüzlerin.</p>

      <p class="Siirler-E">Bizüm diyara geldiler, bunda mezarda turdılar,<br/>
      Görmedügüm gösterdiler bir gine görsem yüzlerin.</p>

      <p class="x3-baslik-E">Eğirdirli Rüşdî Mehmed Efendi</p>

      <p class="a--Paragraf-E">Eğirdir’in Barla’sındandır. Küçükken İstanbul’a gelmiş ve yerleşmiştir. Önce yağlıkçılık işiyle uğraşmış ve sonra kadılık yapmış; İstanbul’da 1860 yılında vefat etmiştir. Hâl-i Huyûl isminde bir eseri vardır. Şu gazel, onun şâirliğine güzel bir örnektir.</p>

      <p class="Siirler-E">Hâle hâlüm arz idüp bildim o hâlün hâlini,<br/>
      O da yanmış ben gibi bir âşık-ı bîçare hâl.</p>

      <p class="Siirler-E">Ben sanurdım bir harâmî-zâde hâli meks ider,<br/>
      Genc-i hüsn üzre mutalsımmış meğer didâre hâl.</p>

      <p class="Siirler-E">Gün yüzünde Rüşdî-i dil-sûza gün göstermeyüp,<br/>
      İtdi iç ilden fesâd u fitneler rekkâre hâl.</p>

      <p class="a--Paragraf-E"><span class="italik-E" xml:lang="tr-TR">Fatin tezkeresinde Rüşdî şöyle</span> <span class="italik-E" xml:lang="tr-TR">anlatılmaktadır:</span> “Mehmed Rüşdî Efendi Teke sancağında vaki’ Barla-nâm kasabada bin iki yüz altı senesi pâ-nihâde-i sahâ-i vücûd (yani, dünyaya gelmiş) olup iki yüz on dokuz senesi Der-Saadet’e muvâsalat ve bir müddet yağlıkçılık ticaretiyle me’lûf olarak bir aralık Rum ili kuzâtı silkine dehaletle birkaç menâsıb-ı kazaya nâil olduktan sonra terk-i ticâret eyleyüp hanesinde ikâmetle Ahyolu kazasından ma’zûlen müterakkib-i mansıb-ı diğerdir. Mûma-ileyhin âsârından olmak üzere “Hâl-i Huyûl” isminde bir adet <span class="italik-E" xml:lang="tr-TR">‘Baytarnâme’</span>si vardır.”</p>

      <p class="a--Paragraf-E"><span class="bold-E">Nurî</span>: 1861’de Isparta-İslâmköy’de doğmuştur. Asıl adı Ahmed Nurî’dir. Önce Burdur’da müderris Urganî Halil Efendi’den sonra İstanbul’da Köprülü Medresesinde Bektaşi Ali Efendi’den ders okudu ve müderris oldu. Hem değerli bir din âlimi hem de ince duygulu bir şâirdi. 1924 senesinde İslâmköy’de vefat etmiştir.</p>

      <p class="x2-baslik-E" id="toc_marker-1-18-9">Tarihte Eğirdir Yerleşimi</p>

      <p class="a--Paragraf-E">Eğirdir ve çevresi m.ö. 2000 yılından beri yerleşime sahne olmaktadır. İlk olarak Arzava Krallığı, sırası ile Luwi uygarlığı, Frig egemenliği, Lidyalılar, Pers İmparatorluğu, Romalılar, Bizanslılar, Selçuklular ve Osmanlılar egemenliği altında kalmıştır.</p>

      <p class="a--Paragraf-E">Can Ada’nın iskâna müsaid olmamasına karşılık Nis Adası’nda bir İslâm mahallesinden başka yedi-sekiz hâneden ibaret bir Rum mahallesi vardır. (Süleyman Şükrü, <span class="italik-E" xml:lang="tr-TR">Seyahat-ı Kübrâ</span>, 1907).</p>

      <p class="a--Paragraf-E">Isparta’nın bir ilçesi olan Eğirdir, eski seyahatnâme ve kaynaklarda “Eğirdüz”, “Eğirdün”, “Eğirdül”, “Felekbar” isimleriyle anılmaktadır. <span class="x-aleyhisselam--E" style="font-size:0.86em;" xml:lang="tr-TR">(İ. Hakkı</span> <span class="x-aleyhisselam--E" style="font-size:0.86em;" xml:lang="tr-TR">Uzunçarşılı)</span></p>

      <p class="x2-baslik-E" id="toc_marker-1-18-10">Hellenistik ve Roma Çağı Yerleşmeleri</p>

      <p class="a--Paragraf-E"><span class="bold-E">Parlais</span>: Antik yazar Ptolemaios’dan (V6,15) başka hiçbir kaynakta adına rastlanmayan Parlais’in yerinin aranmasına 1833 yılında F.V.J. Arundell ile başlanmıştır. Şehrin yeri ile ilgili çeşitli araştırmacılar tarafından çok farklı teklifler getirilmiştir. 1914’ten itibaren, aralıklarla mütareke yıllarına kadar Pamphylia ve Pisidia’da kısa sürelerle incelemeler yapan B. Pace, Barla’ya da uğramış ve burasının Parlais olduğunu ileri sürmüştür. Fakat W.M. Ramsay’ın Beyşehir’in Parlais olacağı görüşü onu birisi Barla’da olmak üzere, iki tane Parlais bulunacağı ihtimaline sevketmiştir. L. Robert’in, Eğirdir Gölü’nün batısında Bedre (bugün Gökçe) Köyü yakınında bulduğu sınır yazıtıyla ve daha sonra yine L. Robert’rn Barla’da bulduğu yazıtlarla sorun çözülmüş ve Parlais, Barla’ya lokalize edilmiştir. Parlais’in m.ö. 1. yüzyıldan itibaren basdığı sikkelerde “Parlaiteon” yazısı görülmektedir. m.ö. 25 yılında kurulan <span class="italik-E" xml:lang="tr-TR">Galatia Eyaleti’ne</span> dahil edilen şehir imparator Augustus tarafından <span class="italik-E" xml:lang="tr-TR">Colonia Lulia Augusta Parlais</span> adıyla Roma kolonisi yapılmıştır.</p>

      <p class="a--Paragraf-E">Koloni kuruluşundan sonra şehrin sikkeleri üzerinde <span class="italik-E" xml:lang="tr-TR">Colonia Lulia Augusta Parlais</span> adı görülmektedir. Şehrin imparatorluk devrinde Marcus Aurelius’dan (m.s. 161-180) Caracalla’ya (m.s. 211-217) kadar sikke bastığı bilinmektedir.</p>

      <p class="a--Paragraf-E">Göller Bölgesi Yüzey Araştırmalarımızda Barla (Kocapınar) ve çevresinde de çalıştık. Barla Kasabası’nın 1,5 km. kuzeybatısındaki yamaçta ve tepede Akropolis olduğunu düşündüğümüz kesimi araştırdık. Kocapınar deresinin bir kolu olan Demirkapı Çayı’nın hemen batısından itibaren Galli Bağları olarak bilinen kesimden başlayarak yükselen Kırankaya’nın etek, yamaç ve zirvesini araştırdık. Galli Bağları’nın kuzeybatısındaki kaya fasadında üç klineli, semerdamlı bir kaya mezarı bulunmaktadır. Silmeli kapı girişinin sağında ve solunda dörtgen formlu iki adak nişi ve yine girişin üst kısmında geniş bir niş içinde ve bir mazgal görünümünde ışık menfezi de bulunmaktadır. Bu kaya mezarı, bölgede şimdiye kadar bulunan örneklerden farklı bir yapı ve özelliğe sahiptir. Bunun şehrin kurulduğu yıllarda, yani geç Hellenistik Çağ’da yapılmış olduğunu düşünüyoruz.</p>

      <p class="a--Paragraf-E">Surların kalınlıkları şehrin ihtişamını ortaya koymaktadır. Yerleşmenin her tarafında mimarî elemanlar ve seramik parçaları görülmektedir. Ne yazık ki ören yerinin ağır bir tahribata uğraması sebebiyle diğer yapı kalıntılarının taş yığınından öte bir bilgi vermesi imkânsızdır. Geç devir yapı kalıntıları temel seviyesinde günümüze kadar gelebilmiştir. Yerleşmenin batısındaki dağın zirvesinde kayaya oyulmuş beş basamaklı bir kaya sunağı da tespit ettik. Benzer örneklerini Pisidia, Phrygia ve Lykia’dan tanıdığımız bu tip kaya sunaklarından kybele kültürünün olduğunu düşünebiliriz.</p>

      <p class="a--Paragraf-E">Yine Barla ile Bağören Köyleri arasındaki arazi kesiminde yaptığımız araştırmalarda <span class="italik-E" xml:lang="tr-TR">Zırın Beli</span> olarak bilinen mevkide ve <span class="italik-E" xml:lang="tr-TR">Güngörmez Ambarceviz Mevkii</span>’nde monoblok kayalara oyulmuş semerdamlı basit iki kaya mezarı da tespit edilmiştir. Ambarceviz Mevkii’ndeki kaya mezarı iki klinelidir. Ancak Zırın Beli’ndeki kaya mezarının içi doldurulduğundan klinesinin olup olmadığını tespit edemedik. Her iki mezar da Roma Çağı’nda yapılmışlardır.</p>

      <p class="x2-baslik-E" id="toc_marker-1-18-11">Davras Dağı Araştırmaları</p>

      <p class="a--Paragraf-E">Çoban İsa Köyü’nün doğu ve güneydoğusu, Bademli Köyü’nün güney ve güneybatı kesiminde, Çoban İsa ile Büyük ve Küçük Hacılar köylerinin ortaklaşa kullandıkları Kuleovası (Kulova) Yaylası’nı sistematik olarak araştırdık. Bu yaylanın kuzeydoğu kesiminde <span class="italik-E" xml:lang="tr-TR">Kale Yıkığı</span> adıyla bilinen bir Roma çağı yerleşmesi tespit ettik. Kale Yıkığı’ndan Viarus Dağı (Sivri Tepe) ve onun üzerinde yer alan Prostanna, batıya doğru bakıldığında, Isparta Ovası’nın bir kısmı ile birlikte <span class="italik-E" xml:lang="tr-TR">Seleukeia</span>, <span class="italik-E" xml:lang="tr-TR">Sidera</span> ve <span class="italik-E" xml:lang="tr-TR">Pembeli Hisar</span>’ı rahatlıkla görülebilmektedir. Hemen her yönü kontrol edilebilecek bir konumda, tahkimli olduğu sur duvarlarının kalıntılarından anlaşılan bu yerleşme, ne yazık ki çok tahrib edilmiştir. İnsitu olarak kalabilen taş sıralarından bazı yapıların durumunu bile izleyebilmek imkânsız hale gelmiştir. Kulova’nın iki pınarının az da olsa, yazın son günlerinde bile akması, bu yükseltide yerleşmelerin önemli sebeplerinden birini teşkil etmiştir. Bu kesim bu gün de boş kalmamış, hayvanlarını toplayan konuksever yöre sakinleri bu güzel yere karakıl çadırlarını kurmuşlardı. Yaylanın kuzeydoğusundaki yükseltilerin üzerinde <span class="italik-E" xml:lang="tr-TR">Kocahöyük</span> ve <span class="italik-E" xml:lang="tr-TR">Toptaş</span> isimleriyle bilinen iki tanesinin tümülüs olduğu görülmüştür. Ayrıca daha aşağıda, geniş bir alanda, akarsuyun açtığı ince bir arkın biraz sağında ve biraz solunda yine <span class="italik-E" xml:lang="tr-TR">Toptaş</span> olarak adlandırılan irili-ufaklı on kadar tümülüs-mezar, tarla taşları kullanılarak kapatılmıştır. Bunların tümünün açıldığını ve tamamen soyulduğunu öğrendik. Yine bu kesimde, Hacılar-Savköy Yaylası’nın Şaban Kırığı, Küçük Davrasönü de araştırılmıştır. Çoban isa Köyü’nün 5 km. kadar batısında, Damlar mevkiinde bir Roma Çağı yerleşmesi tespit edilmiştir.</p>

      <p class="x2-baslik-E" id="toc_marker-1-18-12">Katran Dağı Araştırmaları</p>

      <p class="a--Paragraf-E">Barla Dağı’nın, güney kesiminde Gökçe’nin (Bedre) hemen batısından itibaren uzanan yükseltileri Katran Dağı olarak bilinmektedir. Biz bu dağın üzerini araştırarak, sekiz saatte batı ucuna, içinde sayısız sarkıt ve dikit bulunan Damlancı İni önüne gelebildik. Bu dağ üzerinde, Gökçe’nin 4 km. kuzeybatısında, Karakuş Taşı mevkiinde (Katran Mevkii) bir kaya kitlesi üzerine yazılmış bir sınır işaretini inceledik. Latince PAR (LAIS) ve grekçe ΠR (OΣTANNA) yazıları vardı. 1948 yılında, bunun tam olarak Parlais ve Prostanna arasındaki sınıra işaret ettiği isbatlanmıştı. Bunun dışında, <span class="italik-E" xml:lang="tr-TR">Kuyu Dağı Yol Başı, Küçük Katran Başı</span> ve <span class="italik-E" xml:lang="tr-TR">Koca Katran Başı</span> adıyla tanınan üç yerde daha kayaya oldukça düzensiz oyulmuş sınır yazıtlarına benzer yazılar gördük.</p>

      <p class="x2-baslik-E" id="toc_marker-1-18-13">Gökçe (Bedre) Çevresi Araştırmaları</p>

      <p class="a--Paragraf-E">Gökçe’nin hemen kuzeybatısından itibaren başlayan ve Barla Dağı’nın bu kesimdeki başlangıç yükseltilerinden olduğuna işaret ettiğimiz Katran Dağı’nın güneybatı eteklerini de araştırdık. M.ö. 546 yılında Lidya devletini yıkarak Anadolu’ya egemen olan Perslerin, zaptettikleri bu toprakları idarî geleneklerine uygun olarak vergi bölgelerine (Nomos=Satraplık) ayırdığını Herodotos’un (III, 90) öğreniyoruz. Pisidia’nın batısı (Milyas), birinci satraplığa, kalan kısmının da ikinci satraplığa dahil olduğu Herodotos’un bu kayıtlarından anlaşılmaktadır. Eğirdir bu ikinci satraplığa dahildir. Bunların dışında herhangi bir bilgi bulunmamaktadır. Pisidia adının da ilk defa, m.ö. 5. yüzyılın sonunda, Ksenophon’un Anabasis isimli eserinde rastlanılmaktadır.</p>

      <p class="x2-baslik-E" id="toc_marker-1-18-14">Yeşilada (Nis) Mekikli El Dokumacılığının<br/>
      Geçmişteki Durumu</p>

      <p class="a--Paragraf-E">Yeşilada, Eğirdir’in doğusunda olup bağlı bulunduğu Isparta ili merkezine 34 km. uzaklıktadır. Denizden 925 m. yükseklikte bulunan Eğirdir Gölü 90 km.’lik çevre uzunluğu ve 468 km<span class="Preference-E" style="font-size:0.9em;" xml:lang="tr-TR">2</span> yüzölçümü ile Türkiye’nin dördüncü büyük gölüdür.</p>

      <p class="a--Paragraf-E">Antik dönemlerde de yerleşim yeri olan ve Psidya olarak adlandırılan Eğirdir’de m.ö. 8. yüzyılda Frig, m.ö. 7. yüzyılda Lidya, m.ö. 6. yüzyılda Pers, m.ö. 334’de Makedon, m.ö. 189’da Roma egemenliği görülmektedir. 5. yüzyıldan 13. yüzyıla kadar geçen sürede Pisidya adıyla anılan bölgede Roma ve Bizans hüküm sürmüştür.</p>

      <p class="a--Paragraf-E">Eğirdir’de Selçuklu dönemi 1204 yılında başlamıştır. 1280-1391 yıllarında ise Hamidoğulları Beyliği egemen olmuştur. Beyliğin kurucusu olan Felekeddin Dündar Bey kente Felekâbad adını vermiştir. Kent 1324-1327’de İlhanlılar’ın, sonra tekrar Hamidoğulları’nın idaresine geçmiştir. 1391’de Osmanlı topraklarına katılmıştır. Osmanlı Devleti’nin son dönemlerinde Konya Vilayeti’nin Hamid Sancağı’na bağlı olan Eğirdir, Cumhuriyet’in ilanından sonra Isparta iline bağlı ilçe durumuna gelmiştir.</p>

      <p class="a--Paragraf-E">İlçenin kara burnunda yer alan kesimine <span class="italik-E" xml:lang="tr-TR">Kale Mahallesi</span> adı verilmiştir. Kalenin sonunda su içinde yükseltilerin bulunmuş olması, geçmişte de ilçe ile Yeşilada arasında bir yol olma ihtimalini güçlendirmektedir. Günümüzde bu bağlantıyı sağlayan yolun yapımı 1970’lerde tamamlanmıştır. Yol yapımı öncesinde ilçe-ada arasındaki ulaşım kayıklarla sağlanmıştır. Adadan Eğirdir’e gidip gelmek üzere birkaç Pazar kayığı vardır. Halkın adaya ulaşımı bu kayıklarla sabah-akşam sağlanırdı.</p>

      <p class="a--Paragraf-E">19. yüzyıl sonlarında, adada 95 hanede 397’si Türk ve 87 hânede 460’ı hristiyan olmak üzere 857 nüfus bulunmaktaydı. Eğirdir’de uzun yıllar yaşayan Rumlar’ın Yeşilada’ya yerleştiklerini Alman araştırmacı Friedrich Sarre’nin “Eğirdir’in bugünkü nüfusu bir kaç bin ve bir kaymakamı var. Nüfus tamamen Türklerden oluşuyor ve Nis adasında da hemen hemen sadece Rumlar oturuyor.” ifadesi desteklemektedir. İlerleyen dönemlerde adalılar kendi içlerine fazla kapalı olduklarını düşünerek Eğirdirlileri de adaya dahil etmek ve onlarla birlikte olmak istedikleri için, adada sadece Rumlar değil müslümanlar da yaşamaya başlamışlardır. Ada halkının gemicilikle geçindikleri ve kadınların dokumacılıkla uğraştıkları bilinmektedir. 19. yüzyıldaki ada yaşayanlarından müslüman ve Rum olmak üzere kimlerin dokumacılıkla uğraştıklarını ve mal varlıklarına karşılık ne kadar vergi ödediklerine dair bilgileri Başbakanlık Osmanlı Arşivi, Temettuat ve Cizye defterlerinden öğrenmekteyiz. Her iki defterde de –19. yüzyılın ortalarında düzenlendiğinden– ada sakinlerinin sosyo-ekonomik ve kültürel durumlarını genel olarak 19. yüzyılın tamamı içinde takib etmemiz mümkün olmaktadır.</p>

      <p class="a--Paragraf-E">Adada 84 hâne müslümanlara aittir. <span class="italik-E" xml:lang="tr-TR">Meslekî durumları:</span> 2 imam, 1 muhtar, 3 marangoz, 1 berber, 1 hamamcı, 35 çulha (dokumacı), 40 rençber (çiftçi) bulunmaktadır. Ayrıca 2 hacı ve bir hâfız vardır. Gelirlerinin genel toplamı 122.985 kuruştur. Adada 101 hane ise, gayr-i müslimlere aittir.</p>

      <p class="x2-baslik-E" id="toc_marker-1-18-15">Eğirdir’de Alternatif Turizm Potansiyeli</p>

      <p class="a--Paragraf-E"><span class="bold-E">Davras Dağı</span> <span class="bold-E">Bloku:</span> Isparta ve Eğirdir’in âdeta sembolü konumundadır. Kuzeyde Eğirdir Sivrisinden başlayıp, Yörük Dağı, Karatepe ve Asacak Dağı ile devam ederek güneybatıda Davras çekirdeği ile sona erer. Fazla yüksek bir dağ değildir. 2637 m.’lik Ulparçukur Tepe, ana zirveyi teşkil eder. Ulparçukur Tepe, kuzeyindeki Kulova yaylasından başlayıp Kıryayla eşiğinde sona eren, 1197 m.’lik telesiyej tesisi ile güneybatı Anadolu’nun kayak merkezi konumundadır. Dağcılık ve her türlü kayak; firiyf firiyfda, trekking, hikingi, bisikletçilik, binicilik, moto-kross, yamaç paraşütü, fotoğrafçılık ve diğer alternatif turizm dallarında hizmet imkânları vardır.</p>

      <p class="a--Paragraf-E"><span class="bold-E">Barla Dağı Bloku</span><span class="bold-E">:</span> Başta Gelincik Dağı (2798 m.), Kaymaz Dağı, Sinap Dağı, Kiroğ Dağı’nın kaynaşması ile oluşan bir bloktur. Bölgede ikinci büyük dağ olarak dikkati çeker. Yerli bir dağ değildir. Jeolojik süreç içinde 180 km. kadar doğudan gelmiştir. Zirvenin hemen kuzeybatısındaki Gelincik Ana Tepe, batıdaki Toklu Tepe ve Zirve arasında kalan 3 km. genişliğe ve 4 km. net uzunluğa sahip olan vadi ileride Davras’a rakip olabilecek kayak potansiyeline sahip ve daha yüksek nitelikli bir bölgedir. Her yıl yüzlerce kişi tarafından ziyaret edilen Barla Doğu Bloku, alternatif spor ve turizm dallarına uygun bir yapıdadır.</p>

      <p class="a--Paragraf-E"><span class="bold-E">Ormanlar:</span> Sultan Dağları hariç tüm yörede zengin orman alanları bulunur. Ancak şunu da belirtmek gerekir ki; Barla Dağı kuzeyindeki Kasnak Ormanları ülkemizde tek, dünyamızda sayılıdır. Tüm yörede orman sınırı, 1800 metrelere kadardır. Ormanlarımızı genelde çam ağaçları (Sarıçam, Kızılçam, Sedir, Maviçam, vb.) oluşturur. Geniş meşe ormanları yer yer dikkat çeker. Diğer ağaçlar; Ardıç, Katran vb. türdendir. Akdeniz bitki örtüsünün tipik örneği olan makilik geniş yer tutar.</p>

      <p class="a--Paragraf-E"><span class="bold-E">Mağaralar:</span> Bölgemizde MTA tarafından geniş bir çalışma yapılmış, birçok mağaramız ölçülerek araştırılmış ve kaydedilmiştir. Bilinmeyen ve girilmeyen binlerce mağara Dedegöl Dağı, Barla Dağı, Sarp Dağı ve Bozburun Dağları üzerinde keşfedilecekleri günleri beklemektedir. Bölgenin önemli mağaraları Zindan, Kapıtaş, Ayıini, İnönü, Kuz, Sorgun ve Pınar Gözü mağaralarıdır.</p>

      <p class="a--Paragraf-E"><span class="bold-E">Eğirdir Gölü, Nis-Yeşilada:</span> Eğirdir; Yalvaç, Gelendost, Şarkikaraağaç, Aksu, Sütçüler, Burdur, Isparta, Atabey, Senirkent ile çevrili, Türkiye’nin dördüncü büyük gölünün bulunduğu büyük bir ilçedir. Göl bir boğazla ikiye ayrılır. Kuzeyde kalanı Hoyran Gölü, batıda kalan bölümü Eğirdir Gölü olarak adlandırılır. Eğirdir Gölü’nün içinde dört ada bulunur. Bunlardan ikisi Hoyran Gölü’nde; diğer ikisi de Eğirdir’in karşısındadır. Eğirdir Gölü’nün içinde bulunan iki adadan biri küçük, diğeri büyüktür. Bu iki ada önce birbirlerine, daha sonra da Eğirdir’e göl doldurularak bağlanmış ve karayolu yoluyla ulaşım sağlanmıştır. Eğirdir Gölü’nde bulunan Nis-Yeşilada tarihi bir yerdir. İki-üç bin yıldan bu yana adada yaşanıldığı bilinmektedir. Eski Rumlardan kalan iki kilisenin yer aldığı adada bugün kiliselerden biri Ayastefanos Kilisesi restore edilmiştir.</p>

      <p class="a--Paragraf-E">Eğirdir Kalesi’nin geçmişi Timur’a kadar uzanmaktadır. Bugün Yeşilada mahallesinde azınlıklardan kalma harap, yıkılmaya terk edilmiş, birçok eski ev bulunmaktadır. Bu evlerin önlerinde sabah saatlerinde oturan, gezinen yaşlılar onlarla bir bütün oluşturmaktadır sanki.</p>

      <p class="a--Paragraf-E"><span class="bold-E">Hızırbey</span> <span class="bold-E">Camii:</span> Eğirdir ilçesinde, çarşı içinde bulunan ve halk arasında “Ulu Camii” diye bilinen camiin, 1879’da yapılan ve batı kapısı alınlığında tamire ait bir kitâbede bulunan bir beyit şöyledir:</p>

      <p class="Siirler-E">Câmi-i Mîr Hızır oldu müzeyyen tamir,<br/>
      Sâye-i lutf-i Hüdâ’da ne güzel oldu Saîd,<br/>
      Mustafa ânâ bânî-i sânî oldu.</p>
    </div>
  </div>
</body>
</html>
