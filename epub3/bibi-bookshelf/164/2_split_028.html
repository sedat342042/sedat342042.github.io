<html xmlns="http://www.w3.org/1999/xhtml">
  <head>
    <title>2</title>
    <meta content="text/html; charset=utf-8" http-equiv="Content-Type"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="chapter">
    <p class="ortayazi">TEK KANUN BELGESİ</p>
				<p class="normal1"><span class="idebold">BÜTÜN KOLONİCİLER BİLSİNLER Kİ:</span></p>
				<p class="normal1">Bizler, yani Hane Halkı, İÇ DÜZEN’i korumak; EŞİT PAYLAŞIM’ı sağlamak; SIĞINAK’IN KORUNMASINI organize etmek; İŞ ve MESLEK’le ilgili her konuda ADALETİ sağlamak; ve KOLONİ’nin, MADDİ VARLIKLARININ ve SURLARININ içinde yaşayan HERKESİN DÖNÜŞ GÜNÜ’NE KADAR TOPLUCA SAVUNULMASINI sağlamak için hazırladığımız bu TEK KANUN BELGESİ’ne uyulmasını emrediyoruz.</p>
                <br class="chapter"/>
				<p class="normal1"><span class="idebold">HANE HALKI</span></p>
				<p class="normal1">HANE HALKI varlığını sürdüren İLK AİLELERİN (Patal, Jaxon, Molyneau, Fisher, Chou, Curtis, Boyes, Norris) en yaşlı birer üyesinden oluşacaktır ve YÜRÜYENLERİN AİLELERİ de dahil olmak üzere, evlilik yoluyla ikinci bir aileye katılanlara da bu kural uygulanacaktır; veya sağ olan en yaşlı üye hizmet etmeyi reddederse yerine onun soyadını taşıyan başka biri geçecektir;</p>
                <br class="chapter"/>
				<p class="normal1">HANE HALKI savunma, üretim, aydınlatma ve EŞİT PAYLAŞIM konularında MESLEK KURULU’na danışacaktır; her türlü ihtilafta ve SİVİL ACİL DURUM zamanlarında nihai otorite HANE HALKI’nda olacaktır;</p>
                <br class="chapter"/>
				<p class="normal1">HANE HALKI, üyelerinden birini HANE HALKI BAŞKANI olarak seçecektir ve sadece bu kişi ikinci bir MESLEK icra etmeden hizmet verecektir.</p>
                <br class="chapter"/>
				<p class="normal1"><span class="idebold">YEDİ MESLEK</span></p>
				<p class="normal1">KOLONİ içindeki ve SURLARININ dışındaki, ELEKTRİK SANTRALİ, TÜRBİNLER, OTLAKLAR ve ÇUKURLAR dahil olmak üzere her yer YEDİ MESLEK’e göre sınıflandırılacaktır: Nöbet, Ağır Hizmet, Işık ve Elektrik, Tarım, Çiftlik Hayvanları, Ticaret ve Üretim, Sığınak-Hastane;</p>
                <br class="chapter"/>
				<p class="normal1">YEDİ MESLEK’i (“İşleri”) icra edenlerin her biri kendi işinden sorumlu olacaktır, MESLEK BAŞKANLARI MESLEK KURULU’nu oluşturacak ve HANE HALKI’na HANE HALKI’nın belirlediği şekilde rapor verecektir.</p>
				<p class="normal1"><span class="idebold">NÖBET</span></p>
				<p class="normal1">NÖBET artık YEDİ MESLEK’ten biri olarak bilinecektir, bütün diğerleriyle eşit olacaktır ve en az bir ŞEF, üç ŞEF YARDIMCISI, on beş ASLİ NÖBETÇİ ve belirlenecek yedekler tarafından icra edilecektir.</p>
                <br class="chapter"/>
				<p class="normal1">KOLONİ SURLARI’nın içindeki bütün ATEŞLİ SİLAHLAR ve DELİCİ SİLAHLAR (uzun yaylar, tatar yayları, 10 cm’den uzun bıçaklar) CEPHANELİK’te tutulacak ve NÖBETÇİLER tarafından korunacaktır.</p>
				<p class="normal1"><span class="idebold">SIĞINAK</span></p>
				<p class="normal1">Her çocuk SIĞINAK’ın (“F.D. Roosevelt İlkokulu”) güvenliğinde kalacaktır, 8 yaşına basana kadar duvarlarının dışına çıkmayacaktır, 8. doğum gününde dışarı çıkıp KOLONİ’nin ihtiyaçlarına göre ve HANE HALKI’yla MESLEK KURULU tarafından onaylanacak bir MESLEK seçecektir.</p>
                <br class="chapter"/>
				<p class="normal1">Bu çocuğun SIĞINAK’tan salınmasıyla birlikte EŞİT PAY’ı tabi olduğu HANE HALKI’na iade olacaktır ve EVLENECEĞİ zaman ona verilecektir.</p>
               <br class="chapter"/>
				<p class="normal1">SIĞINAK’taki çocuklar KOLONİ surlarının dışındaki dünyanın şimdiki haliyle ilgili hiçbir şey bilmemelidirler; onlara VİRALLERDEN, NÖBETÇİLERİN görevlerinden ve BÜYÜK VİRÜS FELAKETİ adıyla bilinen olaydan bahsedilmeyecektir. Herhangi bir KÜÇÜK ÇOCUK’a böyle bilgileri bilerek verdiği anlaşılan herkes SURLARIN DIŞINA BIRAKILMA cezasına çarptırılacaktır.</p>
				<p class="normal1"><span class="idebold">YÜRÜYENLERİN HAKLARI</span></p>
				<p class="normal1">YÜRÜYENLER, yani İLK AİLELERDEN olmayan kişiler EŞİT PAY hakkına tamamen sahiptirler ve bu hak KIŞLA’da yaşamayı seçen bekâr erkekler hariç kimse tarafından onlardan alınamaz.</p>
				<p class="normal1"><span class="idebold">KARANTİNA KANUNU</span></p>
				<p class="normal1">İster İLK AİLE’ye mensup, ister YÜRÜYEN olsun, bir VİRAL’le doğrudan fiziksel temas kuran herkes en az 30 gün karantinada tutulmalıdır.</p>
                <br class="chapter"/>
				<p class="normal1">NÖBETLER, KUSMA, IŞIĞA DUYARLILIK, GÖZ RENGİNDE DEĞİŞİKLİK, KAN AÇLIĞI ve DURUP DURURKEN SOYUNMAK gibi VİRAL ENFEKSİYON semptomları sergileyen herkes, karantinada olsun ya da olmasın, NÖBETÇİLER tarafından hemen tecrit edilebilir ve/veya MERHAMETLE İDAM EDİLEBİLİR.</p>
                <br class="chapter"/>
				<p class="normal1">İKİNCİ AKŞAM ÇANI’yla İLK SABAH ÇANI arasında Sur kapısını tamamen ya da kısmen, kaza eseri veya isteyerek, tek başına veya başkalarıyla açan herkes SURLARIN DIŞINA BIRAKILMA cezasına çarptırılacaktır.</p>
                <br class="chapter"/>
				<p class="normal1">TELSİZ gibi HABERLEŞME CİHAZLARINA sahip olan, bunları kullanan ya da kullanılmasını teşvik eden herkes SURLARIN DIŞINA BIRAKILMA cezasına çarptırılacaktır.</p>
                <br class="chapter"/>
				<p class="normal1">Bir başka insanı katleden, yani yeterli enfeksiyon kanıtı bulunmadan bir başka insanın fiziksel ölümüne kasıtlı olarak yol açan herkes SURLARIN DIŞINA BIRAKILMA cezasına çarptırılacaktır.</p>
                <br class="chapter"/>
				<p class="ortayazi">_________________________________________________</p>
                <br class="chapter"/>
				<p class="ortayazi">BEKLEYİŞİMİZİN 17. SENESİNDE (VS 17)<br class="chapter"/>
				KANUNLAŞTIRILMIŞ VE ONAYLANMIŞTIR</p>
                <br class="chapter"/>
				<p class="normal2">Devin Danforth Chou</p>
				<p class="normal1">Federal Acil Durum Yönetimi Teşkilatı</p>
				<p class="normal1">Merkezi Karantina Bölgesi, Bölge Müdürü Yardımcısı</p>
				<p class="normal1">HANE HALKI BAŞKANI</p>
                <br class="chapter"/>
				<p class="normal2">Terrence Jaxon</p>
				<p class="normal2">Lucy Fisher Jaxon</p>
				<p class="normal2">Porter Curtis</p>
				<p class="normal2">Liam Molyneau</p>
				<p class="normal2">Sonia Patal Levine</p>
				<p class="normal2">Christian Boyes</p>
				<p class="normal2">Willa Norris Darrell</p>
                <br class="chapter"/>
				<p class="normal1">İLK AİLELER</p>
				</div>
</body></html>