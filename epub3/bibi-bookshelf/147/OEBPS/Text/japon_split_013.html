<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>japon</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11"><span><img alt="11 Generousity.ai" class="calibre3" src="../Images/11generousity_opt.jpeg"/></span><br class="chapter"/>
  <br class="chapter"/>
  Sake Şişesinde Sushi Olsam</h1>

  <p class="normal1">Bir yerde okumuştum: Bira insanların içkisidir, şarap ise tanrıların içkisi. Bu durumda, <span class="ideitalik">sake</span> de Japon kutsal ruhlarının, yani <span class="ideitalik">kami</span>lerin içkisi olmalı. Nitekim, meşhur bir Japon halk ozanının “<span class="ideitalik">Sake</span> şişesinde <span class="ideitalik">sushi</span> olsam” dediği rivayet edilse de, benden başka duyanına rastlamadım.</p>

  <p class="normal"><span class="ideitalik">Sake</span>, en basit tanımı ile, pirinç şarabıdır. Niye şaraba daha yakın derseniz, şarap gibi mayalanan, damıtılmayan bir içki. Sonuçta milletler, iklim ve coğrafya kendilerine neyi uygun gördüyse onu mayalayarak, kafaları güzelleştirecek bir içecek bulmuşlar. Üzüm, arpa veya pirinç...</p>

  <p class="normal"><span class="ideitalik">Sake</span>, güneş imparatorluğunda milattan önce 300’lerden beri üretilen bir içki. Günümüzde bira ve şarabın yoğun rekabeti altında kalsa da, özgün Japon kökleri sayesinde her daim belli bir talebi var. <span class="ideitalik">Sake</span> de şarap gibi standart bir içecek olmaktan uzak; nasıl ki Fransa’da her şatonun, bağın, bahçenin ayrı bir lezzeti ve kimliği varsa, Japonya’da da yüzlerce küçük-orta boy <span class="ideitalik">sake</span> üreticisi kendi tecrübelerini ürünlerine aktarıyor.</p>

  <p class="normal"><span class="ideitalik">Sake</span>nin dört ana girdisi var: pirinç, su, bir çeşit küf mantarı (<span class="ideitalik">koji</span>) ve maya. Tabii işin içinde Japonlar olduğu için, beşinci ve en önemli girdi olarak “ruh”tan da bahsedebiliriz. <span class="ideitalik">Sake</span> üstatlarının meslek sırları da bu “ruh”un içinde yer alıyor.</p>

  <p class="normal">İşe pirinçten başlayacak olursak, öncelikle yemeklik (ya da pilavlık) pirinç ile <span class="ideitalik">sake</span> pirincini ayırt etmeliyiz. <span class="ideitalik">Sake</span> pirinci, yemeklik pirince göre daha iri taneli, yetiştirilmesi ve bakımı özel koşullar gerektiren, zahmetli bir cins pirinçtir. Şaraplık üzümlerin Chardonnay’den Boğazkere’ye kadar birçok çeşide ayrılması gibi, <span class="ideitalik">sake</span> pirincinin de onlarca çeşidi var. Aralarında en meşhur olanı, <span class="ideitalik">yamada nishiki</span> namıyla bilinen cins. Ama her zevke ve damak tadına göre daha niceleri mevcut. Mesela fazla sek olmayan, daha kokulu bir ürün çıkaran <span class="ideitalik">gohyakumangoku</span> en çok sevdiğim pirinç cinslerinden biridir.</p>

  <p class="normal">Bu pirincin bizim evdeki baldodan farkı nedir derseniz, öncelikle sake üretim sürecini biraz özetlemem gerek. Şarap için üzüm suyu sıkıldığında, bu su mayalanma için gerekli olan şekeri zaten barındırıyor. Pirinçte ise mayalanma için gerekli şekeri ancak <span class="ideitalik">koji-kin</span> denilen özel küf mantarları nişastayı parçalayarak üretiyor. Pirinç tanesinin çekirdek bölgesinde nişasta yoğunlaşmış durumda; dış katmanlarında ise yağ ve proteinler bulunuyor. Bu yüzden, <span class="ideitalik">sake</span>lik pirinç ilk olarak özel değirmenlerde başlangıç hacminin yüzde elli-altmışına düşecek kadar öğütülüyor. Öğütme sırasında <span class="ideitalik">sake</span>de istenmeyen protein ve yağ tabakaları atılarak, pirincin nişasta içeren çekirdek bölgesi elde ediliyor. <span class="ideitalik">Yamada nishiki</span> ve benzeri birinci sınıf pirinçlerin taneleri daha iri, düzgün ve nişastalı olduğundan öğütme işlemi rahat yapılabiliyor ve geriye de elle tutulur bir ürün kalıyor. <span class="ideitalik">Sake</span>lik pirinçler ayrıca az miktarlarda aminoasitler içerebiliyor; bu aminoasitler de bir pirinç çeşidinin diğerine göre daha tatlımsı, meyvemsi, filanımsı lezzetler vermesini sağlayarak <span class="ideitalik">sake</span>ler arasındaki nüansları yaratıyor. Sonuçta pirinç deyip geçemiyoruz, evde kendi <span class="ideitalik">sake</span>mi yapacağım diye gidip Tosya’dan pirinç almaya kalkışmıyoruz. (Bir keresinde Japon arkadaşlara <span class="ideitalik">sake</span>lik pirinç ile şöyle mis gibi tavuk suyuna pilav pişirsek nasıl olur diye sormuştum; ama onlara göre <span class="ideitalik">sake</span> pirincini yemek olarak pişirmek, güzelim malzemeyi mundar etmek anlamına geliyor.)</p>

  <p class="normal"><span class="ideitalik">Sake</span>nin ikinci önemli girdisi de, <span class="ideitalik">koji</span> denilen bir çeşit küf mantarı. Bu mantarın en büyük hobisi, pirinç nişastasını parçalayarak şeker açığa çıkarmak ve en has kankası olan mayanın işini yapabilmesi için gerekli ortamı sağlamak. Mantarın ürettiği şekerin bir kısmı mayaya yem olurken, kalanı da <span class="ideitalik">sake</span>ye kendine has tat ve kokusunu veriyor. Bizzat mantarın üretimi ise, her <span class="ideitalik">sake</span> imalathanesinin en önemli faaliyetlerinden biri.</p>

  <p class="normal">Mantardan sonra, kullanılacak maya da <span class="ideitalik">sake</span> üretim sürecinin önemli değişkenlerinden. Değişik maya çeşitlerinin parçaladığı veya parçalamadığı şeker türevleri, mayaların aktif oldukları sıcaklık, nem ve suda bulunan minerallere tepkileri, her <span class="ideitalik">sake</span>nin kendine has lezzetini almasında rol oynuyor.</p>

  <p class="normal">Ve geriye kalıyor su... Temiz, berrak, mineraller bakımından dengeli bir su. Ada ülkesi olmasına rağmen tatlı su konusunda hiçbir zaman sıkıntı çekmemiş olan Japonya, gerçekten “lezzetli” sulara ev sahipliği yapıyor. Japon Alplerinden doğan pırıl pırıl kaynaklar, <span class="ideitalik">sake</span> üretimi için gereken hammaddeyi sağlıyor.</p>

  <p class="normal">Suyun saflığı, sadeliği, ama aynı zamanda derin anlam ve felsefesi Japon <span class="ideitalik">Zen</span> düşüncesiyle son derece uyumlu. Bu yüzden, birçok imalathane lezzetli <span class="ideitalik">sake</span>lerinin sırrını kullandıkları suya atfederek olayın içine bir tutam gizem katmayı da ihmal etmiyor. Ancak su gerçekten önemli bir girdi; <span class="ideitalik">sake</span>ciler, içinde demir ve manganez bulunan sulardan köşe bucak kaçarken, potasyum ve magnezyum bakımından zengin sular büyük rağbet görüyor. Bu mineraller mayalanmayı olumlu etkilediği için suda bulunma oranları <span class="ideitalik">sake</span> üretimini doğrudan etkiliyor.</p>

  <p class="normal">Girdiler böyleyken böyle... Peki, bu <span class="ideitalik">sake</span> nasıl üretiliyor? Süreci iyice anlayabilmek için Japonya’nın değişik yörelerinde birkaç <span class="ideitalik">sake</span> imalathanesini bizzat gezdim. Bazı meşhur imalathaneler, rehberli turlarla <span class="ideitalik">sake</span> üretimini kafanıza kazıyana kadar tesislerini gezdiriyorlar. Aklımda kaldığı kadarıyla, üretim süreci kısaca şu şekilde:</p>

  <p class="normal"><span class="ideitalik">Sake</span>lik yüksek kalite pirinç yüzde kırk-elli oranında öğütülerek nişastası bol çekirdek elde edilir. Bu pirinç yıkanır ve bir süre suda bekletilir. Daha sonra kazanlara alınarak yaklaşık bir saat buhara tabi tutulur. Cıvımış pirince küf mantarı katılır ve bir buçuk-iki gün boyunca yakın takibe alınır. Bu adım, sürecin en nazik adımlarından biridir ve sakecibaşının mahareti ve imzası bu aşamada işin içine girer. Karışımın kimyasal gidişatının izlenmesi, gerektiğinde sürece müdahale edilmesi, fazladan mantar katılması, sıcaklık, nem vesairenin yakından takip edilmesi <span class="ideitalik">sake</span>nin lezzet ve kalitesini belirler.</p>

  <p class="normal">Ardından küflü pirinç daha büyük tanklara alınır, üstüne bol su ve maya eklenir ve mayalanma süreci başlar. Yine önemli değişkenlerin yakın takibi sonucunda, yaklaşık bir aylık bir süreçte <span class="ideitalik">sake</span> iyice “demlenir”. Kıvama gelen karışım özel cenderelerden geçirilir ve sıvı <span class="ideitalik">sake</span> pirinç bulamacından süzülerek <span class="ideitalik">nama-zake</span> denilen çiğ <span class="ideitalik">sake</span> elde edilir. (<span class="ideitalik">Sake</span>, çiğ olarak da içilebilir; tadı daha kuvvetli, kokusu daha keskin, ancak dengesizdir.) Daha sonra <span class="ideitalik">nama-zake</span> 60-65 derece civarında sıcaklıkta pastörize edilir, şişelere alınır vesaire...</p>

  <p class="normal">“Vesaire”nin en önemli şartlarından biri de, istenmeyen bakterilerin ürememesi ve <span class="ideitalik">sake</span>nin gerçek lezzetine kavuşması için üretim sürecinin soğuk havada gerçekleştirilmesi zorunluluğudur. Zaten tarih boyunca geleneksel <span class="ideitalik">sake</span> üreticileri, yazın ekim-dikim-hasat yapan pirinç çiftçilerinden oluşmuştur. Bu arkadaşlar kışın boş durmamak için <span class="ideitalik">sake</span> imalathanelerine giderek, buz gibi havada, buz gibi sularla haşır neşir olarak kendilerini feda etmişler ve kutsal ruhların içkisini üretmişlerdir.</p>

  <p class="normal">Tarih boyunca kayda değer <span class="ideitalik">sake</span> imalathanelerinin Şinto tapınakları bünyesinde yer alması da dikkat çekicidir. Birçok tapınağın kış aylarında kendi “markası” ile ürettiği <span class="ideitalik">sake</span>ler, uzun meditasyonlar ve dini ayinler sonrasında zihinleri parlatmak, dimağları cilalamak için tüketilmiştir. Üzerleri nefis kaligrafi örnekleri ile kaplı olan büyük <span class="ideitalik">sake</span> varilleri, halen birçok tapınağın girişini süslemektedir. Tokyo’da gezdirdiğim birçok arkadaşım bu varilleri büyük fenerlere veya ilahi tapınak aksesuarlarına benzeterek ulvi yorumlarda bulunmuş, onların <span class="ideitalik">sake</span> varili olduğunu söylediğimde teolojik düş kırıklıkları yaşamıştır.</p>

  <p class="normal"><span class="ideitalik">Sake</span> imalathanelerini gezerek üretim sürecinden tapınak bağlantılarına kadar birçok bilgiyi sizleri aydınlatmak için derlediğimi sanıyorsanız, yanılıyorsunuz. <span class="ideitalik">Sake</span> imalathanelerine yaptığım ziyaretler tamamen hazcı, yararcı ve beleşçi güdülere dayanıyor. Çok cüzi bir ücret ödeyerek katılabileceğiniz gezilerin sonunda sadede geliniyor ve <span class="ideitalik">sake</span> tadımı başlıyor. Masalara o şirketin mahsulü şişe şişe <span class="ideitalik">sake</span>ler diziliyor ve başlıyorsunuz tatmaya. Daha ilk kadehte giriş parasını amorti ettikten sonra, rehberiniz size <span class="ideitalik">sake</span>ler hakkında Japonca bilgiler verirken ve diğer tur katılımcıları hayranlıkla onu dinlerken, siz hiçbir şey anlamıyor olmanın verdiği acıyı <span class="ideitalik">sake</span> şişeleri ile dindiriyorsunuz. Üç, beş, sekiz derken ipin ucu kaçıyor. Adamlar, daha sonra güvenlik kameraları görüntülerini incelerken, şişelerin dibini gören utanmaz bir <span class="ideitalik">gaijin</span>i fark ediyorlar tabii; ama yüzündeki mutlu ifade milliyetçi Japonların göğsünü kabartıyor.</p>

  <p class="normal">Siz bodoslama <span class="ideitalik">sake</span>ye dalmışken, tur rehberiniz büyük ihtimalle size <span class="ideitalik">sake</span> sınıflandırmasını anlatmaktadır. <span class="ideitalik">Sake</span>, öncelikle içine dışarıdan alkol katılıp katılmamış olmasına göre sınıflandırılır; bazı <span class="ideitalik">sake</span>ler üretim esnasında tüm alkolünü kendisi mayalar, bazılarına da dışarıdan damıtılmış alkol katılır. Bu iki sınıf da kendi içlerinde üç kalite standardına ayrılır. Bu standardı da, <span class="ideitalik">sake</span> pirincinin öğütülme oranı (Ne kadar öğütülürse o kadar iyi), mayalanma sıcaklığı ve süresi (Daha düşük sıcaklıkta daha uzun mayalanma süresi makbuldür) ile ne derece “el yapımı” olduğu belirler.</p>

  <p class="normal">İstisnaları olsa da, genel bir kural olarak, üst kaliteye doğru gittikçe <span class="ideitalik">sake</span>nin içimi yumuşar, aroması artar, asitlik derecesi azalır (Tur rehberi size bu ayrıntıları anlatırken, siz yedinci kadehe gelmişsinizdir). Rehberiniz daha sonra <span class="ideitalik">sake</span>nin lezzetinin sekten (<span class="ideitalik">karakuchi</span>) tatlıya (<span class="ideitalik">amakuchi</span>) kadar geniş bir yelpazede olabileceğini açıklar; eksi beşten (en tatlı) artı ona (en sek) kadar giden bir ölçek, <span class="ideitalik">sake</span>nizin lezzeti hakkında size bir fikir verir. Size uygun lezzeti bulmanız için değişik derecelerden toplam on beş kadeh denemeniz gerektiğini düşünerek keyiflenirsiniz. Rehberiniz ayrıca <span class="ideitalik">sake</span>nin meyvemsi, çiçeğimsi lezzet farkları içerebileceğini de açıklar.</p>

  <p class="normal">Japonya’ya gittiniz ve mutlaka <span class="ideitalik">sake</span> denemek istiyorsunuz. Tek yapmanız gereken, geleneksel bir Japon meyhanesi (<span class="ideitalik">izakaya</span>) bulmak ve hızlıca konuya girmektir. Japonca bilmeden <span class="ideitalik">izakaya</span> bulmak çok kolay olmayabilir; ama genelde istasyon çevrelerinde bol dumanlı ve gürültülü mekânlara rastlar, içerideki Japonların suratının bayrakları ile aynı rengi aldığını görürseniz, tereddütsüz içeri dalabilir ve birkaç küçük meze tabağı eşliğinde <span class="ideitalik">sake</span> tadımına başlayabilirsiniz. Önünüze gelecek <span class="ideitalik">sake</span> menüsünden bir şey anlamayacağınız için, birkaç değişik çeşit <span class="ideitalik">sake</span> tatmayı talep edin. <span class="ideitalik">İzakaya</span>nın şefi önünüze değişik seçenekleri dizmekten gurur duyacaktır. <span class="ideitalik">Sake</span>leri tattıkça, “karakuchiiii” (sek) veya “amakuchiii” (tatlı) diye yorum yaparak, <span class="ideitalik">sake</span>den anlıyormuş ayağına yatabilir, deneme süresini uzatabilirsiniz. Belli bir <span class="ideitalik">sake</span>ye karar verdikten sonra, şefimiz önünüze tahta bir kap içine yerleştirilmiş bardağınızı (cam veya seramik) koyacaktır. Sonra da <span class="ideitalik">sake</span>yi kocaman bir şişeden bardağa dolduracak, hatta taşırıp altındaki kabın da ağzına kadar dolmasına göz yumacaktır. Siz “Yuh, beceriksiz” diye düşünmeden önce, <span class="ideitalik">sake</span> doldurma ritüelini açıklayayım: <span class="ideitalik">İzakaya</span> sahipleri, ne kadar cömert ve misafirperver olduklarını göstermek için zamanla bardakları ağzına kadar doldurmaya, bununla da yetinmeyip taşırmaya başlamışlar. Yani, bardağınızdaki <span class="ideitalik">sake</span>yi bitirdikten sonra, tabaktakini de bardağa geri boşaltıp demlenmeye devam edebilirsiniz.</p>

  <p class="normal">Çok merkezi olmayan, mahalle aralarında bir <span class="ideitalik">izakaya</span>ya gittiğinizde, duvardaki raflarda dizilmiş, üzerinde etiketleri olan onlarca <span class="ideitalik">sake</span> şişesi göreceksiniz. “Şunların da tadına baksam” dediğinizde, şef size kibarca “Dameee” (Olmaaaz) diyecektir. O şişeler, müdavimlere aittir. Akşamcı abilerimiz <span class="ideitalik">izakaya</span>ya geldiklerinde bir şişe <span class="ideitalik">sake</span>yi alır, açıp bir miktarını içer, kalanını da üstüne ismini yazıp raflara bırakırlar. Bir akşamcı gelip raftan başka bir akşamcının şişesini almaz, böyle bir terbiyesizlik yapmaz. Bu sistem bizde de işler mi bilemem...</p>

  <p class="normal"><span class="ideitalik">İzakaya</span>larda hafiften kaymış akşamcılarla sohbete girmek çok kolay ve zevklidir. Bir <span class="ideitalik">gaijin</span>in kendi milli içkilerinden içtiğini görmek çok hoşlarına gidecek ve bir süre sonra size laf atmaya başlayacaklardır. Olur da <span class="ideitalik">sake</span> üzerine birkaç methiye düzebilirseniz mest olurlar ve başlarsınız yan masalardan ikramlar almaya... <span class="ideitalik">İzakaya</span>lar, Japon milleti ile diplomatik temasları geliştirebileceğiniz en uygun, sıcak, samimi mekânlardır.</p>

  <p class="normal"><span class="ideitalik">İzakaya</span>da şefin size <span class="ideitalik">sake</span> doldurduğu şişeyi ilk gördüğünüzde dudağınız uçuklayabilir; birkaç litrelik bu sanayi tipi <span class="ideitalik">sake</span> şişeleri daha ziyade <span class="ideitalik">izakaya</span>lar için veya evinde kalabalık partiler veren ahali için üretilmiştir. <span class="ideitalik">Sake</span> üreticileri, otomatlarda satılan yirmi beş cl’lik minik kaplardan yetmiş cl’lik standart şişelere, karton kutulardan battal boy toptancı şişelerine kadar çeşit çeşit <span class="ideitalik">sake</span> ambalajı geliştirmiştir. <span class="ideitalik">Sake</span> şişelerindeki üretildiği yöre, kullanılan pirinç, su ve benzeri hakkında bilgileri içeren ve kaligrafik karakterlerle hazırlanan etiketler de birer sanat eseri, hatta koleksiyonu yapılabilecek ürünlerdir.</p>

  <p class="normal"><span class="ideitalik">Gaijin</span> topluluklarının <span class="ideitalik">sake</span> hakkındaki klasik tartışma konularından biri de, <span class="ideitalik">sake</span>nin sıcak mı yoksa soğuk mu içilmesi gerektiğidir. Japonya’ya gelip, ille de ilginç bir tecrübe yaşamak isteyenler fokurdayan <span class="ideitalik">sake</span> servisini görünce etkilenirler. Bana kalırsa <span class="ideitalik">sake</span> sıcak içilmez; eğer içtiğiniz sıcak <span class="ideitalik">sake</span> lezzetli ise, soğuğu daha da lezzetlidir; güzelim içkiyi boşuna mundar etmeyin. (Soğuk dediysem, buz gibi değil; beyaz şarap kıvamında soğutulmuş olmasını kastediyorum.)</p>

  <p class="normal">Sıcak <span class="ideitalik">sake</span> eski zamanlarda, pireler berber iken, <span class="ideitalik">sake</span> ahşap varillerde mayalanırken, ahşabın tadı <span class="ideitalik">sake</span>ye fazlası ile nüfuz edip tadını bozuyor iken tercih edilirmiş. Isıtılan <span class="ideitalik">sake</span>de ahşaba ve diğer istenmeyen mahlukata ait rayiha uçup gidermiş. Günümüzde çelik tanklarda mayalanan <span class="ideitalik">sake</span>nin ısıtılmaya ihtiyacı yokmuş!</p>

  <p class="normal"><span class="ideitalik">Sake</span> hakkındaki bir diğer geyik muhabbeti konusu da, <span class="ideitalik">sake</span>nin yıllandırılıp yıllandırılmayacağı... Neyse ki bu konuda fazla görüş ayrılığı olmamış ve <span class="ideitalik">sake</span>nin yıllandırılmayacağı genel kabul görmüş.</p>

  <p class="normal">Aklıma gelmişken, <span class="ideitalik">sake</span> deyip duruyoruz ama, Japoncada <span class="ideitalik">sake</span> alkollü içeceklerin geneli için kullanılan bir kelimedir. Bizim <span class="ideitalik">sake</span> diye bildiğimiz ateş suyunun Japoncası <span class="ideitalik">nihonshu</span> (kelime anlamı “Japon içkisi”) olarak geçer. Japonların <span class="ideitalik">nihonshu</span> dışında içkisi yok mudur? Tabii ki vardır; <span class="ideitalik">shochu</span> diye bilinen kafa yapıcı, <span class="ideitalik">sake</span>yi yakından takip etmektedir.</p>

  <p class="normal"><span class="ideitalik">Shochu</span>nun <span class="ideitalik">sake</span>den en büyük farkı damıtılmasıdır. Nelerden damıtılır derseniz, elinize geçen hemen her şeyden diyebilirim. Piyasadaki en çok bilinen <span class="ideitalik">shochu</span> çeşitleri, arpa, buğday, pirinç, şekerkamışı, tatlı patates ve engerek yılanı da dahil olmak üzere (bak. “Japon Mutfağının Uç Örnekleri” başlıklı bölüm) daha neler neler damıtılarak üretilir. Ben yine sırf size yardımcı olabilmek için her birini teker teker denedim ve sizlere gönül rahatlığı ile <span class="ideitalik">imo-shochu</span> (tatlı patates <span class="ideitalik">shochu</span>su) önerebilirim.</p>

  <p class="normal"><span class="ideitalik">Sake</span> Japon dünyasında şaraba karşılık geliyorsa, <span class="ideitalik">shochu</span> da viski veya votkayı temsil eder. Sek içildiği gibi, soda, <span class="ideitalik">oolong</span> (yeşil çayla siyah çay arası bir çeşit çay), limon veya greyfurt suyu ve benzeri katkı maddeleri ile de içilir. <span class="ideitalik">Sake</span>ye göre daha serttir, düşük kalorilidir. <span class="ideitalik">Sake</span> gelenekçi iken <span class="ideitalik">shochu</span> yenilikçidir; bu yüzden ilk kez 2005 yılında toplam <span class="ideitalik">shochu</span> tüketimi <span class="ideitalik">sake</span> tüketimini sollamıştır.</p>

  <p class="normal"><span class="ideitalik">Sake</span> veya <span class="ideitalik">shochu</span>dan türetilen bir diğer ilginç seçenek de <span class="ideitalik">umeshu</span>dur. <span class="ideitalik">Ume</span>, kışın sonlarında muhteşem görünümlü çiçekler açan ağaçlarda yetişen kayısı-erik arası bir meyvedir. Genellikle <span class="ideitalik">shochu</span>, bazen <span class="ideitalik">sake</span> temelli özel bir likörü üretilir. Ağızlara layıktır, tavsiye edilir.</p>

  <p class="normal">Son yıllarda kullanımı yaygınlaşan bir başka hafif içki de, <span class="ideitalik">chuhai</span> diye bilinen, alkol derecesi düşük, içimi rahat, genelde metal kutularda satılan <span class="ideitalik">shochu</span> temelli kokteyllerdir. <span class="ideitalik">Chuhai</span> delikanlı akşamcıyı bozar; gazoz ile aynı kümededir, ama özellikle gençler ve dönüşte arabayı kullanacaklar arasında yaygındır... Diye kaptırmışken, birkaç içkiden daha bahsedecektim... Sonra meşhur bir fıkra aklıma geldi; hani şu sonu “Kardeşim, sen de pohtan başka bir şey bilmiyor musun?” diye biten... İyisi mi burada bırakalım. Daha fazla ayrıntı isteyenlerle bir <span class="ideitalik">sake</span> sofrasında memnuniyetle buluşabilirim.</p>
</body>
</html>
