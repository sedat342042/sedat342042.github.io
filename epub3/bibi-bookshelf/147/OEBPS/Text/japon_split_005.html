<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>japon</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3"><span><img alt="03 Planet.ai" class="calibre3" src="../Images/03planet_opt.jpeg"/></span><br class="chapter"/>
  <br class="chapter"/>
  Üçüncü Türle Yakınlaşmalar</h1>

  <p class="normal1">Steven Spielberg’in yönettiği <span class="ideitalik">Üçüncü Türle Yakınlaşmal</span>ar adlı filmde, uzaylılarla ilk kez temas sağlayan bir dünyalı konu ediliyordu. Filmdekine benzer gizemli yakınlaşmalar ise Japonya’da her gün yüzlerce kez yaşanıyor. Bu dünyaya ait olmayan, uzaylı olarak niteleyebileceğimiz Japonlarla ilişkiler, mizah dergilerinin vazgeçilmezlerinden “Selam dünyalı, biz dostuz” klişesine oldukça yakınlık gösteriyor.</p>

  <p class="normal">Ancak küreselleşmenin gözü kör olsun, ülkeler ve halklar arasındaki yakınlaşma arttıkça, Japonlarla iletişim kurmak giderek normalleşme eğilimi gösteriyor. Özellikle Tokyo ve diğer büyük şehirlerde birçok insanın yabancıları görmüşlüğü, onlarla konuşmuşluğu var. Ama taşraya gittiğinizde farklı bir türle iletişime geçmenin keyfini hâlâ yaşayabiliyorsunuz.</p>

  <p class="normal">Yürüyüş ve doğa sporları için Tokyo dışına çıktığımda, karikatürlerdeki gibi UFO’sundan inmiş patlak gözlü yeşil uzaylı muamelesi görmeye devam ediyordum. İnsanların birbirlerini dürterek “Bah hele, <span class="ideitalik">gaijin</span> gelmiş!” diye fısıldaşmaları eğlencelik bir tabloydu. İşin en keyifli yanlarından biri, yabancı olduğunuz anlaşılmasına rağmen size “yolunacak turist” gözüyle bakmamaları. Japonya’da, hele ki taşrada, yabancı turist diye bir kavram pek gelişmediğinden, sizi görünce ne yapacaklarını bilememenin şaşkınlığıyla kalakalıyorlar.</p>

  <p class="normal">Daha sonra, uzay kapsülü arızalandığı için mecburen gezegenlerine inmiş bu uzaylıyla iletişim kurma ihtiyacı hissediyorlar. Genelde iletişimi sağlamakla yükümlü iki tip Japon var: lisede üç beş kelime İngilizce öğrenmiş, ama hayatında pratiğe geçirmemiş gençler veya hiç İngilizce bilmese de sizinle konuşmaya can atan altmış yaş ve üzeri <span class="ideitalik">obasan</span>lar, yani yaşlı teyzeler.</p>

  <p class="normal">Sık yaşadığım sahnelerden biri, mahallenin gençlerinin oluşturduğu bir grupta yaşanan ufak bir hareketlenmenin ardından, zoraki seçilmiş grup sözcüsünün size doğru ittirilerek diyaloğa teşvik edilmesi. Kurban seçilen genç, nedense yengeç gibi yan yan yürüyerek size doğru seğirtir (Japon savunma sporlarındaki prensiplerden biri olan “hedef küçültme” taktiği). Ona zarar veremeyeceğiniz bir mesafeye kadar yaklaşarak, size doğru “Harooo” diye seslenir (Harooo, “hello”nun Japonca okunuşudur). Bu andan sonra, iki tip davranış kalıbından birini uygular.</p>

  <p class="normal">İlk seçenek, sizin cevabınızı bile beklemeden, ani bir deparla, vatandaşlarının arasına koşar, arkadaşlarının coşkulu tebrik ve makaraya sarmaları arasında, görevini yerine getirmenin huzuruyla, ileride torunlarına anlatacağı hikâyeyi kurgulamaya başlar:</p>

  <p class="indentmetin"><span class="ideitalik">“Bak Atsukiciğim, kırk beş sene evvel köyümüze bir gaijin gelmişti. Herhalde kaybolmuş, galaksi navigatörü onu yanlışlıkla köyümüze yönlendirmiş. Ne yapacağını bilemez bir halde, şaşkın şaşkın etrafa bakınıyordu... Bütün cesaretimi toplayıp, ona doğru yaklaştım ve ‘Harooo!’ diye bağırdım. Lisedeki İngilizce derslerinde üç yıl boyunca o gün için çalışmıştım ve sonunda karşılığını aldım.”</span></p>

  <p class="indentmetin"><span class="ideitalik">“Peki dedeciğim, sonra ne oldu?”</span></p>

  <p class="indentmetin"><span class="ideitalik">“Sonra mı? Eee... Üüü... Hemen kaçtım oradan. Ne de olsa gaijin, sağı solu belli olmaz, fazla yüz göz olmamak gerek.”</span></p>

  <p class="normal1">İkinci ve daha medeni davranış kalıbıysa, nispeten yırtık ve cesur gençler tarafından uygulanmakta ve “harooo” dendikten sonra karşıdaki vahşi yabancının tepkisi beklenmektedir. Eğer o anda elli kelimelik Japonca dağarcığım dahilinde bir tepki verebilirsem, bölgede infial yaratmaya yeterli olmaktadır. Bu Japonca karşılık geniş halk tabakaları arasında heyecanla karşılansa da, İngilizcesini test etmek için kırk yılın başı bir fırsat yakalamış gençleri üzebilmektedir.</p>

  <p class="normal">O yüzden tekrar İngilizceye (tabii ki dilbilgisi ve telaffuz açısından Japon İngilizcesine) dönüyor ve gelecek beylik soruları beklemeye başlıyorum. Büyük şehirlerde yaşayan ve yurtdışına çıkmış olan Japonların dünya ve dünyalı imgesi gelişme yoluna girse de, küçük yerlerde yabancıların algılanışı konusunda dar kalıplar halen geçerli. Japonlar bir yabancı gördüklerinde, hemen basit bir sınıflandırma metodunu uygularlar:</p>

  <p class="normal">- Ten rengi beyaz ve çekik gözlü ise Çinli</p>

  <p class="normal">- Ten rengi beyaz ve yuvarlak gözlü ise Amerikalı</p>

  <p class="normal">- Ten rengi siyah ve yuvarlak gözlü ise yine Amerikalı</p>

  <p class="normal">Bu nedenle, muhataplarımı öncelikle dünyada Çin ve Amerika dışında da ülkeler olduğuna ikna etmeye çalışıyorum. Diğer halkların varlığından teoride haberdar olsalar da, pratikte karşılarına çıkabileceklerini hiçbir zaman düşünmemişler. Sonra başlıyorum en sevdiğim oyunu oynamaya. “Nerelisin” sorusuna, “Asyalıyım, ülkeyi de siz tahmin edin” diyorum. Japonlar için Asya sadece Uzakdoğudan ibaret ve tahminler başlıyor:</p>

  <p class="indentmetin"><span class="ideitalik">“Çin?”</span></p>

  <p class="indentmetin"><span class="ideitalik">“Hadi canım!”</span></p>

  <p class="indentmetin"><span class="ideitalik">“Kore?”</span></p>

  <p class="indentmetin"><span class="ideitalik">“Yok artık!”</span></p>

  <p class="indentmetin"><span class="ideitalik">“Singapur?”</span></p>

  <p class="indentmetin"><span class="ideitalik">“İnsaf!”</span></p>

  <p class="indentmetin"><span class="ideitalik">“Malezya?”</span></p>

  <p class="indentmetin"><span class="ideitalik">“Yahu, gözlerime bak! Hiç mi izanınız yok?”</span></p>

  <p class="indentmetin"><span class="ideitalik">“Avustralya? Yeni Zelanda?”</span></p>

  <p class="indentmetin"><span class="ideitalik">“Asya dedik...”</span></p>

  <p class="indentmetin"><span class="ideitalik">“Vallaha bilemeyeceğiz...”</span></p>

  <p class="indentmetin"><span class="ideitalik">“Türkiye”</span></p>

  <p class="indentmetin"><span class="ideitalik">“Türkiye Asya’da mı?”</span></p>

  <p class="normal1">Bir de sizinle iletişim kurmak isteyen altmış yaş ve üzeri teyzeler konusu var. Genelde onlarla İngilizce iletişim kurmak imkânsız, ama onlar sizin çok iyi Japonca konuşabildiğinize dair bir önyargıya sahipler. Yanınıza gelip, tüm dünya vatandaşlarının sular seller gibi Japonca konuştuğundan emin bir ifadeyle, bir dakika boyunca makineli tüfek hızında Japonca cümleler kuruyorlar. Japonca anlamadığımı Türkçe, İngilizce ve hatta Japonca ifade ediyorum. Bunu duyunca, size bir buçuk dakikalık Japonca bir söylev çekiyorlar. Anlamıyorum dedikçe, bir sonraki hutbe daha da uzuyor.</p>

  <p class="normal">Yani Japonlarda şöyle bir ters orantı mantığı söz konusu: “Eğer Japonca bilmeyen bir yabancıya derdimi Japonca olarak bir dakikada anlatamıyorsam, iki dakikada anlatabilirim. Olmadı, üç dakikada anlatabilirim!” Süre uzadıkça, karşı taraf kendiliğinden Japonca öğrenmeye başlar elbette...</p>

  <p class="normal">Bu yaklaşımın başka bir örneği de, Osaka’da, beş yıldızlı bir otelde başıma geldi. Birçok yabancının kaldığı ve çalışanlarının üç beş kelime de olsa İngilizce bilmesinin beklendiği bir otelin lobisinde yanlışlıkla bir çeşit yeşil çay sipariş ettim. Japonya’da henüz yeniyim, Japonların toz halinde öğütülmüş, koyu kıvamlı yeşil çayları (<span class="ideitalik">matcha</span>) hakkında bilgim yok. Servisi yapan kimonolu teyze, kocaman bir gülümsemeyle, önüme büyük bir kâse getirdi ve biraz ilerimde durarak, tedirgin bir şekilde, ne yapacağımı izlemeye başladı. Kâsenin dibinde macun kıvamında bir parmak yeşil çay vardı.</p>

  <p class="normal">Kafama dikip içmeyi düşündüm, ama koskoca kâsenin dibindeki bir parmak çayı ne yapacağımı bilemedim. Belki de birazdan bir çaydanlığın içinde sıcak su getireceklerdi ve onunla çayı karıştırıp içmem gerekecekti. Raconu bilemediğimden, rezil olmamak için içmeyi erteledim, huzursuz bir şekilde etrafa bakınmaya başladım.</p>

  <p class="normal">Teyzem hemen koşarak yanıma geldi ve gülümseyerek, “Beğenmediyseniz başka bir içecekle değiştirelim” benzeri bir şeyler mırıldandı. Ben de İngilizce, “Hayır, içmek istiyorum ama, bu çay nasıl içilir” gibi abuk bir soru sordum. Sorumu anlamadı. Hareket ve mimiklerle anlatmaya uğraştım, yine olmadı... Sonunda, “Chotto matte, English speaking!” (Bir dakika, İngilizce bilen arkadaşlarım...) diyerek diğer teyzelerin yanına koştu. Beş kişi aralarında fısıldaştılar.</p>

  <p class="normal">Benim düşüncem, İngilizce konuşabilen bir tanesinin benimle resmi temas kuracağı yönünde iken, beşibiryerde önüme dizildiler. Ben, utanç içinde, çayın nasıl içileceğini tekrar sormaya çalıştım. Bu sefer beşi birden gülümsemeye başladı. Meğerse hiçbiri İngilizce bilmiyormuş, ama belki takım ruhu içinde vahiy gelir, sorduğunu anlarız diye karşıma sıralanmışlar.</p>

  <p class="normal">Olay birden “İngilizce bilmeyen bir garson, bir <span class="ideitalik">gaijin</span>in derdini bir dakikada anlayamazsa, İngilizce bilmeyen beş garson bir <span class="ideitalik">gaijin</span>in derdini kaç dakikada anlayamaz” şeklinde bir matematik sorusuna dönüştü. Cevap giderek “d şıkkı: hiçbir zaman” yönünde ilerleyince, yeşil sıvıyı kafama diktim, üstüne bir de “Çok lezzetli” mimikleri yaptım ve problem çözüldü.</p>

  <p class="normal">Japonlar bazen de iletişim sorununu tam tersi bir yaklaşımla, yabancılarla en az seviyede muhatap olarak çözmeye çalışıyorlar. Havanın çok güzel olduğu bir hafta sonu, Fuji Dağının yakınlarında bir göle gittim. Masmavi bir göl, yemyeşil orman örtüsü, temiz hava derken bisikletle dolaşasım geldi. O sırada göl kenarında İsviçre Alpleri tarzında yapılmış ufak bir otel gördüm; alt katındaki garajda da on beş yirmi tane bisiklet duruyor. Bisiklet kiralama konusunda şansımı denemek istedim.</p>

  <p class="normal">İçeri girdim, resepsiyonda genç bir Japon tarafından güler yüzle karşılandım. Bisiklet kiralama isteğimi dile getirdim, 1000 yen karşılığında üç saatliğine kiralayabileceğimi söyledi. Üç saat vaktim olmadığını, saatlik kiralamanın mümkün olup olamayacağını sordum. Arkadaki odaya girdi, perde arkasındaki yetkiliyle bir şeyler konuştu, geri gelip sadece 1000 yene üç saat kiralayabileceklerini söyledi.</p>

  <p class="normal">Japonların bu konularda hiçbir esneklik payları olmadığını, “Tamam abi, sana uygun bir şey yaparız” demeyeceklerini bildiğimden, kabul ettim ve şakayla karışık, “Pekâlâ, 1000 yene üç saat yerine, yine 1000 yene bir saat kiralayabilir miyim?” diye sordum. Kendi esprime gülmeye devam ederken, çocuk içeriye gitti, perde arkasındaki esrarengiz yetkiliyle uzun uzun bir şeyler konuştu. Sonra, yüzünde ülser acısı çekiyormuş gibi bir ifadeyle geldi. “Aşağıdan istediğiniz bisikleti alıp, istediğiniz kadar kullanabilirsiniz. Sizden para istemiyoruz” dedi. Bisikleti alırken de ismimi, adresimi, telefonumu vb hiçbir bilgiyi sormadı.</p>

  <p class="normal">Tahminen içeride şöyle bir konuşma geçmişti:</p>

  <p class="indentmetin"><span class="ideitalik">“Patron, adam üç saatliğine 1000 yen tarifesini kabul etmedi, bir saat kullansam olmaz mı diyor.”</span></p>

  <p class="indentmetin"><span class="ideitalik">“Şu mübarek günde beni bir gaijinle muhatap etme... Olmaz de, caydır, korkut, vazgeçir. Şimdi bir saati kabul etsek, kırk beş dakika olmaz mı diyecek! Bitmez bu gaijinlerin derdi.”</span></p>

  <p class="indentmetin"><span class="ideitalik">“Patron, olmaz dedim, ama şimdi de, bir saatliğine 1000 yen versem olmaz mı diyor?”</span></p>

  <p class="indentmetin"><span class="ideitalik">“Çattık yahu, ille de binecek bisiklete. Olmaz desek, yarım saatliğine 2000 yen falan teklif eder...”</span></p>

  <p class="indentmetin"><span class="ideitalik">“Daha ne istiyorsun patron, kısa günün kârı işte!”</span></p>

  <p class="indentmetin"><span class="ideitalik">“Sen bilmezsin bu gaijinleri! Parasını verir biner, sonra gelir, bisikletin popomu ağrıttı deyip üste 5000 yen para ister. En iyisi söyle, istediği bisikleti alsın, istediği kadar binsin, para da istemez... Hatta mümkünse, bisikleti alıp gitsin, bir daha muhatap olmayalım.”</span></p>

  <p class="normal1">Sonuçta bisiklete beleş bindim, ama vicdan azabının verdiği rahatsızlıkla dönüşte otelin restoranında yemek yemeye karar verdim. Menüdeki fiyatları görünce bisikletin acısını çıkaracaklarını fark ettim, ama geri dönüş yoktu artık. Esrarengiz patronla müşerref olamadım, ama arabulucu çocuk nefis bir deniz ürünleri yemeği getirdi. Göl manzarasına karşı güzel bir yemek yemiş oldum, ödediğim hesaba da değdi doğrusu...</p>

  <p class="normal">Birkaç gün sonra Tokyo’da bir <span class="ideitalik">izakaya</span>ya (Japon meyhanesine) yemek yemeye gittim. Tek başıma içeri girdim, garsonlar bana baktı ve beni mekândaki tek boş yer olan sekiz kişilik bir masaya oturttular. <span class="ideitalik">İzakaya</span>nın çok güzel bir barı vardı; sekiz kişilik masayı tek başıma işgal etmektense, barda oturup yiyebileceğimi söylemeye çalıştım, ama anlaşamadık. Ben ısrarla bar taburelerini gösteriyordum, onlar da beni zorla koca masaya oturtuyorlardı.</p>

  <p class="normal">Günah benden gitti diyerek yerime kuruldum. Bu arada garsonları izliyorum; bir huzursuzluk içindeler. Benden az sonra olay mahalline ulaşan şeflerine beni gösterip bir şeyler anlatıyorlar. Nefis bir yemek yedikten sonra, yaklaşık 3500 yen tutan hesabımı ödemek için kasaya gittim. Şef garson hesabı kesti, kırık bir İngilizceyle, “Arkadaşlarım sizi istediğiniz yere oturtamamış, yerinizden memnun kalmamışsınız” dedi, sonra bana bir zarf uzattı. Zarfın içinden restorana ait 4000 yenlik yemek kuponu çıktı. Adamların koca masasını işgal ettim, yedim, içtim, üstüne üstlük ödediğim hesaptan fazlasını hediye olarak aldım!</p>

  <p class="normal">Böylesi ilginç tecrübeler genelde restoranlarda yaşanıyor. Bir defasında da, altı Türk arkadaş gediklisi olduğumuz bir et lokantasına gittik. Beş arkadaşım biftek istedi ve sırayla “well done” (iyi pişmiş) diyerek tercihlerini belirttiler. Ben de o günün özel tavuk yemeklerinden sipariş ettim ve “well done” diyerek gereksiz bir espri yaptım. Japon garson, allak bullak bir suratla masanın başında kalakaldı, ağzını açıp bir şeyler demek istedi, olmadı, kös kös mutfağa döndü.</p>

  <p class="normal">On beş dakika sonra önüme garson, şef garson ve mutfak kaçkını iki aşçı dikildi! Şef garson olanca İngilizcesiyle şöyle bir açıklama yaptı: “Beyefendi, garson arkadaşımız on dakikadır aşçılarla sizin siparişinizi tartışıyor. Ancak aşçılarımız diyor ki, tavuğu ‘well done’ pişirirsek çok kuru ve lezzetsiz olur. Talebinizde ısrarlı mısınız?”</p>

  <p class="normal">Birden anladım ki, adamlar mutfakta işi gücü bırakıp dakikalarca benim siparişim üzerine fikir alışverişi yapmışlar, şiddetli tartışmaların ardından isteğimin makul olmadığına karar vermişler. Bu ciddi ve hayli gergin şartlar altında şaka yaptığımı söylemeye cesaret edemedim, ısrarımdan vazgeçerek tavuğu bildikleri gibi pişirmelerini rica ettim.</p>

  <p class="normal">Başka bir örnek: İki arkadaşım bir restorana gittiklerinde günün yemeğini sipariş etmişler. Garson, üstünde tavuk, salata, turşu, pilav ve bir adet kırılmamış çiğ yumurta bulunan tepsilerini getirmiş. Arkadaşlarım pilava çiğ yumurta kırmak (bir çeşit Japon âdeti) istemedikleri için tepsiyi <span class="ideitalik">yumurtasız</span> almak istemişler. Bunun üzerine garson, menünün bir bütün olduğunu, yumurtasız veremeyeceğini söyleyerek tepsiyi geri götürmüş.</p>

  <p class="normal">Arkadaşlarım yaşadıkları olayın şokunu atlattıktan sonra garsonu çağırmışlar ve yemeği <span class="ideitalik">yumurtalı</span> olarak geri istediklerini söylemişler. Garson aynı tepsileri, kırılmamış çiğ yumurtalarıyla tekrar getirmiş. Arkadaşlar da çaktırmadan yumurtaları bir kenara koyarak yemeklerini yumurtasız yemişler ve hır çıkmadan restoranı terk etmişler.</p>

  <p class="normal">Vahim bir başka örnek, 1972 yılında Osaka’da EXPO (dünya fuarı) düzenlenirken yaşanmış. Şehirde gayet iyi iş yapan, sevilen bir restoranın sahipleri, EXPO’nun düzenleneceğini, şehre birçok yerli ve yabancı ziyaretçi geleceğini duyunca, “Şuraya üç masa daha sıkıştırıp, fazladan iki garson tutalım; işler ikiye katlanacak, paraya para demeyeceğiz” dememişler. Restoranı işleten karı koca arasında şöyle bir konuşma geçmiş:</p>

  <p class="indentmetin"><span class="ideitalik">“Hanım, çabuk bavulları topla, restoranı kapatıp, altı aylığına köye, anamgillerin yanına gidiyoruz.”</span></p>

  <p class="indentmetin"><span class="ideitalik">“Ne oldu bey, niye dellendin durup dururken?”</span></p>

  <p class="indentmetin"><span class="ideitalik">“Gelecek ay EXPO açılıyor, şehire bir sürü gaijin akın edecek.”</span></p>

  <p class="indentmetin"><span class="ideitalik">“Ne güzel işte, müşterimiz artar.”</span></p>

  <p class="indentmetin"><span class="ideitalik">“Sen bilmezsin bu gaijinleri... Şimdi restorana gelecekler, yemeğin yanına söğüş domates isteyecekler, çubuk vereceksin çatal isteyecekler, çatal vereceksin tuz isteyecekler, yemeğin içine onu koyma bunu koy, öyle pişirme böyle pişir diyecekler... Ben onlarla muhatap olamam, şimdiden yüreğim daraldı, afakan bastı, çabuk toparlan gidiyoruz.”</span></p>

  <p class="normal1">Kadın kocasının sözünü dinlemiş olacak ki, restoran Osaka’ya turistlerin akın ettiği süre boyunca kapalı kalmış.</p>

  <p class="normal">Yabancılarla ilişki, yüzyıllar boyunca dışarı kapalı kalmış bu ada toplumunda halen büyük bir sorun. Herhangi bir yerde tanışıp, ayaküstü on beş dakika sohbet ettiğim bir Japon bile, ayrılırken defalarca teşekkür ediyor, ne kadar önemli bir deneyim yaşadığını vurguluyor ve dünyalılarla iletişim kurmuş bir uzaylı gururuyla uzaklaşıyor. Yeter ki siz de ona güven vererek yaklaşın.</p>
</body>
</html>
