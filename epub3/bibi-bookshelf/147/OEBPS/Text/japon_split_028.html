<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>japon</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_26"><span><img alt="26 Music.ai" class="calibre3" src="../Images/26music_opt.jpeg"/></span><br class="chapter"/>
  <br class="chapter"/>
  Karaoke: Kakafoninin Japoncası</h1>

  <p class="normal1">Neon ışıkları, ışıltısı ve canlılığıyla <span class="ideitalik">pachinko</span>cularla karıştırabileceğiniz bir eğlence mekânı da <span class="ideitalik">karaoke</span> salonlarıdır. Geceleyin deniz feneri gibi parlayarak dumanlı kafaları cezbeden birkaç katlı, iri cüsseli binalar, bağırarak şarkı söyleyip rahatlamak isteyen sokaktaki vatandaşı cezbediyor.</p>

  <p class="normal">Japonların milli sporlarından olan <span class="ideitalik">karaoke</span>, kelime anlamı olarak “boş orkestra” anlamına geliyor. Müzik sisteminde bilindik bir şarkının sözleri çıkarılmış bestesi çalarken, kahramanımız elinde mikrofonla şarkıyı yorumluyor. Şarkının sözlerini hatırlatmak için bir televizyon ekranı altyazıyla size suflörlük yapıyor. Ritimle paralel bir görüntü cümbüşü de olaya görsel boyut katıyor ve Japonlara özgü bir eğlence tarzı ortaya çıkıyor.</p>

  <p class="normal">Batı ülkelerinde <span class="ideitalik">karaoke</span> tertibatı genelde büyük barlarda bulunuyor ve amatör şarkıcılık hevesinizi yüzlerce kişinin önünde icra etmek zorunda kalıyorsunuz. Olayın Japonya’daki şekliyse, büyük binalarda onlarca değişik büyüklükteki özel odalarda vuku buluyor. Utangaç Japon milleti, eğlenirken mahremiyet istiyor ve topluluğunuzdaki insan sayısıyla orantılı büyüklükte bir oda kiralayarak içeride yaşanacak rezaletin arkadaşlar arasında sır olarak kalmasını sağlıyorsunuz.</p>

  <p class="normal">Tokyo’nun Shibuya, Shinjuku gibi merkezlerindeki devasa <span class="ideitalik">karaoke</span> salonlarının önünde her daim bir çığırtkan bulunuyor ve müşteri kovalıyor. Neden bilmem, çığırtkanlar sürekli boyunlarından ayak bileklerine kadar uzanan bir pardösü giyiyorlar ve bağıra bağıra kampanyalarını duyuruyorlar. Eğer bu salonlara yoğun olmayan saatlerde giderseniz, çok ucuz fiyatlara sınırsız içecekle eğlenebilirsiniz.</p>

  <p class="normal">Bir <span class="ideitalik">karaoke</span> salonuna gittiğinizde, öncelikle grubunuza uygun bir oda seçersiniz. Odaları genelde yarım saat ve katları şeklinde kiralarsınız. Üç dört değişik menü seçeneğiniz vardır; isterseniz hiçbir şey yiyip içmeden sadece türkü çığırırsınız. İsterseniz üstüne birkaç kuruş daha ekleyip sınırsız meşrubat içersiniz veya biraz daha para verip bira, <span class="ideitalik">chuhai</span>, <span class="ideitalik">umeshu</span> gibi hafif alkollü içeceklerden de alabilirsiniz.</p>

  <p class="normal">İlginç olan, <span class="ideitalik">karaoke</span> salonlarındaki fiyatların son derece makul olması. Bir saatliğine sınırsız içecek seçeneğiyle kiraladığınız odaya ödediğiniz parayla, herhangi bir kafede oturup iki bardak bira içemezsiniz. Odaya girdikten sonra duvardaki düğmeye basarak görevlileri çağırır ve içecek siparişini verirsiniz. Artık abartabilme kapasitenize bağlı olarak, bir iki saat içinde işkembeyi sıvıyla doldurursunuz.</p>

  <p class="normal"><span class="ideitalik">Karaoke</span> salonlarının gayet makul fiyatlı olması iş hacimlerini çok artırmış, popüler bir eğlence seçeneği olmalarını sağlamıştır. Japon gençler ve kendilerini genç hissedenler için standart bir eğlence gecesi şu şekilde gelişir: Okul veya iş çıkışında bir <span class="ideitalik">izakaya</span>ya (Japon meyhanesine) gidilerek yenilir ve içilir. Ardından bir bara gidilir ve içmeye devam edilir. Son trenlerin saati gelirken önemli bir karar verilir; evine dönmek isteyenler trene yetişir, sabahlamak isteyenler de yeni bir bara giderler.</p>

  <p class="normal">Gecenin ilerleyen saatlerinde, artık ayakta durulamayacak hale gelindiğinde bir <span class="ideitalik">karaoke</span> salonu bulunur, birkaç saatliğine bir oda kiralanır ve sabaha kadar içerek şarkı söylemeye devam edilir (Diğer bir seçenek de kapsül otelde sabahlamaktır). Gece yarısından sonra <span class="ideitalik">karaoke</span> salonlarında oda bulmak zordur; dolu odalarda da bir kısmı sızıp kalmış, bir kısmı da elindeki mikrofonla ayakta sallanan insanlar görmek özgün bir Japonya manzarasıdır.</p>

  <p class="normal">Standart bir <span class="ideitalik">karaoke</span> odasına girdiğinizde birkaç kanepe, bir sehpa ve sehpanın üzerinde telefon rehberi kalınlığında üç dört tane kitap bulursunuz. Bu kitaplarda <span class="ideitalik">karaoke</span> teçhizatının hafızasındaki şarkıların listesi yer alır. Bu listeler, şarkı isimlerine veya şarkıcılara göre sınıflandırılmıştır. Japonca ve İngilizce şarkılar için ayrı kitaplar vardır ve <span class="ideitalik">karaoke</span> aygıtının hafızasında en az Mustafa Keser zenginliğinde bir repertuarın bulunduğunu görmek sizi hayrete düşürebilir.</p>

  <p class="normal">Binlerce sayfalık rehberlerdeki on binlerce şarkıdan birini seçtiğinizde şarkının kodunu ekrana girersiniz. Müzik çalmaya başlar, vokal zaten silinmiştir, mikrofonu elinize alır ve söylemeye başlarsınız. Gecenin ilk saatlerinde henüz kafalar ayıkken, herkes utanıp sıkılarak mikrofonu birbirine kakalamaya çalışır. Gece ilerleyip damarlarda akan alkol oranı artınca, bu sefer mikrofonu kapmak için kanlı savaşlar yaşanır.</p>

  <p class="normal">Büyük şehirlerin lüks eğlence semtlerinde standart <span class="ideitalik">karaoke</span>cilere rakip olan kalburüstü işletmeler de açılmaya başlandı. Son derece gösterişli mobilyaların, belli bir temaya göre dekore edilmiş odaların bulunduğu bu işletmelerde, pahalı içkiler, hatta zengin yemek menüleri de müşterilere sunulur oldu. İşin suyunu çıkarmak isteyen bol paralı kesim, böylece aşk otelleri gibi rüküş döşenmiş <span class="ideitalik">karaoke</span> kulüplerine takılmaya başladı.</p>

  <p class="normal">Aşk otelleri konusuna bir başka kitapta değineceğim, ama aklıma gelmişken belirteyim: Bu otellerin çoğunun odalarında <span class="ideitalik">karaoke</span> teçhizatı bulunuyormuş. Ne alaka diye düşünmüştüm, ama Japon yapmış tabii ki... Odaya büyük bir hevesle gelen çift, çeşitli sebeplerden dolayı skor kaydedememişse, bari oturup şarkı söylesinler. Veya heyecanlı bir maçın devre arasında birbirlerine aşk şarkıları mırıldansınlar.</p>

  <p class="normal">Beni en çok hayrete düşüren ayrıntılardan biri, Japonya genelinde <span class="ideitalik">karaoke</span>de en çok seçilen parçanın, hem de açık arayla, Frank Sinatra’dan “My Way” (“Benim Yolum”) olmasıydı. <span class="ideitalik">Karaoke</span> salonlarının en devamlı müşterilerinin genç ve orta yaşlı, sabit ücretli şirket çalışanları (<span class="ideitalik">sararimen</span>) olduğu düşünüldüğünde, bu tercih daha da ilginçleşiyordu. Çalıştıkları yerlerde kendileri karar alamayan, şirketteki irili ufaklı çarklardan biri olmaktan ileri gidemeyen <span class="ideitalik">sararimen</span>lerin, biraz içtikten sonra mikrofonu kapıp,</p>

  <p class="indentmetin"><span class="ideitalik">Hayatımı dolu dolu yaşadım,</span></p>

  <p class="indentmetin"><span class="ideitalik">Her yolu baştan sona dolaştım,</span></p>

  <p class="indentmetin"><span class="ideitalik">Ve dahası, bunlardan daha fazlası,</span></p>

  <p class="indentmetin"><span class="ideitalik">Hepsini istediğim gibi yaptım!</span></p>

  <p class="normal1">diye bağırarak şarkı söylemeleri, hayallerini dışa vurmaları, çelişkiler toplumunun güzel bir tablosuydu.</p>

  <p class="normal">Bir Japon arkadaş grubuyla <span class="ideitalik">karaoke</span> salonuna gittiğinizde, “My Way” ve “Let It Be”den sonra Japonca şarkılara geçiliyor ve Japonlar o zaman döktürmeye başlıyorlar. “Sazan Ooru Sutaas” (Southern All Stars’ın <span class="ideitalik">Japonglizce</span> okunuşu) adlı grubun esprili ve bolca erotik çağrışımlı şarkılarıyla coşku tavana vurduktan sonra, romantik Okinawa <span class="ideitalik">shimauta</span>ları (Okinawa adalarının yerel türküleri) ile tempo düşürülüyor ve üçüncü sınıf Japon pop yıldızlarıyla eğlence noktalanıyor.</p>

  <p class="normal">Buraya kadar anlattıklarım, daha çok Tokyo ve Osaka’daki devasa <span class="ideitalik">karaoke</span> salonları ekseninde dönüyordu. Tabii bunun bir de taşrası, kenarı, köşesi var. Genelde hafta sonları gidilen ve <span class="ideitalik">ryokan</span>larda (geleneksel Japon pansiyonlarında) kalınan gezilerde, kalabalık olarak gelen gruplar mekânın <span class="ideitalik">karaoke</span> teçhizatının başına geçerler ve o geceki eğlenceyi yönlendirirler. Müşterilerin çoğu, diğerlerinin bet seslerini duymamak için erkenden odasına çekilir ve meydan akşam yemeğinde alkolün dozunu kaçırmış yıldız adaylarına kalır.</p>

  <p class="normal">Tokyo’dan bir grup üst düzey bankacıyla gittiğim bir dağ tırmanışından sonra, çok güzel <span class="ideitalik">onsen</span>i (Japon kaplıcası) olan bir <span class="ideitalik">ryokan</span>da gecelemiştik. Bir cumartesi sabaha karşı üçte başlayan yolculuğumuz, saatler süren nefes kesici bir dağ tırmanışının ardından, akşamın geç saatlerinde pestile dönen bedenlerimizi sıcacık <span class="ideitalik">onsen</span> sularında gevşeterek son bulmuştu.</p>

  <p class="normal">Daha doğrusu, hepsi yaşça benden büyük olan kelli felli üst düzey ihtiyar delikanlılar için son bulmamıştı. Akşam yemeğinde <span class="ideitalik">sake</span>nin dibini gördükten sonra, <span class="ideitalik">karaoke</span>nin bulunduğu salona geçtik. Altı yedi kişilik bir diğer ihtiyar grubu, <span class="ideitalik">karaoke</span> cihazında sakin sakin <span class="ideitalik">enka</span> söylüyorlardı.</p>

  <p class="normal"><span class="ideitalik">Enka</span>, bizim Türk Sanat Müziğine benzer, geleneksel bir Japon müzik türü. Belki de konuları itibariyle Portekiz <span class="ideitalik">fado</span>larını daha çok andırıyor; çünkü şarkı sözleri aşk, meşk, ayrılık ve ıstırap üzerine. Halen belli bir hayran kitlesi arasında çok tutulan <span class="ideitalik">enka</span>lar bağrı yanık Japonları hüzünlendirmeye devam ediyor.</p>

  <p class="normal">Neyse efendim, yaşlı ve duygusal grup bir süre sonra gözyaşları içinde şarkılarını bitirip <span class="ideitalik">karaoke</span> mıntıkasını bize bıraktılar. Sabahın köründen beri kayaların üstünde keçi gibi seken, benim yaşımdan büyük çocukları olan arkadaşlarım, mikrofon için büyük bir kavgaya tutuşup, <span class="ideitalik">Sazan Ooru Sutaas</span> grubunun en yakası açılmadık şarkılarını haykırmaya başladılar. Benim parmağımı kımıldatmaya mecalim yokken, torun sahibi dedeler birörnek <span class="ideitalik">yukata</span>ları (geleneksel kıyafetleri) içinde zıplaya zıplaya şarkı söylüyorlardı. Neyse ki kimsenin bana şarkı söylemem için ısrar edesi yoktu; ikinci kattan lobiye “stagediving” (sahneden seyircilerin üzerine atlama) yapmalarına ramak kala odamıza çıktık. Birkaç gün sonra bir seminerde hepsini karşımda ceketli kravatlı, yüzlerinde ciddi bankacı ifadeleriyle görünce gülmemek için kendimi zor tuttum.</p>

  <p class="normal">Unutamadığım bir diğer dere tepe <span class="ideitalik">karaoke</span>si maceram da, Fukiwari şelaleleri civarında vuku bulmuştu. Bir hafta sonu Japonya’nın Manavgat şelaleleri diyebileceğimiz Fukiwari yöresinde sıkı bir doğa yürüyüşü yapmış, olağanüstü güzellikteki şelaleleri gezmiştim. Vadinin yukarısına, arabamı bıraktığım yere doğru tırmanırken salaş bir kır lokantasına rastladım.</p>

  <p class="normal">Ufak tefek bir Japon, yanında bir arkadaşıyla, ocak başında et, tavuk ve yöreye has sebzeleri ızgarada pişiriyordu. Karnım acıkmıştı; dükkânın kırık döküklüğü, dekorasyon amaçlı kullanılan eski eşyalar, duvarlardaki tarihi posterler ve ocak başındaki amcamın hüzünlü yüzü ilgimi çekince, bir köşeye oturdum. Dilimin döndüğünce bir şeyler sipariş ettim ve etrafı incelemeye başladım. Bu sırada son derece yanık bir <span class="ideitalik">enka</span> kulağımı okşuyordu. Dokunaklı bir ses, olanca hüznüyle duygularını haykırıyordu. Ses, bir televizyon ya da müzik setinden gelemeyecek derecede canlıydı.</p>

  <p class="normal">Ocağa doğru dönüp bakınca, mangalcı amcamın karşısındaki <span class="ideitalik">karaoke</span> ekranını gördüm. Bizim usta bir eliyle benim siparişi ızgara ederken, öbür eline aldığı mikrofonla <span class="ideitalik">karaoke</span>nin çaldığı yanık <span class="ideitalik">enka</span>ları seslendiriyordu. Tahminen mangalın sıcağından ve dumanından iyice yanıklaşan sesi o kadar etkileyiciydi ki, şarkının hiç bitmemesini istedim. Manzara bir Kusturica filminin setinden kopyalanmış gibi gerçeküstüydü.</p>

  <p class="normal">Usta, düşüncelerimi okumuş olacak ki, yemeğimi ve biramı getirdikten sonra birkaç türkü daha çığırdı. Japonya’nın her zamanki sürprizlerinden biri daha, bu kervan geçmez diyarda, bir vadinin derinliklerinde beni bulmuştu. Bir anda boyut değiştirip geçmişte daha yavaş akan bir zaman dilimine geçtim, ufak ufak yemeğimi tırtıklarken ustamın nağmeleri eşliğinde geçen zamanın ölçüsünü kaçırdım.</p>
</body>
</html>
