<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>japon</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5"><span><img alt="05 Communication.ai" class="calibre3" src="../Images/05communication_opt.jpeg"/></span><br class="chapter"/>
  <br class="chapter"/>
  Telaffuzda Kaybolmak</h1>

  <p class="normal1">2004 yılının olay filmlerinden biri de, Francis Ford Coppola üstadın kızı Sofia’nın yönettiği, Japonya’da iki <span class="ideitalik">gaijin</span>in başından geçen bir hikâyenin konu edildiği <span class="ideitalik">Lost in Translation</span> (<span class="ideitalik">Tercümede Kaybolmak</span>) idi. Filmin en eğlenceli ve herkesin aklında yer eden sahneleri, Japoncadan İngilizceye yapılan tercümelerdeki aksaklıklar, saçmalıklar ve Japonların düştüğü komik durumlardı.</p>

  <p class="normal">Filmi seyreden arkadaşlarım, bana durumun gerçekten bu derece vahim olup olmadığını soruyorlardı. Durum, filmdekinden çok daha vahimdi. Coppola, senaryoyu muhtemelen birtakım Japonya gözlemlerinden yola çıkarak oluşturmuş ve ülkenin gerçek yüzüyle karşılaşmamıştı; büyük olasılıkla, Japonya’ya geldiğinde çevresinde iyi İngilizce konuşan, kendisini iyi ağırlayan bir grup Japon olmuştu. Böylece Coppola birinci aşamayı (telaffuz) pas geçerek doğrudan ikinci aşamayla (tercüme) senaryoya giriş yapmıştı.</p>

  <p class="normal">Benim başrolünde oynadığım film ise <span class="ideitalik">Lost in Pronunciation</span> (<span class="ideitalik">Telaffuzda Kaybolmak</span>) idi. Japonya’da tercümede kaybolmadan önce, telaffuzda kayboluyorsunuz; öyle ya, tercüme etmek için hiç olmazsa karşınızdakinin ne dediğinin bir dereceye kadar anlaşılması gerek! İş toplantısındaki muhatabınız İngilizce olarak, sözgelimi, “paburikku inborumento” dediğinde, önce onun “public involvement” dediğini anlayacaksınız ki, bu ifadeyi “halkın katılımı” olarak tercüme edebilesiniz!</p>

  <p class="normal">Japonya’da telaffuz konusunda çekilen sıkıntının en önemli sebebi, Japoncanın kendisi. İnanılır gibi değil ama, binlerce karakteri olan bir lisanda çıkarılabilen ses sayısı Türkçe ve İngilizcedeki seslerden daha az. Japonlar birtakım harfleri, heceleri öldürseniz söyleyemiyorlar ve o seslerin yerine kendi uygun gördükleri sesleri yerleştirip, sizin de anlamanızı bekleyerek konuşmaya devam ediyorlar.</p>

  <p class="normal">Bunun da baş sorumlusu <span class="ideitalik">katakana</span> sendromu. <span class="ideitalik">Katakana</span>, sadece yabancı dillerden Japoncaya geçen sözcükleri yazdıkları bir alfabe. Japon alfabesinin çıkardığı sesler (heceler) a-i-u-e-o, ka-ki-ku-ke-ko, ma-mi-mu-me-mo... şeklinde gidiyor. “L”, “v” gibi bazı sesler Japoncada yok; işin kötüsü, Japonların bu sesleri öğrenmeye ve telaffuz etmeye niyetleri de yok.</p>

  <p class="normal">Örneğin, televizyonun Japoncası “terebi” (<span class="ideitalik">Katakana</span> ile te-re-bi karakterleri kullanılarak yazılıyor). “L” harfinin yerini her zaman “r” alıyor, “v” sesi yerine “b” geliyor, kelimenin gerisini de (-zyon) dilleri dönmemesi ihtimaline karşı kesip atıyorlar; “televizyon” oluyor size “terebi”. Bina (building) yerine “biru” diyorlar aynı mantıkla; “biyılding”i baştan sona Japonca karakterlerle seslendirmek bir Japonun harcı değil. Japonya’daki görevim yatırımlarla da (investment) ilgiliydi; ama ilk üç ay “inbestiment”in ne olduğunu anlamaya çalıştığımdan fazla yol alamadım.</p>

  <p class="normal">Seçim zamanları bir başka eğlence yaşanıyor: İngilizce demeç veren politikacılar “election” (seçim) diyemedikleri için, “Bu seferki ereksiyonda büyük başarı kazandık. Bu ereksiyon halkımızı tatmin etmiştir. Başbakan ereksiyonu kaybetti” gibi değerlendirmelerle Japon televizyonlarını izleyen yabancıları gülmekten öldürüyorlar.</p>

  <p class="normal">Dildeki bazı istisnalar da telaffuz sorununu iyice içinden çıkılmaz hale getirebiliyor. Örneğin, “ma-mi-mu-me-mo” şeklinde giden heceler, “s” harfine gelince “sa-şi-su-se-so” şeklini alıyor. <span class="ideitalik">Katakana</span> ile sınırlanan Japonlar da bir türlü “si” sesini çıkaramıyorlar. Japon ve yabancı iş heyetlerinin bir araya geldiği toplantılarda, Japon ev sahiplerinin içeri giren konuklarına “Lütfen oturunuz” demek isterken “Please shit down” dedikleri, bu telaffuz farkının da “Lütfen büyük abdestinizi icra ediniz” anlamına geldiği, nezaketi elden bırakmak istemeyen yabancıların da mecburen davete icabet edişi, sık rastlanılan telaffuz kazalarındandır.</p>

  <p class="normal">Bir rivayete göre, Japonların müslüman olmamaları bile telaffuz problemlerinden kaynaklanmıştır. 8. yüzyılın başlarında Japonya’ya ayak basan Endülüslüler, Japon halkını müslüman yapmak için bayağı bir gayret sarf etmişler:</p>

  <p class="indentmetin"><span class="ideitalik">“Kimura San, şimdi tekrarlayın: La İlahe İllallah.”</span></p>

  <p class="indentmetin"><span class="ideitalik">“Ra İrahe İrrarrah.”</span></p>

  <p class="indentmetin"><span class="ideitalik">“Olmadı, bak bir daha söylüyorum: La İlahe İllallah.”</span></p>

  <p class="indentmetin"><span class="ideitalik">“Tamam, ben ne diyorum ki? Ra İrahe İrrarrah.”</span></p>

  <p class="indentmetin"><span class="ideitalik">“Arkadaşlar, bunlar ifrah, pardon iflah olmaz; yürüyün, bir de İspanya’yı deneyelim...”</span></p>

  <p class="normal1">Diyeceksiniz ki, bu dilbilimsel kısıtlar yabancı bir dil öğrenmemek ve konuşmamak için bahane değil; ne de olsa, yeni bir lisan yeni bir insan demek! Nitekim bizler İngilizce öğrenirken q, w, x gibi yeni harflere, “th” gibi yeni seslere hemen uyum sağlıyoruz. Türkçe yazıldığı gibi okunan bir dil olmasına rağmen, bu özellikte olmayan dilleri de rahatlıkla öğrenebiliyoruz.</p>

  <p class="normal">Ancak Japonlar kendilerini <span class="ideitalik">katakana</span> sendromundan kurtaramıyorlar. Yabancı bir dili öğrenirken, o dilin alfabesini, seslerini yadsıyarak, <span class="ideitalik">katakana</span> alfabesinin sınırları elverdiğince öğrenmeye, konuşmaya çalışıyorlar. Yahu arkadaşım, bu yaşa kadar 7000 tane harf ve karakter öğrenmişsin, şuna 26 tane daha ekleyiver de İngilizceyi adam gibi konuş! Ama olmuyor, düşünürken <span class="ideitalik">katakana</span> düşünüyor, gırtlağından <span class="ideitalik">katakana</span> çıkıyor, yirmi sene yurtdışında yaşamışı bile bir “L” harfini seslendirmeye gayret etmiyor!</p>

  <p class="normal">Hal böyle olunca, tercüme sorunu ikincil bir sorun olarak kalıyor; öncelikle telaffuz sorununu aşmak ve bir Japonun söylediklerini beyninizde anlamlı bir kelimeler serisine oturtmanız gerekiyor. Bunu yaparken de karşınızdakini ürkütmemeniz lazım; zaten yabancı dil konuşma konusunda oldukça çekingen olan muhatabınız, sizin zorlandığınızı hissederse istiridye kabuğu gibi kapanabiliyor.</p>

  <p class="normal"><span class="ideitalik">Katakana</span> sendromunu çözebilen bir yabancı için hayat kolaylaşıyor. Bir yabancının, karşısındaki Japona derdini düzgün bir İngilizceyle anlatabilmesi hayli zorken, telaffuzunu <span class="ideitalik">katakana</span> hecelerine göre değiştirip konuştuğunda işler yoluna giriyor. Japoncada hiçbir hece sessiz harfle sonlanmadığından (-n hariç), kelimelerin sonuna birer “u” harfi eklediğinizde İngilizceyi Japon aksanına çevirmiş oluyorsunuz. Gerçekten de bu aksana karşılık gelen, “Engriş” veya “Japonglizce” denilen bir lehçe genel kabul görmüş durumda. Örneğin:</p>

  <p class="normal"><span style="text-decoration:underline">İngilizcesi</span>                <span style="text-decoration:underline">adam gibi okunuşu</span>        <span style="text-decoration:underline">Japonglizce okunuşu</span></p>

  <p class="normal">pencil                      pensıl                            pensuru</p>

  <p class="normal">table                        teybıl                            teeburu</p>

  <p class="normal">convenience store    konveniyıns stor            konbini<sup class="calibre5"><a href="../Text/japon_split_034.html#footnote-1501-1" id="footnote-1501-1-backlink">[1]</a></sup></p>

  <p class="normal">Türkiye’den gelen bir arkadaşımla Japon işi bir takvim almak için kitapçıya girdik. Doğal olarak misafirim tezgâhtardan “calendar” (kelındır) talep etti. Ama “kelındır, kelındır” yırtınmalarımız karşısında tezgâhtar mide spazmı geçirir bir yüz ifadesi takınınca, ben “Japonglizce”ye döndüm ve “karendaa” istedim. Tezgâhtar “haaa, karendaa” diyerek önümüze çeşit çeşit takvimleri yığdı. Arkadaşım beni Japonca konuşuyor sandı, ben de durumu çaktırmadım.</p>

  <p class="normal">Uzun lafın kısası, tercümede kaybolmak büyük bir sorun değil. Telaffuzu aştıktan sonra gerisi bir şekilde hallolur.</p>
</body>
</html>
