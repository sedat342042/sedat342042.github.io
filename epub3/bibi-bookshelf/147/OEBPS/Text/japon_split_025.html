<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>japon</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_23"><span><img alt="23 Imagination.ai" class="calibre3" src="../Images/23imagination_opt.jpeg"/></span><br class="chapter"/>
  <br class="chapter"/>
  Chindogu: Akıl Ötesi Japon İcatları</h1>

  <p class="normal1">Japonya’da internetle haşır neşir olanlara en sık gönderilen lüzumsuz mesaj zincirlerinden biri, İrfan Sayar’ın çizdiği <span class="ideitalik">Zihni Sinir Proceleri</span>’ni andıran abuk Japon icatlarıdır (metroda uyurken kafasını cama vantuzlayanlar, başındaki kaska tuvalet kağıdı takanlar gibi). Ciddiyeti hakkında çoğunuzun kuşku duyabileceği bu icatlar, Japonya’da “chindogu” diye bilinen bir akımın ürünleridir. <span class="ideitalik">Chindogu</span>, başlı başına bir felsefesi olan, üzerine kitaplar yazılmış, Japonya ve Amerika’da <span class="ideitalik">fan</span> kulüpleri olan bir uğraş, hatta kimine göre sanattır. <span class="ideitalik">Chindogu</span>nun en basit tanımı, “ticarileştirilemez icat artıkları” şeklindedir.</p>

  <p class="normal"><span class="ideitalik">Chindogu</span>nun ana felsefesi, “Lüzumsuzluk bütün icatların anasıdır” şeklinde özetleniyor. Bu yaklaşımla, “İhtiyaç bütün icatların anasıdır” şeklindeki bilimsel felsefeye meydan okuyor. <span class="ideitalik">Chindogu</span>, bilimsel ve ticari buluş geliştirme çalışmalarına anarşist bir yaklaşım getiriyor. Yaratıcılığı koruyup teşvik ettiği söylenen patent, fikri mülkiyet hakları gibi kavramları reddediyor. <span class="ideitalik">Chindogu</span> felsefesinin ana hatlarından bazıları şunlar:</p>

  <p class="normal">- İcat mutlaka çalışır olacak.</p>

  <p class="normal">- Günlük hayatta kullanılabilir olacak.</p>

  <p class="normal">- <span class="ideitalik">Chindogu</span> için kesinlikle patent alınmayacak.</p>

  <p class="normal">- <span class="ideitalik">Chindogu</span> ticarileştirilmeyecek.</p>

  <p class="normal1">Şimdiye kadar hiçbir <span class="ideitalik">chindogu</span> için patent alınmamış, ancak birkaç icat bazı uyanıklar tarafından çalınarak ticarileştirilmiş. <span class="ideitalik">Chindogu</span>nun yaşayan efsanesi, Kenji Kawakami isimli bir Japon olup, 600’ün üzerinde <span class="ideitalik">chindogu</span>ya imza atmıştır. Kawakami, birkaç icadı çalınmış olsa da, hiçbir patente sahip olmamakla övünen, icatların tüm insanlık için olduğunu, kapitalist düzenin her türlü yeniliği metalaştırarak insanlığın toplam refahına olumsuz etki yaptığını savunan, eli öpülesi bir ağabeyimizdir. Kawakami’nin <span class="ideitalik">chindogu</span> üzerine yazdığı kitaplar Japonya’da büyük satış rakamlarına ulaşmış, <span class="ideitalik">101 Lüzumsuz Japon İcadı</span> ve <span class="ideitalik">Daha da Lüzumsuz 99 Japon İcadı</span> isimli kitapları yabancı dillere de çevrilmiştir.</p>

  <p class="normal">Kawakami’nin antitezi diyebileceğimiz bir başka Japon da Dr. Nakamatsu. Bu ağabeyimiz de, <span class="ideitalik">floppy disc</span>’lerden afrodizyak esanslara, değişik golf sopalarından “<span class="ideitalik">jet-lag</span> giderici koltuk”lara kadar birçok icadın ve 3200 adet patentin sahibi, yaşayan bir efsane. Dr. Nakamatsu her ne kadar buluşlarını ticarileştirmişse de, finansal kaygıların yaratıcılığın önünde büyük bir engel olduğunu düşünüyor. Bu yaşlı delikanlının son uğraşıysa, enerji konusunda kendi kendine yetebilen bir ev geliştirmek ve bu evi genç mucitler için bir “kuluçka evi” olarak tahsis etmek.</p>

  <p class="normal">1990 yılında Nichia Corp’ta çalışırken yaptığı bir buluş için sadece 20.000 yen (200 dolar) ikramiye alan bir çalışanın şirkete açtığı dava sonucunda yirmi milyar yenlik tazminat almaya hak kazanması ve benzer bir kararın da Hitachi şirketi aleyhine verilmesinin ardından, Japonya’da özellikle yüksek teknoloji firmaları paniğe kapılmış durumda. “İcatlar firmaya mı, mucide mi aittir” tartışması giderek alevleniyor.</p>

  <p class="normal">Japonlar her ne kadar yeni icattan çok, olanı geliştirmedeki üstünlükleriyle tanınsa da, her sene 18 Nisanı “icat günü” olarak kutluyorlar. Hem de bizzat Ekonomi, Sanayi ve Ticaret Bakanlığının düzenlediği etkinlikler öncülüğünde. Japonlara, <span class="ideitalik">chindogu</span>lar hariç, “Dünyada uygarlığın seyrini değiştirecek neyi icat ettiniz” diye sorulduğunda, “anooooo” nidalarıyla uzun uzun düşünüyorlar ve gururla gülümseyerek şu yanıtı veriyorlar: <span class="ideitalik">walkman</span>!</p>

  <p class="normal">Bana kalırsa <span class="ideitalik">walkman</span> var olan bir ürünün yeni bir amaç için geliştirilmesi sonucunda ortaya çıkmış; ama alaycı Amerikalılar Japonlara “Tamamen kendinizin geliştirdiği, <span class="ideitalik">walkman</span>den daha dişe dokunur bir icadınız var mı?” diye kafalarına vura vura <span class="ideitalik">walkman</span> hikâyesini literatüre sokmuşlar. Ancak Japonya’da bizzat katıldığım bir teknik gezide, Japonların insanlık tarihi için önemli bir buluşuna tanık oldum: Uzay mekiğinde, yerçekimsiz ortamda yenilebilecek bir <span class="ideitalik">noodle</span> (erişte) geliştirmişlerdi.</p>

  <p class="normal">Tabii ki hikâye Japonya’nın uzaya bir astronot yollaması ile başlıyor.</p>

  <p class="indentmetin"><span class="ideitalik">“Bir sorunumuz var Houston. Bizim astronotu uzaya yolluyoruz, ama annesi yanına yolluk olarak sushi hazırlamış.”</span></p>

  <p class="indentmetin"><span class="ideitalik">“Ne sushisi kardeşim, hasta mısınız, uzayda çiğ balığın ne işi var?”</span></p>

  <p class="indentmetin"><span class="ideitalik">“Eee, o zaman biraz tempura getirse?”</span></p>

  <p class="indentmetin"><span class="ideitalik">“Kardeşim, uzay diyoruz uzay, diğerleri ne yerse o da onu yiyecek.”</span></p>

  <p class="indentmetin"><span class="ideitalik">“Ya ama bu çocuk Japon, hiç olmazsa noodle da mı yiyemeyecek?”</span></p>

  <p class="indentmetin"><span class="ideitalik">“Arkadaşım, mekiğin içinde noodle yenir mi, afedersin yüzüne gözüne bulaştırır!”</span></p>

  <p class="indentmetin"><span class="ideitalik">“Anlaşıldı, onu da biz icat edeceğiz, yerçekimsiz ortamlara noodle... Peynir ekmek gibi de satarız alimallah!”</span></p>

  <p class="normal1">Gerçekten de, Japonya’nın en büyük “instant” (anında hazır) <span class="ideitalik">noodle</span> üreticisi Nissin şirketi işi gücü bırakıp sıfır yerçekimde afiyetle yenilebilecek bir <span class="ideitalik">noodle</span> geliştirmiş. Mekiğin 2005 Ağustosundaki seferi sırasında, tüm dünya televizyonları mekikte meydana gelen arıza giderilebilecek mi diye naklen yayın yaparken, Japon televizyonu astronot Noguchi’yi <span class="ideitalik">noodle</span>’a yumulurken gösteriyordu.</p>

  <p class="normal">Uzay <span class="ideitalik">noodle</span>’ı için epey bir AR-GE masrafı yapan Nissin şirketinin damarlarında eskiden beri mucitlik kanı akıyor. Şirketin kurucusu Bay Momofuku Ando, 61 yaşındayken bile, üstüne sıcak su eklenerek anında hazırlanan “cup noodle”ı icat etmiş! 2007 yılında 97 yaşında vefat edene kadar şirketin yönetim kurulu başkanı olarak mesaisini aksatmadan işe gidip gelmiş! Şu an Nissin yılda altmış beş milyar kutu <span class="ideitalik">noodle</span> satıyor.</p>

  <p class="normal"><span class="ideitalik">Chindogu</span> konusunu, ülkemizin olaya bakış açısını özetleyen, gündelik hayatımıza girmiş nezih bir özdeyişimiz ile kapatayım: “Yeni icat çıkarma lan başımıza!”</p>
</body>
</html>
