<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>japon</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_19"><span><img alt="19 Hanabi.ai" class="calibre3" src="../Images/19hanabi_opt.jpeg"/></span><br class="chapter"/>
  <br class="chapter"/>
  Hanabi: Havai Fişek İster Deli Gönül</h1>

  <p class="normal1">Doğu ve batı uygarlıkları arasındaki dikkat çekici farklardan biri, Marco Polo amcamızın Asya’ya yaptığı yolculukta barutla tanışmasının sonuçlarıdır. O güne kadar Asya’daki barut havai fişek yapımında kullanılırken, Avrupa’ya iltica eden barut topa tüfeğe girerek mertliği bozmuştur. Doğuda insanları eğlendiren barut, Avrupa’da barut olduğuna pişman olmuştur.</p>

  <p class="normal">Barutun Avrupa hikâyesini bir yana bırakırsak, Japonya’da yaz gecelerinin en sevilen eğlencelerinden biri halen <span class="ideitalik">hanabi</span>, yani havai fişek festivalleridir. Yaz boyunca küçüklü büyüklü her şehirde eldeki bütçeye göre bir havai fişek şenliği yapılır ve bu şenlik o yerleşim biriminin namusudur. <span class="ideitalik">Hanabi</span> için hazırlıklar bir yıl öncesinden başlar; yani bir önceki <span class="ideitalik">hanabi</span>nin yapıldığı gecenin ertesi sabahı bir sonraki yılın planlamasına geçilir.</p>

  <p class="normal">Her <span class="ideitalik">hanabi</span>nin arkasında büyük bir düzenleme komitesi vardır. Şenliğin giderlerinin karşılanabilmesi için yerel yönetimler, o şehirde bulunan büyük firmalar ve hatta sivil toplum kuruluşları destek olurlar. Alınacak havai fişeklerin cinsleri, fiyatları, uyumlu bir koreografi içinde fırlatılmaları, havai fişekleri ateşleyecek ustaların belirlenmesi ve benzeri işler için yıl boyunca komite bir araya gelir. Bir yerleşim biriminin <span class="ideitalik">hanabi</span>sine destek olmak o bölgedeki şirketler için gurur meselesidir.</p>

  <p class="normal">“Bu kadar tantana birkaç havai fişek için mi” diye düşünüyorsunuz mutlaka. Ancak Japonlar işin içine girince olay birkaç fişeğin çok çok üstüne çıkıyor. Şöyle esaslı bir <span class="ideitalik">hanabi</span> gecesinde kullanılan havai fişek sayısı on beş-yirmi bin arasında değişebiliyor. Bu da, yaklaşık bir saat süren çılgın bir <span class="ideitalik">hanabi</span>de saniyede beş-on tane havai fişeğin fırlatılması ve yüz binlerce dolarlık bir bütçe demek olabiliyor.</p>

  <p class="normal">Tabii havai fişek denince durup yeniden düşünmek lazım. Bu fişekler cebinize koyup da bahçeden fırlatabileceğiniz maytap irisi nesneler değil. Yüzlerce değişik cinste ve büyüklükte, bir tanesinin değeri binlerce dolara ulaşabilen teknoloji harikaları. Çapı 120 santimetreyi, ağırlığı 400 kiloyu bulabilen, yerden 600 metre yüksekliğe ulaştıktan sonra patlayarak yarım kilometre çapında bir renk cümbüşü yaratabilen nükleer başlıklı dev analarından söz ediyoruz.</p>

  <p class="normal">Sadece havai fişekleri tanımlamak ve sınıflandırmak için Japoncada çok zengin bir terimler kümesi geliştirilmiş. Fişekler, patlamadan sonra aldıkları şekiller açısından üç değişik sınıfa ayrılmış: <span class="ideitalik">wari-mono</span>, <span class="ideitalik">kowari-mono</span> ve <span class="ideitalik">poka-mono</span>. Bu ana sınıfların da kendi içinde alt sınıfları var. Bir de hiçbir sınıfa girmeyen ve aklıevvel Japon mucitlerin yeni icatları mevcut. Yine sırf havai fişekleri sınıflandırmak için özgün ölçü birimleri geliştirilmiş; <span class="ideitalik">sun</span>, <span class="ideitalik">shaku</span>, <span class="ideitalik">gou</span> gibi ölçü birimleri havai fişeklerin çapı, büyüklüğü, ağırlığı gibi ölçütleri tanımlamak için icat edilmiş.</p>

  <p class="normal">Klasik havai fişek şekilleri genelde dairesel figürler ve çiçek üzerine çeşitlemeler sunuyorlar (<span class="ideitalik">Hanabi</span>nin kelime anlamı da ateşçiçeği). İşin üstadı olmuş fişekçiler ise inanılmaz figürlerin sınırlarını zorluyorlar. Bazılarını bizzat seyrettiğim, bazılarının da fotoğrafını gördüğüm havai fişekler arasında kelebek, şapka, güneş gözlüğü, kalp, gülen yüz, kupa, maça, karo, yelpaze, balık, yıldız, duvar saati, Doraemon ve Anpanman gibi animasyon karakterleri mevcuttu. Havai fişekleri patlatarak havada bu rengârenk şekilleri nasıl oluşturulabildiklerine benim aklım ermedi. Henüz uçağın nasıl uçtuğunu ve geminin nasıl yüzdüğünü anlayamadığım gibi, bu şekillerin nasıl oluştuğu da benim için büyük bir gizem. Japon yapmış işte, deyip geçiyorum.</p>

  <p class="normal"><span class="ideitalik">Hanabi</span> çılgınlığı Japonya’da 1600’lü yıllarda başlamış. Havai fişeklerin Çin üzerinden geldiği veya Portekizli Cizvit papazlar tarafından Japonya’ya sokulduğu şeklinde değişik rivayetler var. Bir Cizvit papazının havai fişekle ne işi olur, o da ilginç bir muamma, ama bu şimdilik konumuz dışında.</p>

  <p class="normal">Her eğlencede, <span class="ideitalik">matsuri</span>de (festival) olduğu gibi, Japonların önce kutsal bir bahane bulmaları gerekmiş. Söz konusu nesne çatırtılı, patırtılı, renkli, dumanlı bir şey olunca hemen kötü ruhları kovmakla ilişkilendirilmiş. Olay tutunca <span class="ideitalik">hanabi</span>ler yaz aylarında soylular için yaygın bir eğlence şeklini almış. Japon zanaatkârlar yaratıcılıklarını zorlamaya ve ilginç fişek tasarımları geliştirmeye başlamışlar. Arada büyük yangınlar çıkardıkları, birkaç mahalleyi kül ettikleri de olmuş, ama Japon ustalar sonunda bu alanda zirveye ulaşmışlar.</p>

  <p class="normal">Edo döneminde yaz eğlencelerinin bir numaralı adresi olan Sumida Nehri kıyıları, halen Japonya’nın en meşhur <span class="ideitalik">hanabi</span> şenliğine ev sahipliği yapmaya devam ediyor. Gösteriyi nehirde dolaşan teknelerden seyretmek isteyenler hem aylar öncesinden yer ayırtmak, hem de yüklü bir parayı gözden çıkarmak zorunda kalıyorlar.</p>

  <p class="normal">Eğer tekneye binemiyorsanız, nehir kıyısında herhangi bir yere konuşlanabilmek için zorlu bir mücadele vermeniz gerekiyor. Gösterileri izleyen insan sayısı Japonya’nın nüfusuna yaraşır büyüklükte; <span class="ideitalik">Sumida hanabi</span>yi iki milyondan fazla insanın izlediği tahmin ediliyor. İyi bir yer kapabilme mücadelesi sabah beşten itibaren ilk metrolarla başlıyor ve insanlar cephede ele geçirdikleri mevzileri on beş saat kıpırdamadan oturarak savunuyor.</p>

  <p class="normal"><span class="ideitalik">Sumida hanabi</span>ye ilk kez gitmek istediğimde, büyük bir saflıkla gösteriden bir saat önce olay yerine doğru yola koyuldum. Gel gör ki, metrodan indiğimde istasyondan dışarı çıkmak imkânsızdı; akıllara zarar bir insan seli yüzünden caddeler bile taşmıştı. İlahi bir tesadüf sonucu o kalabalıkta bir arkadaşımı görüp metroyla iki durak ötedeki evlerine giderek teraslarına çıkmasaydım, fişeğin “f”sini göremeyecektim.</p>

  <p class="normal"><span class="ideitalik">Sumida hanabi</span> dışında, Tokyo körfezi, Edogawa, Yokohama ve Jingu Gaien <span class="ideitalik">hanabi</span>leri Tokyo’nun diğer oturaklı etkinlikleri arasında sayılabilir. Bu <span class="ideitalik">hanabi</span>le<span class="ideitalik">r</span>, patlatılacak fişek sayısı ve çeşitleriyle yaz başından itibaren rekabete giriyorlar ve en fazla sayıda izleyiciyi çekmeye çalışıyorlar. Daha profesyonel bir rekabet de havai fişek üreticileri ve dernekleri arasında yaşanıyor. Her sene havai fişek üzerine iddialı yarışmalar düzenleniyor.</p>

  <p class="normal">Peki efendim, <span class="ideitalik">hanabi</span>ye nasıl gidilir? Benim gibi saf saf “Başlamadan yarım saat önce gider, rahat bir yere oturur seyrederim” diyorsanız, fişeğin ancak uzaktan sesini duyarsınız. Planlarınız arasında <span class="ideitalik">hanabi</span>ye gitmek varsa, güzel bir <span class="ideitalik">yukata</span> (geleneksel bir Japon giysisi) giyip Japon <span class="ideitalik">Hanabi</span>severler Derneği tarafından tavsiye edilen aşağıdaki listeyi bir çantaya doldurarak o sabah erkenden yola koyulmalısınız:</p>

  <p class="normal">- Yelpaze</p>

  <p class="normal">- Birkaç kutu bira</p>

  <p class="normal">- Atıştıracak çerezler ve <span class="ideitalik">bento</span> (yemek kutusu)</p>

  <p class="normal">- Birkaç kutu bira daha</p>

  <p class="normal">- Fotoğraf makinesi</p>

  <p class="normal">- Yetmiş beş makara film</p>

  <p class="normal">- Yedek fotoğraf makinesi</p>

  <p class="normal">- Yedek bira</p>

  <p class="normal">- Sinek kovucu</p>

  <p class="normal">- Şapka</p>

  <p class="normal">- Bir şişe <span class="ideitalik">sake</span></p>

  <p class="normal">- Ne olur ne olmaz diye biraz daha bira</p>

  <p class="normal1">Listeden anlaşılacağı gibi, en önemli cephane sıcak havada saatlerce beklemeye karşı bol bira. Çantadaki ikinci önemli malzemeyse, tabii ki oturaklı bir fotoğraf makinesi. Sırf havai fişek fotoğrafı üzerine internet siteleri, kitaplar bulabileceğiniz Japonya’da <span class="ideitalik">hanabi</span> seyrederken karşılaşacağınız en önemli sorun ise, bir elinizde bira diğerinde yelpaze varken nasıl fotoğraf çekeceğiniz. Japonların tripod ve otomatik deklanşör gibi teknolojileri sırf bira içerken havai fişek resmi çekmek için geliştirdiklerini söylesem, abartmış olur muyum? Evet, olurum, ama idare edin...</p>

  <p class="normal"><span class="ideitalik">Hanabi</span> alanına yaklaşırken, gönüllüler tarafından elinize (Japonca) bir program tutuşturulur. Programda <span class="ideitalik">hanabi</span> hakkında her türlü istatistikle birlikte, gösterinin çok ayrıntılı bir çizelgesi de yer alır. “Fişeğin de programı olur mu” demeyin; bu programda dakikası dakikasına, hangi cins fişeğin saat kaçta sahne alacağı gibi bilgiler bulabilirsiniz.</p>

  <p class="indentmetin"><span class="ideitalik">“Hiroshi, bak, saat 20:34’de kelebek, 20:47’de palmiye ağacı çıkacakmış.”</span></p>

  <p class="indentmetin"><span class="ideitalik">“Beni bira çarptı, biraz uyuyayım, 20:53’de kalpler patlatılırken uyandır!”</span></p>

  <p class="indentmetin"><span class="ideitalik">“Ben de otuz kutu bira n’oldu diye düşünüyordum!”</span></p>

  <p class="indentmetin"><span class="ideitalik">“Yer tutmak için güneş doğarken dikmeseydin beni buraya...”</span></p>

  <p class="normal1"><span class="ideitalik">Hanabi</span> gerçekten de Japonya’da kaçırılmaması gereken bir eğlence. Japonlar için bu kadar tutkuyla bağlanılan, vazgeçilmez bir olay olmasının sebebi sorulduğunda, şu cevabı verebilirsiniz: “<span class="ideitalik">Hanabi</span>, çok kısa ömrü olan anlık bir güzellik. Bu yönüyle hayatın geçiciliğini hatırlatıyor.”</p>

  <p class="normal">İşte bu cümle, Japonya ile ilgili kilit bir cümle. <span class="ideitalik">Hanabi</span> yerine <span class="ideitalik">sakura</span> (kiraz çiçeği), <span class="ideitalik">matsuri</span> (festival), <span class="ideitalik">ikebana</span> (çiçek düzenleme) ya da her ne koyarsanız koyun, bu basmakalıp cevap anlamını yitirmeyecek ve işinize yarayacaktır. Özellikle muhatabınız bir Japon ise, bu cevaptan sonra size hayranlık duyacak ve takdir edecektir: “Onur San, bravo... Siz Japonya’nın ruhunu özümsemişsiniz.”</p>
</body>
</html>
