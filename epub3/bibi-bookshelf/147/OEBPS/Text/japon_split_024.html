<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>japon</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_22"><span><img alt="22 Success.ai" class="calibre3" src="../Images/22success_opt.jpeg"/></span><br class="chapter"/>
  <br class="chapter"/>
  Konbini: Kolaylık Marketleri</h1>

  <p class="normal1">İstanbul’da Harp Akademileri Komutanlığında askerlik yaparken, “kolaylık” denilen küçük bir merkez vardı. İçinde terzi, ayakkabı tamircisi, fotoğrafçı ve küçük bir <span class="ideitalik">fast food</span> restoranı olan bu mekâna niye kolaylık denildiğini bir türlü çözememiştim. Herhalde subaylara bir kolaylık sağlıyordu, ama erat olarak bizler bu tesisin herhangi bir kolaylığından faydalanamamıştık! Üstüne üstlük başımıza bir de “zorluk” çıkarmıştı; komutanlarımızın kolaylık ihtiyacını gidermek için günde birkaç posta oraya gidip geliyorduk.</p>

  <p class="normal">Japonya’daki “convenience store” sistemiyle tanışıp, bunun Türkçesi ne olabilir diye düşününce, aklıma askerlik yaparken gördüğüm o tesis geldi. Büyük ihtimalle bir subayımız ABD’de “convenience store” ile karşılaşıp, bir benzerini Akademi’de kurdurmuş ve sözlükler de isim babalığını yapmıştı. Düşünce güzeldi, ama uygulamada sallanıyordu bizim tesis...</p>

  <p class="normal">Japonlar bu sistemi ABD’den ithal ederken kendilerine uyarlamışlar. Önce tabii ki ismi değişmiş; “konveniyıns” demeye çalışırken binlerce Japonun dil düğümlenmesi sonucu boğulabileceğini düşündüklerinden, kısaca “konbini” diyerek olayı çözmüşler. Sistem Japonya’ya uyarlanırken, temizlik, güvenlik, güler yüz, her derde devalık gibi Japonsal nitelikleri de bünyesine katmış. Yani, Japon yapmış.</p>

  <p class="normal">Öncelikle <span class="ideitalik">konbini</span> modelini kısaca tanıtayım: Küçük bir mahalle bakkalından ziyade, benzin istasyonlarında rastladığımız marketleri andırıyor. Yirmi dört saat açıklar ve her türlü ihtiyacınızı karşılamak iddiasında olmayıp, acil gereksinimlerinizi size sunmaya ant içmiş müessese niteliğindeler.</p>

  <p class="normal">Tabii ben ilk günlerde <span class="ideitalik">konbini</span>lerin bakkaldan pek bir farkını göremiyordum. Benim için sadece ıvır zıvır satılan ışıltılı dükkânlar niteliğindeydiler. Ama zaman geçtikçe, gerçekten de hayata “kolaylık” katma amacıyla kurulan kutsal mekânlar olduklarını anladım. <span class="ideitalik">Konbini</span>lere girdiğinizde alabilecekleriniz çok kısaca şöyle özetlenebilir: alkollü/alkolsüz içecekler, çerez, bisküvi, çikolata, temel gıda maddeleri, çorap, çamaşır, jilet, diş fırçası, krem, kondom, şampuan ve her türlü kişisel bakım ürünü, gazete, dergi, şemsiye, ufak tefek kırtasiye, CD, DVD, hazır yiyecekler (mikrodalga fırınları kullanarak ısıtabileceğiniz), sigara, basit ilaçlar, temel temizlik malzemeleri ve daha neler neler...</p>

  <p class="normal">Ama işin asıl püf noktası, minicik <span class="ideitalik">konbini</span>lerde satılan ürünlerden ziyade, verilen kolaylaştırıcı hizmetler. Örneğin bir <span class="ideitalik">konbini</span>ye ekmek ve süt almak için gittiğinizde aşağıdaki işlerinizi de halledebilirsiniz:</p>

  <p class="normal">- Elektrik, su, telefon, internet ve bilumum faturalarınızı ödeyebilirsiniz.</p>

  <p class="normal">- Yurtiçi uçak veya otobüs biletlerinizi alabilirsiniz.</p>

  <p class="normal">- Vergi, sigorta borcu yatırabilirsiniz.</p>

  <p class="normal">- Hafta sonu yapılacak konser, sergi ve benzeri etkinliklerin listesini görüp biletlerinizi (hatta indirimli) alabilirsiniz.</p>

  <p class="normal">- ATM’lerden para çekebilirsiniz.</p>

  <p class="normal">- Telefonunuza kontür yükleyebilirsiniz.</p>

  <p class="normal">- Fotokopi, faks gibi temel ofis ihtiyaçlarınızı karşılayabilirsiniz.</p>

  <p class="normal">- Dijital kameranızın hafıza kartını takıp fotoğraflarınızı basabilirsiniz.</p>

  <p class="normal1">Ve hatta, en hoşuma giden hizmetlerden biri buydu, yolculuğa çıkmadan bir gün önce bavullarınızı <span class="ideitalik">konbini</span>ye getirip, gideceğiniz adrese teslim edilmek üzere bırakabilir, yolculuğa elinizi kolunuzu sallayarak çıkabilirsiniz. Tüm <span class="ideitalik">kombini</span>ler kargo/kurye servisleriyle eşgüdüm içinde çalıştığından, bavullarınızı gideceğiniz otelde odanıza yerleştirilmiş olarak bulabilirsiniz. Birçok insan sırf bavulunu taşımamak için havaalanına metro yerine taksiyle gitmeyi tercih ettiğinden, çok da pahalı olmayan bu hizmet size “kolaylık” ve tasarruf olarak geri dönecektir.</p>

  <p class="normal"><span class="ideitalik">Konbini</span>lerde fiyatlar tabii ki büyük marketlere göre biraz daha pahalı. Ama sabaha karşı ikide, evde verdiğiniz çılgın partinin ortasında bira, çerez ve meyveniz tükenince ya da elektrik faturasının son günü olduğunu hatırladığınız zaman, sunulan hizmetin karşılığında istenen ücretin gayet makul olduğunu kabul edebilirsiniz.</p>

  <p class="normal">Japonya’da bu sistemi ayakta tutan <span class="ideitalik">konbini</span> sayısı yaklaşık kırk beş bin civarında. Özellikle büyük şehirlerde adım başı bulabileceğiniz <span class="ideitalik">konbini</span>ler yaklaşık sekiz on değişik zincir tarafından işletiliyor (Bunlardan biri, hatta en büyüğü bizim de aşina olduğumuz Seven-Eleven adlı şirket). Seven-Eleven, Lawson, Family Mart, Sunkus ve AM/PM <span class="ideitalik">konbini</span> zincirlerinin önde gelenlerinden. 2009 yılı rakamlarına göre <span class="ideitalik">konbini</span>ler bir yılda altmış sekiz milyar doların üzerinde ciro yapmış.</p>

  <p class="normal"><span class="ideitalik">Konbini</span>ler sürekli icat ettikleri yeni hizmetlerle Japonya’da günlük hayat koşturmacasında önemli bir yer tutmaya devam ediyorlar. Bir kısmı organik <span class="ideitalik">konbini</span> olarak yeni bir pazarda konumlanıyor. Darısı başımıza diyeceğim ama, biz tercihimizi <span class="ideitalik">süper-hiper-über</span> marketlerden yana kullanmışız bir kere...</p>
</body>
</html>
