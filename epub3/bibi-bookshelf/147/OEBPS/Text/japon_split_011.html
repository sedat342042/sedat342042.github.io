<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>japon</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9"><span><img alt="09 Elegance - yubi.ai" class="calibre3" src="../Images/09elegance-yubi_opt.jpeg"/></span><br class="chapter"/>
  <br class="chapter"/>
  İleri Seviye Japon Mutfağı</h1>

  <p class="normal1">“Tamam, <span class="ideitalik">sushi</span>yi geçtik, ama doymadık. Şimdi sırada ne var?” diye sorabilirsiniz. Japon mutfağı çok zengin, kendine has özellikleri olan, <span class="ideitalik">sushi</span>yle sınırlı kalmayan bir mutfaktır. Dünyanın en büyük üç mutfağının Fransız, Çin ve Türk mutfağı olduğu söylenegelir. Ben bu sıralamayı İtalyan, Türk ve Japon mutfağı olarak değiştirebilirim. Konu çok tartışmaya açık, ama kısaca özetlemem gerekirse, Türk mutfağının ününün hak edilmiş olduğunu söyleyebiliriz. Bu kadar milletin, kültürün, iklimin kesiştiği bir yerden aksi beklenemezdi zaten.</p>

  <p class="normal">Fransız mutfağı ise, Fransızların reklam ve tanıtım konularındaki başarısının en büyük örneklerinden biridir. Fransız mutfağı nasıl ayırt edilir? Bir yemek sipariş edersiniz, önünüze yaklaşık yarım metrekare büyüklüğünde bir tabak gelir; ancak yemeğin yüzölçümü, tabağın yüzölçümünün yüzde beşini geçmez. Ama ödediğiniz hesap yemeğin değil, tabağın yüzölçümü ile orantılıdır. İşte o zaman bilin ki, Fransız mutfağı ile karşı karşıyasınız.</p>

  <p class="normal">Zaten esas olan, yediğiniz yemek değil, sostur. Tabağınızdakinin balık, et ya da tavuk olması önemli değildir; malzemenin asıl görevi sosu taşımaktır. Sosun hakkını yemeyelim, çünkü Fransız mutfağının gerçekten çok lezzetli sosları vardır. Temel gıda maddesinde fazla iş yoksa, tek çıkar yol sosa yüklenmektir. Ama o sosu pantolon kemerinize döküp yeseniz de benzer lezzeti alırsınız zaten; bir de ete, balığa para vermenin bence anlamı yoktur.</p>

  <p class="normal">Fransız mutfağının kökeni hakkında bir anekdot okumuştum. Yüzyıllar önce İtalya’dan Fransa’ya gelin giden bir asilzade hanımefendi, aç kalmamak için yanında üç esaslı İtalyan aşçı götürür; onlar da Fransız mutfağının temelini atarlar. Sadece pizza ve spagettiden ibaret olmayan İtalyan mutfağı bence çok esaslı bir mutfaktır; İtalyanların bu konuda Fransızlara karşı neden daha yoğun bir kampanya yürütmediğini de anlayamam.</p>

  <p class="normal">Çin mutfağı ise, hakkını yemeyelim, gayet güzel bir mutfaktır. Ama bu kadar ünlü olması, dünyanın her köşesine yayılmış Çinliler sayesindedir. Özellikle ABD ve İngiltere gibi mutfakları fakir ama kendileri gelişmiş ülkelerdeki yoğun Çin nüfusu, Çin mahalleleri ve pıtrak gibi açtıkları lokantalar sayesinde tanınmıştır. Genelde ana yemeklerin <span class="ideitalik">wok</span> denilen büyük tavalarda çabucak hazırlanabilmesi, yani yemeklerin lokanta işleyişine uygun oluşu Çinlilerin işlerini kolaylaştırmıştır.</p>

  <p class="normal">Japon mutfağı ise, bilinenden daha zengin, ama farklı tarzı olan bir mutfaktır. Her şeyden önce, yemek yemenin tek amacı doymak değildir; sofra damağa olduğu kadar göze de hitap etmelidir. Yemeğin hazırlanışı kadar, nasıl bir tabakta servis yapılacağı (tabakta bulunması ve bulunmaması gereken desenler), yemeğin tabağa ne şekilde yerleştirileceği, yanında yer alacak otlar, soslar, bitkiler, sofraya getiriliş şekli, masaya konuşu hep dikkat edilmesi gereken ayrıntılardır. Japon mutfağı lezzetten önce estetiktir; yemek sadece ağızla değil, gözle, kalple ve ruhla da tadılmalıdır.</p>

  <p class="normal">Çin mutfağında, kullanılan gıda maddelerinin doğal tadından oldukça farklı lezzetlere ulaşmak hedeflenebilirken, Japon mutfağında malzemelerin doğal tadının vurgulanması esastır. Japonlar yemeği olabildiğince sade bir biçimde hazırlarlar, az pişirirler veya pişirmezler, malzemenin özelliklerini kaybetmemesine özen gösterirler. Bunu da söz konusu yiyecek maddesinin ruhuna saygıdan yaparlar.</p>

  <p class="normal">Mutfağı belirleyen en önemli unsurlardan biri mevsimlerdir. En sıcak yaz günlerinde <span class="ideitalik">unagi</span> (bir çeşit yılanbalığı) çok makbuldür. Sonbaharın kısa bir döneminde toplanan <span class="ideitalik">matsutake</span> mantarları, günler öncesinden Japonların ağızlarının suyunu akıtır. Kışın <span class="ideitalik">yuzu</span> denilen bir çeşit narenciye piyasaya çıktığında, <span class="ideitalik">yuzu</span> sosu ile hazırlanan yemekler, likörler, içecekler masaları donatır. <span class="ideitalik">Sakura</span> (kiraz çiçeği) mevsiminde <span class="ideitalik">sakura</span> aromalı çaylar, <span class="ideitalik">mochi</span>ler (pirinç kekleri) marketlerin tezgâhlarını süsler. Gıda ithalatının artması sonucu her türlü yiyecek maddesi her mevsim bulunabilse de, Japonlar kendilerine özgü, geleneksel yiyeceklerini mevsimi geldiğinde dini bir ayin yapıyormuş gibi şükranla tüketirler. Tabii mevsimsellikle paralel olarak yiyecek maddelerinin tazeliği konusunda çok hassastırlar.</p>

  <p class="normal">Meşhur <span class="ideitalik">Michelin Rehberi</span>’ne (lokantaları derecelendiren ve Fransa’da yayımlanan bir kitap dizisine) girmeyi başarmış, Japonya’da çalışan bir aşçı ile tanışmıştım. Avrupa’da çalıştığı yıllarda yanında çalıştıracak eleman bulmakta çok zorlandığından, aşçılık okulunu bitiren gençlerin bile temel gıda maddeleri konusunda bilgisiz ve tecrübesiz olmalarından yakınıyordu. Japonya’da ise sokaktan geçen herhangi bir vatandaşın otlar, sebzeler, mantarlar, bunların mevsimleri ve birbirleri ile uyumları konusunda hayli bilgili olduğundan bahsetmişti. Şaşırmıştım.</p>

  <p class="normal">Japonların ana yiyecek maddesi pirinçtir. Pirinç, Türk mutfağındaki ekmeğin yerini tutar (Zaten ekmek Japonya’da lüks bir yiyecek maddesidir). Japonlar kendilerini bildi bileli pirinç tarımı yaparlar. <span class="ideitalik">Gohan</span> dedikleri sade pirinç yemeği her öğünün (kahvaltı dahil) temelidir. Diğer tüm yiyecekler pirince eşlik eder, yanında katık görevi görür. Japonya’da öğün isimleri bile “sabah pirinci”, “öğle pirinci” ve “akşam pirinci” şeklindedir.</p>

  <p class="normal"><span class="ideitalik">Gohan</span>ı ilk tattığımda aklıma küçükken ishal olduğum günler gelmişti. Annem lapa pirinç yapar, yanında az yoğurtla yedirirdi. Bizdeki tereyağlı, tuzlu, domatesli pilavlardan sonra <span class="ideitalik">gohan</span> işkence gibi gelmişti. Sonra Japon mutfağının ilk prensibini öğrendim: Malzeme kendi tadında olacak, öyle tereyağını basıp pirinci leziz bir kalori deposuna dönüştürmeyeceksiniz! <span class="ideitalik">Gohan</span> başta biraz hastane yemeği gibi gelse de, Japonların nasıl bir iştahla kaşıkladıklarını (pardon, çubukladıklarını) görüp, ben de yumulmaya başladım.</p>

  <p class="normal">Bizim ve Japonların yemek yeme anlayışı arasında ciddi bir fark var. Biz Türkler, güzel bir meze sofrasını saymazsak, bir veya iki tabak ana yemek ile doymayı tercih ediyoruz. Daha yemeğin başında ekmeğe yükleniyoruz; ya çorbaya doğruyoruz ya da salatanın suyuna banıyoruz. İştahımızın en yerinde olduğu sırada yemeğin hamaliyesini yükleniyor, ana yemek geldiğindeyse doymuş oluyoruz. Kaç kez balık lokantalarına gidip meze ve lavaşla tıkındıktan sonra güzelim balığı çöpe göndermişizdir...</p>

  <p class="normal">Japonya’da ise, başroldeki yemekler masaya sırayla ve çok küçük porsiyonlar halinde geliyor. Önemli olan doymak değil, iştahınız zirvede iken yemeğin hakkını vererek lezzetini almak. Küçük miktardaki birçok değişik yiyeceği afiyetle yiyorsunuz. Karnınız doydu mu? Henüz değil! Yemeğin sonlarına doğru önünüze koca bir kâse <span class="ideitalik">gohan</span> geliyor ve sizi doyurma görevini üstleniyor. Tadı zaten oldukça nötr olan <span class="ideitalik">gohan</span> ile midenizin kalanını dolduruyorsunuz ve yemeğin sonunda ana yemeğin tadı hoş bir anı olarak damağınızda kalıyor.</p>

  <p class="normal">Bu çeşit beslenmenin en iyi örneği, hatta bir anlamda Japon mutfağının ulaştığı en son nokta, <span class="ideitalik">kaiseki</span> sofraları. <span class="ideitalik">Kaiseki</span>, “Bu çay da aç karınla gitmiyor kardeşim” diyen bir rahibin öncülüğünde, çay seremonilerine eşlik etsin diye ufak ufak bitki ve sebze yenmesiyle başlamış. <span class="ideitalik">Kaiseki</span> sofralarında yemekler, mevsimselliklerine dikkat edilerek, küçük miktarlarda hazırlanıyor ve yine mevsimi vurgulayan yaprak, çiçek ve otlar eşliğinde tabaklarda servis ediliyor. Tabii tabağın şekil ve deseninin de yemekle uyum içinde olması gerektiğini söylemeye hacet yok. <span class="ideitalik">Kaiseki</span> oldukça pahalı ve saygın bir yemek; olur olmaz yenmiyor ve yiyeceğin tadı kadar, sunuma ve göz zevkine de odaklanılıyor. Sofradaki sohbet, “Tuzu fazla kaçmış”, “İçi pişmemiş” ya da “Dibi de tutmuş” şeklinde olmuyor. Bilakis, şu şekilde oluyor:</p>

  <p class="indentmetin"><span class="ideitalik">“Tabaktaki balık desenini fark ettin mi? Tam da bu mevsimde en güzel zamanı.”</span></p>

  <p class="indentmetin"><span class="ideitalik">“Evet, zaten tabağın kenarına koydukları falanca yaprakları da yemeğin ruhu ile büyük bir ahenk içinde.”</span></p>

  <p class="indentmetin"><span class="ideitalik">“Masa örtüsünün renklerine dikkat ettin mi? Bugünün havasını yansıttığı gibi, yemeğin rengiyle de hoş bir kontrast yaratıyor.”</span></p>

  <p class="indentmetin"><span class="ideitalik">“Evet, sashimileri tabağa dairesel bir şekilde dizmeleri, hayatın süregiden bir döngü olduğunu hatırlatıyor... Da, yemeğin tadı nasıldı?”</span></p>

  <p class="indentmetin"><span class="ideitalik">“Bilmem, dikkat etmemişim!”</span></p>

  <p class="normal1"><span class="ideitalik">Kaiseki</span> biraz uç bir örnek olsa da, Japon yemekleri hazırlanırken dikkat edilmesi gereken bazı hususlar var. Örneğin bıçağın yeri sadece mutfak tezgâhı; yemek masasında yeri yok ve yemek bıçağı diye bir kavram yok (Malumun ilanı gibi oldu; her şey çubukla yeniyor ya zaten). Bu yüzden, yemek hazırlanırken malzemeler çubuk ile kavranabilecek lokmalar boyutuna indirgeniyor.</p>

  <p class="normal">Sofra malzemeleri olarak kâseler ve küçük düz tabaklar revaçta. Kâselerin büyüklüğünün bile belli bir anlamı var: Yerde oturarak çubukla yemenin bir gereği olarak tabak ve ağız arasındaki mesafeyi en aza indirmek gerekiyor. Böylece sofradakiler kâsesini (içinde pirinç olanı) eline alıp ağzına yakın tutarak çubuklar ile kısa mesafede nakliyatı gerçekleştiriyorlar. Bu yüzden yemek kâseleri avuca rahat oturacak boyutlarda imal ediliyor. Tabii ki mevsimlere ve yemeğin amacına uygun malzeme ve desen kullanımı da dikkat edilmesi gereken ayrıntılardan (Parlak ve pürüzsüz porselenler mi, pütürlü toprak kaplar mı? Sararan yapraklar mı, açan tomurcuklar mı?).</p>

  <p class="normal">Yiyeceklerin ve diğer malzemelerin seçiminde en önemli ölçüt mevsim olsa da, hangi yiyeceklerin aynı sofrada servis edilip edilemeyeceğinden tutun da, yiyeceklerin renk uyumuna kadar, dikkat edilmesi gereken pek çok ayrıntı var. Renk uyumu konusunu ele alacak olursak, doğadaki yiyeceklerin beş değişik renk grubundan oluştuğu varsayılıyor ve sofrada her renk grubundan yiyeceğin bir uyum içerisinde bulunmasına dikkat edilmesi gerekiyor.</p>

  <p class="indentmetin"><span class="ideitalik">“Anne, mis gibi kıpkırmızı ton balığı sashimisi almıştım; güzelim balığı gidip yemyeşil marul yapraklarının yanına koymuşsun!”</span></p>

  <p class="indentmetin"><span class="ideitalik">“Bu sene zıt renkler çok gözde, kızım; hatta geçenlerde bir defilede gördüm, sashimi dilimlerinin dar ve uzun kesilmesi çok moda! Hem bu sene pastel renkler hiç revaçta değil, keşke ton balığının yanına yavruağzı somon hiç almasaydın...”</span></p>

  <p class="normal1">Ana yemeğin pirinç olduğu sofralarına, Budist ve Şinto inançları doğrultusunda uzun yıllar et, tavuk ve süt ürünleri girmemişse de, ottan, yapraktan bunalan Japon halkı artık her şeyi yemektedir. Mütevazi bir sofrada pirince genelde bir parça balık veya tavuk eşlik eder. Yanında mini mini tabak ve kâselerde <span class="ideitalik">tsukemono</span> (turşu), <span class="ideitalik">tofu</span> ve <span class="ideitalik">miso</span> çorbası bulunur. Yemekle birlikte çay (yeşil çay veya <span class="ideitalik">oolong</span> çayı) içebilirsiniz, ama yemekten sonra tatlı beklemeyin; karnınız tıka basa dolmadan da masayı terk edin.</p>

  <p class="normal"><span class="ideitalik">Tofu</span> ve <span class="ideitalik">miso</span> deyince, soyanın sofradaki ağırlığından bahsetmemek olmaz. <span class="ideitalik">Tofu</span>, soya sütünden elde edilen, tatsız tuzsuz, görüntüsü beyaz peynire, tadı hiçbir şeye benzeyen bir yiyecektir. Japonlar bu derece nötr bir gıdadan bile çok değişik lezzetler yaratmayı başarmıştır; biraz çabalayınca sevebileceğiniz bir <span class="ideitalik">tofu</span> bulabilirsiniz. Lezzetsiz tüm gıda maddeleri gibi <span class="ideitalik">tofu</span> da çok sağlıklı ve besleyici bir protein kaynağıdır; bu sayede Japon milletinin etten, sütten, yumurtadan uzak günlerinde onları ayakta tutabilmiştir. <span class="ideitalik">Tofu</span> üzerine dönen sohbetlerde Japonlar size <span class="ideitalik">tofu</span>nun ne kadar besleyici olduğunu anlatıp dursa da, lezzetli diyenine rastlanmamıştır. Ama nötr tadı sayesinde soya temelli soslara çok güzel ev sahipliği yapar.</p>

  <p class="normal"><span class="ideitalik">Miso</span> da bir çeşit mayalanmış soya ezmesidir. Genelde çorbası yapılır ve günün üç öğününde de sofra kadrosundaki yeri garantidir. Kullanım şekli olarak bizim tarhanaya benzer. Koyu salça kıvamındaki <span class="ideitalik">miso</span>nun suda eritilmesiyle çorbası yapılır, isteğe göre içine <span class="ideitalik">tofu</span>, yosun, taze soğan ve daha neler neler konur. <span class="ideitalik">Miso</span>nun diğer yemeklerin hazırlanmasında sos olarak kullanıldığı da sık görülür.</p>

  <p class="normal">Pişmiş ürünlerden bahsedecek olursak, kızartmalarda <span class="ideitalik">tempura</span>yı tek geçmek lazım gelir. 16-17. yüzyıllarda Japonya’ya gelen misyoner Portekizlilerin Japon kültürüne en önemli katkısı <span class="ideitalik">tempura</span>ya ilham kaynağı olmalarıdır. Çeşitli deniz ürünleri ve sebzelerin sulu kıvamda iken özel bir hamura bulanarak çok kızgın yağda kızartılması prensibine dayanan <span class="ideitalik">tempura</span>, çiğ ürünlerden bıkanlara ilaç gibi gelir.</p>

  <p class="normal">Japonların <span class="ideitalik">tempura</span> dışında da balığı pişirerek yedikleri sayısız yemek vardır. Japonya’ya gidenlere özellikle devasa yengeç ve midyeleri tatmalarını öneririm. Yazın sıcak günlerinde yılanbalığı türlerini de es geçmemek lazım. Özellikle pilav üstü <span class="ideitalik">unagi</span> (büyük yılanbalığı) veya <span class="ideitalik">anago</span> (küçük yılanbalığı) tatlı bir sosla pişirilse de kesinlikle denenmesi gereken lezzetlerdir. Bunun dışında, sadece falanca ayın filanca haftasında yenen feşmekan balığı gibi şeceresini tutmaya imkân olmayan epey bir deniz mahlukatı, isteyenler için mevcuttur.</p>

  <p class="normal">Çiğ veya pişmiş balıktan bıkanlar hemen tavuğa geçiş yapabilirler. Japonya’da tavuk ve türevleri benim tartışmasız en çok sevdiğim yiyeceklerdendir. Ana tavuk yemeği <span class="ideitalik">yakitori</span>dir; kısaca tavuk şiş (ızgara) olarak tercüme edebiliriz. <span class="ideitalik">Yakitori</span>, insana bir tavuktan kaç değişik tür et ve lezzet çıkabileceğini göstermesi açısından ibret vericidir; tavuğun gagası ve tırnağı dışında her yeri kullanılır. <span class="ideitalik">Yakitori</span> şefliği başlı başına bir sanattır; hatta eski zamanlarda <span class="ideitalik">yakitori</span> ustası olmak isteyen bir genç beş altı sene sadece tavuğu keser, ocağın başına geçmeden ustasını seyredermiş.</p>

  <p class="normal"><span class="ideitalik">Yakitori</span> yiyebileceğiniz salaş restoran ve tezgâhlar da apayrı bir tecrübe konusu. <span class="ideitalik">Yakitori</span> restoranlarının çoğu <span class="ideitalik">izakaya</span> (Japon meyhanesi) tarzında, işten çıkan Japonların uğrayıp inanılmaz gürültüler çıkararak yemek yediği mekânlardır. Öncelikle şu noktayı açığa kavuşturmak lazım: Bu insanlar açlık yüzünden tavuğun gaga dışında her lokmasını yemeye mecbur kalmışlar. Özellikle İkinci Dünya Savaşı ertesindeki açlık, kıtlık ve yokluk dönemlerinde istasyon çıkışlarında tavuk artıklarını pişiren küçük lokanta ve tezgâhlar kurulmuş. İş çıkışı buralarda çöplenen Japonlar, karınlarını doyurduklarını sanarak evlerine gitmişler (Bu âdet halen devam ediyor). Mecburiyetten başlayan bu tavuk pişirme sanatı öylesine gelişmiş ki, <span class="ideitalik">yakitori</span> restoranları halen bir tavuktan mucizeler yaratmaya devam ediyorlar.</p>

  <p class="normal"><span class="ideitalik">Yakitori</span> gayet ucuz bir yemek seçeneğidir, ama <span class="ideitalik">shamo</span> tavuğu yiyeceğim diye ısrar ederseniz, bu size bir servete mal olabilir. <span class="ideitalik">Shamo</span> gayet kabadayı, elinde tesbihle dolaşan, sürekli kavga ettiğinden vücudu epey gelişmiş, adaleleri sıkı bir tavuk cinsi olup, onu yemek biraz yürek ve cüzdan ister. Yani tavukta herkese ve her keseye uygun seçenekler bulunmaktadır.</p>

  <p class="normal">Aynı durum ette de geçerlidir. Küçücük adada 127 milyon insana yetecek büyükbaş yetiştirilemeyeceğinden, ABD ve Avustralya’dan büyük miktarda et ithalatı yapılır. Standart bir et yemeği istediğinizde gayet uygun fiyata lezzetli seçenekler bulabilirsiniz. Ama Japon eti yiyeceğim diye ısrar ederseniz, orada bir dakika durun...</p>

  <p class="normal">Hayvan az, insan bol olunca, Japonlar büyükbaşları ne yapacaklarını şaşırmışlar, hayvanları baş tacı etmişler, özel çiftliklerde sığırları besiye çekmişler. Kimi çiftliklerde hayvan başına on-on beş bakıcı düştüğü oluyor. Bakıcılar hayvanlara düzenli olarak masaj yapmak, onları kaplıcalara götürmek, bira içirmek, müzik dinletmek ve şu anda aklıma gelmeyen her türlü ihtiyaçlarını gidermekle görevliler. Kaplıcalar hayvanların iyice yumuşamasını, bira iştahlarının açılmasını, masaj da hayvanın yağının dokular arasında eşit bir şekilde dağılarak lezzetli bir “doku yağı” oluşmasını sağlıyor. Hayvanlara en iyi kalite su içiriliyor, stresten uzak, mutlu bir yaşam ortamı sunuluyor ve kesildiklerinde hayvanın etinde bir gram sinir ve sertlik olmuyor.</p>

  <p class="normal"><span class="ideitalik">Wagyu</span> denilen bu hayvancıkların böyle bir yaşamdan sonra hart diye kesilivermesi kulağa çok acıklı gelse de, hiçbir Japon vatandaşına kısmet olmayan bir konforda yaşadıkları unutulmamalı. Hangimiz yetmiş sene yerine otuz sene yaşamaya, ama kral gibi yaşamaya razı olmayız ki; sonra da varsın kessinler. Eğer <span class="ideitalik">wagyu</span>dan hazırlanmış bir bifteği yeme şansına erişirseniz, “Bu yediğim et ise, bugüne kadar yediğim kayışlar neydi?” diye düşünmeden edemiyorsunuz. Hemen akabinde hesabı burnunuza dayadıklarındaysa, bildiğiniz etten şaşmamaya karar veriyorsunuz.</p>

  <p class="normal">Doğal olarak <span class="ideitalik">wagyu</span>lar çok pahalı. Hayvanların hayatları boyunca gördüğü muamelenin haşmetine paralel olarak etin fiyatı değişiyor ve etler geldikleri çiftliğin adıyla markalaşarak piyasaya çıkıyor. Aslında pek de piyasaya çıkmıyor, çünkü meşhur otel ve restoranlar kimi çiftliklerin etini önceden kapatıyor; isteseniz de alamıyorsunuz. Zaten en iyisi, bu eti adam gibi restoranda yemek; evde pişirmeye kalkıp, kilosuna yüzlerce dolar verdiğiniz eti mundar edebilirsiniz.</p>

  <p class="normal">Eğer “Kendin pişir, kendin ye” modelini seviyorsanız, <span class="ideitalik">yaki niku</span> ve <span class="ideitalik">kushi katsu</span> restoranları tam sizin için... <span class="ideitalik">Yaki niku</span>, kısaca, “ızgara et” anlamına geliyor. Japonya’da Kore barbeküsü olarak da bilinen bu restoranlarda, garsonunuz sizi ortasında elektrikli veya odun kömürlü mangallar gömülü olan masanıza oturtuyor. Önünüze küçük küçük dilimlenmiş küçük ve büyükbaş hayvanların eti, budu, dili getiriliyor, gönlünüzce pişirerek ve dilediğinizce soslara batırarak yiyorsunuz. Soslarda <span class="ideitalik">miso</span> ve sarmısak başı çekiyor. Etler öylesine lezzetli ve baştan çıkarıcı ki, ilk kez bir <span class="ideitalik">yaki niku</span> restoranına gittiğimizde kendimizden geçip kolesterole yumulmuştuk; daha sonra gecenin fotoğraflarını incelediğimizde kızım Çağla’nın bütün gece bir limon parçası kemirdiğini görmüş ve vicdan azabından soda içmiştik.</p>

  <p class="normal"><span class="ideitalik">Kushi katsu</span> ise, cozur cozur bir yağda kızaran çöp şişler olarak tercüme edilebilir. Bu sefer masanızın ortasına mangal değil, kaynayan yağ dolu bir kova gömülmüştür. Bazı restoranlarda siz menüden şişlerinizi seçersiniz, aşçılar pişirir; ama eğlenceli olanı, sizin bir büfeden istediğiniz şişleri alıp masanızda üstünüze kızgın yağ sıçratarak kızartmanızdır. Şiş büfesinde, küçük bambu çöplere takılmış et ve tavuk dışında, bol çeşitte mantar ve sebze de bulabilirsiniz. Japonya’ya kadar gelip de sağlıksız beslenmek isteyenler için son derece eğlenceli ve yağ kokan bir seçenektir <span class="ideitalik">kushi katsu</span> mekânları...</p>

  <p class="normal">Ben ızgara ve kızartmaya gelemem, yok mu şöyle güzel bir tencere yemeği derseniz, <span class="ideitalik">nabe</span>leri denemenizde fayda var. <span class="ideitalik">Nabe</span>, kısaca, büyük seramik kaplarda fokur fokur haşlanan et ve sebzelerden oluşan bir yemek çeşidi. En tanınmış <span class="ideitalik">nabe</span> yemeği <span class="ideitalik">sukiyaki</span>dir diyebiliriz. <span class="ideitalik">Sukiyaki</span>, pastırma inceliğinde et dilimlerinin mevsim sebzeleri, <span class="ideitalik">tofu</span> ve benzeri malzemelerle birlikte özel bir sos katılmış suda haşlanması ile yapılan ve daha sonra çiğ yumurtaya bandırılarak yenilen bir yemektir.</p>

  <p class="normal">Böyle bir yemeği Japonya’nın Tohoku bölgesinde (kuzey Japonya’da) kayağa gittiğimde bir arkadaşımın dünürünün evinde yemiştim. Bölge halkının neredeyse tamamı gibi pirinç çiftçisi olan ev sahibimiz benim şerefime kilolarca Yonezawa eti almış. Yonezawa, o bölgenin en leziz <span class="ideitalik">wagyu</span>larının beslendiği şehir ve biz o gece sofrada bir saat içinde büyük bir serveti mideye indirmiştik. Ev sahibimiz masada yemeği özene bezene hazırlıyor, en iyi (yani en yağlı) tarafını bana sunuyor, ben çaktırmadan eti çiğ yumurtaya banmaktan kaçınmak istediğimde hemen yumurta tabağını burnuma dayıyor ve gözlerini kocaman açarak benden gelecek lezzet çığlıklarını bekliyordu.</p>

  <p class="normal">Yemek boyunca ev sahibimiz yaşadığı bölge hakkında ateşli bir vaaz vermişti. Söylediklerini damadı Tohoku Japoncasından Tokyo Japoncasına, arkadaşım da Tokyo Japoncasından İngilizceye çeviriyordu. Aralarında 300 kilometre mesafe olan iki şehrin insanlarının aynı dilde anlaşamıyor olması da gecemizin renkli hatıralarından biri oldu. Bu bol tercümeli ve meşakkatli yemeğe tabii ki bölgenin en tanınmış ve pahalı <span class="ideitalik">sake</span>si (pirinç şarabı) eşlik etti. Bir süre sonra ipler koptu, yerlerde yuvarlanarak (Yemeği zaten yerde yiyorduk), sabaha kadar yiyip içmeye devam ettik. Tam sızmıştım ki, horozlar öterken, arkadaşım kayağa gitmek üzere tekmeleyerek uyandırdı.</p>

  <p class="normal"><span class="ideitalik">Sukiyaki</span>ye benzer bir başka <span class="ideitalik">nabe</span> yemeği de <span class="ideitalik">şabu şabu</span>. Saydam denilebilecek incelikteki etleri yine kaynar suda haşlayarak susam sosu ile yiyorsunuz. Etler önünüze çiğ olarak yığılıyor, siz eti çubuklarla tutup suya batırıyorsunuz ve <span class="ideitalik">şaaabuuu şaaabuuuu</span> sesi çıkaracak kadar bir süre suyun içinde gezdirdikten sonra mideye indiriyorsunuz.</p>

  <p class="normal">Japonların dünya mutfağına önemli bir katkısı da <span class="ideitalik">soba</span> ve <span class="ideitalik">udon</span> denilen eriştelerdir. <span class="ideitalik">Soba</span>, karabuğday veya darı cinsi bir tahıldan hazırlanan hamurdan ince ince, <span class="ideitalik">udon</span> ise beyaz buğday hamurundan kalınca kesilir. Yazın soğuk, kışın sıcak tüketilir; değişik malzemeler ile taçlandırılır; suda haşlandığı gibi, tavada değişik malzemelerle pişirildiği de olur. Çok lezzetlidir; yemek yenilebilecek her yerde bulunur. Bu yüzden, dağda bayırda yürüyüşe gittiğimde karşıma çıkan küçük lokantalara giriyor ve Japonca bilirmişcesine, “sansai udon” diye sipariş veriyordum; hiç eli boş dönmedim. <span class="ideitalik">Sansai udon</span>, dağ otları ve sebzeleri ile pişirilen <span class="ideitalik">udon</span> yemeğidir. Tokyo dışında Japonya’nın her yeri dağlık olduğundan, gittiğiniz her yerde yöreye özgü ve son derece lezzetli otlar, sebzeler ve mantarlar bulursunuz.</p>

  <p class="normal">Ortadirek Japonun dostu ise, <span class="ideitalik">raamen</span> isimli bir başka erişte cinsidir. Çin kökenli, ikinci sınıf bir erişte olmasına rağmen çok prim yapmıştır. Küçük, dumanlı, gürültülü restoranlarda, ağız mümkün olduğunca şapırdatılarak tüketilir. Ağır yağlı bir domuz suyu ile pişirildiğinden mideye oturabilir. Japonların kendi güzelim erişteleri dururken, <span class="ideitalik">raamen</span>e niye bu kadar tezahürat ettikleri, araştırılması gereken bir sosyo-gurmetik olgudur. <span class="ideitalik">Raamen</span>e rağmen Japon mutfağını sevdiyseniz, artık her şeyi yiyebilirsiniz.</p>

  <p class="normal">“Daha daha” diyecek olursanız; deniz ürünlerinden yapılan <span class="ideitalik">oden</span>lerden, kızgın sac üzerinde pişirilen, Osaka yöresinin medarı iftiharı, omlet-krep melezi <span class="ideitalik">okonomiyaki</span>lerden, ahtapot köftesi olarak tanımlayabileceğimiz <span class="ideitalik">takoyaki</span>lerden, Hint esintili körili pirinç (<span class="ideitalik">kare raysu</span>) tabaklarından, yumurtalı pilavdan (<span class="ideitalik">omu raysu</span>), her köşe başında bulabileceğiniz pirinç köftelerinden (<span class="ideitalik">onigiri</span>), Çin mantısı olarak da bilinen <span class="ideitalik">gyoza</span>lardan ve şu anda aklıma gelmeyen onlarca değişik yiyecekten söz edebilirim, ama bu kitap bir yemek kitabı değil ki... Meraklısına ayrıntıları sonra anlatırım!</p>

  <p class="normal">Yine de, “Bu kadar laftan sonra ille de bir yemek tarifi isterim” derseniz, sizi <span class="ideitalik">gohan</span> tarifi ile baş başa bırakayım:</p>

  <p class="normal">Gereken malzeme: pirinç, su, bir tencere ve her şeyi yiyebilecek aç bir bünye.</p>

  <p class="normal">Tarif: Pirincimiz lapa olacak şekilde pişirilir...</p>

  <p class="normal">Dağılın kardeşim, tarif bitti! Afiyet olsun...</p>
</body>
</html>
