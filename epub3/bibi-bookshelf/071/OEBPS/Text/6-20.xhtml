<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-20</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Arrakis bıçağın yolunu öğretir... Kusurlu olan ne varsa kesip atmayı ve “Artık kusursuz, çünkü burada bitiyor,” demeyi öğretir.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib’in Toplu Özdeyişleri”  </p>
			<p class="paragbos">  </p>
			<p class="paragraf">Harkonnen üniforması giymiş bir adam koridorun sonunda durup Yueh’ye baktı; Mapes’in cesedini, yerde yatan Dük’ü ve yanında duran Yueh’yi bir bakışta görmüştü. Adamın sağ elinde lazer silahı vardı; sert ve zalim birine benziyordu... Yueh birden ürperdi.  </p>
			<p class="paragraf"><span class="CharOverride-2">Sardaukar,</span> diye düşündü. <span class="CharOverride-2">Başar gibi görünüyor. İmparator’un burada olup bitenleri izlesinler diye gönderdiği kendi askerlerinden biri muhtemelen. Hangi üniformayı giyerlerse giysinler, onları tanımak kolaydır.  </span></p>
			<p class="paragraf">“Sen Yueh’sin,” dedi adam. Doktor’un saçındaki Suk Okulu halkası ile alnındaki elmas dövmesine baktıktan sonra onunla göz göze geldi.  </p>
			<p class="paragraf">“Evet, Yueh’yim,” dedi Doktor.  </p>
			<p class="paragraf">“Rahat ol Yueh,” dedi adam. “Sen evin kalkanlarını indirince hemen içeri girdik. Burada her şey kontrol altında. O Dük mü?”  </p>
			<p class="paragraf">“Evet, Dük.”  </p>
			<p class="paragraf">“Öldü mü?”  </p>
			<p class="paragraf">“Sadece baygın. Onu bağlamanı tavsiye ederim.”  </p>
			<p class="paragraf">“Diğerlerinin işini bitirdin mi?” Adam dönüp Mapes’in yerde yatan cesedine baktı.  </p>
			<p class="paragraf">Yueh, “Maalesef evet,” diye mırıldandı.  </p>
			<p class="paragraf">Sardaukar horgörüyle “Maalesefmiş!” dedi. İlerleyip Leto’ya baktı. “Meşhur Kızıl Dük bu demek.”  </p>
			<p class="paragraf">Yueh, <span class="CharOverride-2">Haklıymışım,</span> diye düşündü. <span class="CharOverride-2">Sadece imparator, Atreideslere Kızıl Dük der.  </span></p>
			<p class="paragraf">Sardaukar eğildi ve Leto’nun üniformasındaki kırmızı şahin armasını koparıp aldı. “Küçük bir hatıra,” dedi. “Düklük mühür yüzüğü nerede?”  </p>
			<p class="paragraf">“Parmağında yok,” dedi Yueh.  </p>
			<p class="paragraf">Sardaukar öfkeyle, “Kör değilim!” dedi.  </p>
			<p class="paragraf">Kaskatı kesilen Yueh yutkundu... <span class="CharOverride-2">Beni sıkıştırırlarsa, bir Gerçeğisöyleten getirirlerse, yüzüğü aldığımı ve o topteri ayarladığımı öğrenirler, her şey boşa gider.  </span></p>
			<p class="paragraf">“Dük mesaj gönderirken bazen, mesajın kendisinden geldiğini kanıtlamak için ulağa yüzüğünü verirdi,” dedi.  </p>
			<p class="paragraf">Sardaukar, “Ulaklarına çok güveniyordu herhalde,” diye mırıldandı.  </p>
			<p class="paragraf">Yueh, “Onu bağlamayacak mısın?” demeye cesaret etti.  </p>
			<p class="paragraf">“Ne kadar baygın kalacak?”  </p>
			<p class="paragraf">“İki saat kadar. Ona verdiğim dozu, kadın ve çocuğunki kadar titiz hazırlamadım.”  </p>
			<p class="paragraf">Sardaukar ayağının ucuyla Dük’ü çevirdi. “Bu herif kendindeyken de korkulacak biri değildi. Kadınla çocuk ne zaman uyanır?”  </p>
			<p class="paragraf">“On dakika sonra.”  </p>
			<p class="paragraf">“O kadar çabuk mu?”  </p>
			<p class="paragraf">“Baron’un adamları hemen gelecek sanıyordum.”  </p>
			<p class="paragraf">“Öyle. Sen çık, dışarıda bekle Yueh.” Sardaukar, Yueh’ye dik dik baktı. “Çabuk!”  </p>
			<p class="paragraf">Yueh, Leto’ya göz attı. “Peki ya Dük...”  </p>
			<p class="paragraf">“Onu güzelce paketleyip Baron’a teslim edeceğiz.” Sardaukar tekrar Yueh’nin alnındaki elmas dövmesine baktı. “Seni tanıyorlar; koridorlarda başına bir şey gelmez. Çene çalmaya vaktimiz yok hain. Diğerlerinin geldiğini duyuyorum.”  </p>
			<p class="paragraf">Yueh, <span class="CharOverride-2">Hain,</span> diye düşündü. Başını eğip Sardaukar’ın yanından geçti; adının tarihe böyle geçeceğini biliyordu: Hain Yueh.  </p>
			<p class="paragraf">Ön kapıya doğru yürürken başka pek çok ceset gördü; aralarında Paul ile Jessica’nın olmasından korktu. Ama hepsi malikâne muhafızları ya da Harkonnen askerleriydi.  </p>
			<p class="paragraf">Yueh’nin ön kapıdan geçip alevlerle aydınlanan geceye çıktığını gören Harkonnen muhafızları tetikte durdular. Yol boyunca uzanan palmiyeler, evi aydınlatmak için ateşe verilmişti. Ağaçları tutuşturmakta kullanılmış yanıcı maddelerden yükselen kapkara dumanlar turuncu alevlere karışıyordu.  </p>
			<p class="paragraf">“Hain bu,” dedi biri.  </p>
			<p class="paragraf">Bir başkası, “Baron birazdan seni görmek isteyecek,” dedi.  </p>
			<p class="paragraf">Yueh, <span class="CharOverride-2">Toptere gitmeliyim,</span> diye düşündü. <span class="CharOverride-2">Düklük mühür yüzüğünü Paul’ün bulabileceği bir yere koymalıyım.</span> Birden korkuya kapıldı: <span class="CharOverride-2">Idaho benden şüphelenir veya sabırsızlanırsa... ona söylediğim yerde beklemezse... Jessica ile Paul ölecek. En ufak bir tesellim bile kalmayacak.  </span></p>
			<p class="paragraf">Harkonnen muhafızı, Yueh’nin kolunu bırakıp “Şurada bekle, ayak altında durma,” dedi.  </p>
			<p class="paragraf">Yueh birden kendini bu yıkım yerinde kimsenin acımadığı biri olarak gördü. <span class="CharOverride-2">Idaho mutlaka başarmalı!  </span></p>
			<p class="paragraf">Bir başka muhafız ona çarpınca “Ayak altından çekil!” diye bağırdı.  </p>
			<p class="paragraf">Yueh, <span class="CharOverride-2">Onlara yardım ettiğim halde beni hor görüyorlar, </span>diye düşündü. Yana itildikten sonra dikelip, tekrar az çok vakur bir havaya büründü.  </p>
			<p class="paragraf">Bir muhafız subayı sertçe, “Baron’u bekle!” dedi.  </p>
			<p class="paragraf">Başıyla onaylayan Yueh sahte bir kayıtsızlıkla yürüyerek malikânenin önünden geçti ve köşeyi dönüp, yanan palmiyelerin aydınlatmadığı karanlığa daldı. Sonra da limonluğun altındaki arka avluya, Paul ile annesini götürmek için bekleyen topterin bulunduğu yere doğru yürümeye başladı; attığı her adım telaşını ele veriyordu.  </p>
			<p class="paragraf">Malikânenin açık arka kapısında bekleyen muhafız, dikkatini içerideki aydınlık koridora ve odaları teker teker arayan adamlara vermişti.  </p>
			<p class="paragraf">Kendilerine nasıl da güveniyorlardı!  </p>
			<p class="paragraf">Yueh gölgelere sine sine yürüyerek toptere ulaşınca, muhafızın göremeyeceği taraftaki kapıyı açtı. Elini ön koltukların altında gezdirip, sakladığı fremkiti buldu; fremkiti açıp, düklük mühür yüzüğünü içine bıraktı. Eli oraya koyduğu mesaja, baharat kâğıdına değince, yüzüğü bu kâğıtla sardı. Sonra elini çıkarıp çantayı kapadı.  </p>
			<p class="paragraf">Topterin kapısını usulca kapatıp evin köşesine geri döndü ve oradan sapıp, yanan ağaçlara doğru yürüdü.  </p>
			<p class="paragraf">İşte bitti, diye düşündü.  </p>
			<p class="paragraf">Yanan palmiyelerin aydınlığına bir kez daha çıktı. Pelerinine sarınıp alevlere baktı. <span class="CharOverride-2">Birazdan anlayacağım. Birazdan Baron’u görüp anlayacağım. Baron ise... </span><span class="CharOverride-2">küçük bir dişle karşılaşacak.</span><span class="CharOverride-2">  </span></p>
		</div>
</body>
</html>