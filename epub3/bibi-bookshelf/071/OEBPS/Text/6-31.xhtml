<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-31</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Fremenlerin bu dinsel adaptasyonu, bugün “Evrenin Sütunları” olarak tanımladığımız şeyin temelidir; aramızda olan Vüzera Tevhidleri bize her türlü alameti, kanıtı ve kehaneti sunar. Bize Arrakis’in mistik sentezini getirirler; bu sentezin derin güzelliğinin sembolü, eski formlar üstüne kurulmuş, ama yeni uyanışın izini taşıyan etkileyici müzikleridir. “Yaşlı Adamın İlahisi”ni duyup da derinden etkilenmemiş kimse var mıdır?  </span></p>
			<p class="paragraf"><span class="CharOverride-2">Ayaklarımı sürüyerek yürüdüm çöl boyunca  </span></p>
			<p class="paragraf"><span class="CharOverride-2">Ev sahibine benzer seraplar titreşirken.  </span></p>
			<p class="paragraf"><span class="CharOverride-2">Zafere aç ve tehlikeye susamıştım,  </span></p>
			<p class="paragraf"><span class="CharOverride-2">El Kulab ufuklarında gezinirken.  </span></p>
			<p class="paragraf"><span class="CharOverride-2">Koskoca dağları ufalamasını izledim  </span></p>
			<p class="paragraf"><span class="CharOverride-2">Arayışını sürdüren, bana aç zamanın.  </span></p>
			<p class="paragraf"><span class="CharOverride-2">Ve serçelerin hızla yaklaştığını gördüm,  </span></p>
			<p class="paragraf"><span class="CharOverride-2">Saldıran kurtlardan bile daha ataktılar.  </span></p>
			<p class="paragraf"><span class="CharOverride-2">Kondular gençliğimin ağacına.  </span></p>
			<p class="paragraf"><span class="CharOverride-2">O sürüyü dallarımda hissettim  </span></p>
			<p class="paragraf"><span class="CharOverride-2">Yakaladılar beni pençeleriyle, gagalarıyla!  </span></p>
			<p class="paragraf ParaOverride-9">—PRENSES IRULAN,  </p>
			<p class="paragraf ParaOverride-9">“Arrakis Uyanıyor”  </p>
			<p class="paragbos">  </p>
			<p class="paragraf">Adam bir kumulun üstünde sürünüyordu. Öğle güneşinin ışığında bir noktaydı. Üstünde yalnızca lime lime olmuş bir cüppe pelerin vardı; yırtık kısımlardaki teni güneş ışınlarına karşı savunmasızdı. Pelerinin başlığı yırtılmıştı, ama adam başına bir bez parçasını türban niyetine dolamıştı. Türbanın altından kum rengi saç tutamları çıkmıştı; seyrek sakalıyla kalın kaşları da aynı renkteydi. Masmavi gözlerinin altında, kara bir lekenin izleri yanaklarına dek yayılmıştı. Bıyığı ve sakalının bir kısmının yassılaşmış olması, orada daha önce burnundan toplayıcı-keselerine dek uzanan bir damıtıcı-giysi tüpü olduğunu gösteriyordu.  </p>
			<p class="paragraf">Adam kumulun tepesinde durup yüzükoyun uzandı. Sırtında, kollarında ve bacaklarında kurumuş kan lekeleri vardı. Yaralarına sarımtırak kumlar yapışmıştı. Ellerini yavaşça altına getirip kendini iterek ayağa kalktı; ayakta sallanmaya başladı. Bu neredeyse bilinçsiz hareket bile, bir zamanlar hareketlerini tamamen kontrol edebildiğinin göstergesiydi.  </p>
			<p class="paragraf">Boş ufka, “Ben Liet-Kynes’ım,” dedi; sesinde eski gürlüğünden eser kalmamıştı. “İmparator Hazretleri’nin gezegenbilimcisiyim, Arrakis’in ekolojistiyim,” diye fısıldadı. “Bu diyarın kâhyasıyım.”  </p>
			<p class="paragraf">Sendeledi ve kumulun rüzgârüstü cephesine yanlamasına düştü. Parmaklarını dermansızca kuma batırdı.  </p>
			<p class="paragraf"><span class="CharOverride-2">Bu diyarın kâhyasıyım,</span> diye düşündü.  </p>
			<p class="paragraf">Sayıklamakta olduğunun farkındaydı; kendini kuma gömmesi gerektiğinin de farkındaydı... kumun içi daha serindi. Ama yeraltında bir ham baharat kütlesi vardı; o kütlenin yoğun, tatlımsı kokusunu alabiliyordu. Bunun ne kadar tehlikeli olduğunu diğer tüm Fremenlerden çok daha iyi biliyordu. O ham baharat kütlesinin kokusunu buradan alabiliyorsa, yeraltında gazlar birikmiş ve neredeyse basınçtan patlama noktasına gelmiş demekti. Buradan uzaklaşmalıydı.  </p>
			<p class="paragraf">Elleriyle kumları dermansızca tırmaladı.  </p>
			<p class="paragraf">Aklından net, belirgin bir düşünce geçti: <span class="CharOverride-2">Bir gezegenin asıl serveti onun toprağında yatar; </span>önemli olan, <span class="CharOverride-2">medeniyetin temel kaynağı olan tarımın nasıl uygulandığıdır.  </span></p>
			<p class="paragraf">Uzun süredir tek bir şeye odaklanmış zihninin bundan kopamaması tuhaftı. Harkonnen askerleri onu burada susuz ve damıtıcı-giysisiz bırakmışlardı; susuzluktan ölmese bile bir solucan tarafından öldürüleceğini düşünmüşlerdi. Bu gayrişahsi gezegenin onu yavaş yavaş öldürmesi fikrini eğlenceli bulmuşlardı.  </p>
			<p class="paragraf"><span class="CharOverride-2">Harkonnenlar, Fremenleri öldürmekte hep zorlanmıştır,</span> diye düşündü. <span class="CharOverride-2">Kolay ölmeyiz. Aslında çoktan ölmeliydim... birazdan öleceğim... ama gezegenbilimcilik </span><span class="CharOverride-2">kanıma işlemiş</span>.  </p>
			<p class="paragraf">“Ekolojinin en önemli işlevi sonuçların kavranmasıdır.”  </p>
			<p class="paragraf">Bu ses onu sarstı, çünkü sahibini tanımıştı ve ölmüş olduğunu biliyordu. Burada kendisinden önceki gezegenbilimci olan babasının sesiydi... babası çok uzun zaman önce, Alçı Havzası’ndaki bir mağarada, göçük yüzünden ölmüştü.  </p>
			<p class="paragraf">“Başın fena halde belada evlat,” dedi babası. “O Dük’ün oğluna yardım etmenin sonuçlarını bilmeliydin.”  </p>
			<p class="paragraf">Kynes, <span class="CharOverride-2">Deliriyorum, </span>diye düşündü.  </p>
			<p class="paragraf">Ses sağından gelir gibiydi. Kynes kuma yasladığı yüzünü o tarafa çevirip baktı... orada kumulun kavisli yüzeyiyle, parlak güneşin altında titreşen havadan başka bir şey yoktu.  </p>
			<p class="paragraf">“Bir sistemin içindeki canlı sayısı arttıkça, canlılara elverişli yerlerin sayısı da doğru orantılı olarak artar,” dedi babası. Sesi bu kez sol taraftan, arkadan gelmişti.  </p>
			<p class="paragraf">Kynes, <span class="CharOverride-2">Niye yer değiştirip duruyor?</span> diye kendine sordu. <span class="CharOverride-2">Onu görmemi istemiyor mu?  </span></p>
			<p class="paragraf">“Hayat, doğal ortamın hayatı sürdürme kapasitesini artırır,” dedi babası. “Hayat, gerekli besinlerin daha kolay bulunmasını sağlar. Organizmadan organizmaya yapılan muazzam kimyasal transferler yoluyla, sisteme enerji katar.”  </p>
			<p class="paragraf">Kynes, <span class="CharOverride-2">Niye hep aynı konudan bahsedip duruyor?</span> diye kendine sordu. <span class="CharOverride-2">Bunu daha on yaşıma gelmeden öğrenmiştim.  </span></p>
			<p class="paragraf">Bu diyarın en vahşi yaratıkları olan, leş yiyici çöl şahinleri tepesinde turlamaya başladı. Kynes elinin yanından bir gölgenin geçtiğini görünce, başını kaldırıp yukarı baktı. Kuşlar grimsi mavi gökyüzündeki bulanık lekelerdi; çok yukarılarda salınan is lekeleriydi.  </p>
			<p class="paragraf">“Bizler genellemeciyiz,” dedi babası. “Gezegensel boyuttaki sorunlar keskin hatlarla belirlenemez. Gezegenbilimcilik kes-yapıştır tarzı bir bilimdir.”  </p>
			<p class="paragraf">Kynes, <span class="CharOverride-2">Bana ne söylemeye </span>çalışıyor? diye merak etti. <span class="CharOverride-2">Yaptıklarımın fark edemediğim bir sonucu mu oldu?  </span></p>
			<p class="paragraf">Yanağını tekrar sıcak kuma yasladı; ham baharat gazlarının kokusunun altında yanık kaya kokusu vardı. Zihninin mantıklı bir köşesinde bir düşünce şekillendi: <span class="CharOverride-2">Tepemde leş yiyici kuşlar dolanıyor. Belki de Fremenlerim onları görüp, ne olduğuna bakmaya gelir.  </span></p>
			<p class="paragraf">“Faal bir gezegenbilimcinin en önemli çalışma aracı insanlardır,” dedi babası. “Halkı eğitmeli, ekoloji hakkında bilgilenmelerini sağlamalısın. Yepyeni bir ekolojik simgeler sistemi geliştirmemin sebebi bu.”  </p>
			<p class="paragraf">Kynes, <span class="CharOverride-2">Bana çocukluğumda söylediği şeyleri tekrarlıyor,</span> diye düşündü.  </p>
			<p class="paragraf">Serinlediğini hissetmeye başlamıştı, ama zihninin mantıklı kısmı şöyle diyordu: <span class="CharOverride-2">Tepende güneş var. Damıtıcı-giysin yok ve terliyorsun;</span><span class="CharOverride-2"> gün</span>eş seni yakıyor, vücut suyunu alıyor.  </p>
			<p class="paragraf">Parmaklarını dermansızca kuma batırdı.  </p>
			<p class="paragraf"><span class="CharOverride-2">Bana bir damıtıcı-giysi bile bırakmadılar!  </span></p>
			<p class="paragraf">“Havadaki nemin varlığı, canlıların terlemesini azaltır,” dedi babası.  </p>
			<p class="paragraf">Kynes, <span class="CharOverride-2">Niye bariz gerçekleri tekrarlayıp duruyor?</span> diye merak etti.  </p>
			<p class="paragraf">Havanın nemli olduğunu... bu kumulun çimenlerle kaplı olduğunu... aşağıda bir yerlerde uzun bir kanâtın içinden su aktığını hayal etmeye çalıştı; açık havada akan suyu ancak kitaplardaki resimlerde görmüştü. Açık havada akan su... su kanalları... büyüme mevsiminde bir hektarlık alanı sulamak için beş bin metreküp su gerektiğini anımsadı.  </p>
			<p class="paragraf">“Arrakis’teki ilk hedefimiz çayırlar oluşturmak,” dedi babası. “İşe mutasyon geçirmiş yoksullukotlarıyla başlayacağız. Nemi çayırlarda hapsedip, tepelerde ormanlar oluşturacağız; sonra da birkaç açık su birikintisi oluşturup –başta ufak olacaklar– etraflarına nem toplayıcı rüzgârkapanları yerleştireceğiz... böylece rüzgârın çaldığı nemi geri kazanabileceğiz. Sıcak ve nemli rüzgârlar oluşturmalıyız, ama rüzgârkapanlarını hep kullanmak zorunda kalacağız.”  </p>
			<p class="paragraf">Kynes, <span class="CharOverride-2">Bana hep ders verir,</span> diye düşündü. <span class="CharOverride-2">Niye çenesini kapamıyor? Can çekişiyorum, görmüyor mu?  </span></p>
			<p class="paragraf">“Şu an tam altında, çok derinlerde oluşan gaz kütlesinden uzaklaşmazsan sen de öleceksin,” dedi babası. “Orada olduğunu biliyorsun. Ham baharat gazlarının kokusunu alıyorsun. Küçük yaradanların sularının bir kısmını o baharat kütlesine salmaya başladığını biliyorsun.”  </p>
			<p class="paragraf">Altında su olduğunu düşünmek çıldırtıcıydı. Kynes suyu hayal edebiliyordu... kayışımsı, yarı-bitki yarı-hayvan küçük yaradanlar tarafından gözenekli kaya katmanlarına salgılanıyordu... ince yarıklardan en temiz, en saf, ferahlatıcı sular akıyordu...  </p>
			<p class="paragraf">Bir ham baharat kütlesine!  </p>
			<p class="paragraf">Kynes derin bir soluk alıp, o yoğun ve tatlı kokuyu içine çekti. Koku iyice artmıştı.  </p>
			<p class="paragraf">Kynes yeri iterek dizlerinin üstünde doğruldu; bir kuşun çığlık attığını, hızla kanat çırptığını işitti.  </p>
			<p class="paragraf"><span class="CharOverride-2">Burada çöl baharatı var,</span> diye düşündü. <span class="CharOverride-2">Gündüz vakti bile etrafta mutlaka Fremenler olmalı. Kuşları görüp, </span><span class="CharOverride-2">ne olduğuna bakmaya gelirler.  </span></p>
			<p class="paragraf">“Arazide hareket etmek hayvanlar için bir zorunluluktur,” dedi babası. “Göçebe kabileler de aynı zorunluluk yüzünden hareket eder. Su, yiyecek ve minerallere duyulan fiziksel ihtiyaç, hareket hatlarını belirler. Şimdi bu hareketi kontrol edip kendi amaçlarımız için kullanmalıyız.”  </p>
			<p class="paragraf">Kynes, “Kapa çeneni ihtiyar,” diye mırıldandı.  </p>
			<p class="paragraf">“Arrakis’te, daha önce hiçbir gezegenin tamamında denenmemiş bir şeyi yapmalıyız,” dedi babası. “İnsanoğlunu yapıcı bir ekolojik güç olarak kullanmalıyız... buraya uyum sağlayabilecek canlı türleri, bitkiler, hayvanlar, insanlar yerleştirmeliyiz; böylece su döngüsünü dönüştürüp, arazi yapısını değiştirebiliriz.”  </p>
			<p class="paragraf">Kynes çatlak sesle, “Kapa çeneni!” diye haykırdı.  </p>
			<p class="paragraf">“Solucanlar ile baharat arasında bir ilişki olduğunu anlamamızı sağlayan ilk ipucu hareket hatlarıydı,” dedi babası.  </p>
			<p class="paragraf">Kynes umutla, <span class="CharOverride-2">Bir solucan,</span> diye düşündü. <span class="CharOverride-2">Bu gaz kütlesi patlayınca mutlaka bir yaradan gelir. Ama yanımda kanca yok. Büyük bir yarad</span><span class="CharOverride-2">anın üstüne kancasız nasıl binebilirim ki?  </span></p>
			<p class="paragraf">Acizlikten kaynaklanan öfkesi, zaten azalmış gücünü iyice tüketiyordu. Çok yakınında... yalnızca yüz metre kadar altında su vardı; bir solucanın geleceği de kesindi, ama Kynes’ın onu yüzeyde yakalayıp kullanma olanağı yoktu.  </p>
			<p class="paragraf">Kumda az önce hareket ederken açtığı alçak çukura yüzüstü devrildi; sol yanağında sıcak kumu hayal meyal hissetti.  </p>
			<p class="paragraf">“Arrakis’in doğal ortamı, yerel canlı türlerinin geçirdiği evrimlere göre şekillendi,” dedi babası. “Herkes buradaki baharatla ilgilenirken, bitki örtüsüyle kaplı geniş alanların bulunmayışına rağmen havadaki nitrojen-oksijen-CO2 dengesinin ideale yakın olmasına pek az kişinin şaşırması ne tuhaf. Bu gezegenin enerji küresi görülebilir ve anlaşılabilir; güçlükle de olsa anlaşılabilir. İçinde bir boşluk mu var? O zaman o boşlukta bir şeyler oluyor demektir. Bilimde pek çok şey açıklandıktan sonra basit görünür. O küçük yaradanların kumların altında olduğunu bilmek için görmeme gerek yoktu; görmeden çok önce biliyordum.”  </p>
			<p class="paragraf">Kynes, “Ders vermeyi keser misin baba?” diye fısıldadı.  </p>
			<p class="paragraf">Yerde yatan elinin yanına bir şahin kondu. Kynes şahinin kanatlarını topladığını, başını yana eğip ona baktığını gördü. Gücünü toplayıp, şahine çatlak sesiyle bağırdı. Kuş iki adım geriye sıçradı, ama ona bakmayı sürdürdü.  </p>
			<p class="paragraf">“Şimdiye dek insanlar, üstünde yaşadıkları gezegenlerde hastalık etkisi gösterdiler,” dedi babası. “Doğa, hastalıkları kendi sisteminde özümsemek için, ya etkilerini telafi edecek bir şeyler çıkarır ya da onları yok eder veya yalıtır.”  </p>
			<p class="paragraf">Şahin başını eğdi ve kanatlarını açıp kapadı. Kynes’ın yerde yatan eline bakmaya başladı.  </p>
			<p class="paragraf">Kynes artık o yaratığa bağıracak gücü kalmadığını fark etti.  </p>
			<p class="paragraf">“Tarihsel bir sistem olan karşılıklı yağmalama ve gasp sistemi burada, Arrakis’te son buluyor,” dedi babası. “İhtiyacın olan şeyleri, gelecek nesilleri düşünmeden, sonsuza dek çalmayı sürdüremezsin. Bir gezegenin fiziksel nitelikleri, ekonomik ve siyasi hayatına yansır. Bu yansımayı açıkça görebiliyoruz; yolumuz da belli.”  </p>
			<p class="paragraf">Kynes, <span class="CharOverride-2">Ders vermekten hiç vazgeçemedi,</span> diye düşündü. <span class="CharOverride-2">Ders, ders, ders... hep ders.  </span></p>
			<p class="paragraf">Şahin, Kynes’ın yerde yatan eline bir adım yaklaştı. Başını sağa sola çevirip, Kynes’ın çıplak tenini inceledi.  </p>
			<p class="paragraf">“Arrakis tek ürünlü bir gezegen,” dedi babası. “Tek ürünlü. Bir egemen sınıfı besliyor; bu egemen sınıf, tarihteki diğer egemen sınıflar gibi yaşıyor... altındaysa onun artıklarıyla beslenen, yarı-insan yarı-köle bir kitle var. Bizi kitleler ve artıklar ilgilendiriyor. Bunlar kimsenin tahmin etmediği kadar değerli.”  </p>
			<p class="paragraf">Kynes, “Seni dinlemiyorum baba,” diye fısıldadı. “Defol git.” <span class="CharOverride-2">Civarda Fremenlerim olmalı,</span> diye düşündü. <span class="CharOverride-2">Tepemdeki kuşları görmemiş olamazlar. Burada su olup olmadığına bakmaya geleceklerdir.  </span></p>
			<p class="paragraf">“Arrakis’teki kitleler topraklarını suya kavuşturmak için uğraştığımızı bilecek,” dedi babası. “Bunların çoğu, yapmaya niyetlendiğimiz şeylere yarı mistik bir açıdan bakacak elbette. Hatta çoğu, kısıtlayıcı kütle-oran sorununu kavrayamadıkları için, bol sulu başka bir gezegenden buraya su getireceğimizi sanabilir. Böyle sanmaları önemli değil; yeter ki bize inansınlar.”  </p>
			<p class="paragraf">Kynes, <span class="CharOverride-2">Şimdi kalkıp ona hakkında ne düşündüğümü söyleyeceğim, </span>diye düşündü. <span class="CharOverride-2">Bana yardım edeceğine, kalkmış ders veriyor.  </span></p>
			<p class="paragraf">Kuş, Kynes’ın eline bir adım daha yaklaştı. Yanına iki şahin daha indi.  </p>
			<p class="paragraf">“Kitlelerimizin din ve hukuku bir ve aynı olmalı,” dedi babası. “İtaatsizlik günah sayılmalı, cezası dinsel olmalı. Böylece halk hem bize daha çok inanır, hem de daha cesur olur. Anlarsın ya, bizim için önemli olan bireylerin cesaretinden çok halkın cesareti.”  </p>
			<p class="paragraf">Kynes, <span class="CharOverride-2">Halkım bu en muhtaç anımda nerede? </span>diye düşündü. Tüm gücünü toplayıp, yerdeki elini en yakındaki şahine birkaç santim yaklaştırdı. Şahin geriye, arkadaşlarının arasına sıçradı; hepsi uçmaya hazırlandı.  </p>
			<p class="paragraf">“Zaman programımız doğal bir fenomen gibi görülmeye başlanacak,” dedi babası. “Bir gezegendeki yaşam uçsuz bucaksız, çok sıkı dokunmuş bir kumaştır. Bitki ve hayvanlardaki değişimler ilk başta bizim kontrol ettiğimiz doğal fiziksel güçler tarafından belirlenecek. Ama onlar değiştikçe, bizim getirdiğimiz değişiklikler bağımsız etkenler halini alacak... o zaman onlarla da uğraşmamız gerekecek. Ama unutma ki, yüzeysel enerjinin sadece yüzde üçünü kontrol etmemiz yeterli... tüm gezegeni kendine yeten bir sistem haline getirmek için bu kadarı yeter.”  </p>
			<p class="paragraf">Kynes, <span class="CharOverride-2">Niye bana yardım etmiyorsun? </span>diye merak etti. <span class="CharOverride-2">Hep aynısın: Sana en çok ihtiyaç duyduğumda beni yüzüstü bırakıyorsun.</span> Başını babasının sesinin geldiği yöne çevirerek, o ihtiyarı bakışlarıyla kaçırtmak istedi. Ama kasları kımıldamayı reddetti.  </p>
			<p class="paragraf">Kynes şahinin harekete geçtiğini gördü. Şahin eline yaklaşıyordu; adımlarını ihtiyatla atarken, arkadaşları ilgisiz kalır gibi yapıyordu. Şahin, Kynes’ın eline yalnızca bir adım kala durdu.  </p>
			<p class="paragraf">Ansızın Kynes’ın zihni açıldı. Birden Arrakis’te babasının asla göremediği bir potansiyel gördü. Bu farklı yolun olasılıkları sel baskını gibi zihnine üşüştü.  </p>
			<p class="paragraf">“Halkının başına gelebilecek en korkunç şey, bir kahramanın eline düşmek olur,” dedi babası.  </p>
			<p class="paragraf">Kynes, <span class="CharOverride-2">Aklımı okuyor!</span> diye düşündü. <span class="CharOverride-2">Neyse... okusun bakalım.  </span></p>
			<p class="paragraf"><span class="CharOverride-2">Siyeç köylerime haber</span> <span class="CharOverride-2">gönderildi bile</span>, diye düşündü. <span class="CharOverride-2">Onları kimse durduramaz.</span> <span class="CharOverride-2">Eğer Dük’ün oğlu sağ ise</span>, <span class="CharOverride-2">onu</span> <span class="CharOverride-2">emrettiğim şekilde bulup koruyacaklardır. Kadını, annesini boş verebilirler... ama çocuğu kurtaracaklardır.  </span></p>
			<p class="paragraf">Şahin bir adım daha atıp, Kynes’ın elini ısırabilecek kadar yaklaştı. Başını yana eğip, Kynes’ın su dolu etini inceledi. Birden dikelip başını kaldırdı ve bir çığlık attıktan sonra havaya sıçrayıp uçmaya başladı. Arkadaşları onu takip etti.  </p>
			<p class="paragraf">Kynes, <span class="CharOverride-2">Geldiler!</span> diye düşündü. <span class="CharOverride-2">Fremenlerim beni buldu!  </span></p>
			<p class="paragraf">Sonra kumun gürlediğini işitti.  </p>
			<p class="paragraf">Bu sesi her Fremen bilir, solucanların ya da diğer çöl canlılarının seslerinden hemen ayırt edebilirdi. Kynes’ın altında bir yerlerdeki ham baharat kütlesi, küçük yaradanlardan yeterince su ve organik madde toplamış, büyümesinin kritik safhasına ulaşmıştı. Kumun içinde dev bir karbondioksit kabarcığı oluşuyordu; giderek büyüyen bu kabarcığın ortasında bir toz girdabı vardı. Kumun içindekileri yukarı çıkarıp, üstündekileri aşağı çekecekti.  </p>
			<p class="paragraf">Kynes’ın tepesinde turlayan şahinler acizce, öfkeyle çığlık atıyordu. Olup bitenin farkındaydılar. Neler olduğunu her çöl yaratığı anlayabilirdi.  </p>
			<p class="paragraf">Kynes, <span class="CharOverride-2">Ben de bir çöl yaratığıyım,</span> diye düşündü. <span class="CharOverride-2">Beni görüyor musun baba? Ben bir çöl yaratığıyım.  </span></p>
			<p class="paragraf">Altında büyüyen kabarcığın onu yükselttiğini hissetti... kabarcığın patladığını ve toz girdabının onu içine, aşağıdaki serin karanlığa çektiğini hissetti. O nemli serinlik ona bir an müthiş bir rahatlık hissi verdi. Sonra, gezegen tarafından öldürülürken, bir şeyin farkına vardı: Babası ve diğer tüm bilim insanları yanılmıştı. Evrendeki en güçlü ve kalıcı ilkeler, tesadüfler ve hatalardı.  </p>
			<p class="paragraf">Bunu şahinler bile biliyordu.  </p>
		</div>
</body>
</html>