<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-46</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Öfkeli insan genellikle iç benliğinin sesine kulak tıkar.  </span></p>
			<p class="paragraf ParaOverride-9">—PRENSES IRULAN,  </p>
			<p class="paragraf ParaOverride-9">“Muad’Dib’in Toplu Özdeyişleri”  </p>
			<p class="paragbos">  </p>
			<p class="paragraf">Jessica mağaranın toplantı salonundaki kalabalıkta sürü psikolojisinin hâkim olduğunu fark etti; Paul’ün Jamis’i öldürdüğü günkü gibiydiler. Küçük gruplar halinde toplanmış, huzursuzca fısıldaşıyorlardı.  </p>
			<p class="paragraf">Jessica, Paul’ün evinden çıkıp platforma giderken cüppesinin altına bir mesaj tüpü sıkıştırmıştı. Güneyden yaptığı uzun yolculuktan sonra iyice dinlenmişti; ama Paul’e, ele geçirilmiş ornitopterleri kullanmalarına izin vermediği için hâlâ kızgındı.  </p>
			<p class="paragraf">“Hava hâkimiyetini tam sağlayamadık,” demişti Paul. “Hem ithal yakıta bağımlı olmamalıyız. Yakıtımızı da hava araçlarımızı da ilerisi için saklamalıyız.”  </p>
			<p class="paragraf">Paul platformun yakınında, bir grup delikanlıyla birlikte duruyordu. Korkürelerin donuk ışığı ortama gerçekdışı bir hava veriyordu. Sanki bu sahne bir tabloydu; siyeç kokuları, fısıltılar ve ayak sesleri eklenmiş bir tabloydu.  </p>
			<p class="paragraf">Jessica oğlunu süzerken, onun sürprizinin, yani Gurney Halleck’in neden ortalarda olmadığını merak etti. Gurney’yi düşünmek Jessica’yı rahatsız ediyordu; rahat geçmişini, Paul’ün babasıyla yaşadığı sevgi dolu güzel günleri anımsatıyordu.  </p>
			<p class="paragraf">Stilgar platformun diğer ucunda, kendi küçük grubuyla birlikte beklemekteydi. Kaderine razı ama mağrur bir edayla, konuşmadan duruyordu.  </p>
			<p class="paragraf">Jessica, <span class="CharOverride-2">Bu adamı kaybetmemeliyiz, </span>diye düşündü. <span class="CharOverride-2">Paul’ün </span><span class="CharOverride-2">planı işe yaramalı. İşe yaramaması büyük bir trajedi olur.  </span></p>
			<p class="paragraf">Platformda yürüyerek, Stilgar’ın yanından ona hiç bakmadan geçip kalabalığın arasına indi. Paul’e doğru yürürken, kalabalıktakiler ona yol açıyor, geçtiği yerdeki insanlar susuyordu.  </p>
			<p class="paragraf">Jessica bu sessizliğin anlamını biliyordu... Rahibe Ana’ya huşu duyduklarından, akıllarındaki soruları soramıyorlardı.  </p>
			<p class="paragraf">Jessica yaklaşınca, Paul’ün yanındaki delikanlılar geri çekildi. Paul’e yeni göstermeye başladıkları bu saygı, Jessica’yı bir an rahatsız etti. “Senden düşük konumlu herkes seni kıskanır,” diye bir Bene Gesserit aksiyomu vardı. Oysa Jessica bu gençlerin yüzlerinde kıskançlık görmüyordu. Paul’ün liderliğinin dinsel dayanağı, onu kıskanmalarını engelliyordu. Jessica bir başka Bene Gesserit deyişini hatırladı: “Peygamberler çoğunlukla öldürülür.”  </p>
			<p class="paragraf">Paul ona baktı.  </p>
			<p class="paragraf">Jessica, “Vakit geldi,” diyerek, mesaj tüpünü Paul’e uzattı.  </p>
			<p class="paragraf">Paul’ün arkadaşlarından biri, en cesurları, Stilgar’a bakıp, “Ona meydan okuyacak mısın Muad’Dib?” dedi. “Bunun tam sırası. Bunu yapmazsan korkak olduğunu düşünecekler...”  </p>
			<p class="paragraf">Paul sert bir sesle, “Kim bana korkak diyor?” dedi. Eli billurbıçağının sapına gitti.  </p>
			<p class="paragraf">Önce gruptakiler, sonra herkes sustu.  </p>
			<p class="paragraf">Konuşan delikanlı geri çekilerek uzaklaşırken Paul, “Yapılacak işler var,” dedi. Dönüp kalabalığın arasından ite kaka geçerek platforma sıçradı ve kalabalığa döndü.  </p>
			<p class="paragraf">Biri, “Meydan oku!” diye haykırdı.  </p>
			<p class="paragraf">Bunu mırıltılar ve fısıltılar takip etti.  </p>
			<p class="paragraf">Paul herkesin susmasını bekledi. Ortalık giderek sessizleşti; sonunda ayak sürümeleri ve öksürüklerden başka ses duyulmaz oldu. Bu sesler de dinince, Paul başını kaldırıp salonun en uzak köşelerine kadar yayılan bir sesle, “Beklemekten bıktınız,” diye bağırdı.  </p>
			<p class="paragraf">Karşılık verenlerin çığlıklarının dinmesini bekledi.  </p>
			<p class="paragraf"><span class="CharOverride-2">Gerçekten bıkmışlar,</span> diye düşündü. Mesaj tüpünü havaya kaldırdı. İçinde yazanları düşündü. Annesi o tüpü gösterirken, onun bir Harkonnen ulağından alındığını söylemişti.  </p>
			<p class="paragraf">Mesaj açıktı: Rabban’a gönderilen yardım kesilmişti! Rabban artık desteksiz kalmıştı!  </p>
			<p class="paragraf">Paul tekrar haykırdı: “Stilgar’a meydan okumamın, bir lider değişikliği olmasının vaktinin geldiğini düşünüyorsunuz!” Kalabalık cevap veremeden, Paul öfkeyle devam etti: “Lisanü’l-Gayb’ı o kadar aptal mı sanıyorsunuz?”  </p>
			<p class="paragraf">Afallayan kalabalık sustu.  </p>
			<p class="paragraf">Jessica, <span class="CharOverride-2">Kendisine biçilen dinsel rolü kabul ediyor, </span>diye düşündü. <span class="CharOverride-2">Bunu yapmamalı!  </span></p>
			<p class="paragraf">Biri, “Kurallar böyle!” diye bağırdı.  </p>
			<p class="paragraf">Paul kalabalığın ruh halini anlamak için, soğuk bir sesle “Kurallar değişir,” diye karşılık verdi.  </p>
			<p class="paragraf">Mağaranın bir köşesinden öfkeli bir ses yükseldi: “Neyin değişeceğine biz karar veririz!”  </p>
			<p class="paragraf">Kalabalığın dört bir yanından insanlar bağırarak ona katıldı.  </p>
			<p class="paragraf">“Nasıl isterseniz,” dedi Paul.  </p>
			<p class="paragraf">Jessica, Paul’ün ondan öğrendiği şekilde Ses’i kullandığını fark etti.  </p>
			<p class="paragraf">Paul, “Evet, siz karar vereceksiniz,” diye katıldı. “Ama önce beni dinleyeceksiniz.”  </p>
			<p class="paragraf">Stilgar platforma yaklaştı; sakallı yüzü ifadesizdi. “Bu da bir kuraldır,” dedi. “Divan toplantısı sırasında her Fremen konuşabilir. Paul Muad’Dib, Fremen’dir.”  </p>
			<p class="paragraf">Paul “Kabilenin iyiliği her şeyden önce gelir, değil mi?” diye sordu.  </p>
			<p class="paragraf">Stilgar yine o soğuk, mağrur havayla “Evet,” dedi. “Adımlarımızı yönlendiren budur.”  </p>
			<p class="paragraf">“Pekâlâ,” dedi Paul. “Öyleyse söyleyin bakalım: Kabilemizin askerlerini kim yönetiyor; tüm kabileleri ve askerlerini, sırrî yöntemiyle eğittiğimiz dövüş öğretmenleri aracılığıyla kim yönetiyor?”  </p>
			<p class="paragraf">Paul kalabalığa bakarak cevap bekledi. Kimse cevap vermedi.  </p>
			<p class="paragraf">Paul sonunda konuştu: “Bunca insanı Stilgar mı yönetiyor? Kendisi hayır diyor. Ben mi yönetiyorum? Bazen Stilgar bile sözümü dinliyor; bilgeler, bilgelerin bilgeleri de Divan’da beni dinliyor, bana hürmet ediyorlar.”  </p>
			<p class="paragraf">Kalabalık hâlâ sessizdi.  </p>
			<p class="paragraf">“Peki,” dedi Paul. “Annem mi yönetiyor?” Aralarındaki, resmi siyah cüppeli Jessica’yi yukarıdan gösterdi. “Stilgar ve diğer tüm komutanlar önemli kararlar verirken genellikle ona danışıyor. Bunu biliyorsunuz. Ama bir Rahibe Ana çölde dolaşabilir mi... veya Harkonnenlara karşı bir râzziyyede liderlik edebilir mi?”  </p>
			<p class="paragraf">Paul kalabalıktaki insanların kaşlarını çattığını, alınlarının kırıştığını gördü; ama hâlâ öfkeli mırıltılar duyuluyordu.  </p>
			<p class="paragraf">Jessica, <span class="CharOverride-2">Tehlikeli bir yol izliyor,</span> diye düşündü, ama mesaj tüpünü ve içinde yazanları hatırladı. Birden Paul’ün ne yapmak istediğini anladı: Paul halkın kararsızlığının temeline inip, ona yol açan sebebi ortadan kaldırmak istiyordu; böylece herkes onun sözünü dinleyecekti.  </p>
			<p class="paragraf">“Ama kimse meydan okumadan ve dövüşmeden lider olamaz diyorsunuz, öyle mi?”  </p>
			<p class="paragraf">Biri “Kural böyle!” diye bağırdı.  </p>
			<p class="paragraf">Paul, “Amacımız ne?” diye sordu. “Rabban’ı, o Harkonnen hayvanını devirip dünyamızı sulak bir gezegen, çocuklarımızı mutluluk içinde yetiştireceğimiz bir yer haline getirmek... amacımız bu değil mi?”  </p>
			<p class="paragraf">Biri, “Zor işler için zor yollardan geçmek gerek,” diye bağırdı.  </p>
			<p class="paragraf">Paul sert bir sesle, “Savaşa girmeden önce bıçağınızı kırar mısınız?” diye sordu. “Övünmeden bir gerçeği dile getireyim: Stilgar da dahil, aranızda beni teke tek dövüşte yenebilecek tek bir kişi bile yok. Bunu Stilgar da kabul ediyor. O bunu biliyor; hepiniz biliyorsunuz.”  </p>
			<p class="paragraf">Kalabalıktan tekrar öfkeli mırıltılar yükseldi.  </p>
			<p class="paragraf">“Çoğunuz benimle birlikte antrenman yaptınız,” dedi Paul. “Palavra atmadığımı biliyorsunuz. Bunu söylüyorum, çünkü hepimizin bildiği bir gerçek; benim de bilmemem aptallık olurdu. Savaş eğitimime sizden çok daha genç yaşta başladım, öğretmenlerim de bildiğiniz bütün öğretmenlerden daha iyiydi. Çocuk denecek yaştayken Jamis’i nasıl yendim sanıyorsunuz?”  </p>
			<p class="paragraf">Jessica, <span class="CharOverride-2">Ses’i iyi kullanıyor,</span> diye düşündü. <span class="CharOverride-2">Ama bu insanlar için yeterli değil. Ses kontrolüne dayanıklılar. Paul onları mantık yoluyla da ikna etmeli.  </span></p>
			<p class="paragraf">“Bakın ne öğrendim,” dedi Paul. Mesaj tüpünün içindeki bandı çıkardı. “Bunu bir Harkonnen ulağının üstünde bulduk. Sahte olmadığı kesin. Rabban’a yazılmış. Rabban’ın yeni asker talebinin reddedildiği, baharat hasatının da kotanın çok altında olduğu, Arrakis’ten daha fazla baharat elde etmesi gerektiği söyleniyor.”  </p>
			<p class="paragraf">Stilgar, Paul’ün yanına gitti.  </p>
			<p class="paragraf">Paul, “Bunun ne demek olduğunu kaçınız anlıyor?” diye sordu. “Stilgar hemen anladı.”  </p>
			<p class="paragraf">Biri, “Yalnız kaldılar!” diye bağırdı.  </p>
			<p class="paragraf">Paul mesajı ve tüpü cüppesinin altına soktu. Boynundaki örgülü şiga telini çıkarıp, telden aldığı yüzüğü havaya kaldırdı.  </p>
			<p class="paragraf">“Bu babamın düklük mühür yüzüğü,” dedi. “Askerlerimle Arrakis’in tamamına saldırıp onu geri almaya hazır olana dek takmamaya yemin etmiştim.” Yüzüğü parmağına geçirip yumruğunu sıktı.  </p>
			<p class="paragraf">Herkes sustu.  </p>
			<p class="paragraf">Paul, “Burada lider kim?” diye sordu. Yumruğunu kaldırdı. “Lider benim! Arrakis’in her santimetrekaresinin hâkimi benim! Burası benim düklüğüm, İmparator kabul etse de etmese de! Burayı babama veren oydu; babamdan da bana miras kaldı!”  </p>
			<p class="paragraf">Paul, ayak parmaklarının uçlarında yükseldikten sonra tekrar topuklarının üstüne indi. Kalabalığı süzüp hislerini tarttı.  </p>
			<p class="paragraf"><span class="CharOverride-2">Başarmak üzereyim,</span> diye düşündü.  </p>
			<p class="paragraf">“Hakkım olan düklüğü geri alınca, buradaki bazı insanlar Arrakis’te önemli mevkilere gelecek,” dedi Paul. “Bunlardan biri de Stilgar. Ona rüşvet vermek istediğimden değil! Minettarlığımdan da değil, ona canını borçlu olan buradaki pek çok kişiden biri olmama karşın. Hayır! O akıllı ve güçlü biri olduğu için. Askerlerini yalnızca kurallarla değil, zekâsıyla da yönettiği için. Beni aptal mı sanıyorsunuz? Sizi eğlendirmek için sağ kolumu kesip önünüze atar mıyım?”  </p>
			<p class="paragraf">Paul kalabalığa dik dik baktı. “Aranızda Arrakis’in meşru hâkimi olduğuma karşı çıkan var mı? Bunu kanıtlamak için ergdeki her Fremen kabile liderini öldürmem mi gerekiyor?”  </p>
			<p class="paragraf">Paul’ün yanındaki Stilgar kımıldanıp soran gözlerle baktı.  </p>
			<p class="paragraf">Paul, “Gücümüzü en çok toplamamız gereken şu zamanda, tam tersini mi yapayım?” diye sordu. “Lideriniz benim ve size diyorum ki, en iyi adamlarımızı öldürmekten vazgeçmenin vakti geldi; onları değil, asıl düşmanlarımızı... Harkonnenları öldürelim!”  </p>
			<p class="paragraf">Stilgar billurbıçağını kınından çıkarıp havaya kaldırdı. “Yaşasın Dük Paul Muad’Dib!” diye haykırdı.  </p>
			<p class="paragraf">Kalabalık hep bir ağızdan gürlemeye başladı: “Yaşa şüheda! Muad’Dib! Muad’Dib! Muad’Dib! Yaşa şüheda!”  </p>
			<p class="paragraf">Jessica içinden tercüme etti: “Yaşasın Muad’Dib’in savaşçıları!” Stilgar ve Paul ile birlikte yaptıkları plan başarıya ulaşmıştı.  </p>
			<p class="paragraf">Gürültü giderek dinip tekrar sessizlik çöktüğünde Paul, Stilgar’a dönüp, “Diz çök Stilgar,” dedi.  </p>
			<p class="paragraf">Stilgar platformda dizlerinin üstüne çöktü.  </p>
			<p class="paragraf">“Billurbıçağını ver,” dedi Paul.  </p>
			<p class="paragraf">Stilgar itaat etti.  </p>
			<p class="paragraf">Jessica, <span class="CharOverride-2">Planımızda bu yoktu,</span> diye düşündü.  </p>
			<p class="paragraf">“Söylediklerimi tekrarla Stilgar,” dedi Paul. Eskiden babasından duyduğu, hizmete alma sözlerini tekrarlamaya başladı: “Ben, Stilgar, bu bıçağı Dük’ümün elinden alıyorum.”  </p>
			<p class="paragraf">“Ben, Stilgar, bu bıçağı Dük’ümün elinden alıyorum,” diyen Stilgar süt beyazı bıçağı Paul’den aldı.  </p>
			<p class="paragraf">“Bu bıçağı Dük’ümün emrettiği yere saplayacağım,” dedi Paul.  </p>
			<p class="paragraf">Stilgar bunu da ağır ağır tekrarladı.  </p>
			<p class="paragraf">Bu törenin kaynağını hatırlayan Jessica ağlamaklı oldu. <span class="CharOverride-2">Bunun sebebini biliyorum,</span> diye düşündü. <span class="CharOverride-2">Etkilenmemeliyim.  </span></p>
			<p class="paragraf">“Bu bıçağı yaşadığım sürece Dük’üm adına, Dük’ümün düşmanlarını öldürmekte kullanacağım,” dedi Paul.  </p>
			<p class="paragraf">Stilgar tekrarladı.  </p>
			<p class="paragraf">Paul, “Bıçağı öp,” diye emretti.  </p>
			<p class="paragraf">Stilgar itaat etti. Sonra Fremenlerde âdet olduğu üzere, Paul’ün bıçak kullanan elini öptü. Paul başıyla onaylayınca da bıçağı kınına sokup ayağa kalktı.  </p>
			<p class="paragraf">Şaşkın kalabalık fısıldaşmaya başladı; Jessica söylenenleri duyabiliyordu: “Kehanet... bir Bene Gesserit yolu gösterecek, bir Rahibe Ana yolu görecek.” Daha uzaklardan bir başka ses geldi: “Bize yolu oğlu aracılığıyla gösteriyor!”  </p>
			<p class="paragraf">“Yanlış anlaşılmasın. Bu kabilenin lideri Stilgar’dır,” dedi Paul. “O benim sesimle emir verir. Onun emirleri, benim emirlerimdir.”  </p>
			<p class="paragraf">Jessica, <span class="CharOverride-2">Zekice,</span> diye düşündü. <span class="CharOverride-2">Kabile lideri otoritesini yitirmemeli.  </span></p>
			<p class="paragraf">Paul sesini alçaltarak, “Stilgar, bu gece kumdayürüyenler ve silagolar gönderilsin; Divan Toplantısı yapılmasını istiyorum,” dedi. “Onları gönderdikten sonra Chatt, Korba, Otheym ve seçtiğin iki subayı alıp evime gel. Savaş planları yapacağız. Divan Liderleri buraya geldiğinde, onlara gösterecek bir zaferimiz olmalı.”  </p>
			<p class="paragraf">Paul annesine başını sallayarak kendisiyle gelmesini işaret ettikten sonra platformdan inip kalabalığın içinden geçerek orta geçide doğru ilerledi; bu geçitte kendisi için hazırlanmış bir ev vardı. Kalabalığın içinden geçerken insanlar ona dokunmak için ellerini uzatıyorlardı. Ona sesleniyorlardı.  </p>
			<p class="paragraf">“Bıçağım Stilgar’ın emrindedir Paul Muad’Dib! Haydi savaşalım Paul Muad’Dib! Gezegenimizi Harkonnenların kanıyla sulayalım!”  </p>
			<p class="paragraf">Jessica bu insanların dövüşmeye ne kadar arzulu olduğunu hissediyordu. Bundan daha hazır olamazlardı. <span class="CharOverride-2">Onları doruk noktasına </span><span class="CharOverride-2">ulaştırdık</span>, diye düşündü.  </p>
			<p class="paragraf">Eve girdiklerinde Paul annesine oturmasını işaret edip “Burada bekle,” dedi. Kapı perdelerinin arasından geçerek yan geçide girdi.  </p>
			<p class="paragraf">Paul gidince odaya sessizlik çöktü; siyeçte hava dolaşımını sağlayan rüzgâr pompalarının sesi bile duyulmuyordu.  </p>
			<p class="paragraf">Jessica, <span class="CharOverride-2">Gurney Halleck’i getirmeye gitti,</span> diye düşündü. Bu düşüncenin içinde karmaşık hisler uyandırmasına şaşırdı. Gurney ile müziği ona Arrakis’e gelmeden önceki, Caladan’daki hayatlarına dair öyle çok güzel şeyi anımsatıyordu ki. Şimdi sanki Caladan’daki Jessica başka biriymiş gibi geliyordu. Aradan geçen yaklaşık üç sene içinde başka birine dönüşmüştü. Gurney ile tekrar karşılaşması, kendisindeki değişimleri görmek zorunda kalması demekti.  </p>
			<p class="paragraf">Paul’e Jamis’ten kalan, üstünde çizgiler olan, gümüş-jasmium alaşımı kahve fincanı sağındaki bir sehpanın üstünde duruyordu. Jessica fincana bakarken, o metale kim bilir kaç elin dokunduğunu düşündü. Daha bu ay Chani, Paul’e o fincanla kahve getirmişti.  </p>
			<p class="paragraf">Jessica, <span class="CharOverride-2">Paul’ün sevgilisi olan o çöl kadını, Dük’üne kahve servisi yapmaktan başka ne işe yarar ki?</span> diye kendine sordu. <span class="CharOverride-2">Ne soylu ne nüfuzlu. Paul’ün tek şansı güçlü bir Büyük Hanedan’la, hatta mümkünse </span><span class="CharOverride-2">İmparatorluk</span><span class="CharOverride-2"> ailesiyle ittifak kurmak. Evlenebileceği bir sürü prenses var; üstelik hepsi de Bene Gesserit eğitimi almış kızlar.  </span></p>
			<p class="paragraf">Arrakis’teki çetin yaşam koşullarından kurtulduğunu, bir soylunun annesi olarak güce ve güvenliğe kavuştuğunu hayal etti. Mağara odasının kaya duvarlarını örten kalın perdelere bakarken, buraya nasıl geldiğini düşündü; bir sürü solucanın üstünde, yakında çıkılacak sefer için gerekli olan levazım malzemelerinin arasında, tahtırevanla seyahat etmek zorunda kalmıştı.  </p>
			<p class="paragraf"><span class="CharOverride-2">Chani yaşadığı sürece Paul asıl vazifesinin farkına varamayacak, </span>diye düşündü.<span class="CharOverride-2"> Chani ona bir oğul verdi; bu kadarı yeterli.  </span></p>
			<p class="paragraf">Birden torununu görmek istedi... o çocuk dedesine, Leto’ya öyle benziyordu ki. Jessica avuçlarını yanaklarına dayadı ve hisleri yatıştırıp zihni açan solunum ayinine başladı, sonra da vücudunu zihninin taleplerine hazırlamak için belden yukarısını öne eğerek egzersiz yapmaya girişti.  </p>
			<p class="paragraf">Paul karargâh olarak bu Kuşlar Mağarası’nı seçmekle iyi yapmıştı. Burası ideal bir yerdi. Kuzeydeki Rüzgâr Geçidi de sarp tepelerle korunan bir çanağa açılıyordu ve bu çanakta çok önemli bir köy vardı. Zanaatkâr ve mühendislerle dolu bu köy, Harkonnenların savunma sektörünün tamamına hizmet veren bakım-onarım merkeziydi.   </p>
			<p class="paragraf">Kapıdaki perdelerin ardında biri öksürdü. Jessica doğruldu ve derin bir nefes alıp yavaşça verdi. “Girin,” dedi.  </p>
			<p class="paragraf">Perdeler birden açıldı ve içeri Gurney Halleck daldı. Jessica, Gurney Halleck’in tuhaf bir şekilde sırıttığını görecek vakti ancak buldu... sonra Gurney arkasına geçip, kalın kolunu onun boğazına doladı ve onu ayağa kaldırdı.  </p>
			<p class="paragraf">Jessica, “Gurney, salak herif, ne yapıyorsun?” diye sordu.  </p>
			<p class="paragraf">Sırtında bir bıçağın ucunu hissetti. Bıçağın sivri ucunun yaslandığı yerden vücuduna ürperti yayıldı. Gurney’nin onu öldürmek istediğini anladı. <span class="CharOverride-2">Ama neden? </span>Aklına bir sebep gelmiyordu; Gurney ihanet edecek adam değildi. Ama niyeti apaçıktı. Jessica’nın zihni hızla çalışmaya başladı. Gurney kolay alt edilecek biri değildi. Ses’e, her türlü savaş taktiğine, ölüm ve şiddet numarasına hazırlıklı bir katildi. Jessica ona küçük numaralar öğretip tavsiyeler vererek, eğitimine bizzat katkıda bulunmuştu.  </p>
			<p class="paragraf">Gurney, “Kurtulduğunu sanmıştın, değil mi cadı?” diye hırladı.  </p>
			<p class="paragraf">Jessica’nın Gurney’nin ne demek istediğini düşünmesine veya yanıt vermeye çalışmasına fırsat kalmadan perdeler açıldı ve içeri Paul girdi.  </p>
			<p class="paragraf">“Anne, işte...” Birden sustu.  </p>
			<p class="paragraf">“Olduğunuz yerde kalın Lordum,” dedi Gurney.  </p>
			<p class="paragraf">“Ne...” Paul başını iki yana salladı.  </p>
			<p class="paragraf">Konuşmaya kalkan Jessica boğazının iyice sıkıldığını hissetti.  </p>
			<p class="paragraf">“Ancak sana izin verdiğimde konuşabilirsin cadı,” dedi Gurney. “Oğluna tek bir şey söylemeni istiyorum; numara yapmaya kalkarsan bıçağı kalbine yersin. Sesin monoton olmalı. Kaslarını germe, kımıldatma. Birkaç saniye daha yaşamak istiyorsan çok dikkatli ol. İnan bana, ömrün o kadar.”  </p>
			<p class="paragraf">Paul bir adım ilerledi. “Gurney, dostum, ne ya...”  </p>
			<p class="paragraf">Gurney, “Olduğun yerde kal!” diye bağırdı. “Bir adım daha atarsan onu öldürürüm.”  </p>
			<p class="paragraf">Paul’ün eli usulca bıçağının sapına gitti. Buz gibi bir sesle “Ne yapmaya çalıştığını açıklasan iyi olur Gurney,” dedi.  </p>
			<p class="paragraf">“Babanıza ihanet eden kişiyi öldüreceğime yemin etmiştim,” dedi Gurney. “Babanız beni bir Harkonnen köle çukurundan kurtarmıştı... bana özgürlüğümü, hayatımı, onurumu geri vermişti... en önemlisi de, o benim dostumdu; onu unutur muyum sandınız? İşte, ona ihanet eden kişi şimdi burada, bıçağımın ucunda. Artık intikamımı almama kimse engel...”  </p>
			<p class="paragraf">“Gurney, çok yanılıyorsun,” dedi Paul.  </p>
			<p class="paragraf">Jessica, <span class="CharOverride-2">Şimdi anlaşıldı</span>, diye düşündü. <span class="CharOverride-2">Ne ironik bir durum!  </span></p>
			<p class="paragraf">“Öyle mi dersiniz?” dedi Gurney. “Bir de şu kadına soralım... bakalım ne diyecek. Ama bu bilgiyi almak için ne rüşvetler verip ne zahmetlere girdiğimi aklında tutsun. Hatta bir Harkonnen muhafız subayını bile semutayla uyuşturdum.”  </p>
			<p class="paragraf">Jessica boğazındaki kolun biraz gevşediğini hissetti, ama konuşmasına fırsat kalmadan Paul “Hain Yueh’ydi,” dedi. “Sana bunu tek bir kez söylüyorum Gurney. Kanıtlar kesin, çürütülmeleri imkânsız. Hain Yueh’ydi. Annemden neden şüphelendin bilmiyorum, ama yanılıyorsun. Eğer onu incitirsen...” Paul billurbıçağını kınından çıkarıp öne uzattı. “...seni öldürürüm.”  </p>
			<p class="paragraf">Gurney öfkeyle, “Yueh soylulara hizmet için koşullandırılmış bir doktordu,” dedi. “Hain o olamaz!”  </p>
			<p class="paragraf">“O koşullandırmayı kırmanın bir yolunu biliyorum,” dedi Paul.  </p>
			<p class="paragraf">“Kanıt istiyorum” dedi Gurney.  </p>
			<p class="paragraf">“Kanıt burada değil,” dedi Paul. “Güneyde, çok uzaktaki Tabr siyeçinde; ama eğer...”  </p>
			<p class="paragraf">Gurney, “Numara yapıyorsun,” diye hırladı. Jessica’nın boğazını tekrar sıktı.  </p>
			<p class="paragraf">“Numara değil Gurney,” dedi Paul; sesi öyle hüzünlüydü ki, Jessica’nın içi parçalandı.  </p>
			<p class="paragraf">“Yakalanan Harkonnen ajanının üstünde bulunan mesajı gördüm,” dedi Gurney. “Mesajda suçlunun...”  </p>
			<p class="paragraf">“Onu ben de gördüm,” dedi Paul. “Babam bir gece bana o mesajı gösterdi; bunun mutlaka Harkonnenların bir oyunu olduğunu, amaçlarının onun sevdiği kadından şüphelenmesini sağlamak olduğunu söyledi.”  </p>
			<p class="paragraf">“Eminim öyleydi!” dedi Gurney. “Sen de bunu...”  </p>
			<p class="paragraf">“Sus,” dedi Paul; sesinin tonlamasız olmasına karşın, Jessica hayatında bu kadar etkileyici bir ses duymamıştı.  </p>
			<p class="paragraf"><span class="CharOverride-2">Onda Büyük Kontrol yeteneği var,</span> diye düşündü.  </p>
			<p class="paragraf">Gurney’nin kolu titremeye başlamıştı. Jessica’nın sırtındaki bıçak kararsızca kımıldanıyordu.  </p>
			<p class="paragraf">“Annemin Dük’ünü kaybettiği gece nasıl hıçkıra hıçkıra ağladığını duymadın,” dedi Paul. “Harkonnenları öldürmekten bahsederken gözlerinin nasıl ateş saçtığını görmedin.”  </p>
			<p class="paragraf">Jessica, <span class="CharOverride-2">Demek beni duymuş,</span> diye düşündü. Gözleri yaşlarla doldu.  </p>
			<p class="paragraf">Paul, “O Harkonnen köle çukurunda öğrendiğin dersleri unutmuşsun,” diye devam etti. “Babamın dostu olmaktan gurur duyduğunu söylüyorsun! Harkonnenlar ile Atreidesler arasındaki farkı hâlâ öğrenemedin mi... Harkonnenların iğrenç kumpasçılar olduğunu bilmiyor musun? Atreideslerin sadakatinin ancak sevgiyle elde edilebileceğini, Harkonnenlarınsa bildiği tek şeyin nefret olduğunu hâlâ öğrenemedin mi? Hainin kim olduğunu anlayamıyor musun?”  </p>
			<p class="paragraf">Gurney, “Ama hain... nasıl Yueh olabilir?” diye mırıldandı.  </p>
			<p class="paragraf">“Yueh bize ihanetini itiraf eden bir not bıraktı,” dedi Paul. “Sana olan sevgim adına yemin ederim ki bu doğru ve seni buracıkta öldürsem bile sevgim devam edecek.”  </p>
			<p class="paragraf">Jessica oğlunu dinlerken, keskin zekâsı karşısında hayrete kapıldı.  </p>
			<p class="paragraf">“Babam dostlarını iyi seçerdi,” dedi Paul. “Sevgisini pek az kişiye verir, ama seçiminde asla yanılmazdı. Zayıf noktası ise nefretin ne olduğunu iyi anlayamamasıydı. Harkonnenlardan nefret eden hiç kimsenin kendisine ihanet edemeyeceğini sanıyordu.” Annesine baktı. “Annem bunu biliyor. Ona babamın bir mesajını iletmiştim; babam mesajda ondan asla şüphelenmediğini söylüyordu.”  </p>
			<p class="paragraf">Jessica kontrolünü kaybetmeye başladığını hissedince alt dudağını ısırdı. Paul’ün kaskatı ve soğuk bir edayla durması, bu sözleri söylemenin onun için ne kadar güç olduğunu gösteriyordu. Jessica koşup onu daha önce hiç yapmadığı şekilde bağrına basmak istiyordu. Ama boğazındaki kol titremeyi kesmişti; sırtındaki bıçağın sipsivri ucu hâlâ batıyordu.  </p>
			<p class="paragraf">“Bir çocuğun hayatındaki en korkunç anlardan biri, babasıyla annesinin birbirlerine karşı, kendisinin asla paylaşamayacağı bir sevgi beslediklerini anlamasıdır,” dedi Paul. “Bu bir kayıptır; dünyanın içimizde ve dışımızda var olduğunu, dünyada tek başımıza olduğumuzu anladığımız andır. Bu andan kaçış yoktur. Babamın annemden bahsederkenki ses tonunu duydum. Hain annem değil Gurney.”  </p>
			<p class="paragraf">Jessica sonunda konuşabildi: “Gurney, bırak beni,” dedi. Sesinde buyurganlık yoktu. Gurney’nin zayıflıklarına odaklanarak numara yapmaya kalkmış değildi; ama Gurney yine de onu bıraktı. Jessica, Paul’e gidip karşısında durdu; ama ona dokunmadı.  </p>
			<p class="paragraf">“Paul, insanın bu evrende kavradığı başka şeyler de vardır,” dedi. “Şimdi anlıyorum ki, seni kendi istediğim yola yönlendirmeye çalışmışım... ben aldığım eğitim yüzünden o yoldan gitmek zorundaydım... bu mazeret olabilir mi bilmem.” Yutkundu ve gözlerini kaldırıp oğlunun gözlerine baktı. “Paul, benim için bir şey yapmanı istiyorum: mutluluğa giden yolu kendin seç. Şu çöl kadının... istersen onunla evlen. Bunu yapmak istiyorsan, kimseye ve hiçbir şeye aldırma. Ne olursa olsun, kendi yolunu seç. Ben–”  </p>
			<p class="paragraf">Arkasından hafif bir mırıltı gelince sustu.  </p>
			<p class="paragraf"><span class="CharOverride-2">Gurney!  </span></p>
			<p class="paragraf">Paul’ün gözleri Jessica’nın arkasına bakıyordu; Jessica hızla döndü.  </p>
			<p class="paragraf">Gurney olduğu yerde duruyordu; ama bıçağını kınına sokmuş, bağrını açmıştı; göğsünde kaçakçıların siyeçlerde sattığı türden bir damıtıcı-giysinin bıraktığı izler vardı.  </p>
			<p class="paragraf">“Bıçağınızı göğsüme saplayın,” diye mırıldandı. “Öldürün beni. İşimi bitirin. Onursuz davrandım. Dük’üme ihanet ettim! Gelmiş geçmiş en–”  </p>
			<p class="paragraf">“Yeter!” dedi Paul.  </p>
			<p class="paragraf">Gurney ona bakakaldı.  </p>
			<p class="paragraf">“Önünü kapa ve salakça davranmayı kes,” dedi Paul. “Bugün yeterince saçmalığa katlandım zaten.”  </p>
			<p class="paragraf">Gurney öfkeyle, “Öldürün beni dedim!” diye bağırdı.  </p>
			<p class="paragraf">“Bunu yapmayacağımı biliyorsun,” dedi Paul. “Beni aptal mı sanıyorsun? İhtiyaç duyduğum herkesle bu tartışmayı yapmak zorunda mıyım?”  </p>
			<p class="paragraf">Gurney, Jessica’ya bakarak, kendisine hiç uymayan bir şekilde kederle, yalvarırcasına konuştu: “Öyleyse siz yapın Leydim, lütfen... siz öldürün beni.”  </p>
			<p class="paragraf">Jessica, Gurney’nin karşısına geçip ellerini adamın omuzlarına koydu. “Gurney, niye Atreideslerin sevdikleri insanları öldürmelerinde ısrar ediyorsun?” Gurney’nin cüppesinin kenarlarını ellerinden yavaşça alıp, önünü kapadı.  </p>
			<p class="paragraf">Gurney kesik kesik konuştu: “Ama... ben...”  </p>
			<p class="paragraf">“Leto adına iyi bir şey yaptığını düşünüyordun; bunun için seninle gurur duyuyorum,” dedi Jessica.  </p>
			<p class="paragraf">“Leydim,” dedi Gurney. Çenesi göğsüne düştü. Kapanan gözlerinden yaşlar süzüldü.  </p>
			<p class="paragraf">“Bunu eski dostlar arasındaki bir yanlış anlama olarak kabul edelim,” dedi Jessica; Paul annesinin sesindeki yatıştırıcı tonu fark etti. “Artık bitti ve neyse ki bir daha asla birbirimizi o kadar yanlış anlamayacağız.”  </p>
			<p class="paragraf">Gurney yaşlı gözlerini açıp indirerek Jessica’ya baktı; gözleri yaştan parlıyordu.  </p>
			<p class="paragraf">“Tanıdığım Gurney Halleck hem bıçak hem de baliset ustasıydı,” dedi Jessica. “Baliset çalışına hayrandım. O Gurney Halleck, benim için saatlerce baliset çaldığını, onu zevkle dinlediğimi unuttu mu yoksa? Hâlâ balisetin var mı Gurney?”  </p>
			<p class="paragbos">  </p>
			<p class="paragraf">“Yeni bir tane var,” dedi Gurney. “Chusuk’tan getirttim; güzel alet. Üstünde işaret yok, ama tınısı Varota balisetini andırıyor. Sanırım Varota’nın öğrencilerden biri tarafından yapılmış...” Sözünü yarıda kesti. “Ne diyebilirim ki Leydim? Burada durmuş önemsiz meselelerle vakit öldürü–”  </p>
			<p class="paragraf">“Vakit öldürmüyoruz Gurney,” dedi Paul. Annesinin yanına gidip Gurney’nin gözlerinin içine baktı. “Vakit öldürmüyoruz; dostların yaptığı bir şeyi yapıyoruz. Şimdi anneme bir şeyler çalmanı çok isterim. Savaş planları biraz bekleyebilir. Zaten yarına dek savaşmayacağız.”  </p>
			<p class="paragraf">“Ben... balisetimi getireyim,” dedi Gurney. “Koridorda.” Yanlarından geçerek, kapı perdelerinin arasından çıkıp gitti.  </p>
			<p class="paragraf">Paul elini annesinin koluna koyunca, titrediğini fark etti.  </p>
			<p class="paragraf">“Geçti anne,” dedi.  </p>
			<p class="paragraf">Jessica başını çevirmeden, göz ucuyla Paul’e baktı. “Sahi mi?”  </p>
			<p class="paragraf">“Elbette. Gurney...”  </p>
			<p class="paragraf">“Gurney mi? Ha, evet.” Jessica gözlerini indirdi.  </p>
			<p class="paragraf">Kapı perdeleri hışırdadı; Gurney balisetiyle geri dönmüştü. Onlarla göz göze gelmekten kaçınarak, baliseti akort etmeye başladı. Duvarlardaki perdeler balisetin yankılarını boğuklaştırıyor, sesine yumuşak ve sıcak bir tını katıyordu.  </p>
			<p class="paragraf">Paul annesini bir mindere oturttu; Jessica sırtını kalın duvar perdesine yasladı. Paul birden annesinin ne kadar yaşlı göründüğünü fark etti; annesinin yüzünde, mavi gözlerinin kenarlarında kırışıklıklar vardı... cildi çölde kurumuştu.  </p>
			<p class="paragraf">Paul, <span class="CharOverride-2">Yorulmu</span>ş, diye düşündü. <span class="CharOverride-2">Yükünü bir şekilde hafifletmeliyiz.  </span></p>
			<p class="paragraf">Gurney bir akor bastı.  </p>
			<p class="paragraf">Paul, Gurney’ye baktı; “Halletmem gereken... bir şey var. Beni burada bekle,” dedi.  </p>
			<p class="paragraf">Gurney başıyla onayladı. Dalgın görünüyordu; Caladan’da, bulutsuz göğün altında oturduğunu, ufukta yağmur bulutları gördüğünü hayal eder gibiydi.  </p>
			<p class="paragraf">Paul ona gönülsüzce sırtını dönüp, kalın perdelerin arasından geçerek yan geçide çıktı. Gurney’nin şarkı söylemeye başladığını duyunca kapının önünde durup kulak kabarttı; müziğin sesi boğuk geliyordu.  </p>
			<p class="paragbos">  </p>
			<p class="paragraf">“Meyve bahçeleri, üzüm bağları,   </p>
			<p class="paragraf">Dolgun memeli huriler   </p>
			<p class="paragraf">Ve önümde dolu bir kadeh.   </p>
			<p class="paragraf">Niye saçmalıyorum, niye bahsediyorum savaşlardan,  </p>
			<p class="paragraf">Niye bahsediyorum un ufak olmuş dağlardan?   </p>
			<p class="paragraf">Niye ağlamak istiyorum?  </p>
			<p class="paragraf">Gökyüzü açık duruyor,  </p>
			<p class="paragraf">Servetini saçıyor;  </p>
			<p class="paragraf">Ellerimi uzatsam toplayacağım.  </p>
			<p class="paragraf">Niye pusuları düşünüyorum  </p>
			<p class="paragraf">Ve kızıl kadehteki zehri?  </p>
			<p class="paragraf">Niye yaşlandığımı hissediyorum?  </p>
			<p class="paragraf">Sevgilimin kolları çağırıyor beni  </p>
			<p class="paragraf">Çıplaklığın hazlarına   </p>
			<p class="paragraf">Cennet vaatleriyle.   </p>
			<p class="paragraf">Niye yaraları anımsıyorum   </p>
			<p class="paragraf">Ve yapılmış saldırıları...   </p>
			<p class="paragraf">Niye uyumaya korkuyorum?”  </p>
			<p class="paragbos">  </p>
			<p class="paragraf">Koridorun köşesinde cüppeli bir Fedaykin ulağı belirdi. Kukuletası inikti, damıtıcı-giysisinin boyun kayışları da açıktı; bunlar çölden yeni geldiğini gösteriyordu.  </p>
			<p class="paragraf">Paul ona durmasını işaret etti; kapı perdelerinin önünden ayrılıp ulağa doğru yürüdü.  </p>
			<p class="paragraf">Adam ellerini önünde kavuşturarak eğilip, bir Rahibe Ana’yı veya Seyyidina’yı selamlar gibi selam verdi. “Muad’Dib, liderler Divan için gelmeye başladılar,” dedi.  </p>
			<p class="paragraf">“Şimdiden mi?”  </p>
			<p class="paragraf">“Bunlar Stilgar’ın daha önceden haber gönderdikleri; ona meydan okuyacağınızı sandığından...” Omuz silkti.  </p>
			<p class="paragraf">“Anlıyorum.” Paul hafif baliset sesinin geldiği tarafa döndü; annesinin çok sevdiği o eski şarkıyı... müziği neşeli, sözleri kederli olan o tuhaf şarkıyı düşündü. “Stilgar birazdan diğerleriyle birlikte gelir. Onlara annemin nerede beklediğini göster.”  </p>
			<p class="paragraf">“Burada bekleyeceğim Muad’Dib,” dedi ulak.  </p>
			<p class="paragraf">“Evet... evet, burada bekle.”  </p>
			<p class="paragraf">Paul adamın yanından geçip mağaranın içlerine yürüdü; böyle her mağarada, sarnıcın yanında bulunan bir yere gidiyordu. Orada küçük bir Şeyh Hulud vardı mutlaka; gelişimi engellendiğinden, en fazla dokuz metre boyunda olsa gerekti... etrafı su kanallarıyla çevrili olduğundan oradan ayrılamazdı. Su onun için zehir demekti. Fremenlerin bildiği en büyük sır, boğulan solucanların Yaşam Suyu üretmeleriydi; Fremenleri birleştiren bu zehirli suyuysa ancak bir Rahibe Ana dönüştürebilirdi.  </p>
			<p class="paragraf">Paul o yere gitmeye, annesine yönelik tehditle uğraşırken karar vermişti. Gurney Halleck’ten gelen o tehdidi, geleceğe ait hiçbir hatta görmemişti. Gelecek... gri bulutlarla kaplı gelecek... çevresinde hayalet bir dünya gibi duruyordu; sanki tüm evren karmaşa içindeki bir merkeze doğru gidiyordu.  </p>
			<p class="paragraf"><span class="CharOverride-2">Geleceği görmeliyim,</span> diye düşündü.  </p>
			<p class="paragraf">Vücudu baharata karşı giderek bağışıklık kazandığı için, geleceği görme yetisi zayıflamıştı. Bunun çözümü ortadaydı.  </p>
			<p class="paragraf"><span class="CharOverride-2">Yaradanı boğacağım. Gerçekten Kuisatz Haderah mıyım, Rahibe Anaların geçtiği sınavdan geçebilecek miyim... o zaman göreceğiz.  </span></p>
		</div>
</body>
</html>