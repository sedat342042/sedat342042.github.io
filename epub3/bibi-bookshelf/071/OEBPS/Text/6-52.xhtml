<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-52</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabas1">I. EK  </p>
			<p class="anabas2">Dune Ekolojisi  </p>
			<p class="paragraf"><span class="CharOverride-2">Sınırlı bir mekânda, kritik bir noktanın ötesine geçildiğinde, sayılar arttıkça özgürlük azalır. Bu durum, ağzı kapalı bir şişedeki gaz molekülleri için olduğu kadar, bir gezegenin ekosisteminin sınırlı mekânında yaşayan insanlar için de geçerlidir. İnsanlar için önemli olan şey, o sistemin içinde muhtemelen kaç kişinin yaşayabileceği değil, sağ kalabilenler için nasıl bir hayatın mümkün olacağıdır.  </span></p>
			<p class="paragraf ParaOverride-9">—Arrakis’in İlk Gezegenbilimcisi PARDOT KYNES  </p>
			<p class="paragbos">  </p>
			<p class="paragraf">Arrakis’e ilk kez gelenler başlangıçta genellikle çevrelerinde çorak topraklardan başka bir şey görmez. Bu yabancılar, bu arazilerde hiçbir şeyin yaşayamayacağını ve yetişemeyeceğini, bu çölün asla bereketli olmadığını ve olamayacağını sanabilir.  </p>
			<p class="paragraf">Pardot Kynes ise o gezegeni yalnızca enerjinin bir tezahürü, güneşinden güç alan bir makine olarak görmüştü. Arrakis’in insanların ihtiyaçlarını karşılaması için yeniden biçimlendirilmesi yeterliydi. Kynes hemen gezegenin göçebe halkı Fremenlere odaklandı. Bu ne büyük bir projeydi! O insanlar öyle faydalı olabilirdi ki! Fremenler neredeyse sınırsız potansiyele sahip, ekolojik ve jeolojik bir güçtü.  </p>
			<p class="paragraf">Pardot Kynes pek çok açıdan, dolambaçlı yolları sevmeyen bir insandı. Harkonnenların dayattığı kısıtlamalardan kurtulması mı gerekiyordu? Sorun değildi. Gidip bir Fremen kadınla evlendi. Kadın ona bir Fremen oğul (yani Liet-Kynes’ı) verdiğinde, Kynes oğluna ve diğer çocuklara ekolojiyi öğretmeye başladı; onlar için yeni bir sembolik dil yaratmalıydı... bu dil sayesinde gezegenin toprağını, iklimini, mevsimsel kısıtlamalarını değiştirebilecek ve sonunda doğanın gücüyle ilgili tüm kanıları yıkarak, oraya şaşırtıcı bir düzen getireceklerdi.  </p>
			<p class="paragraf">“İnsanoğlunun yaşayabileceği her gezegende içsel bir hareket ve denge güzelliği bulmak mümkündür,” demişti Kynes. “Bu güzelliği, her canlı türü için şart olan dinamik bir dengeleyici etkide bulmak mümkündür. Bu etkinin hedefi basittir: giderek çeşitlenen ve birbiriyle uyumlu modeller oluşturmak. Yaşam, kapalı bir sistemin canlıları yaşatma kapasitesini artırır. Yaşam –tüm canlılar– yaşama hizmet eder. Yaşam canlılara gerekli besinleri sağlarken, canlı türlerinin sayısı arttıkça bu besinler de çeşitlenir. Tüm dünya canlanır, ilişkilerle ve ilişkiler içindeki ilişkilerle dolar.”  </p>
			<p class="paragraf">Pardot Kynes bunları kalabalık bir siyeç sınıfında verdiği derste söylemişti.  </p>
			<p class="paragraf">Ancak ders vermeye başlamadan önce Fremenleri ikna etmek zorundaydı. Bunu nasıl başardığını anlamak için, her şeyden önce Kynes’ın herhangi bir soruna ne kadar basit ve safça yaklaştığını anlamalısınız. Naif değildi; tüm dikkatini ilgilendiği meseleye veriyordu, o kadar.  </p>
			<p class="paragraf">Sıcak bir ikindi vakti, tek kişilik bir yer aracıyla Arrakis arazisini keşfe çıkmışken, ne yazık ki son derece sıradan bir sahneye rast geldi. Rüzgârçıkını köyü civarındaki Kalkan Duvarı’nın yakınlarında, kalkanlı ve tepeden tırnağa silahlı altı Harkonnen haydutu, üç Fremen gencini açıkta kıstırmıştı. Kynes başta bu çatışmayı önemsemedi, ama sonra Harkonnenların Fremenleri öldürmek niyetinde olduğunu fark etti. Kynes bunu fark edene kadar delikanlılardan birinin şahdamarı yarılmış, haydutlardan da ikisi yere yığılmıştı. Ama geride kalan iki delikanlının karşısında hâlâ dört silahlı adam vardı.  </p>
			<p class="paragraf">Kynes cesur değildi; kararlı ve ihtiyatlıydı, o kadar. Harkonnenlar Fremenleri öldürüyorlardı. Yani Kynes’ın gezegeni değiştirmekte kullanacağı araçları yok ediyorlardı! Kendi kalkanını çalıştırıp, dövüşenlerin arasına daldı; Harkonnenlara arkadan yaklaştı ve ne olduğunu anlamalarına fırsat vermeden, içlerinden ikisini kaygan-uç darbeleriyle öldürdü. Geriye kalan iki Harkonnen’dan birinin kılıç hamlesini savuşturduktan sonra, adamın boğazını tek harekette kesiverdi; son kalan haydutu delikanlılara bırakıp, yerdeki Fremenle ilgilenmeye başladı. Altıncı Harkonnen öldürülürken, o delikanlıyı kurtarmayı başardı.  </p>
			<p class="paragraf">Şimdi işler iyice karışmıştı! Fremenler Kynes’a ne yapacaklarını bilemiyorlardı. Onun kim olduğunu biliyorlardı elbette. Fremenler Arrakis’e gelen herkes hakkında bilgi toplardı. Kim olduğunu biliyorlardı: İmparator’un hizmetkârlarından biriydi.  </p>
			<p class="paragraf">Ama Harkonnenları öldürmüştü!  </p>
			<p class="paragraf">Yetişkin olsalar, omuz silker ve esefle de olsa Kynes’ın ruhunu yerdeki altı cesedin ruhunun yanına gönderirlerdi. Ama o Fremenler deneyimsiz gençlerdi, bu yüzden de İmparator’un hizmetkârına minnet duygusuyla bağlandılar.   </p>
			<p class="paragraf">Kynes iki gün sonra kendini Rüzgâr Geçidi’ne bakan bir siyeçte buldu. Kynes için bu çok doğaldı. Fremenlerle su, otlarla bağlanmış kumullar, hurma ağaçlarıyla dolu palmiyelikler, çölde kullanılan açık kanâtlar hakkında konuştu. Konuştu, konuştu... durmadan konuştu.  </p>
			<p class="paragraf">Kynes farkında olmasa da, etrafındaki herkes hararetle tartışıyordu. Bu deliyi ne yapacaklardı? Büyük bir siyeçin yerini artık biliyordu. Ne yapmalıydılar? Arrakis’i cennete dönüştürmekten bahsedip duran bu deli ne diyordu? <span class="CharOverride-2">Palavra sıkıyor. Çok fazla şey biliyor. Ama Harkonnenları öldürdü! Ona karşı olan su borcumuz ne olacak peki? Fremenler İmparator’a ne zaman bir şey borçlu oldu ki? Harkonnenları öld</span>ürd<span class="CharOverride-2">ü. Herkes Harkonnenları öldürebilir. Ben de öldürdüm, n</span><span class="CharOverride-2">e var yani.  </span></p>
			<p class="paragraf"><span class="CharOverride-2">Ama Arrakis’i çiçeklendirmekten bahsediyor?  </span></p>
			<p class="paragraf">Şunu cevaplasın<span class="CharOverride-2">: Suyu nereden bulacakmış?  </span></p>
			<p class="paragraf"><span class="CharOverride-2">Burada su var diyor! Hem bizden üç kişiyi kurtardı.  </span></p>
			<p class="paragraf"><span class="CharOverride-2">Göz göre göre Harkonnenların tuzağına düşen üç salağı kurtardı! Ayrıca billurbıçakları da gördü!  </span></p>
			<p class="paragraf">Kararın ne olduğu, dillendirilmesinden saatler önce bile biliniyordu. Bir siyeç “tau”su, siyeç üyelerine ne yapmaları gerektiğini söyler; bazı kararlar zalimce de olsa gereklidir. Kynes’ın işini bitirmek için deneyimli bir savaşçı, kutsanmış bir bıçakla birlikte gönderildi; cesedin suyunu almakla görevli iki su sorumlusu onun peşinden gitti. Bu zalimce de olsa gerekliydi.  </p>
			<p class="paragraf">Kynes kendisini öldürmek için gelen cellada belki de dikkat bile etmemişti. Güvenli bir mesafede duran bir gruba konuşma yapmaktaydı. Konuşurken yürüyordu; kısa turlar atıyor, el kol hareketleri yapıyordu. <span class="CharOverride-2">Açık havada sular akacak,</span> diyordu. <span class="CharOverride-2">Dışarıda damıtıcı-giysisiz gezebileceksiniz. Göletlerden kova kova su alacaksınız! Portigullar olacak!  </span></p>
			<p class="paragraf">Bıçaklı adam, Kynes’ın karşısına geçti.  </p>
			<p class="paragraf">“Yolumdan çekil,” diyen Kynes, gizli rüzgârkapanlarından bahsetmeyi sürdürdü. Adama hafifçe sürtünerek yanından geçti. Şimdi sırtı celladına dönüktü... adam darbesini rahatça indirebilirdi.  </p>
			<p class="paragraf">O an celladın aklından neler geçtiğini bilemiyoruz. Nihayet Kynes’ın sözlerine kulak verip ona inandı mı? Kim bilir? Ama ne yaptığını biliyoruz. Adı Uliet’ti... Yaşlı Liet. Uliet üç adım atıp yere kapaklanarak, kendi bıçağının üstüne düşüp öldü. İntihar mı etmişti? Kimileri onu Şeyh Hulud’un öldürdüğünü söyler.  </p>
			<p class="paragraf">Bu kutsal bir alametti!  </p>
			<p class="paragraf">O andan itibaren tüm Fremenler Kynes’ın sözünü dinler oldu. Kynes parmağını uzatıp, “Şuraya gidin,” dedi mi, tüm Fremen kabileleri itaat ediyordu. Erkekler ölüyor, kadınlar ölüyor, çocuklar ölüyordu. Ama yine de itaat ediyorlardı.  </p>
			<p class="paragraf">Kynes, İmparator’a karşı olan vazifeleriyle ilgilenmeye, Biyolojik Test İstasyonlarını yönetmeye geri döndü. İstasyon personelleri arasına Fremenler de katılmaya başladı. Fremenler birbirlerini kolluyordu. “Sistemin” içine sızmaya başlamışlardı; bu olasılık daha önce hiç akıllarına gelmemişti. İstasyon cihazları... özellikle de havzalarda su toplama ve gizli rüzgârkapanı çukurlarını kazmakta kullanılan kesici bıçakışınlar siyeçlere götürülmeye başlandı.  </p>
			<p class="paragraf">Havzalarda su toplanmaya başladı.  </p>
			<p class="paragraf">Fremenler Kynes’ın zırdeli olmadığını anlamaya başlamışlardı; Kynes kutsal sayılabilecek kadar deliydi, o kadar. O bir ümmiydi, bir peygamberdi. Uliet’in ruhu saduların, kutsal yargıçların yanına gitmişti.  </p>
			<p class="paragraf">Dobra, hırslı ve kararlı olan Kynes son derece organize bir araştırmanın yeni sonuçlar ortaya koymayacağını biliyordu. Tansley etkisinden faydalanıp çabuk sonuçlar almak için, sürekli bilgi alışverişinde bulunacak küçük deney ekipleri kurdu ve onları serbest bıraktı. Bu ekipler milyonlarca bilgi kırıntısı toplamalıydı. Kynes onları ıssız ve çetin bölgelere gönderip, yaşadıkları güçlükleri karşılaştırdı.  </p>
			<p class="paragraf">Beledin her tarafından cevher numuneleri alındı. Hava şartlarının iklim denilen uzun vadeli eğilimlerini gösteren haritalar çizildi. Kynes kuzey ve güneydeki 70. enlemler arasında kalan geniş kuşakta hava sıcaklığının binlerce yıldır 19-59 derece arasında seyrettiğini, bu kuşağın tarıma elverişli uzun mevsimlerindeyse hava sıcaklığının genellikle 11-29 derece arasında olduğunu keşfetti; su sorunu halledilirse, orada canlılar yaşayabilirdi.  </p>
			<p class="paragraf">Fremenler, <span class="CharOverride-2">Bu sorunu ne zaman halledeceğiz?</span> diye sordu. <span class="CharOverride-2">Arrakis’te cenneti ne zaman göreceğiz?  </span></p>
			<p class="paragraf">Kynes iki artı ikinin kaç ettiğini soran bir çocuğa cevap veren öğretmen edasıyla konuşarak, “Üç ila beş yüz yıl sonra,” dedi.  </p>
			<p class="paragraf">Daha az gelişkin bir halk, hayal kırıklığıyla bağırıp çağırabilirdi. Ama Fremenler sabırlı olmayı kamçılı adamlardan öğrenmişti. Söylenen süre umduklarından biraz uzundu, ama o kutlu günün eninde sonunda geleceğine hepsi emindi. Kuşaklarını sıkılaştırıp işlerine geri döndüler. Yaşadıkları hayal kırıklığı, Arrakis’in cennete dönüştürülmesi umutlarını tuhaf bir şekilde artırmıştı.  </p>
			<p class="paragraf">Arrakis’teki mesele su değil nemdi. Orada neredeyse hiç evcil hayvan yoktu; çiftlik hayvanlarının da sayısı çok azdı. Bazı kaçakçılar ehlileştirilmiş çöl eşeği, yani kulon kullanıyordu; ama bu hayvanlar, onlara uygun damıtıcı-giysiler giydirilse bile çok fazla su harcıyordu.  </p>
			<p class="paragraf">Kynes kayaların içinde kalmış hidrojen ve oksijeni alarak su üretecek fabrikalar kurmayı düşündü, ama bunların maliyeti çok yüksek olurdu. Kutup başlıklarındaki su ise (payonlarda su konusunda sahte bir güvenlik hissine yol açmasına karşın) projesi için gereken miktarın çok altındaydı... ama Kynes nerede su bulunduğunu şimdiden tahmin ediyordu. Orta yükseklikler ve belirli rüzgârlar hep daha nemliydi. Bu konudaki asıl büyük ipucu havanın yapısındaydı... %23’ü oksijen, %74.5’i nitrojen, %0.023’ü karbondioksit, geri kalanı da eser gazlardan oluşuyordu.  </p>
			<p class="paragraf">Kuzey ılıman kuşakta, 2.500 metre seviyesinin üstünde yetişen nadide bir köklü yerel bitki vardı. Bu bitkinin iki metre uzunluğundaki yumru kökünden yarım litre su elde edilebiliyordu. Ayrıca yer şekillendirmeye uygun çöl bitkileri de vardı: bunların dayanıklı olanları, çiy toplayıcılar yerleştirilmiş çukurlara ekildiğinde büyüyebiliyordu.  </p>
			<p class="paragraf">Derken Kynes tuz yatağını gördü.  </p>
			<p class="paragraf">Beleddeki iki istasyon arasında topteriyle uçarken, fırtına yüzünden rotasından sapmıştı. Fırtına dindiğinde, karşısında tuz yatağı uzanıyordu: aşağı yukarı üç yüz kilometre uzunluğunda, oval şeklinde, dev bir çukurdu... çölün ortasında ışıldayan, bembeyaz bir sürprizdi. Kynes yüzeyi fırtına tarafından temizlenmiş çukura indi ve ışıldayan maddenin tadına baktı.  </p>
			<p class="paragraf">Tuz.  </p>
			<p class="paragraf">Artık emindi.  </p>
			<p class="paragraf">Bir zamanlar Arrakis’in yüzeyinde su vardı. Kynes bir ara su ihtiva eden, ama ebediyen kurumuş kuyulara ilişkin kanıtları yeniden incelemeye girişti.  </p>
			<p class="paragraf">Kynes yeni eğittiği Fremen tatlı su bilimcilerini hemen çalıştırmaya başladı: ellerindeki en önemli ipucu, bir püskürtü sonrasında bazen baharat kütlesiyle birlikte bulunan derimsi maddelerdi. Fremen efsanelerinde bunların hayali “kumalabalıklarına” ait olduğu söyleniyordu. Ancak eldeki kanıtlar çoğaldıkça, bu derimsi parçacıkları açıklayacak bir yaratığın varlığı ortaya çıktı... bu yaratık, 7 derece sıcaklık sınırının altındaki gözenekli katmanlarda yaşayan, keselerinde su biriktiren bir kumyüzücüsüydü.  </p>
			<p class="paragraf">Her baharat püskürtüsü sırasında, bu “su hırsızından” milyonlarcası ölüyordu. Sıcaklıktaki beş derecelik bir değişim bu yaratıkları öldürebiliyordu. Sağ kalmayı başarabilenleri yarı cansız hale geçerek uzun bir kış uykusuna yatıyor ve altı yıl sonra kozalarından küçük (yaklaşık üç metre uzunlukta) kumsolucanları olarak çıkıyordu. Bunların pek azı daha iri hemcinslerinden ve ham baharat suyu birikintilerinden uzak durmayı başarıp büyüyerek yetişkin hale gelebiliyor, yani devasa bir Şeyh Hulud oluyordu. (Suyun Şeyh Hulud için zehirli olduğunu Fremenler uzun süredir biliyordu; Yaşam Suyu adını verdikleri, farkındalık yelpazesi uyuşturucusunu elde etmek için, Küçük Erg’de nadir bulunan “güdük solucanları” suda boğuyorlardı. İlkel bir Şeyh Hulud cinsi olan “güdük solucan” en fazla dokuz metre civarına dek büyüyebilir.)  </p>
			<p class="paragraf">Artık döngüsel ilişkiyi anlamışlardı: küçük yaradanlar ham baharat kütlelerini oluşturuyordu; küçük yaradanlar Şeyh Huludlara dönüşüyordu; Şeyh Huludların çevreye saçtığı baharatlar, kum planktonu adı verilen mikroskobik canlıları besliyordu; Şeyh Hulud’un besini olan kum planktonları büyüyor, tünel kazıp kendilerini kuma gömüyor ve küçük yaradanlara dönüşüyordu.  </p>
			<p class="paragraf">Kynes ve adamları bu devasa döngüyle ilgilenmeyi bırakıp mikro-ekolojiye odaklandılar. Önce iklimle ilgilendiler: çöl yüzeyinin sıcaklığı çoğunlukla 71 ila 77 dereceye dek çıkıyordu. Sıcaklık yüzeyin otuz santimetre altında 55, otuz santimetre üstündeyse 25 derece kadar düşebiliyordu. Yapraklar veya koyu gölgeler, sıcaklığı 18 derece daha düşürebilirdi. Sonra besinlerle ilgilendiler: Arrakis kumu büyük ölçüde solucanların sindirim sisteminin ürünüdür; tozlar (ki gezegenin her yerinde var olan tek sorundur) ise yüzeydeki daimi sürtünmelerle, kumların “sıçrama” hareketiyle oluşur. Kumulların rüzgâraltı tarafındaki kum taneleri daha iridir. Rüzgârüstü taraflarıysa pürüzsüz ve serttir. Eski kumulların rengi sarı olur (oksitlenme sebebiyle); yenilerse kum tanelerinin önceden ait olduğu kayanın renginde, yani genellikle gridir.   </p>
			<p class="paragraf">Eski kumulların rüzgâraltı tarafları, ilk ekim alanları oldu. Fremenlerin ilk hedefi, kum taneciklerinin hareketini engelleyip rüzgârı en büyük silahından mahrum bırakmaktı; bunun için de yoksullukotlarıyla kaplı alanlar oluşturmayı hedeflediler... bu bitkilerin ince, turbamsı kökleri iç içe geçerek kumulu bir arada tutacaktı.  </p>
			<p class="paragraf">Ekim alanı olarak epey güneydeki, Harkonnen gözcülerinin bulunmadığı yerler seçildi. Mutasyona uğratılmış yoksullukotları önce egemen batı rüzgârlarının yolu üstünde bulunan, seçilmiş kumulların rüzgâraltı taraflarına ekildi. Rüzgâraltı tarafları sabitlenip rüzgârüstü tarafları giderek yükseldikçe, daha fazla ot ekildi. Böylece yüksekliği 1.500 metreyi geçen dev sifler (tepesi kıvrımlı, uzun kumullar) oluşturuldu.  </p>
			<p class="paragraf">Bariyer kumulları yeterli yüksekliğe ulaşınca, rüzgâraltı taraflarına daha dayanıklı kılıç otları ekildi. Dibi tepesinden aşağı yukarı altı kat daha geniş olan her yapı bu şekilde bir arada tutuldu... yani “sabitlendi”.   </p>
			<p class="paragraf">Sonra daha iç kısımlarda ekim yaptılar... önce kısa ömürlü bitkiler (başlangıçta kazayağı, domuzotu ve horozibiği), ardından zamklı katırtırnağı, bodur acı bakla, asma okaliptüsü (Caladan’ın kuzey topraklarına adapte edilmiş cinsini), cüce ılgın, kıyı çamı... sonrasında da asıl çöl bitkileri (kandelilla, saguaro ve bisnaga gibi kaktüsler) ektiler. Elverişli yerlere deve adaçayı, soğan çimeni, gobi tüyü çimeni, yabani kaba yonca, hendek çalısı, kum mineçiçeği, eşekotu, tütsü çalısı, sarı ağaç, katran ruhu çalısı ektiler.  </p>
			<p class="paragraf">Daha sonra sıra gerekli hayvan nüfusuna... toprağı kazarak havalandıracak yaratıklara (cüce tilki, kanguru faresi, çöl tavşanı, kum kaplumbağası) ve bunların fazla çoğalmasını önleyecek etoburlara (çöl şahini, cüce baykuş, kartal ve çöl baykuşu), ayrıca bunların ulaşamadığı oyuklara girebilecek böceklere (akrep, çıyan, tuzak kapılı örümcek, eşek arısı, kurtsineği) ve böceklerin fazla çoğalmasını önleyecek çöl yarasalarına geldi.  </p>
			<p class="paragraf">Şimdi en önemli sınavla karşı karşıyaydılar: hurma ağacı, pamuk, kavun, kahve, şifalı bitkiler gibi, çöl koşullarına adapte edilebilecek 200’den fazla yenilebilir bitki türünün ekimi denendi.  </p>
			<p class="paragraf">“Ekoloji bilmeyenlerin ekosistemle ilgili anlayamadıkları şey, onun bir sistem olduğudur,” dedi Kynes. “Bir sistem! Bir sistem, tek bir noktada atılan tek bir yanlış adımla bozulabilecek belirli bir akışkan dengeyi korur. Bir sistemin düzeni vardır; noktadan noktaya akar. Bir şey bu akıntının önüne set çekerse, düzen çöker. Eğitimsiz bir insan, bu çöküşü çok geç olana dek öngöremeyebilir. İşte bu yüzden, ekolojinin en önemli işlevi sonuçların kavranmasıdır.”  </p>
			<p class="paragraf">Bir sistem kurmayı başarmışlar mıydı?  </p>
			<p class="paragraf">Kynes ve adamları izleyip beklediler. Fremenler Kynes’ın hedefe ulaşmanın beş yüz yıl sürebileceğini söylemesinin sebebini artık anlıyorlardı.  </p>
			<p class="paragraf">Palmiyeliklerden bir rapor geldi:  </p>
			<p class="paragraf">Ekim bölgesinin çöl tarafındaki kum planktonları, yeni canlı türleriyle temasa geçince zehirleniyordu. Bunun sebebi protein uyuşmazlığıydı. Arrakis canlıları, orada oluşan zehirli sudan uzak duruyordu; ekim alanlarının etrafında Şeyh Huludların bile girmediği, çorak bir bölge oluşmuştu.  </p>
			<p class="paragraf">Kynes palmiyeliğe bizzat gitti... yirmi gümleyicilik bir yolculuk yaptı (kumsüvarisi olmayı asla başaramadığından, bir yaralı ya da Rahibe Ana gibi tahtırevanla gitti). Çorak bölgeyi incelerken (berbat kokuyordu) beklenmedik bir sürprizle, Arrakis’in bir armağanıyla karşılaştı. Kükürt ve sabitlenmiş nitrojenin eklenmesi, çorak bölgeyi yer şekillendirmeye elverişli zengin bir bitki yatağına dönüştürmüştü. Bu yatak istenildiği kadar genişletilebilirdi!  </p>
			<p class="paragraf">Fremenler, “Bu bize zamandan kazandıracak mı?” diye sordu.  </p>
			<p class="paragbos">  </p>
			<p class="paragraf">Kynes gezegensel formülü üstünde çalışmaya geri döndü. Artık rüzgârkapanı değerleri oldukça istikrarlıydı. Kynes ekolojik sorunlardaki bilinmezlik faktörünü göz önüne aldığından kesin konuşamıyordu.   </p>
			<p class="paragraf">Kumulları sabitleştirmek, insanları ve hayvanları beslemek, kök sistemleriyle nem toplayıp civardaki kurak arazileri sulamak için belirli miktarda bitki örtüsüne ihtiyaç vardı. Bu arada, açık beleddeki devinimli soğuk bölgelerin haritasını çıkarmışlardı. Bunların da ana formülde hesaba katılması gerekiyordu. Şeyh Huludların bile hesaplarda yeri vardı. Onlar asla yok edilmemeliydi, yoksa baharat da yok olurdu. Ayrıca Şeyh Hulud’un içindeki sindirim “fabrikası”, bol miktarda ürettiği aldehit ve asit konsantrasyonları sayesinde dev bir oksijen kaynağıydı. Orta boy (aşağı yukarı 200 metre uzunlukta) bir solucanın atmosfere saldığı oksijen, on kilometrekarelik yeşil bitki örtüsünün fotosentezle saldığı oksijen kadardı.  </p>
			<p class="paragraf">Kynes, Lonca’yı da hesaba katmak zorundaydı. Lonca’ya hava durumu uyduları ve diğer gözetleyicilerle Arrakis’i uzaydan gözlememeleri için rüşvet olarak verdikleri baharatın miktarı şimdiden epey artmıştı.  </p>
			<p class="paragraf">Fremenler de göz ardı edilmemeliydi. Özellikle de su kaynaklarının civarına düzensizce yerleşmiş, rüzgârkapanlı Fremenler... bunlar artık ekolojiden anlıyor, Arrakis’in büyük bölümünü bir çayır safhasının ardından ormanlarla kaplamanın hayalini kuruyorlardı.  </p>
			<p class="paragraf">Kynes hesaplamaları sonucunda bir sayıya ulaştı. Bunu açıkladı: yüzde üç. Arrakis’in yüzde üçünü karbon bileşiklerinin oluşumunda pay sahibi olacak yeşil bitkilerle kaplayabilirlerse, kendine yeten bir sistem oluşturmayı başarmış olacaklardı.  </p>
			<p class="paragraf">Fremenler, “Peki bu ne kadar sürer?” diye sordu.  </p>
			<p class="paragraf">“Şey, üç yüz elli yıl kadar.”  </p>
			<p class="paragraf">Yani bu ümminin en başta söylediği şey doğruydu: Arrakis’in cennete dönüşmesini o sırada yaşayan hiç kimse, hatta sekiz kuşak sonraki torunları bile göremeyecekti... ama bu eninde sonunda olacaktı.  </p>
			<p class="paragraf">Çalışmalar sürdürüldü: inşalar, bitki ekimleri, kazılar, çocukların eğitimi.  </p>
			<p class="paragraf">Sonra Ümmi Kynes, Alçı Havzası’nda bir mağarada oluşan göçükte öldü.  </p>
			<p class="paragraf">Oğlu Liet-Kynes on dokuzundaydı; yüzden fazla Harkonnen öldürmüş gerçek bir Fremen erkeği ve kumsüvarisi olmuştu. Babasının onun adına İmparatorluk’a daha önceden yaptığı başvuru bir süre sonra kabul edildi. Katı faufreluches sınıf yapısı uyarınca, baba yerine geçmesi için oğlunu eğitmişti.  </p>
			<p class="paragraf">Ekolojiyi öğrenen Fremenler artık hedeflerine doğru azimle ilerliyordu. Liet-Kynes’ın tek yapması gereken, Harkonnenları gözlemek, rahatsız etmek ve casusluk yapmaktı... ta ki bir Kahraman çıkagelip onun gezegenini değiştirene dek.  </p>
		</div>
</body>
</html>