<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-12</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Arrakeen iniş alanının çıkış kapısının üstünde, basit bir aletle kazınmış gibi görünen bir söz yazılıydı; Muad’Dib o sözü defalarca tekrarlayacaktı</span><span class="CharOverride-2">. O yazıyı Arrakis’teki ilk gecesinde, babasının düzenlediği ilk kurmay toplantısına katılmak üzere düklük karargâhına götürülürken görmüştü. Yazıda Arrakis’ten ayrılanlara bir ricada bulunuluyordu sadece, ama az önce ölümden kılpayı kurtulmuş çocuğa çok etkileyici gelmişti. Söylenen şuydu: “Burada neler çektiğimizi bilen sizler, dualarınızı bizden esirgemeyin.”  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib’i Anlama Kılavuzu”  </p>
			<p class="paragbos">  </p>
			<p class="paragraf">“Savaş teorisi, göze alınan riskler üzerine kuruludur,” dedi Dük; “ama iş kendi aileni korumaya gelince, hesaplamaların yerini başka şeyler alır.”  </p>
			<p class="paragraf">Öfkesini yeterince gizleyemediğini biliyordu; dönüp uzun masanın yanında ileri geri yürümeye başladı.  </p>
			<p class="paragraf">Dük ve Paul iniş alanındaki toplantı salonunda yalnızdılar. Yankılı salonda yalnızca uzun bir masa, etrafındaki modası geçmiş üç ayaklı sandalyeler ve diğer ucundaki harita paneliyle projektör vardı. Paul masada, harita panelinin yakınında oturuyordu. Babasına arayıcı-avcıyla yaşadığı deneyimi anlatıp, canına bir hainin kastettiğini söylemişti.  </p>
			<p class="paragraf">Dük, Paul’ün karşısında durup masaya vurdu: “Hawat bana evin güvenli olduğunu söylemişti!”  </p>
			<p class="paragraf">Paul çekinerek konuştu: “Ona ben de kızmıştım, ilk başta. Ben de Hawat’ı suçladım. Ama tehdit evin dışından geldi. Basit, zekice ve dolaysızdı. Senden ve başkalarından –ki aralarında Hawat da var– aldığım eğitim olmasa, başarılı olacaktı.”  </p>
			<p class="paragraf">Dük sert bir sesle “Yoksa Hawat’ı savunuyor musun?” diye sordu.  </p>
			<p class="paragraf">“Evet.”  </p>
			<p class="paragraf">“Yaşlanıyor. Mesele bu. O artık...”  </p>
			<p class="paragraf">“Akıllı ve çok tecrübeli,” dedi Paul. “Hawat şimdiye kadar kaç hata yaptı ki?”  </p>
			<p class="paragraf">“Onu ben savunuyor olmalıydım,” dedi Dük. “Sen değil.”  </p>
			<p class="paragraf">Paul gülümsedi.  </p>
			<p class="paragraf">Leto masanın başına oturup elini oğlunun elinin üstüne koydu. “Sen... artık büyüdün oğlum.” Elini kaldırdı. “Buna seviniyorum.” Oğlunun gülümseyişine karşılık verdi. “Hawat kendi kendini cezalandırır. Ona ne kadar kızarsak kızalım, o kendine daha çok kızıyordur.”  </p>
			<p class="paragraf">Paul harita panelinin ardındaki kararmış pencerelere, gecenin karanlığına baktı. Salonun ışıkları, dışarıdaki bir balkon korkuluğundan yansıyordu. Orada bir şeyin hareket ettiğini fark eden Paul, Atreides üniformalı bir muhafız gördü. Tekrar babasının arkasındaki beyaz duvara, sonra da masanın parlak yüzeyine baktı; masanın üstündeki ellerini sıkıp yumruk yapmış olduğunu fark etti.  </p>
			<p class="paragraf">Dük’ün karşısındaki kapı birden açıldı. İçeri Thufir Hawat daldı; her zamankinden yaşlı ve kırışıklı görünüyordu. Uzun adımlarla masanın etrafından dolanıp, Leto’nun karşısında hazırola geçti.  </p>
			<p class="paragraf">Leto’nun başının yukarısındaki bir noktaya bakarak “Lordum, size hizmet etmekte başarısız olduğumu az önce öğrendim,” dedi. “Bu durumda istifamı vermem kaçınılmaz...”  </p>
			<p class="paragraf">“Eeh, aptal numarası yapmayı kes de otur,” dedi Dük. Paul’ün karşısındaki sandalyeyi gösterdi. “Hatan Harkonnenları gözünde fazla büyütmendi. Oysa basit insanlar oldukları için basit bir plan kurmuşlar. Biz ise basit planlar beklemiyorduk. Ayrıca oğlum kurtulmasını büyük ölçüde senden aldığı eğitime borçlu olduğunu söyleyip duruyor. Yani başarısız filan olmadın!” Boş sandalyenin sırtına pat pat vurdu. “Otur dedim!”  </p>
			<p class="paragraf">Hawat sandalyeye çöktü. “Ama...”  </p>
			<p class="paragraf">“Bu konuyu kapatalım,” dedi Dük. “Olan oldu. Şimdi daha acil meseleler var. Diğerleri nerede?”  </p>
			<p class="paragraf">“Dışarıda beklemelerini söyle–”  </p>
			<p class="paragraf">“Çağır onları.”  </p>
			<p class="paragraf">Hawat, Leto’nun gözlerinin içine baktı. “Efendim, ben...”  </p>
			<p class="paragraf">“Ben gerçek dostlarımın kim olduğunu biliyorum Thufir,” dedi Dük. “Adamları içeri çağır.”  </p>
			<p class="paragraf">Hawat yutkundu. “Hemen çağırıyorum Lordum.” Sandalyesinde dönüp, açık kapıya seslendi: “Gurney, getir onları.”  </p>
			<p class="paragraf">Halleck sıraya dizilmiş adamların başında içeri girdi; subaylar asık suratlıydı, peşlerinden gelen genç yaverleriyle uzmanlarsa daha heyecanlı görünüyordu. Adamlar otururken salon gürültülü bir hal aldı. Ortalığa hafif bir rachag içkisi kokusu yayıldı.  </p>
			<p class="paragraf">“İsteyen kahve içebilir,” dedi Dük.  </p>
			<p class="paragraf">Adamlarına bakarken şöyle düşündü: İyi bir ekip. Böyle bir savaşta bundan iyisi can sağlığı. Yan odadan kahve getirilip servis yapılmasını bekledi; adamlardan bazılarının yorgunluğu yüzlerinden okunuyordu.  </p>
			<p class="paragraf">Sonra yüzüne sakin, azimli bir ifade vererek ayağa kalktı ve masaya parmak eklemleriyle vurarak herkesin dikkatini çekti.  </p>
			<p class="paragraf">“Beyler,” dedi, “anlaşılan medeniyetimiz istila etmeye öyle alışmış ki, İmparator’un basit bir emrini uygularken bile eski suikast alışkanlıklarımızdan vazgeçemiyoruz.”  </p>
			<p class="paragraf">Masadakiler hafif kahkahalar attı; Paul, babasının adamların moralini yükseltmek için en uygun lafı en uygun ses tonuyla söylediğini fark etti. Babasının sesindeki hafif bezginlik bile son derece hesaplıydı.  </p>
			<p class="paragraf">“Önce Thufir’in Fremenler hakkında verdiği rapora ekleyecek bir şeyi olup olmadığını öğrenelim,” dedi Dük. “Thufir?”  </p>
			<p class="paragraf">Hawat başını kaldırıp baktı. “Verdiğim genel rapora ek olarak, bazı ekonomik meseleleri araştırmak niyetindeyim efendim; ama şimdilik şunu söyleyebilirim ki, Fremenlerin gerçekten ihtiyaç duyduğumuz müttefikler olduğuna giderek daha fazla inanıyorum. Şu an bize güvenip güvenemeyeceklerini anlamak için bekliyorlar, ama genel yaklaşımları olumlu gibi. Bize armağanlar gönderdiler: Kendi imalatları olan damıtıcı-giysiler... Harkonnenların hâlâ güçlü olduğu yerleri gösteren çöl haritaları...” Masaya baktı. “Verdikleri istihbarat bilgilerinin hepsi doğru çıktı ve Değişim Yargıcı’yla yaptığımız görüşmelerde çok işe yaradı. Ayrıca ufak tefek armağanlar da gönderdiler... Leydi Jessica’ya mücevherler, baharat likörü, şekerlemeler, ilaçlar. Adamlarım şimdi paketleri inceliyor. Tuzak kurmamışlar gibi görünüyor.”  </p>
			<p class="paragraf">Masanın diğer ucundaki bir adam “Sen bu insanları sevdin mi peki Thufir?” diye sordu.  </p>
			<p class="paragraf">Hawat dönüp, soruyu soran adama baktı. “Duncan Idaho takdire şayan insanlar olduklarını söylüyor.”  </p>
			<p class="paragraf">Paul önce babasına, sonra tekrar Hawat’a baktıktan sonra bir soru sormaya cesaret etti: “Fremenlerin sayıları hakkında yeni bir bilgi edindin mi?”  </p>
			<p class="paragraf">Hawat, Paul’e baktı: “Idaho işlenen yiyecek miktarları gibi ipuçlarından yola çıkarak, ziyaret ettiği mağara kompleksinde on bin kadar insanın yaşadığını tahmin ediyor. Liderleri iki bin ailelik bir siyeçi yönettiğini söylemiş. Böyle çok sayıda siyeç topluluğunun bulunduğuna inanmamız için sebepler var. Anlaşılan hepsi de Liet diye birine bağlı.”  </p>
			<p class="paragraf">“Bu yeni bir bilgi,” dedi Leto.  </p>
			<p class="paragraf">“Yanılıyor olabilirim efendim. Bu Liet’in yerel bir tanrı olabileceği yönünde belirtiler var.”  </p>
			<p class="paragraf">Masanın diğer ucundaki bir başka adam genzini temizleyip “Kaçakçılarla iş yaptıkları kesin mi?” diye sordu.  </p>
			<p class="paragraf">“Idaho o siyeçteyken bir kaçakçı kervanı yola çıkmış; bol miktarda baharat taşıyormuş. Yük hayvanları kullanıyorlarmış; on sekiz gün yolculuk edecekleri söylenmiş.”  </p>
			<p class="paragraf">“Anlaşılan kaçakçılar bu kargaşa döneminde iyice azıtmış,” dedi Dük. “Bu meseleyle ilgilenmek gerek. Gezegenimize lisanssız firkateynlerin gelip gitmesi çok önemli değil; bu olağan bir şey. Ama bizden tamamen gizli çalışmaları iyi değil.”  </p>
			<p class="paragraf">Hawat “Bir planınız mı var efendim?” diye sordu.  </p>
			<p class="paragraf">Dük, Halleck’e baktı. “Gurney, bir delegasyonun başına geçip bu romantik iş adamlarıyla temas kurmanı istiyorum. Söyle onlara, bana düklük vergisi ödedikleri sürece faaliyetlerine göz yumarım. Hawat’ın hesaplarına göre, verdikleri rüşvetler ve fazladan kiralamak zorunda kaldıkları savaşçılar, onlara bu meblağın dört kat fazlasına mal oluyor.”  </p>
			<p class="paragraf">Halleck, “Ya İmparator bunu öğrenirse?” diye sordu. “Kendisi CHOAM’dan edindiği gelirler konusunda çok hassastır Lordum.”  </p>
			<p class="paragraf">Leto gülümsedi. “Vergiyi IV. Shaddam adına, açık açık toplayacağız ve onunla askeri giderlerimizi karşılayacağız; bu yasal. Bunun kavgasını Harkonnenlar yapsın! Hem Harkonnenların sistemi yürürlükteyken semirmiş birkaç yerliyi de batıracağız. Rüşveti bitireceğiz!”  </p>
			<p class="paragraf">Halleck sırıttı. “Ahh, mükemmel bir belden aşağı darbe Lordum. Bunu öğrenince Baron’un suratının alacağı hali görmek isterdim.”  </p>
			<p class="paragraf">Dük, Hawat’a döndü. “Thufir, satın alabileceğini söylediğin o muhasebe defterlerini aldın mı?”  </p>
			<p class="paragraf">“Evet Lordum. Dikkatle inceliyoruz. Onlara biraz baktım; ilk izlenimlerimi söyleyebilirim.”  </p>
			<p class="paragraf">“Söyle öyleyse.”  </p>
			<p class="paragraf">“Harkonnenlar buradan her üç yüz otuz standart günde on milyar solari kazanmış.”  </p>
			<p class="paragraf">Masadakilerin şaşkınlıktan nefesi kesildi. Sıkıldıklarını açıkça belli eden bazı genç yaverler bile bunu duyunca ilgiyle doğrulup, faltaşı gibi açılmış gözlerle bakıştılar.  </p>
			<p class="paragraf">Halleck “‘Çünkü denizlerin bereketini ve çöllerde gömülü hazineyi sömürecekler,’” diye mırıldandı.  </p>
			<p class="paragraf">“Görüyorsunuz ya beyler,” dedi Leto. “Harkonnenların burayı sırf İmparator emretti diye hiç itiraz etmeden bıraktığına inanacak kadar saf biri var mı aranızda?”  </p>
			<p class="paragraf">Herkes başını iki yana sallayıp mırıldanarak Dük’e katıldı.  </p>
			<p class="paragraf">“Bu gezegeni elde etmek için savaşmak zorunda kalacağız,” dedi Leto. Hawat’a döndü. “Teçhizat raporu vermenin tam sırası. Harkonnenlar bize kaç kumsürüngeni, hasatçı, baharat fabrikası ve destek teçhizatı bıraktı?”  </p>
			<p class="paragraf">“Değişim Yargıcı’nın denetlediği İmparatorluk envanterinde belirtildiği gibi, tam teçhizat bıraktılar Lordum,” dedi Hawat. Bir yavere, kendisine bir dosyayı uzatmasını işaret etti; dosyayı alıp masaya koydu ve açtı. “Ancak sürüngenlerin yarısından fazlasının çalışmadığından, sadece üçte birinin onları baharat kumlarına götürecek taşıyıcılara sahip olduğundan; Harkonnenların bize bıraktığı her şeyin bozulmak üzere olduğundan bahsetmeyi ihmal etmişler. Şansımız varsa teçhizatın yarısını kullanabiliriz; daha da şanslıysak, altı ay sonra dörtte birini kullanabiliyor oluruz.”  </p>
			<p class="paragraf">“Yani tam beklediğimiz gibi,” dedi Leto. “Temel ekipmanlar konusunda tahmin ne?”  </p>
			<p class="paragraf">Hawat dosyaya baktı. “Birkaç gün içinde dokuz yüz otuz hasat fabrikası gönderilebilir. Araştırma, keşif ve hava durumu gözlemleri için altı bin iki yüz elli ornitopter, bine yakın da taşıyıcı var.”  </p>
			<p class="paragraf">Halleck “Lonca ile tekrar görüşüp, bir firkateyni hava durumu uydusu olarak yörüngeye sokma izni almak daha ucuza gelmez mi?” dedi.  </p>
			<p class="paragraf">Dük, Hawat’a baktı. “Bu konuda bir gelişme yok, değil mi Thufir?”  </p>
			<p class="paragraf">“Şimdilik başka yollar aramalıyız,” dedi Hawat. “Lonca’nın adamı pazarlığa yanaşmadı. İkimiz de mentat olduğumuzdan benimle açık konuştu; bunun fiyatının ödeyemeyeceğimiz kadar yüksek olduğunu ve hep öyle kalacağını, meselenin para olmadığını söyledi. Onunla tekrar görüşmeden önce, meselenin ne olduğunu bulmalıyız.”  </p>
			<p class="paragraf">Masanın öbür ucunda oturan Halleck’in yaverlerinden biri sandalyesinde dönüp öfkeyle “Bu adil değil!” dedi.  </p>
			<p class="paragraf">“Adil değil mi?” Dük, adama baktı. “Adalet isteyen kim? Biz kendi adaletimizi uygularız. Burada, Arrakis’te adalet şudur: Ya kazanırsın ya ölürsün. Bizimle birlikte olduğuna pişman mısın yoksa?”  </p>
			<p class="paragraf">Adam, Dük’e bakakaldı. Sonra “Hayır efendim,” dedi. “Siz İmparator’un emrine karşı gelemezdiniz, ben de peşinizden gelmekten başka bir şey yapamazdım. Öyle konuştuğum için kusura bakmayın, ama...” omuz silkti, “...haksızlıklar karşısında hepimizin biraz sinirlendiği olur.”  </p>
			<p class="paragraf">“Sinirlenmeyi anlayabilirim,” dedi Dük. “Ama silahlarımız ve onları kullanma özgürlüğümüz olduğu sürece, haksızlığa uğradığımızdan yakınmayalım. Aranızda sinirli olan başkaları da var mı? Varsa açıkça söylesin. Burası dostlar meclisi; herkes istediğini söyleyebilir.”  </p>
			<p class="paragraf">Halleck kımıldandı. “Beni sinirlendiren şey, diğer Büyük Hanedanlardan hiç yardım teklifi gelmemesi efendim,” dedi. “Size ‘Adil Leto’ diye hitap ediyorlar, ebedi dostunuz olduklarına yemin ediyorlar, ama iş yardıma gelince kılları kıpırdamıyor.”  </p>
			<p class="paragraf">“Bu değişim sürecinden kimin galip çıkacağını bilmiyorlar,” dedi Dük. “Hanedanların çoğu fazla risk almadıkları için semirebildi. Bu yüzden onları suçlayamayız. Hor görebiliriz o kadar.” Hawat’a baktı. “Teçhizatlardan bahsediyorduk. Adamlara bu aletlerden bazılarını tanıtabilir misin?”  </p>
			<p class="paragraf">Hawat başıyla onayladı ve projektörün başındaki yavere makineyi çalıştırmasını işaret etti.  </p>
			<p class="paragraf">Masanın üstünde, Dük’ün bulunduğu uca yaklaşık üçte birlik mesafede, üç boyutlu bir solido görüntüsü belirdi. Masanın diğer ucundaki adamlar daha iyi görebilmek için ayağa kalktılar.  </p>
			<p class="paragraf">Paul öne doğru eğilip, görüntüdeki makineye baktı.  </p>
			<p class="paragraf">Etrafındaki, küçücük görünen insanlarla kıyaslandığında, aracın yüz yirmi metre uzunluğunda ve aşağı yukarı kırk metre genişliğinde olduğu anlaşılıyordu. Uzun gövdesiyle böceğe benziyordu; geniş paletler üstünde hareket ediyordu.  </p>
			<p class="paragraf">“Bu bir hasat fabrikası,” dedi Hawat. “Bu projeksiyonda kullanmak için, iyi durumda olan bir tanesini seçtik. Fakat ilk İmparatorluk ekoloji ekibinden kalma bir tane var ki, o külüstür haliyle hâlâ nasıl çalışıyor, anlayabilmiş değilim.”  </p>
			<p class="paragraf">Bir yaver “‘Yaşlı Maria’ dedikleri aracı kast ediyorsanız, resmen müzelik,” dedi. “Sanırım Harkonnenlar onu işçileri cezalandırmakta kullanıyordu: İyi çalışın ha, yoksa kendinizi ‘Yaşlı Maria’da bulursunuz!”  </p>
			<p class="paragraf">Masadakiler gülüştü.  </p>
			<p class="paragraf">Paul kahkahalara eşlik etmedi. Projeksiyona ve aklına gelen bir soruya odaklanmıştı. Masanın üstündeki görüntüyü gösterip “Thufir, kumsolucanları bunu bir lokmada yutacak kadar büyük mü?” diye sordu.  </p>
			<p class="paragraf">Masaya aniden sessizlik çöktü. Dük önce içinden küfretti, ama sonra <span class="CharOverride-2">Hay</span>ır...<span class="CharOverride-2"> gerçeklerle yüzleşmeleri gerek,</span> diye düşündü.  </p>
			<p class="paragraf">“Çölün içlerinde, bu fabrikayı bir lokmada yutabilecek kadar büyük solucanlar var,” dedi Hawat. “Buralarda, Kalkan Duvarı’nın yakınında, baharatın büyük kısmının toplandığı yerlerdeyse, bu fabrikayı bir lokmada olmasa bile parçaladıktan sonra rahatça yutabilecek solucanlar bulunuyor.”  </p>
			<p class="paragraf">Paul, “Niye fabrikaları kalkanlarla korumuyoruz?” diye sordu.  </p>
			<p class="paragraf">“Idaho’nun raporuna göre, çölde kalkan kullanmak tehlikeli,” dedi Hawat. “İnsan vücudu boyutlarındaki bir kalkan civardaki tüm solucanların, ta yüzlerce metre ötedekilerin bile gelmesine yol açıyor. Kalkan onları vahşileştiriyor anlaşılan. Bunu Fremenlerden öğrendik; bu konuda onlara güvenmememiz için bir sebep yok. Idaho siyeçte hiç kalkan ekipmanı görmemiş.”  </p>
			<p class="paragraf">Paul, “Hiç mi?” diye sordu.  </p>
			<p class="paragraf">“Binlerce insanın yaşadığı bir yerde tüm kalkanları gizlemek epey güç olurdu,” dedi Hawat. “Idaho siyeçin her tarafını serbestçe gezdi. Ne kalkanların varlığına ne de kalkan kullanıldığına dair bir belirti görmüş.”  </p>
			<p class="paragraf">“Bu çok tuhaf,” dedi Dük.  </p>
			<p class="paragraf">“Harkonnenlar burada çok sayıda kalkan kullanmış,” dedi Hawat. “Bütün garnizon köylerinde onarım istasyonları varmış; istasyon kayıtları, kalkanların yenilenmesine ve yedek parçalarına epey para harcandığını gösteriyor.”  </p>
			<p class="paragraf">Paul, “Fremenler kalkanları etkisizleştirecek bir yöntem kullanıyor olabilir mi?” diye sordu.  </p>
			<p class="paragraf">“Bu pek mümkün görünmüyor,” dedi Hawat. “Aslında teorik olarak mümkün tabii... Güçlü bir statik karşı akımın işe yarayacağı söyleniyor, ama henüz deneyen olmadı.”  </p>
			<p class="paragraf">“Öyle bir imkânları olsa mutlaka öğrenirdik,” dedi Halleck. “Kaçakçılar Fremenlerle yakın ilişki içinde; Fremenlerde öyle bir cihaz olsa illa ki kaçakçıların eline geçerdi. Başka gezegenlerde satmaktan da çekinmezlerdi.”  </p>
			<p class="paragraf">“Yine de böylesine önemli bir konu hakkında kesin bilgi istiyorum,” dedi Leto. “Thufir, bu meseleyi acilen açıklığa kavuştur.”  </p>
			<p class="paragraf">“Üstünde çalışıyoruz Lordum.” Hawat genzini temizledi. “Bu arada, Idaho bir şey söyledi: Fremenler kalkanlarla dalga geçiyormuş. Kalkanları komik buluyorlarmış.”  </p>
			<p class="paragraf">Dük kaşlarını çattı: “Konumuz baharat ekipmanları.”  </p>
			<p class="paragraf">Hawat projektörün başındaki yaverine işaret etti.  </p>
			<p class="paragraf">Hasat fabrikasının solido görüntüsü değişip, kanatlı bir araca dönüştü. Bu aracın etrafındaki insanlar da küçücük görünüyordu. “Bu bir taşıyıcı,” dedi Hawat. “Tek işlevi, çölün baharat açısından zengin kısımlarına fabrikayı taşımak, bir kumsolucanı belirdiğinde de fabrikayı kaçırmak olan bir topter. Çölde solucanlar sık sık görülüyor. Baharatı hasat ederken fabrikaları defalarca getirip götürmek, her seferinde olabildiğince çok baharat taşımak gerekiyor.”  </p>
			<p class="paragraf">“Tam Harkonnen ahlakına uygun bir yöntem,” dedi Dük.  </p>
			<p class="paragraf">Salonda kahkahalar patladı; fazla yüksektiler.  </p>
			<p class="paragraf">Taşıyıcının görüntüsü ornitoptere dönüştü.  </p>
			<p class="paragraf">“Bu topterler oldukça yaygın kullanılıyor,” dedi Hawat. “Uçuş menzilleri çeşitli modifikasyonlarla epey artırılabiliyor. Önemli parçaların kum ve tozdan korunmasına özen gösterilmiş. Bu aletlerin yalnızca otuzda biri kalkanlı. Kalkan jeneratörünün ağırlığı olmayınca uçuş menzili artıyor olsa gerek.”  </p>
			<p class="paragraf">Dük, “Kalkan kullanılmaması hoşuma gitmiyor,” diye mırıldandı. <span class="CharOverride-2">Harkonnenların tuzağı bu mu?</span> diye düşündü. <span class="CharOverride-2">Her şey ters giderse, kaçmak için kalkanlı firkateyn bile kullanamayacak </span><span class="CharOverride-2">mıyız</span><span class="CharOverride-2">?</span> Bu düşünceyi aklından kovmak için başını iki yana salladıktan sonra “Şimdi tahminde bulunalım,” dedi. “Kârımız tahminen ne kadar olacak?”  </p>
			<p class="paragraf">Hawat not defterinin iki sayfasını çevirdi. “Onarım giderlerini ve çalışır durumdaki araçları göz önünde bulundurarak, işletme masrafları konusunda bir ön tahminde bulunduk. Yanılma payını göz önüne alarak, oranı biraz düşük tuttuk.” Gözlerini kapayıp mentat transına geçti ve “Harkonnenların zamanında, toplam gelirin yüzde on dördü bakım giderlerine ve maaşlara harcanıyordu,” dedi. “Bizim için bu oran başlangıçta yüzde otuz olursa şanslı sayılırız. Yeni yatırımlar ve büyüme faktörleri –ki bunlara CHOAM’a verilecek kâr payı ve askeri giderler de dahil– göz önüne alındığında, eski ekipmanları yenileyene dek kâr marjımız en fazla yüzde altı veya yedi olacak. Ekipmanları yenileyince, kâr marjımızı yüzde on iki ila on beşe (ki normali bu) yükseltebiliriz.” Gözlerini açtı. “Lordum, Harkonnenların yöntemlerini kullanmak isterse durum değişir tabii.”  </p>
			<p class="paragraf">“Bu gezegeni sağlam ve daimi bir üs haline getirmeye çalışıyoruz,” dedi Dük. “Halkın çoğunluğunun, özellikle de Fremenlerin gönlünü hoş tutmak zorundayız.”  </p>
			<p class="paragraf">Hawat, “Kesinlikle, özellikle de Fremenlerin,” diye katıldı.  </p>
			<p class="paragraf">“Caladan’daki üstünlüğümüzü deniz ve hava gücümüze borçluyduk,” dedi Dük. “Burada ise çöl gücü adını verdiğim bir alana odaklanmalıyız. Bunun için hava gücü gerekebilir de gerekmeyebilir de. Topterlerin kalkansız oluşuna dikkatinizi çekerim.” Başını iki yana salladı. “Harkonnenlar üst düzey personellerini gezegen dışından getirtiyordu. Biz buna cesaret edemeyiz. Aralarından provakatörler çıkar mutlaka.”  </p>
			<p class="paragraf">“O halde çok daha az kâr ve hasatla yetinmek zorunda kalacağız,” dedi Hawat. “İlk iki mevsimdeki gelirimiz, Harkonnenların ortalama gelirinin üçte biri olacak.”  </p>
			<p class="paragraf">“Evet, tam beklediğimiz gibi,” dedi Dük. “Fremenlerle ilişkilerimizi hemen güçlendirmek zorundayız. İlk CHOAM teftişinden önce elimizde beş Fremen taburu olmasını istiyorum.”  </p>
			<p class="paragraf">“Bu çok az bir süre efendim,” dedi Hawat.  </p>
			<p class="paragraf">“Fazla zamanımız yok, biliyorsun. İlk fırsatta, Harkonnen kılığına girmiş Sardaukarları getirecekler. Sence kaç Sardaukar getirirler Hawat?”  </p>
			<p class="paragraf">“En fazla dört beş tabur efendim. Lonca’nın askeri nakliyat gemileri fazla büyük değildir.”  </p>
			<p class="paragraf">“O halde beş Fremen taburu artı bizim askerlerimiz yeterli olur. Birkaç Sardaukar’ı esir alıp Landsraad Yüce Divanı’na çıkarabilirsek işler çok değişir; kârımız yüksek olsa da olmasa da.”  </p>
			<p class="paragraf">“Elimizden geleni yapacağız efendim.”  </p>
			<p class="paragraf">Paul önce babasına, sonra tekrar Hawat’a baktı; birden o mentatın ne kadar yaşlı olduğunu, o ihtiyar adamın Atreideslerin üç nesline hizmet ettiğini farkına vardı. Hawat yaşlanmıştı. Kahverengi, parlak gözlerinin kızarmış ve sulu olmasından anlaşılıyordu bu; yanaklarının egzotik iklimlerde çatlamış ve yanmış olmasından, sırtının kamburluğundan ve ince dudaklarındaki kızılcık rengi safo suyu lekelerinden anlaşılıyordu.  </p>
			<p class="paragraf">Paul, <span class="CharOverride-2">Her şey bu yaşlı adama bağlı,</span> diye düşündü.  </p>
			<p class="paragraf">“Şu an bir suikastçılar savaşının içindeyiz,” dedi Dük, “ama savaş henüz tam kızışmadı. Thufir, Harkonnenların bu gezegendeki teşkilatının durumu nedir?”  </p>
			<p class="paragraf">“Kilit konumlardaki iki yüz elli dokuz adamlarını ortadan kaldırdık Lordum. Geride en fazla üç Harkonnen hücresi, yani toplam yüz kişi kadar kaldı.”  </p>
			<p class="paragraf">Dük, “Ortadan kaldırdığınız bu Harkonnen yandaşları zengin miydi?” diye sordu.  </p>
			<p class="paragraf">“Çoğu zengindi Lordum, müteşebbis sınıfındandı.”  </p>
			<p class="paragraf">“Onların her birinin Harkonnenlarla ittifak yaptığını gösteren sahte belgeler düzenlemeni istiyorum,” dedi Dük. “Belgelerin kopyalarını Değişim Yargıcı’na ver. Yasal olarak, bize ihanet ettiklerini öne süreceğiz; mallarına ve mülklerine el koyun, her şeylerini alın, ailelerini dımdızlak bırakın. İmparator’a yüzde onluk pay vermeyi de unutmayın. Her şey kitabına uygun olmalı.”  </p>
			<p class="paragraf">Thufir gülümseyince, vişneçürüğü dudaklarının arasından kızıl lekeli dişleri göründü. “Size yakışan bir hamle Lordum. Bunu akıl edemediğim için kendimden utanıyorum.”  </p>
			<p class="paragraf">Halleck kaşlarını çattı; Paul’ün yüzünün asıldığını görünce şaşırmıştı. Diğerleriyse gülümseyip başlarını sallayarak onaylıyorlardı.  </p>
			<p class="paragraf">Paul, <span class="CharOverride-2">Bu yanlış, </span>diye düşündü. <span class="CharOverride-2">Geri kalanların bize karşı daha da azimle savaşmasına yol açacak. Ne de olsa teslim olmak onlara bir şey kazandırmayacak.  </span></p>
			<p class="paragraf">Kanlı savaşında sınır tanınmadığını biliyordu; ama böyle bir hamle onlara zafer kazandırsa bile, nihayetinde mahvolmalarına yol açabilirdi.  </p>
			<p class="paragraf">Halleck, “‘Yabancı bir diyarda bir yabancıyım,’” diye alıntıladı.  </p>
			<p class="paragraf">Paul ona baktı... Halleck’in bu alıntıyı T.K. İncili’nden yaptığını fark etmişti; <span class="CharOverride-2">Gurney de böyle alavereli dalavereli işlere son verilmesini mi istiyor?</span> diye merak etti.  </p>
			<p class="paragraf">Dük önce pencerelerin ardındaki karanlığa, sonra da tekrar Halleck’e baktı. “Gurney, o kumişçilerinden kaçını bizimle kalmaya ikna ettin?”  </p>
			<p class="paragraf">“İki yüz seksen altısını efendim. Bence bu kadarına şükretmeliyiz. Hepsi de işe yarar adamlar.”  </p>
			<p class="paragraf">“Yalnızca o kadar mı?” Dük dudak büktü, sonra da söze devam etti: “Pekâlâ, söyle...”  </p>
			<p class="paragraf">Kapıdan gelen bağrışmalar sözünü yarıda kesti. Kapıdaki muhafızların arasından geçip içeri dalan Duncan Idaho hızla Dük’ün yanına gidip kulağına eğildi.  </p>
			<p class="paragraf">Leto elini sallayarak, geri çekilmesini işaret etti. “Yüksek sesle konuşabilirsin Duncan. Gördüğün gibi buradakiler strateji personeli.”  </p>
			<p class="paragraf">Paul, Idaho’yu inceledi; çevik hareketlerine, taklit edilmesi güç bir silah öğretmeni olmasını sağlayan hızlı reflekslerine dikkat etti. Idaho esmer, toparlak yüzünü Paul’e çevirdi. Çukura kaçmış gözlerinde Paul’ü tanıdığını gösteren bir ifade yoktu, ama Paul onun sakin görünmesine karşın aslında çok heyecanlı olduğunu anladı.  </p>
			<p class="paragraf">Idaho masadakilere baktı ve, “Fremen kılığına girmiş bir grup Harkonnen paralı askerini yakaladık,” dedi. “Fremenler bizi uyarmak için ulak göndermiş. Ama Harkonnenlar pusu kurup onu ağır yaralamış. Ulağı tedavi edilmesi için buraya getiriyorduk, ama yolda öldü. Durumunun ağır olduğunu görünce yanına gitmiştim. Bir şeyi fırlatıp atmaya çalışıyordu.” Idaho, Leto’ya baktı. “Bir bıçak, Lordum; bunun gibisini hiç görmemişsinizdir.”  </p>
			<p class="paragraf">Biri, “Billurbıçak mı?” diye sordu.  </p>
			<p class="paragraf">“Şüphesiz evet,” dedi Idaho. “Süt beyazı ve ışıldıyor.” Ceketinin cebinden bir kın çıkardı; kının ucunda siyah bir bıçak sapı vardı.  </p>
			<p class="paragraf">“Sakın o bıçağı kınından çıkarma!”  </p>
			<p class="paragraf">Ses odanın diğer ucundaki açık kapıdan gelmişti; öyle sert ve etkileyiciydi ki, herkes ayağa kalkıp o tarafa baktı.  </p>
			<p class="paragraf">Kapıda uzun boylu, cüppeli bir adam durmaktaydı; muhafızlar kılıçlarını çapraz tutarak, içeri girmesini engelliyordu. Adamın beyaz ten rengi cüppesi, vücudunu neredeyse tamamen örtüyordu; kukuletasının içindeki, kara peçesinin ardındaki masmavi gözleri görünüyordu o kadar; gözlerinin akı yoktu.  </p>
			<p class="paragraf">Idaho, “Girmesine izin verin,” diye fısıldadı.  </p>
			<p class="paragraf">Dük, “Bırakın girsin,” dedi.  </p>
			<p class="paragraf">Muhafızlar duraksadıktan sonra kılıçlarını indirdi.  </p>
			<p class="paragraf">Adam odaya dalıp Dük’ün karşısına geçti.  </p>
			<p class="paragraf">“Bu Stilgar, gittiğim siyeçin şefi; bizi kılık değiştirmiş Harkonnenlar hakkında uyaranların lideri,” dedi Idaho.  </p>
			<p class="paragraf">“Hoşgeldiniz beyefendi,” dedi Leto. “Bu bıçağı neden kınından çıkarmamamız gerektiğini söyler misiniz?”  </p>
			<p class="paragraf">Stilgar, Idaho’ya bakarak, “Sen âdetlerimizi az çok tanıdın, saflığa ve onura ne kadar düşkün olduğumuzu biliyorsun,” dedi. “Arkadaşlık kurduğun adamın bıçağını görmene izin verebilirim.” Odadaki diğerlerine baktı. “Ama bu insanları tanımıyorum. Onurlu bir bıçağı kirletmelerine izin mi vereyim?”  </p>
			<p class="paragraf">“Ben Dük Leto’yum,” dedi Dük. “Bu bıçağı görmeme izin verir misiniz?”  </p>
			<p class="paragraf">“Bu bıçağı kınından çıkarma hakkını kazanmanıza izin verebilirim,” dedi Stilgar; masadakiler öfkeyle mırıldanmaya başlayınca da zayıf, damarlı elini kaldırdı. “Unutmayın ki bu bıçak sizlerle arkadaş olmuş birine aitti.”  </p>
			<p class="paragraf">Sessizlik oldu. Paul adamı inceledi. Ondan yayılan gücü hissediyordu. O bir liderdi, bir Fremen lideriydi.  </p>
			<p class="paragraf">Masanın ortalarında, Paul’ün karşısında oturan bir adam mırıldandı: “Bu kim oluyor da Arrakis’te bize yasak koyuyor?”  </p>
			<p class="paragraf">“Dük Leto Atreides’in insanları kendi rızalarıyla yönetmek istediği söyleniyor,” dedi Fremen. “Bu yüzden size âdetlerimizi açıklamalıyım: Bir billurbıçağı gören kişi, bir sorumluluk üstlenir.” Idaho’ya karanlık bir bakış fırlattı. “Bu bıçaklar bize aittir. İznimiz olmadan Arrakis’ten dışarı asla çıkarılamazlar.”  </p>
			<p class="paragraf">Halleck ile birkaç adam öfkeyle ayağa fırladılar. Halleck “Bu gezegenden neyin çıkıp çıkmayacağına Dük Leto karar verir...” dedi.  </p>
			<p class="paragraf">“Bir saniye lütfen,” dedi Leto; yumuşak sesini duyan herkes kalakaldı. <span class="CharOverride-2">Bu iş çığırından çıkmamalı,</span> diye düşündü. Fremen’e dönerek “Bana saygı gösteren herkese saygı gösteririm beyefendi,” dedi. “Size müteşekkirim. Borçlarımı da mutlaka öderim. Eğer âdetlerinize göre bu bıçağın kınında kalması gerekiyorsa, orada kalacak... Bunu emrediyorum. Bize yardım etmeye çalışırken can veren adam adına yapabileceğimiz başka bir şey varsa, lütfen söyleyin.”  </p>
			<p class="paragraf">Fremen, Dük’e baktı, sonra da peçesini yavaşça kaldırdı; ince burnu, dolgun dudakları ve parlak, siyah sakalı ortaya çıktı. Adam masanın kenarına yavaşça eğilip, cilalı yüzeyine tükürdü.  </p>
			<p class="paragraf">Masadaki adamlar ayağa fırlarken, Idaho “Durun!” diye gürledi.  </p>
			<p class="paragraf">Aniden çöken gergin sessizlikte konuştu: “Stilgar, vücut suyunu armağan ettiğin için teşekkür ederiz. Armağanını kabul ediyoruz.” Sonra kendisi de masanın üstüne, Dük’ün önüne tükürdü.  </p>
			<p class="paragraf">Sonra Dük’ün kulağına “Burada suyun ne kadar değerli olduğunu unutmayın efendim,” diye fısıldadı. “Bize saygı gösterisinde bulundu.”  </p>
			<p class="paragraf">Leto sandalyesine çöktü; Paul ile göz göze gelince, oğlunun acı acı gülümsediğini gördü. Masanın etrafındaki adamlar da durumu anlayınca sakinleşmişti.  </p>
			<p class="paragraf">Fremen, Idaho’ya bakarak konuştu: “Siyecimdeki davranışlarını çok beğendim Duncan Idaho. Dük’üne bağlılık yeminin var mı?”  </p>
			<p class="paragraf">“Kendisine katılmamı teklif ediyor efendim,” dedi Idaho.  </p>
			<p class="paragraf">Leto, “İkimiz için de çalışmanı kabul eder mi?” diye sordu.  </p>
			<p class="paragraf">“Onunla gitmemi mi istiyorsunuz efendim?”  </p>
			<p class="paragraf">“Bu konuda kendi kararını vermeni istiyorum,” dedi Leto; sesindeki kaygıyı gizleyememişti.  </p>
			<p class="paragraf">Idaho, Fremen’i süzdü. “Beni bu koşullar altında kabul eder misin Stilgar? Bazen Dük’ümün yanına dönüp ona hizmet etmem gerekebilir.”  </p>
			<p class="paragraf">“İyi dövüşüyorsun, arkadaşımız için de elinden geleni yaptın,” dedi Stilgar. Leto’ya baktı. “Şöyle yapalım; billurbıçak Idaho’da, bize bağlılığının sembolü olarak kalsın. Ayinlerle arındırılması gerekecek elbette, ama o kolay. Idaho hem bir Fremen hem de Atreides askeri olsun. Bunun bir örneği var: Liet iki efendiye birden hizmet ediyor.”  </p>
			<p class="paragraf">Leto, “Duncan?” diye sordu.  </p>
			<p class="paragraf">“Anlıyorum efendim,” dedi Idaho.  </p>
			<p class="paragraf">“Öyleyse anlaştık,” dedi Leto.  </p>
			<p class="paragraf">“Duncan Idaho, suyun bizimdir,” dedi Stilgar. “Arkadaşımızın naaşı burada, Dük’ünde kalacak. Arkadaşımızın suyu da Atreideslerindir. Bu aramızdaki bir bağ.”  </p>
			<p class="paragraf">Leto iç geçirerek Hawat’a baktı; yaşlı mentatla göz göze geldi. Hawat başıyla onayladı; memnun gibiydi.  </p>
			<p class="paragraf">“Aşağıda bekleyeceğim,” dedi Stilgar; “Idaho arkadaşlarıyla vedalaşsın. Ölü arkadaşımızın adı Turok’tu. Ruhunu serbest kılma vakti geldiğinde bunu hatırlayın. Siz Turok’un arkadaşlarısınız.”  </p>
			<p class="paragraf">Stilgar dönüp gitmeye davrandı.  </p>
			<p class="paragraf">Leto, “Biraz daha kalır mısınız?” diye sordu Leto.  </p>
			<p class="paragraf">Fremen döndü ve peçesini rahat bir hareketle indirirken, altındaki bir şeyi düzeltti. Peçe inmeden hemen önce Paul ince, tüpe benzer bir şey gördü.  </p>
			<p class="paragraf">“Kalmam için bir sebep var mı?” dedi Fremen.  </p>
			<p class="paragraf">“Sizi iyi ağırlarız,” dedi Dük.  </p>
			<p class="paragraf">“Maalesef az sonra başka bir yerde olmam gerekiyor,” dedi Fremen. Idaho’ya tekrar baktıktan sonra dönüp uzun adımlarla kapıdan, muhafızların arasından çıkıp gitti.  </p>
			<p class="paragraf">“Diğer Fremenler de onun gibiyse, birbirimizin çok işine yarayacağız,” dedi Leto.  </p>
			<p class="paragraf">Idaho donuk bir sesle konuştu: “O Fremenlere iyi bir örnek efendim.”  </p>
			<p class="paragraf">“Ne yapman gerektiğini anlıyor musun Duncan?”  </p>
			<p class="paragraf">“Fremenlere elçiniz olarak gideceğim efendim.”  </p>
			<p class="paragraf">“Bu çok önemli bir görev Duncan. Sardaukarlar saldırmadan önce en az beş tabur Fremen toplamamız gerek.”  </p>
			<p class="paragraf">“Bu biraz zor olacak efendim. Fremenler bağımsızlıklarına çok düşkünler.” Idaho duraksadıktan sonra konuşmayı sürdürdü: “Efendim, bir şey daha var. Yakaladığımız paralı askerlerden biri, ölü Fremen dostumuzun cesedinden bu bıçağı almaya çalışıyordu. Söylediğine göre, Harkonnenlar billurbıçak başına bir milyon solari veriyormuş.”  </p>
			<p class="paragraf">Leto şaşkınlıkla başını kaldırdı. “Bu bıçakları niye o kadar istiyorlar ki?”  </p>
			<p class="paragraf">“Bu bıçaklar kumsolucanı dişinden yapılır ve Fremenlerin işaretidir efendim. Bu bıçağı taşıyan mavi gözlü bir adam gezegendeki her siyeçe kolayca girebilir. Beni tanımıyorlarsa sorguya çekerler. Fremen gibi görünmüyorum. Ama...”  </p>
			<p class="paragraf">“Piter de Vries,” dedi Dük.  </p>
			<p class="paragraf">“O cin gibidir Lordum,” dedi Hawat.  </p>
			<p class="paragraf">Idaho kınındaki bıçağı tüniğinin altına soktu.  </p>
			<p class="paragraf">“O bıçağa gözün gibi bak,” dedi Dük.  </p>
			<p class="paragraf">“Emredersiniz Lordum.” Idaho kemerindeki telsize pat pat vurdu. “Olabildiğince çabuk rapor vereceğim. Thufir arama kodumu biliyor. Savaş dilini kullanın.” Selam verdikten sonra dönüp hızla Fremen’in peşinden gitti.  </p>
			<p class="paragraf">Koridorda sert adımlarla uzaklaştığını işittiler.  </p>
			<p class="paragraf">Leto ile Hawat anlamlı anlamlı bakıştılar. Gülümsediler.  </p>
			<p class="paragraf">“Yapacak çok işimiz var efendim,” dedi Halleck.  </p>
			<p class="paragraf">“Sizi işinizden alıkoyuyorum,” dedi Leto.  </p>
			<p class="paragraf">“Öncü üsler hakkında rapor verecektim,” dedi Hawat. “Başka zamana mı bırakayım efendim?”  </p>
			<p class="paragraf">“Uzun sürer mi?”  </p>
			<p class="paragraf">“Özet geçebilirim. Fremenler, Çöl Botanik Test İstasyonu zamanında Arrakis’te iki yüzden fazla öncü üs kurulduğunu söylüyor. Hepsinin de terk edildiği söyleniyor, ama daha önce kapatılıp mühürlendiklerine dair raporlar var.”  </p>
			<p class="paragraf">Dük, “İçlerindeki teçhizatlarla birlikte mi mühürlenmişler?” diye sordu.  </p>
			<p class="paragraf">“Duncan’dan aldığım raporlara göre evet.”  </p>
			<p class="paragraf">Halleck “Bu üsler nerede?” diye sordu.  </p>
			<p class="paragraf">“Bu soruya verilen yanıt hep aynı,” dedi Hawat; “‘Liet bilir.’”  </p>
			<p class="paragraf">Leto, “Yani Tanrı bilir,” diye mırıldandı.  </p>
			<p class="paragraf">“Belki de hayır efendim,” dedi Hawat. “Stilgar’ın ondan bahsettiğini duydunuz. Belki de gerçek bir insandan bahsediyordu?”  </p>
			<p class="paragraf">“İki efendiye hizmet eden,” dedi Halleck. “Dinsel bir alıntıya benziyor.”  </p>
			<p class="paragraf">“Alıntılar uzmanlık alanın,” dedi Dük.  </p>
			<p class="paragraf">Halleck gülümsedi.  </p>
			<p class="paragraf">“Şu Değişim Yargıcı,” dedi Leto, “İmparatorluk ekolojisti Kynes... o üslerin nerede olduğunu bilmiyor mudur?”  </p>
			<p class="paragraf">Hawat, “Efendim, Kynes İmparator’un hizmetkârıdır,” diye uyardı.  </p>
			<p class="paragraf">“Ama şimdi İmparator’dan çok uzakta,” dedi Leto. “O üsleri istiyorum. İçlerindeki malzemeleri elimizdeki ekipmanları onarmakta kullanabiliriz.”  </p>
			<p class="paragraf">“Ama efendim!” dedi Hawat. “O üsler yasal olarak hâlâ Majesteleri’ne ait.”  </p>
			<p class="paragraf">“Buradaki hava koşulları her şeyi yok edebilecek kadar çetin,” dedi Dük. “Hava koşullarını suçlayabiliriz. Bu Kynes denen adamı bul ve en azından o üslerin hâlâ var olup olmadığını öğren.”  </p>
			<p class="paragraf">“O üsleri kullanmak tehlikeli,” dedi Hawat. “Duncan’ın açıkça söylediği bir şey var: O üsler ya da var oldukları fikri, Fremenler için çok önemli. O üslere el koyarsak Fremenleri kendimizden soğutabiliriz.”  </p>
			<p class="paragraf">Paul etrafındaki adamların yüzlerine bakınca, bu konuşmayı can kulağıyla dinlediklerini gördü. Babasının tavrı onları epey rahatsız etmiş gibiydi.  </p>
			<p class="paragraf">Paul usulca “Onu dinle baba,” dedi. “Doğru söylüyor.”  </p>
			<p class="paragraf">“Efendim,” dedi Hawat, “o üsler elimizdeki tüm ekipmanları onarmaya yeterli malzemeye sahip olsa bile, stratejik sebeplerden dolayı erişilmez olabilir. Bu konuda daha fazla bilgi toplamadan harekete geçmemeliyiz. Kynes, İmparator’dan hakemlik yetkisi aldı. Bunu unutmamalıyız. Ayrıca Fremenler ona saygı duyuyor.”  </p>
			<p class="paragraf">“Öyleyse bu işi kitabına uygun halledin,” dedi Dük. “Tek istediğim o üslerin hâlâ var olup olmadığını öğrenmek.”  </p>
			<p class="paragraf">“Emredersiniz efendim.” Hawat arkasına yaslanıp gözlerini indirdi.  </p>
			<p class="paragraf">“Pekâlâ,” dedi Dük. “Ne yapmamız gerektiğini biliyoruz, çalışacağız. Bunun için eğitildik. Bu konuda tecrübeliyiz. Ödüllerin ne olduğunu biliyoruz, seçenekler de açıkça ortada. Hepiniz görevinizi biliyorsunuz.” Halleck’e baktı. “Gurney, önce şu kaçakçılar meselesini hallet.”  </p>
			<p class="paragraf">Halleck, “‘Kuru topraklarda yaşayan asilere gideceğim,’” diye alıntı yaptı.  </p>
			<p class="paragraf">“Bir gün bu adamı gafil avlayacağım; alıntı yapamayacak, o zaman da kendini çıplak hissedecek,” dedi Dük.  </p>
			<p class="paragraf">Masadakiler gülüştü, ama Paul kahkahaların zorlama olduğunu fark etti.  </p>
			<p class="paragraf">Dük, Hawat’a döndü. “Bu katta bir kumanda merkezi daha kur Thufir; istihbarat ve iletişim için. Merkez hazır olduğunda seninle görüşmek istiyorum.”  </p>
			<p class="paragraf">Hawat ayağa kalktı ve masadakilerden destek almak istercesine etrafına bakındı. Sonra dönüp odadan çıktı. Diğerleri hemen onun peşine düştü; odada sandalye ayaklarının gıcırtıları duyuldu; adamlar şaşkın görünüyordu.  </p>
			<p class="paragraf">Paul odadan çıkan son adamların sırtlarına bakarken <span class="CharOverride-2">Toplantı havada kaldı,</span> diye düşündü. Daha önceki tüm personel toplantılarının sonucu netti. Bu seferkiyse sanki vakitsizce sona ermiş, yetersizliklerle yıpranmış ve akıllarda soru işareti bırakmıştı.  </p>
			<p class="paragraf">Paul yenilmeleri olasılığını ilk kez gerçekten düşündü. Bunu düşünmesinin sebebi korku veya yaşlı Rahibe Ana’nın yaptığı türden uyarılar değildi; bizzat yaptığı durum değerlendirmesiydi.  </p>
			<p class="paragraf"><span class="CharOverride-2">Babam çaresiz,</span> diye düşündü. <span class="CharOverride-2">İşlerimiz</span><span class="CharOverride-2"> hiç iyi gitmiyor.  </span></p>
			<p class="paragraf">Paul, yaşlı mentat Hawat’ın toplantı sırasındaki tavırlarını, belli belirsiz duraksamalarını, sergilediği huzursuzluk belirtilerini hatırladı.  </p>
			<p class="paragraf">Hawat’ın canını fena halde sıkan bir şey vardı.  </p>
			<p class="paragraf">“Gecenin geri kalanını burada geçirsen daha iyi olur oğlum,” dedi Dük. “Zaten şafağa az kaldı. Annene haber veririm.” Yavaşça, gergin bir tavırla ayağa kalktı. “Şu sandalyelerden birkaçını birleştirip biraz uzansana.”  </p>
			<p class="paragraf">“Pek yorgun değilim.”  </p>
			<p class="paragraf">“Nasıl istersen.”  </p>
			<p class="paragraf">Dük ellerini arkasında kavuşturup, masa boyunca ileri geri yürümeye başladı.  </p>
			<p class="paragraf">Paul, <span class="CharOverride-2">Kafese kapatılmış bir hayvan gibi,</span> diye düşündü.  </p>
			<p class="paragraf">“Aramızda bir hain olması ihtimalini Hawat’la konuşacak mısın?” diye sordu.  </p>
			<p class="paragraf">Dük oğlunun karşısında durup, karanlık pencerelere bakarak konuştu. “Bu ihtimali defalarca konuştuk.”  </p>
			<p class="paragraf">“Yaşlı kadın çok kesin konuştu,” dedi Paul. “Anneme bırakılan mesajda da...”  </p>
			<p class="paragraf">“Gerekli tedbirler alındı,” dedi Dük. Odaya bakındı; Paul babasının gözlerinde, avlanan vahşi bir hayvanın bakışlarını gördü. “Burada kal. Thufir’le kumanda merkezleri hakkında bazı şeyler konuşmak istiyorum.” Dük dönüp uzun adımlarla odadan çıkarken kapı muhafızlarına hafifçe başını salladı.  </p>
			<p class="paragraf">Paul babasının odadan çıkmadan önce durduğu yere baktı. Orası daha Dük dışarı çıkmadan boşalmıştı. Sonra yaşlı kadının uyarısını hatırladı: “... babası için yapılabilecek bir şey yok.”  </p>
		</div>
</body>
</html>