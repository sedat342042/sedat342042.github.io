<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-13</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Muad’Dib’in ailesiyle birlikte Arrakeen sokaklarından geçtiği ilk gün, onları gören bazı insanlar efsaneleri ve kehaneti hatırlayarak “Mehdi!” diye seslendiler. Ama bu bir soruydu aslında; çünkü Paul’ün Dışdünyadan Gelen Ses, yani Lisanü’l-Gayb olduğunu yalnızca umuyorlardı. Annesi de dikkatlerini çekmişti; onun bir Bene Gesserit olduğunu duymuşlardı, bu yüzden de diğer Lisanü’l-Gayb gibi olduğuna emindiler.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib’i Anlama Kılavuzu”  </p>
			<p class="paragbos">  </p>
			<p class="paragraf">Bir muhafız tarafından, Thufir Hawat’ın bulunduğu köşedeki odaya götürülen Dük, onun içeride yalnız olduğunu gördü. Yan odadan iletişim ekipmanları kuran adamların sesleri gelse de, bu oda oldukça sessizdi. Dük etrafına bakınırken, Hawat kâğıtlarla kaplı masadan kalktı. Yeşil duvarlı odada, masanın yanı sıra üç süspansör sandalyesi vardı; eskiden Harkonnenlara ait olan bu sandalyelerin üstündeki “H” harfleri aceleyle kazınarak silinmiş, ama geride soluk izler kalmıştı.  </p>
			<p class="paragraf">“Bu sandalyeleri burada bulduk, ama epey emniyetliler,” dedi Hawat. “Paul nerede efendim?”  </p>
			<p class="paragraf">“Onu toplantı salonunda bıraktım. Umarım tek başına biraz dinlenebilir; onu rahatsız etmek istemiyorum.”  </p>
			<p class="paragraf">Hawat başıyla onayladıktan sonra gidip yan odanın kapısını kapadı. Böylece cızırtılar ve elektronik cihaz uğultuları bir anda kesildi.  </p>
			<p class="paragraf">“Thufir,” dedi Leto, “İmparator’la Harkonnenların baharat stokları ilgimi çekiyor.”  </p>
			<p class="paragraf">“Efendim Lordum?”  </p>
			<p class="paragraf">Dük dudaklarını büzdü. “Depolar yok edilebilir.” Konuşacak olan Hawat’ı elini kaldırarak susturdu. “İmparator’un stokunu boş ver. Harkonnenların kötü duruma düşmesine o da içten içe sevinir. Hem zaten, Baron varlığını açıkça itiraf edemediği bir şeyin yok olmasına ne diyebilir ki?”  </p>
			<p class="paragraf">Hawat başını iki yana salladı. “Bu işe ayıracak adamımız yok efendim.”  </p>
			<p class="paragraf">“Idaho’nun adamlarını kullan. Belki bazı Fremenler de gezegenin dışına yolculuk etmekten hoşlanır. Giedi Prime’a bir akın düzenlemek bize stratejik avantajlar sağlar Thufir; dikkat dağıtır.”  </p>
			<p class="paragraf">“Nasıl isterseniz Lordum.” Hawat sırtını döndü; yaşlı adamın huzursuzluğunu fark eden Dük, <span class="CharOverride-2">Belki de ondan şüphelendiğimi san</span>ıyor, diye düşündü. <span class="CharOverride-2">Aramızda hainler olduğuna dair gizli raporlar aldığımı biliyor olmalı. Eh... içini bir an önce rahatlatmak en iyisi.  </span></p>
			<p class="paragraf">“Thufir, gözüm kapalı güvendiğim çok az insandan biri olduğun için seninle bir mesele hakkında konuşmak istiyorum,” dedi. “Aramıza hainlerin sızmasını engellemek için sürekli tetikte olmamız gerektiğini ikimiz de biliyoruz, ama iki yeni rapor aldım.”  </p>
			<p class="paragraf">Hawat dönüp ona baktı.  </p>
			<p class="paragraf">Leto, Paul’ün söylediklerini anlattı.  </p>
			<p class="paragraf">Söyledikleri, Hawat’ın yoğun mentat dikkatini harekete geçirmek yerine, onun daha da huzursuzlanmasına yol açtı.  </p>
			<p class="paragraf">Leto yaşlı adamı inceledikten sonra “Gizlediğin bir şeyler var eski dostum,” dedi. “Toplantıda da çok huzursuzdun. Orada, o insanların karşısında söyleyemediğin şey nedir?”  </p>
			<p class="paragraf">Hawat’ın safo lekeli dudakları gerilince, etraflarında küçük kırışıklıklar belirdi. Konuşurken dudakları gergin kaldı: “Lordum, bunu nasıl söyleyeceğimi bilemiyorum.”  </p>
			<p class="paragraf">“Birlikte çok savaştık Thufir,” dedi Dük. “Benimle her şeyi konuşabileceğini biliyorsun.”  </p>
			<p class="paragraf">Hawat ona bakmayı sürdürürken, İşte onun en çok bu halini seviyorum, diye düşündü. İşte sadakatimi ve hizmetlerimi sonuna kadar hak eden, onurlu bir adam. Niye onu incitmek zorundayım ki?  </p>
			<p class="paragraf">Leto, “Eee?” diye ısrar etti.  </p>
			<p class="paragraf">Hawat omuz silkti. “Bir mesaj fragmanıyla ilgili. Bir Harkonnen ulağından aldık. Pardee adlı bir ajana yazılmış. Pardee’nin Harkonnenların buradaki gizli örgütünün başı olduğuna inanıyoruz. Mesajda yazanlar önemli olabilir de, olmayabilir de. Nasıl yorumlandığına bağlı.”  </p>
			<p class="paragraf">“Bu kafa karıştırıcı mesajda ne yazıyormuş?”  </p>
			<p class="paragraf">“Mesaj fragmanında Lordum. Yalnızca bir kısmını ele geçirebildik. Mikrofilme yazılmış ve her zamanki gibi yanına yok edici kapsül konmuş. Asidin tamamen silmesini engellesek de, mesajın yalnızca bir kısmını kurtarabildik. Fakat kurtardığımız kısım oldukça ilginç.”  </p>
			<p class="paragraf">“Devam et?”  </p>
			<p class="paragraf">Hawat dudaklarını ovuşturdu. “Şöyle diyor: ‘...eto asla şüphelenmeyecek; sevdiğinden darbe alınca, sırf bu darbenin kaynağı bile onu yıkmaya yetecek.’ Mesajda Baron’un özel mührü vardı; bizzat kontrol ettim.”  </p>
			<p class="paragraf">“Kaygılanmakta haklısın,” dedi Dük; sesi birden soğuklaşmıştı.  </p>
			<p class="paragraf">“Lordum, sizi incitmektense kollarımı keserim,” dedi Hawat. “Peki ya...”  </p>
			<p class="paragraf">“Leydi Jessica,” dedi Leto; öfkelendiğini hissediyordu. “O Pardee denen adamı konuşturamaz mısın?”  </p>
			<p class="paragraf">“Ne yazık ki ulağı ele geçirdiğimizde Pardee artık sağ değildi. Ulağın da mesajın içeriğini bilmediğine eminim.”  </p>
			<p class="paragraf">“Anlıyorum.”  </p>
			<p class="paragraf">Leto başını sallayıp <span class="CharOverride-2">Ne pis iş,</span> diye düşündü. <span class="CharOverride-2">Ama Jessica hain olamaz. Kadınımı iyi tanırım.  </span></p>
			<p class="paragraf">“Lordum, eğer...”  </p>
			<p class="paragraf">Dük, “Hayır!” diye bağırdı. “Bir yanlışlık olmalı...”  </p>
			<p class="paragraf">“Bu mesajı göz ardı edemeyiz Lordum.”  </p>
			<p class="paragraf">“Jessica on altı yıldır benimle birlikte! Eline sayısız fırsat geçti... Hem onu ve okulunu sen kendin araştırmıştın!”  </p>
			<p class="paragraf">Hawat acı acı konuştu: “Bazı şeyleri gözden kaçırdığım oluyor.”  </p>
			<p class="paragraf">“Bu imkânsız diyorum sana! Harkonnenlar, Atreides Hanedanı’nın kökünü kazımak istiyorlar, yani Paul’ü de öldürmek istiyorlar. Bunu bir kez denediler bile. Bir kadın kendi oğluna karşı kumpas kurabilir mi?”  </p>
			<p class="paragraf">“Belki de oğluna karşı kumpas kurmuyordur. Dünkü suikast girişimi kurnazca bir numara olabilir.”  </p>
			<p class="paragraf">“Hayır, olamaz.”  </p>
			<p class="paragraf">“Lordum, Jessica ebeveynini tanımadığını söylüyor, ama ya tanıyorsa? Ya annesiyle babası bir Atreides tarafından öldürüldüyse?”  </p>
			<p class="paragraf">“O zaman çok daha önce harekete geçerdi. İçkime zehir katardı veya bir gece vakti bıçaklardı. Başka kimin eline o kadar fırsat geçiyor ki?”  </p>
			<p class="paragraf">“Harkonnenlar sizi manen de yıkmak istiyorlar Lordum. Niyetleri yalnızca öldürmek değil. <span class="CharOverride-2">Kanlının</span> pek çok incelikleri vardır. Bu kan davaları bazen sanat eseri gibi olur.”  </p>
			<p class="paragraf">Dük’ün omuzları çöktü. Gözlerini kapadı. Yaşlı ve yorgun görünüyordu.<span class="CharOverride-2"> Olamaz,</span> diye düşündü. <span class="CharOverride-2">Jessica bana kalbini açtı.  </span></p>
			<p class="paragraf">“Beni yıkmanın en iyi yolu, sevdiğim kadından şüphelenmemi sağlamak değil mi?” diye sordu.  </p>
			<p class="paragraf">“Söylediğim gibi, aklıma gelen bir ihtimaldi o kadar,” dedi Hawat. “Yine de...”  </p>
			<p class="paragraf">Dük gözlerini açıp Hawat’a baktı. Şüphelensin tabii, diye düşündü. Şüphelenmek onun işi, benim değil. Belki de, buna inanıyor gibi görünürsem, gerçek hain tedbiri elden bırakıp kendini ele verebilir.  </p>
			<p class="paragraf">“Önerin nedir?” diye fısıldadı.  </p>
			<p class="paragraf">“Şimdilik onu sürekli gözlem altında tutalım Lordum. Her hareketi izlenmeli. Bunu fark etmemesine özen göstereceğim. Idaho bu iş için biçilmiş kaftan. Belki bir iki hafta sonra onu geri çağırabiliriz. Idaho’nun askerleri arasında, eğittiğimiz bir delikanlı var; Fremenlere Idaho’nun yerine onu gönderebiliriz. Diplomasi yeteneği kuvvetli.”  </p>
			<p class="paragraf">“Fremenlerle olan ilişkimizi tehlikeye atma.”  </p>
			<p class="paragraf">“Elbette atmam Lordum.”  </p>
			<p class="paragraf">“Peki ya Paul ne olacak?”  </p>
			<p class="paragraf">“Belki Dr. Yueh’yi uyarsak iyi olur.”  </p>
			<p class="paragraf">Leto, Hawat’a sırtını döndü. “Sen karar ver.”  </p>
			<p class="paragraf">“İhtiyatlı olacağım Lordum.”  </p>
			<p class="paragraf">Leto, <span class="CharOverride-2">En azından buna eminim,</span> diye düşündü. “Yürüyüşe çıkacağım,” dedi. “Bana ihtiyacın olursa buralardayım. Muhafız...”  </p>
			<p class="paragraf">“Lordum, gitmeden önce bakmanızı istediğim bir filmklip var. Fremen dini üstüne bir ön analiz. Hatırlarsanız bu konuda rapor vermemi istemiştiniz.”  </p>
			<p class="paragraf">Dük durdu ve Hawat’a dönmeden konuştu. “Sonra baksam olmaz mı?”  </p>
			<p class="paragraf">“Elbette olur Lordum. Fakat buraya gelirken yolda halkın ne dediğini sormuştunuz. ‘Mehdi!’ diyorlardı. Genç efendiye öyle sesleniyorlardı. Onlar...”  </p>
			<p class="paragraf">“Paul’e mi?”  </p>
			<p class="paragraf">“Evet, Lordum. Buralıların inandığı bir efsane, bir kehanet var; bir Bene Gesserit’in çocuğu olan bir önderin gelip onları gerçek özgürlüğe kavuşturacağına inanıyorlar. Sıradan bir mesih hikâyesi.”  </p>
			<p class="paragraf">“Yani Paul’ün şey olduğunu düşünüyorlar...”  </p>
			<p class="paragraf">“Yalnızca umuyorlar Lordum.” Hawat bir filmklip kapsülü uzattı.  </p>
			<p class="paragraf">Dük kapsülü alıp cebine koydu. “Sonra bakarım.”  </p>
			<p class="paragraf">“Elbette Lordum.”  </p>
			<p class="paragraf">“Şimdi biraz... düşünmeye ihtiyacım var.”  </p>
			<p class="paragraf">“Peki Lordum.”  </p>
			<p class="paragraf">Dük derin derin iç geçirip uzun adımlarla kapıdan çıktı. Koridorda sağa dönüp yürümeye başladı; ellerini arkasında kavuşturmuştu, nerede olduğuna pek dikkat etmiyordu. Koridorlar, merdivenler, balkonlar, odalar görüyordu... İnsanlar ona selam veriyor ve geçmesi için yana çekiliyorlardı.  </p>
			<p class="paragraf">Bir süre sonra toplantı salonuna geri döndüğünde, içerisinin karanlık olduğunu gördü; masanın üstünde uyuyan Paul’ün üzeri bir muhafız peleriniyle örtülmüştü, başının altındaysa yastık niyetine kullandığı küçük bir torba vardı. Dük odadan usulca geçerek, iniş pistine bakan balkona çıktı. Balkonun bir köşesindeki muhafız, pistten gelen loş ışıkta Dük’ü tanıyınca hazırola geçti.  </p>
			<p class="paragraf">Dük, “Rahat,” diye mırıldandı. Balkonun soğuk metal korkuluğuna yaslandı.  </p>
			<p class="paragraf">Seher vakti çöl havzası sessizdi. Dük göğe baktı. Yıldızlarla dolu, mavimsi siyah gökyüzü, madeni pullarla süslü bir şal gibiydi. Güney ufkunun hemen yukarısında, gecenin ikinci ayı seyrek toz bulutunun ardından onu seyrediyordu... Dük’e alay ve şüpheyle bakan, inançsız bir aydı bu.  </p>
			<p class="paragraf">Dük seyrederken, ay Kalkan Duvarı kayalıklarının ardında gözden kaybolmaya başladı; kayalıklar buzullara benzedi ve aniden çöken karanlığın yoğunluğu Dük’ü ürpertti. Titredi.  </p>
			<p class="paragraf">İçinde öfke kabardı.  </p>
			<p class="paragraf"><span class="CharOverride-2">Harkonnenlar artık benimle uğraşamayacak, beni avlayamayacak, bana saldıramayacaklar,</span> diye düşündü. <span class="CharOverride-2">Onlara derslerini vereceğim. Bok çuvalı köylüler! Ama artık yeter!</span> Hüzünlendi: Şahinlerin daha zayıf kuşlara yaptığı gibi... gözlerim ve pençelerimle hükmetmeliyim. Elini tüniğindeki şahin ambleminde bilinçsizce gezdirdi.  </p>
			<p class="paragraf">Doğuda, gecenin karanlığı parlak griye, ardından da yıldızları soluklaştıran deniz kabuğu renklerine büründü. Sivri kayalıklarla bezeli ufukta şafak aydınlığı yavaşça, ağır ağır çalan bir çan gibi belirmeye başladı.  </p>
			<p class="paragraf">Bu öyle güzel bir manzaraydı ki, Dük tüm dikkatini ona verdi.  </p>
			<p class="paragraf"><span class="CharOverride-2">Bazı güzellikler tasvir edilemez,</span> diye düşündü.  </p>
			<p class="paragraf">Burada böyle güzel bir şey görebileceği hiç aklına gelmemişti; o girintili çıkıntılı kızıl ufku, mor ve toprak rengi sarp kayalıkları hayal etmemişti. Gece çiyinin Arrakis’in gündelik yaşamının kıpırtılarının tohumlarını attığı iniş pistinin ardında, kızıl havuzları andıran çiçek tarlaları gördü; içlerinde yer yer... dev ayak izlerine benzeyen mor kısımlar vardı.  </p>
			<p class="paragraf">“Güzel bir sabah efendim,” dedi muhafız.  </p>
			<p class="paragraf">“Evet, öyle.”  </p>
			<p class="paragraf">Dük başıyla onaylarken şöyle düşündü: <span class="CharOverride-2">Belki de bu gezegeni zamanla sevmek mümkündür. Belki burası oğluma güzel bir yuva olur.  </span></p>
			<p class="paragraf">Sonra çiçek tarlalarına doğru yürüyen kalabalık insan grupları gördü; ellerinde tırpana benzer tuhaf aletler vardı. Bunlar çiy toplayanlardı. Burada su öyle değerliydi ki, çiyin bile toplanması gerekiyordu.  </p>
			<p class="paragraf">Dük, <span class="CharOverride-2">Burası berbat bir yer de olabilir,</span> diye düşündü.  </p>
		</div>
</body>
</html>