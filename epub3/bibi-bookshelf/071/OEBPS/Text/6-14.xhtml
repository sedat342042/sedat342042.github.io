<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-14</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Bir insanın yaşayabileceği en korkunç aydınlanma anı, babasının da insan olduğunu; etiyle kemiğiyle insan olduğunu keşfettiği andır.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib’in Toplu Özdeyişleri”  </p>
			<p class="paragbos">  </p>
			<p class="paragraf">“Paul, korkunç bir şey yapmam gerekiyor, ama buna mecburum,” dedi Dük. Toplantı salonuna kahvaltı için getirilen portatif zehir-bulucunun yanında duruyordu. Sensörlü kolları masanın üstünde hareketsiz duran cihaz, Paul’e yeni ölmüş tuhaf bir böcek gibi görünüyordu.  </p>
			<p class="paragraf">Dük pencerelerden dışarıya, sabah göğünün altında uzanan tozlu iniş alanına bakıyordu.  </p>
			<p class="paragraf">Paul’ün yanındaki projektörün içinde Fremenlerin dinsel pratikleriyle ilgili kısa bir film-klip vardı. Klipteki görüntülerin montajı Hawat’ın uzmanlarından biri tarafından yapılmıştı; Paul klipte kendisinden bahsedilmesinden rahatsız olmuştu.  </p>
			<p class="paragraf">“Mehdi!”  </p>
			<p class="paragraf">“Lisanü’l-Gayb!”  </p>
			<p class="paragraf">Gözlerini kapayınca, kalabalığın seslenişini anımsayabiliyordu. <span class="CharOverride-2">Demek bunu umuyorlar?</span> diye düşündü. Yaşlı Rahibe Ana’nın söylediği şeyi anımsadı: Kuisatz Haderah. Anılar ona korkunç gayesini anımsatıyor, bu tuhaf dünyayı anlam veremediği bir şekilde tanıdık bulmasına yol açıyordu.  </p>
			<p class="paragraf">“Korkunç bir şey,” dedi Dük.  </p>
			<p class="paragraf">“Ne demek istiyorsun baba?”  </p>
			<p class="paragraf">Leto dönüp oğluna baktı. “Harkonnenlar beni oyuna getirmek istiyorlar; annenden şüphelenmemi istiyorlar. Ona kendimden çok güvendiğimi bilmiyorlar.”  </p>
			<p class="paragraf">“Anlamadım.”  </p>
			<p class="paragraf">Leto tekrar pencerelerden dışarı baktı. Ufukta beyaz güneşin dörtte biri belirmişti. Süt beyazı ışığı, Kalkan Duvarı’ndaki arakatkılı kanyonlara doğru hareket eden toz bulutlarını aydınlatıyordu.  </p>
			<p class="paragraf">Dük o gizemli mesajda yazanları ağır ağır, öfkesini dizginlemeye çalışarak Paul’e aktardı.  </p>
			<p class="paragraf">“Annemden şüphelenmek, benden şüphelenmekle aynı şey,” dedi Paul.  </p>
			<p class="paragraf">“Başarılı olduklarını sanmalılar,” dedi Dük. “Benim o kadar aptal olduğumu sanmalılar. Gerçek gibi görünmeli. Numara yaptığımı annen bile bilmemeli.”  </p>
			<p class="paragraf">“Ama baba! Neden?”  </p>
			<p class="paragraf">“Annenin tepkisi doğal olmalı. Evet, mükemmel bir oyuncudur... ama bu mesele çok önemli. Aramızdaki haini bulmamı sağlayabilir. Tamamen kanmış gibi görünmeliyim. Bu anneni üzebilir, ama onu daha büyük üzüntülerden kurtaracak.”  </p>
			<p class="paragraf">“Peki bana niye söylüyorsun baba! Seni ele verebilirim.”  </p>
			<p class="paragraf">“Seni izlemeyecekler ki,” dedi Dük. “Bu sırrı saklayacaksın. Saklamalısın.” Pencerelere doğru yürüdü; sırtı dönük konuştu. “Böylece, eğer bana bir şey olursa annene gerçeği anlatabilirsin; ondan bir an bile şüphelenmediğimi söyleyebilirsin. Bunu bilmesini isterim.”  </p>
			<p class="paragraf">Paul babasının kendi ölümünden bahsettiğini anlayıp hemen atıldı: “Sana bir şey olmayacak. Sen–”  </p>
			<p class="paragraf">“Sus oğlum.”  </p>
			<p class="paragraf">Paul babasının sırtına baktı; onun yorgunluğunu boynunun açısından, omuzlarının duruşundan, ağır hareketlerinden anlayabiliyordu.  </p>
			<p class="paragraf">“Yorgunsun sadece baba.”  </p>
			<p class="paragraf">“Evet, yorgunum,” dedi Dük. “Ruhum yoruldu. Büyük Hanedanların şimdiki sefil hali sonunda beni de etkiledi galiba. Oysa bir zamanlar öyle güçlüydük ki.”  </p>
			<p class="paragraf">Paul öfkeyle atıldı: “Sefil değiliz!”  </p>
			<p class="paragraf">“Değil miyiz?”  </p>
			<p class="paragraf">Dük dönüp oğluna baktı; sert bakan gözleri mor halkalarla çevriliydi, ağzının bir kenarı da alaycı ve inançsız bir gülümsemeyle kıvrılmıştı. “Annenle evlenmeliydim, onu düşesim yapmalıydım. Ama bekârlığım bazı Hanedanlara beni kızlarıyla evlendirip ittifak kurma umudu veriyor.” Omuz silkti. “Bu yüzden...”  </p>
			<p class="paragraf">“Annem bana bunu açıklamıştı.”  </p>
			<p class="paragraf">“İnsanlar en çok cesur liderlerin peşinden gider,” dedi Dük. “Bu yüzden cesur gibi davranıyorum.”  </p>
			<p class="paragraf">Paul, “İyi bir lidersin,” diye itiraz etti. “Halkını iyi yönetiyorsun. İnsanlar seni seviyor, kendi rızalarıyla peşinden geliyor.”  </p>
			<p class="paragraf">“Propaganda bürom çok iyi çalışıyor,” dedi Dük. Tekrar dönüp dışarıya, havzaya baktı. “İmparator, Arrakis’in bizim için ne büyük fırsatlar içerdiğinin farkında değil. Ama bazen, kaçıp firari olsak daha mı iyi olurdu diye düşünmüyor değilim. Ortadan kaybolsak ne iyi olurdu diye düşünüyorum, halkın arasına karışıp...”  </p>
			<p class="paragraf">“Baba!”  </p>
			<p class="paragraf">“Evet, yorgunum,” dedi Dük. “Bu arada, baharat artıklarını hammadde olarak kullanmaya başladığımızı ve bir filmşeridi fabrikası kurduğumuzu biliyor muydun?”  </p>
			<p class="paragraf">“Sahi mi?”  </p>
			<p class="paragraf">“Filmşeridi sıkıntısı çekmemeliyiz,” dedi Dük. “Yoksa köylere ve şehirlere nasıl bilgi göndeririz? İnsanlar onları ne kadar iyi yönettiğimi öğrenmeli. Onlara söylemezsek nereden bilecekler?”  </p>
			<p class="paragraf">“Biraz dinlenmelisin,” dedi Paul.  </p>
			<p class="paragraf">Dük tekrar oğluna baktı. “Neredeyse unutuyordum... Arrakis’in bir avantajı daha var. Burada her yerde baharat var. Yediğin her şeyde, havada bile. Bu da Suikastçılar Elkitabı’ndaki en tanınmış bazı zehirlere karşı doğal bağışıklık sağlıyor. Ayrıca her damla suyu idareli kullanmak zorunda olduğumuzdan, her türlü besin üretimini de son derece titiz denetliyoruz; maya kültürlerini, topraksız yetişen bitkileri, çemavitleri, her şeyi denetliyoruz. Nasıl halkın büyük bölümünü zehirleyemezsek, düşmanlarımız da bizi zehirleyemez. Bize bu yolla saldıramazlar. Arrakis bize olumlu bir ahlaki ve etik imaj kazandırıyor.”  </p>
			<p class="paragraf">Paul konuşacakken Dük onu susturdu. “Bunları birine söylemem gerekiyordu oğlum.” İç geçirdi ve dışarıdaki çorak topraklara tekrar baktı; orada artık çiçekler bile görülmüyordu. Çiy toplayanların ayakları altında ezilmiş, sabah güneşinin altında solmuşlardı.  </p>
			<p class="paragraf">“Caladan’dayken egemenliğimizi deniz ve hava kuvvetlerimizle korurduk,” dedi Dük. “Buradaysa çölü ele geçirmeliyiz. Sana bıraktığım miras bu Paul. Başıma bir şey gelirse sana ne olacak? Peşine düşerlerse... firari hanedan değil, gerilla hanedan olacaksın.”  </p>
			<p class="paragraf">Paul konuşmaya çalıştı, ama söyleyecek söz bulamadı. Babasını ilk kez bu kadar umutsuz görüyordu.  </p>
			<p class="paragraf">“Arrakis’i elinde tutmak isteyen kişi, kendine olan saygısını yitirmesine yol açacak birtakım kararlar vermek zorunda kalabilir,” dedi Dük. Pencereden dışarıyı, iniş alanının kenarındaki gönderden sarkan yeşilli siyahlı Atreides bayrağını gösterdi. “Şu onurlu bayrak, bazı kötülüklerin simgesi haline gelebilir.”  </p>
			<p class="paragraf">Paul yutkunmaya çalıştı; boğazı kupkuru kesilmişti. Babasının sözlerindeki derin umutsuzluk ve teslimiyetçilik karşısında afallamıştı.  </p>
			<p class="paragraf">Dük cebinden bir enerji hapı çıkarıp susuz yuttu. “Güç ve korku,” dedi. “Devlet yönetimi araçları. Sana daha sıkı bir gerilla eğitimi verilmesini emretmeliyim. Şu film-klipte sana ‘Mehdi’ ve ‘Lisanü’l-Gayb’ diyorlar. Son çare olarak bundan faydalanmayı deneyebilirsin.”  </p>
			<p class="paragraf">Paul babasına bakarken, omuzlarının dikleştiğini gördü; hap etkisini gösteriyordu. Ama babasının korku ve şüphe dolu sözlerini anımsadı.  </p>
			<p class="paragraf">Dük, “Şu ekolojist nerede kaldı?” diye mırıldandı. “Thufir’e onu sabah erkenden buraya getirmesini söylemiştim.”  </p>
		</div>
</body>
</html>