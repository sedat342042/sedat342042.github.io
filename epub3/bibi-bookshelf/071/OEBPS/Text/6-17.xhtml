<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-17</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">“Kaçış yok... atalarımızın uyguladığı şiddetin bedelini ödüyoruz.”  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib’in Toplu Özdeyişleri”  </p>
			<p class="paragbos">  </p>
			<p class="paragraf">Jessica büyük salondan gelen sesleri duyunca yatağının yanındaki lambayı açtı. Saat henüz yerel zamana göre ayarlanmadığından, gece 2:21’i gösterdiğine göre asıl saat 2 civarı olmalıydı.  </p>
			<p class="paragraf">Jessica o yüksek seslerin sebebini anlayamadı.  </p>
			<p class="paragraf"><span class="CharOverride-2">Harkonnenlar mı saldırıyor?</span> diye merak etti.  </p>
			<p class="paragraf">Yataktan usulca kalktı ve ailesinin nerede olduğunu öğrenmek için ekran monitörlerine baktı. Paul alelacele yatak odasına dönüştürülmüş derin mahzen odasında uyuyordu. Sesleri duymadığı belliydi. Dük’ün odasında kimse yoktu, yatağı bozulmamıştı. Hâlâ iniş alanında mıydı acaba?  </p>
			<p class="paragraf">Evin ön kısmına henüz kamera yerleştirilmemişti.  </p>
			<p class="paragraf">Jessica odanın ortasında durup kulak kabarttı.  </p>
			<p class="paragraf">Anlaşılmaz bir şeyler bağıran biri vardı. Jessica bir başkasının Dr. Yueh’ye seslendiğini işitti. Üstüne bir sabahlık geçirdikten sonra terliklerini giyip, billurbıçağın bulunduğu kını baldırına bantladı.  </p>
			<p class="paragraf">Yine biri Dr. Yueh’ye seslendi.  </p>
			<p class="paragraf">Jessica sabahlığının kuşağını bağlayarak koridora çıktı. Birden aklına bir düşünce geldi: <span class="CharOverride-2">Ya Leto yaralıysa?  </span></p>
			<p class="paragraf">Koridorda koşmaya başladı; koridorun sonu gelmeyecek gibiydi. En uçtaki kemerden ve yemek salonundan geçerek, oradaki koridora dalıp Büyük Salon’a ulaştı; içerisi aydınlıktı, duvarlardaki tüm süspansör lambaları sonuna dek açılmıştı.  </p>
			<p class="paragraf">Sağında, ön girişin yanında, iki malikâne muhafızının aralarında Duncan Idaho’yu tuttuğunu gördü. Idaho’nun öne düşmüş başı sallanıyordu; kesik soluklarının sesi hariç içeride çıt çıkmıyordu.  </p>
			<p class="paragraf">Malikâne muhafızlarından biri, “Bak, gördün mü ne yaptın? Leydi Jessica’yı uyandırdın,” diyerek Idaho’yu payladı.  </p>
			<p class="paragraf">Adamların arkasındaki büyük perdelerin sallanması, ön kapının hâlâ açık olduğunu gösteriyordu. Ortalıkta Dük’ten de, Yueh’den de eser yoktu. Mapes bir kenarda durmuş, soğuk bir ifadeyle Idaho’ya bakıyordu. Kenarları yılan desenli, kahverengi bir sabahlık giymişti. Ayaklarındaki çöl botları bağlanmamıştı.  </p>
			<p class="paragraf">Idaho “Leydi Jessica’yı uyandırdım demek,” diye mırıldandı. Yüzünü tavana çevirip, “Kılıcım ilk kez Grumman’da kanlandı!” diye bağırdı.  </p>
			<p class="paragraf">Jessica, <span class="CharOverride-2">Yüce Ana adına! Sarhoş bu!</span> diye düşündü.  </p>
			<p class="paragraf">Idaho’nun esmer, toparlak yüzündeki kaşları çatıldı. Kara keçi yünü gibi kıvırcık saçı toz toprak içindeydi. O akşam yemekte giydiği tüniği yırtılmıştı.  </p>
			<p class="paragraf">Jessica ona doğru yürüdü.  </p>
			<p class="paragraf">Muhafızlardan biri Jessica’yı başıyla selamladı; Idaho’yu hâlâ sımsıkı tutuyordu. “Ne yapacağımızı bilemedik Leydim. Kapının önünde durmuş bağırıp çağırıyor, içeri gelmeyi reddediyordu. Halkı buraya toplamasından korktuk. Bu iyi olmazdı. Hakkımızda kötü söylentiler çıkardı.”  </p>
			<p class="paragraf">Jessica, “Nereye gitmiş?” diye sordu.  </p>
			<p class="paragraf">“Akşam yemeğindeki genç hanımlardan birini evine bıraktı Leydim. Hawat’ın emriyle.”  </p>
			<p class="paragraf">“Hangi genç hanımı?”  </p>
			<p class="paragraf">“Eskortlardan birini. Anlıyor musunuz Leydim?” Mapes’e bakıp sesini alçalttı. “Hanımları özel olarak inceleme işini hep Idaho’ya verirler.”  </p>
			<p class="paragraf">Jessica, <span class="CharOverride-2">Doğru,</span> diye düşündü. <span class="CharOverride-2">Ama niye sarhoş?  </span></p>
			<p class="paragraf">Kaşlarını çatıp Mapes’e döndü. “Mapes, onu ayıltacak bir şeyler getir. Kafein iyi olur. Belki biraz baharat kahvesi kalmıştır.”  </p>
			<p class="paragraf">Mapes omuz silkip mutfağa doğru yürüdü. Bağlanmamış çöl botları, taş zeminde epey ses çıkarıyordu.  </p>
			<p class="paragraf">Idaho sallanan başını yana çevirip Jessica’ya baktı. “Dük için üç yüzden fazla adam öldürdüm,” diye mırıldandı. “Ammaaa, burda ne işim var? Burda yeraltında yaşanmaz. Yerüstünde de yaşanmaz. Ne biçim bi yer burası haa?”  </p>
			<p class="paragraf">Bir yan kapıdan gelen ses, Jessica’nın dikkatini çekti. O tarafa dönünce, Yueh’nin yaklaştığını gördü; adamın sol elinde ilkyardım çantası sallanıyordu. Tamamen giyinikti; yüzü solgundu... bitkin görünüyordu. Alnındaki elmas dövmesi iyice belirginleşmişti.  </p>
			<p class="paragraf">Idaho, “Vay, doktor da gelmiş!” diye bağırdı. “N’aber doktor? Haplarını yuttun mu bakiyim?” Kıpkırmızı olmuş sulu gözlerini Jessica’ya çevirdi. “Kendimi komik duruma düşürüyom, di mi?”  </p>
			<p class="paragraf">Kaşlarını çatan Jessica bir şey demedi. <span class="CharOverride-2">Idaho niye sarhoş? İlaç mı verdiler acaba?</span> diye merak etti.  </p>
			<p class="paragraf">Idaho doğrulmaya çalışarak “Baharat birasını fazla kaçırdım,” dedi.  </p>
			<p class="paragraf">Dumanı tüten bir fincan kahve getiren Mapes, Yueh’nin arkasında kararsızca durdu. Jessica’ya baktı; Jessica başını iki yana salladı.  </p>
			<p class="paragraf">Yueh çantasını yere koyup Jessica’ya başıyla selam verdikten sonra, “Baharat birası ha?” dedi.  </p>
			<p class="paragraf">“Hiç böylesini içmemiştim,” dedi Idaho. Hazırola geçmeye çalıştı. “Kılıcım ilk kez Grumman’da kanlandı! Bi Harkon’u geberttim... Harkon’u... Dük için geberttim.”  </p>
			<p class="paragraf">Yueh dönüp Mapes’in elindeki fincana baktı.  </p>
			<p class="paragraf">“Bu ne?”  </p>
			<p class="paragraf">“Kafein,” dedi Jessica.  </p>
			<p class="paragraf">Yueh fincanı alıp Idaho’ya uzattı. “İç şunu evlat.”  </p>
			<p class="paragraf">“Daa fazla içmek istemiyom.”  </p>
			<p class="paragraf">“İç dedim!”  </p>
			<p class="paragraf">Idaho başını yavaşça Yueh’ye çevirdi; öne doğru sarsak bir adım atarken, muhafızları peşinden sürükledi. “İmparatorluk Evreni’ne hizmet etmekten bıktım Doktor. Bi kez olsun benim dediğimi yapıcaz.”  </p>
			<p class="paragraf">“Sen şunu bir iç hele,” dedi Yueh. “Sadece kafein, o kadar.”  </p>
			<p class="paragraf">“Buranın her şeyi gibi berbattır herhalde! Kahrolası güneşi fazla parlak. Her şeyin rengi tuhaf. Her şey ters veya–”  </p>
			<p class="paragraf">“Ama artık gece oldu,” dedi Yueh. Sakin konuşuyordu. “Uslu çocuk ol da şunu iç bakayım. Kendini çok daha iyi hissedeceksin.”  </p>
			<p class="paragraf">“Daha iyi hissetmek istemiyom ki!”  </p>
			<p class="paragraf">“Bütün gece burada durup onunla tartışamayız,” dedi Jessica. <span class="CharOverride-2">Şok</span> t<span class="CharOverride-2">edavisi gerek,</span> diye düşündü.  </p>
			<p class="paragraf">“Sizin kalmanıza gerek yok Leydim,” dedi Yueh. “Ben halledebilirim.”  </p>
			<p class="paragraf">Jessica başını iki yana salladı. Öne çıkıp Idaho’nun yanağına sert bir tokat attı.  </p>
			<p class="paragraf">Idaho muhafızlarla birlikte geriledi; Jessica’ya ateş saçan gözlerle baktı.  </p>
			<p class="paragraf">“Dük’ünün evinde böyle davranamazsın,” dedi Jessica. Yueh’nin elindeki fincanı kapıp Idaho’ya uzattı; kahvenin bir kısmı yere döküldü. “Şimdi iç şunu! Bu bir emirdir!”  </p>
			<p class="paragraf">Idaho dikelip kaşlarını çatarak Jessica’ya tepeden baktı. Ağır ağır, üstüne basa basa konuştu: “Kahrolası bir Harkonnen casusundan emir almam ben.”  </p>
			<p class="paragraf">Kaskatı kesilen Yueh birden dönüp Jessica’ya baktı.  </p>
			<p class="paragraf">Jessica’nın yüzü sararmıştı, ama başını yukarı aşağı sallıyordu. Birden her şeyi anlamıştı, çevresindekilerin birkaç gün içindeki sözlerinin ve davranışlarının sebebini şimdi anlıyordu. İçinde kabaran öfkeyi bastırmakta zorlandı. Nabzını ve nefesini yavaşlatmak için, aldığı Bene Gesserit eğitimini sonuna dek kullanmak zorunda kaldı. Ama hâlâ öfkeliydi.  </p>
			<p class="paragraf">Hanımları özel olarak inceleme işini hep Idaho’ya verirlerdi!  </p>
			<p class="paragraf">Yueh’ye dik dik baktı. Doktor gözlerini indirdi.  </p>
			<p class="paragraf">Jessica sert bir sesle, “Bunu biliyor muydun?” diye sordu.  </p>
			<p class="paragraf">“Ben... söylentiler duymuştum Leydim. Ama canınızı daha fazla sıkmak istemedim.”  </p>
			<p class="paragraf">Jessica, “Hawat!” diye bağırdı. “Thufir Hawat’ı hemen buraya getirin!”  </p>
			<p class="paragraf">“Ama Leydim...”  </p>
			<p class="paragraf">“Hemen dedim!”  </p>
			<p class="paragraf"><span class="CharOverride-2">Bu mutlaka Hawat’ın başının altından çıkmıştır,</span> diye düşündü. Böyle bir iddiayı Hawat’tan başka kim yapsa ciddiye alınmazdı.  </p>
			<p class="paragraf">Idaho başını iki yana sallayıp, “Kahrolası dünyayı boşverelim,” diye mırıldandı.  </p>
			<p class="paragraf">Jessica elindeki fincana baktı; sonra birden içindeki kahveyi Idaho’nun yüzüne saçtı. “Onu doğu kanadındaki konuk odalarından birine kilitleyin,” diye emretti. “Uyuyunca ayılır.”  </p>
			<p class="paragraf">İki muhafız Jessica’ya mutsuz gözlerle baktılar. Biri cesaretini toplayıp “Belki onu başka bir yere götürsek daha iyi olur Leydim,” dedi. “Belki...”  </p>
			<p class="paragraf">Jessica sertçe, “Burada kalmalı!” dedi. “Burada yapması gereken işler var.” Sinirli konuşuyordu. “Ne de olsa hanımları gözlemekte çok usta.”  </p>
			<p class="paragraf">Muhafız yutkundu.  </p>
			<p class="paragraf">Jessica, “Dük nerede, biliyor musunuz?” diye sordu.  </p>
			<p class="paragraf">“Karargâhta Leydim.”  </p>
			<p class="paragraf">“Hawat yanında mı?”  </p>
			<p class="paragraf">“Hawat şehirde Leydim.”  </p>
			<p class="paragraf">“Hawat’ı hemen bana getirin,” dedi Jessica. “Oturma odamda onu bekleyeceğim.”  </p>
			<p class="paragraf">“Ama Leydim...”  </p>
			<p class="paragraf">“Gerekirse Dük’ü çağırırım,” dedi Jessica. “Umarım gerekmez. Onu bu iş için rahatsız etmek istemem.”  </p>
			<p class="paragraf">“Emredersiniz Leydim.”  </p>
			<p class="paragraf">Jessica boş fincanı Mapes’in ellerine tutuşturdu ve kadının masmavi, soran gözlerine baktı. “Yatağına dönebilirsin Mapes.”  </p>
			<p class="paragraf">“Bana ihtiyacınız olmayacağına emin misiniz?”  </p>
			<p class="paragraf">Jessica acı acı gülümsedi. “Eminim.”  </p>
			<p class="paragraf">“Belki bu iş yarına kadar bekleyebilir,” dedi Yueh. “Size bir sakinleştirici verebilirim ve...”  </p>
			<p class="paragraf">“Sen de odana dönebilirsin; bu işi bana bırak,” dedi Jessica. Sözlerinin sertliğini yumuşatmak için adamın koluna pat pat vurdu. “En iyisi bu.”  </p>
			<p class="paragraf">Birden başını kaldırıp dönerek, uzun adımlarla salondan çıkıp odasına doğru yürüdü. Soğuk duvarlar... koridorlar... tanıdık bir kapı... Kapıyı hızla açıp içeri daldı ve arkasından sertçe kapadı. Oturma odasının kalkan korumalı pencerelerinin karşısında ateş saçan gözlerle durdu. <span class="CharOverride-2">Hawat! Harkonnenların satın aldığı kişi o mu yoksa?</span> Göreceğiz.  </p>
			<p class="paragraf">Jessica schlag derisiyle kaplı, işlemeli, büyük, eski tarz koltuğa gidip, koltuğu kapıya bakacak şekilde çevirdi. Birden bacağındaki kınında duran billurbıçağın farkına vardı. Kını çıkarıp koluna bantladı, sonra da kolunu hareket ettirerek sağlam durup durmadığını kontrol etti. Odaya tekrar bakarak, acil bir duruma karşı her eşyanın yerini teker teker ezberledi: köşenin yanında koltuk, duvar dibinde düz sırtlı sandalyeler, iki sehpa, yatak odası kapısının yanında da standında duran kanunu vardı.  </p>
			<p class="paragraf">Süspansör lambalarından soluk gül rengi ışık yayılıyordu. Jessica lambaları iyice kısıp koltuğa oturdu ve üstüne pat pat vurdu; bu lüks ve ağır koltuk, birazdan yapacağı görüşmeye uygundu.  </p>
			<p class="paragraf">Şimdi gelsin bakalım, diye düşündü. <span class="CharOverride-2">Görelim bakalım.</span> Beklemeye Bene Gesserit yöntemiyle hazırlandı, sabırla gücünü topladı.  </p>
			<p class="paragraf">Beklediğinden daha kısa bir süre sonra kapı çalındı; Jessica “Gir,” deyince Hawat içeri girdi.  </p>
			<p class="paragraf">Jessica koltuktan kalkmadan Hawat’ı izledi; adam kullandığı uyuşturucu sayesinde enerjik görünse de aslında bitkindi. Sulu, yaşlı gözleri parlıyordu. Kösele gibi derisi odanın ışığında sarımtırak görünüyordu; bıçak kullanan sağ kolunun yeninde de büyük, ıslak bir leke vardı.  </p>
			<p class="paragraf">Jessica oradan gelen kan kokusunu aldı.  </p>
			<p class="paragraf">Düz sırtlı sandalyelerden birini göstererek “Şu sandalyeyi çekip karşıma otur,” dedi.  </p>
			<p class="paragraf">Hawat eğilip selam verdikten sonra emre uydu. <span class="CharOverride-2">Idaho, ayyaş budala!</span> diye düşündü. Jessica’nın yüzünü inceleyerek, bu durumdan nasıl kurtulabileceğini bulmaya çalıştı.  </p>
			<p class="paragraf">“Aramızdaki meseleyi halletmenin vakti geldi de geçiyor,” dedi Jessica.  </p>
			<p class="paragraf">“Bir sorun mu var Leydim?” Hawat oturup ellerini dizlerinin üstüne koydu.  </p>
			<p class="paragraf">Jessica, “Bana numara yapma!” diye bağırdı. “Seni niye çağırdığımı Yueh söylemediyse bile evdeki ajanlarından biri söylemiştir. En azından bu konuda birbirimize karşı dürüst olalım mı?”  </p>
			<p class="paragraf">“Nasıl isterseniz Leydim.”  </p>
			<p class="paragraf">“Önce bir soruma cevap ver,” dedi Jessica. “Artık bir Harkonnen casusu musun?”  </p>
			<p class="paragraf">Hawat sandalyesinden kalkmaya davrandı; yüzü öfkeden kararmıştı, sert bir sesle, “Bana böyle hakaret etmeye cüret mi ediyorsunuz?” diye sordu.  </p>
			<p class="paragraf">“Otur yerine,” dedi Jessica. “Sen bana aynen o şekilde hakaret ettin ama.”  </p>
			<p class="paragraf">Hawat yavaşça yerine oturdu.  </p>
			<p class="paragraf">Jessica, Hawat’ın çok iyi tanıdığı yüzünü inceledikten sonra derin bir nefes aldı. <span class="CharOverride-2">Casus Hawat değil.  </span></p>
			<p class="paragraf">“Bak, Dük’üme sadık olduğunu biliyorum,” dedi. “Bu yüzden, bana ettiğin hakareti affedebilirim.”  </p>
			<p class="paragraf">“Affedilecek bir şey mi var?”  </p>
			<p class="paragraf">Jessica kaşlarını çattı; <span class="CharOverride-2">Kozumu oynasam mı? </span>diye merak etti. <span class="CharOverride-2">Birkaç haftadır karnımda </span>Dük’ün kızını taşıdığımı ona söylesem mi?<span class="CharOverride-2"> Hayır... Leto bile bilmiyor. Bu hayatını iyice güçleştirir; oysa şimdi bizi kurtarmaya odaklanmalı. Bunu kullanmamın henüz sırası değil.  </span></p>
			<p class="paragraf">“Bir Gerçeğisöyleten olsa meseleyi çözerdi, ama elimizde Yüce Kurul tarafından onaylanmış bir Gerçeğisöyleten yok,” dedi.  </p>
			<p class="paragraf">“Haklısınız. Hiç Gerçeğisöyletenimiz yok.”  </p>
			<p class="paragraf">Jessica, “Aramızda bir hain mi var?” diye sordu. “Adamlarımızı dikkatle inceledim. Kim olabilir? Gurney olamaz. Duncan da olamaz. Onların adamlarının hiçbiri dikkate alınacak kadar önemli konumlarda değil. Hain sen de değilsin Thufir. Paul de olamaz. Ben de değilim... buna eminim. Öyleyse kim? Dr. Yueh mi? Onu çağırıp sınayayım mı?”  </p>
			<p class="paragraf">“Bu gereksiz, biliyorsunuz,” dedi Hawat. “Üniversitede koşullandırıldı. Buna eminim.”  </p>
			<p class="paragraf">“Ayrıca karısı bir Bene Gesserit’ti ve Harkonnenlar tarafından öldürüldü,” dedi Jessica.  </p>
			<p class="paragraf">“Bunu bilmiyordum,” dedi Hawat.  </p>
			<p class="paragraf">“Harkonnenlardan nasıl kinle bahsettiğini fark etmedin mi?”  </p>
			<p class="paragraf">“Sizin kulağınız bende yok, biliyorsunuz,” dedi Hawat.  </p>
			<p class="paragraf">Jessica, “Benden niye şüphelendin?” diye sordu.  </p>
			<p class="paragraf">Hawat kaşlarını çattı. “Leydim, kulunuzu zor durumda bırakıyorsunuz. Ben herkesten önce Dük’e sadığım.”  </p>
			<p class="paragraf">“Yaptığın bir sürü şeyi sırf bu sadakatin yüzünden affediyorum zaten.”  </p>
			<p class="paragraf">“Tekrar sormalıyım: Affedilecek bir şey mi var?”  </p>
			<p class="paragraf">Jessica, “Çıkmaza girdik diyelim mi?” diye sordu.  </p>
			<p class="paragraf">Hawat omuz silkti.  </p>
			<p class="paragraf">“Şimdilik başka bir şeyi konuşalım,” dedi Jessica. “Duncan Idaho’dan, muhafızlık ve istihbarat toplama becerisiyle herkesi kendine hayran bırakan o savaşçıdan bahsedelim. Bu gece baharat birasını fazla kaçırmış. Başka adamlarımızın da bu içkiyle sarhoş olduğunu duydum. Bu doğru mu?”  </p>
			<p class="paragraf">“Doğru Leydim.”  </p>
			<p class="paragraf">“Peki sence bu içki düşkünlüğü bir semptom mu Thufir?”  </p>
			<p class="paragraf">“Leydim, bilmece gibi konuşuyorsunuz.”  </p>
			<p class="paragraf">Jessica öfkeyle, “Mentatlık yeteneklerini kullansana!” dedi. “Duncan ile diğerlerinin sorunu ne? Sana tek kelimeyle söyleyebilirim; vatansızlar.”  </p>
			<p class="paragraf">Hawat işaret parmağıyla yeri gösterdi. “Onların vatanı Arrakis.”  </p>
			<p class="paragraf">“Arrakis bir muamma! Vatanları Caladan’dı, ama onları köklerinden söktük. Artık vatanları yok. Dük’ün onları hayal kırıklığına uğratmasından korkuyorlar.”  </p>
			<p class="paragraf">Hawat kaskatı kesildi. “Adamlarımdan biri böyle konuşsa onu...”  </p>
			<p class="paragraf">“Aaa, yeter ama Thufir. Doktorun hastalığa doğru teşhis koyması bozgunculuk veya hıyanet midir? Benim tek istediğim hastalığı iyileştirmek.”  </p>
			<p class="paragraf">“Dük böyle konularda beni yetkili kıldı.”  </p>
			<p class="paragraf">“Ama bu hastalığın ilerlemesi beni elbette ki kaygılandırıyor,” dedi Jessica. “Bu tür konularda özel yeteneklerim olduğunu da kabul edersin.”  </p>
			<p class="paragraf"><span class="CharOverride-2">Ona ağır bir şok yaşatmak zorunda kalacak mıyım?</span> diye merak etti. <span class="CharOverride-2">Silkelenmeye ihtiyacı var... onu sarsıp rutinlerinden çıkaracak bir şeylere ihtiyacı var.  </span></p>
			<p class="paragraf">“Bu meseleyle ilgilenmenizin çeşitli sebepleri olabilir,” dedi Hawat. Omuz silkti.  </p>
			<p class="paragraf">“Demek beni çoktan yargıladın?”  </p>
			<p class="paragraf">“Elbette ki hayır Leydim. Ama riske girmeyi göze alamam; durum ortada.”  </p>
			<p class="paragraf">“Bu evde oğlum saldırıya uğradı; bunu engelleyemedin,” dedi Jessica. “O riske kim girmişti?”  </p>
			<p class="paragraf">Hawat’ın yüzü karardı. “Dük’e istifamı sundum.”  </p>
			<p class="paragraf">“Peki bana... veya Paul’e de sundun mu?”  </p>
			<p class="paragraf">Hawat artık öfkesine hâkim olamıyordu; nefesinin hızlanması, burun deliklerinin kabarması, dik bakışları bunu ele veriyordu. Jessica, Hawat’ın şakağında bir damarın attığını gördü.  </p>
			<p class="paragraf">Hawat üstüne basa basa, “Ben Dük’ün adamıyım,” dedi.  </p>
			<p class="paragraf">“Aramızda hain yok,” dedi Jessica. “Tehlike başka bir yerde. Belki lazer silahlarıyla ilgilidir. Belki birkaç lazer silahına saatli ateşleme mekanizmaları monte edip, ev kalkanlarına ateş edecek şekilde gizlice etrafa yerleştirmeye kalkacaklar. Veya belki de...”  </p>
			<p class="paragraf">Hawat, “İyi ama bunun atomik bir patlamaya yol açmayacağını kim bilebilir?” diye sordu. “Hayır Leydim. Bu kadar yasadışı bir şey yapma riskine giremezler. Radyasyon yayıldı mı kalır. O kanıtı yok etmeleri güç olur. Hayır. Kanunlara neredeyse harfiyen uyacaklar. Bence saldırı mutlaka bir casustan gelecek.”  </p>
			<p class="paragraf">Jessica alayla, “Hakikaten tam Dük’ün adamısın,” dedi. “Onu kurtarmaya çalışırken mahvetmek hoşuna mı gider?”  </p>
			<p class="paragraf">Hawat derin bir soluk aldıktan sonra, “Masumsanız size en içten özürlerimi sunuyorum,” dedi.  </p>
			<p class="paragraf">“Seni ele alalım Thufir,” dedi Jessica. “İnsanlar için en uygun yaşam tarzı, herkesin belirli bir mevkiinin olması ve yerini bilmesidir. Bir insanın mevkiini elinden alırsan, o insanı mahvedersin. Sen ve ben, Dük’ü seven insanlar arasında birbirini mevkiinden etmeye en müsait olanlarız Thufir. Geceleri Dük’ün kulağına seninle ilgili şüphelerimi fısıldayamaz mıyım sanıyorsun? Bana inanmaya en meyilli olduğu anlarda bunu yapamaz mıyım Thufir? Daha açık nasıl konuşabilirim?”  </p>
			<p class="paragraf">Hawat “Beni tehdit mi ediyorsunuz?” diye homurdandı.  </p>
			<p class="paragraf">“Kesinlikle hayır. Hayatlarımızın temel düzenine birinin saldırdığını söylemeye çalışıyorum, o kadar. Zekice, şeytani bir plan bu. Bu saldırıyı savuşturmak için hayatımızı tamamen düzenli hale getirmemizi öneriyorum; böylece, atılan kancalar takılacak yer bulamaz.”  </p>
			<p class="paragraf">“Beni Dük’ün kulağına yersiz şüpheler fısıldamakla mı suçluyorsunuz?”  </p>
			<p class="paragraf">“Yersiz, evet.”  </p>
			<p class="paragraf">“Buna karşılık siz de aynı şeyi mi yapacaksınız?”  </p>
			<p class="paragraf">“Fısıltılar senin hayatının bir parçası Thufir, benim değil.”  </p>
			<p class="paragraf">“Öyleyse neden işimi iyi yapamadığımı söylüyorsunuz?” .  </p>
			<p class="paragraf">Jessica iç geçirdi. “Thufir, bu meseleye ne kadar duygusal yaklaştığını görmeni istiyorum. İnsan özünde mantıksız bir hayvandır. Her şeye mantıklı yaklaşman normal değil, ama işimize yaradığın için buna göz yumduk. Sen safi mantıksın... bir mentatsın. Ama sorunların çözümü dış dünyadadır; onları her açıdan incelemelisin.”  </p>
			<p class="paragraf">Hawat “Bana işimi mi öğretiyorsunuz?” diye sordu; sesindeki horgörüyü gizleme zahmetine girmemişti.  </p>
			<p class="paragraf">“Dış dünyadaki her şeyi görebilir ve mantığını kullanarak inceleyebilirsin,” dedi Jessica. “Ama biz insanlar kişisel sorunlarla karşılaştığımızda, onları mantıklı bir şekilde ele almakta zorlanırız. Asıl sorunu görmezden gelip, suçu başka şeylerde ararız; içimizi asıl kemiren şeye gözlerimizi kaparız.”  </p>
			<p class="paragraf">Hawat hırıltılı bir sesle “Bir mentat olarak özgüvenimi sarsmaya çalışıyorsunuz,” dedi. “Adamlarımdan birini cephaneliğimizdeki silahları böyle sabote etmeye çalışırken yakalasam, gözümü kırpmadan öldürürdüm.”  </p>
			<p class="paragraf">“İyi bir mentat, yaptığı hesaplamalarda hata payını her zaman gözetir,” dedi Jessica.  </p>
			<p class="paragraf">“Ben aksini hiçbir zaman iddia etmedim ki!”  </p>
			<p class="paragraf">“O halde ikimizin de gördüğü semptomları mantığınla değerlendir; adamlarımız sarhoş oluyor, kavga çıkarıyor... dedikodu yapıyor ve Arrakis hakkında tuhaf tuhaf söylentiler yayıyorlar; en basit–”  </p>
			<p class="paragraf">“Avarelikten, o kadar,” dedi Hawat. “Basit bir meseleyi gizemliymiş gibi göstererek dikkatimi dağıtmaya çalışmayın.”  </p>
			<p class="paragraf">Jessica ona bakarken, Dük’ün adamlarının kışlada nasıl dertli konuştuklarını düşündü; kışla ortamı gergindi, yanık tel kokacaktı neredeyse. <span class="CharOverride-2">Lonca öncesine dair efsanelerdeki adamlara benzemeye başladılar,</span> diye düşündü. <span class="CharOverride-2">Kayıp yıldız arayıcısı Ampoliros’un mürettebatı gibiler, silahlarından bıkmışlar... hep arayıştalar, hep hazırlar ve hep hazırlıksızlar.  </span></p>
			<p class="paragraf">“Niye Dük’e hizmet ederken yeteneklerimin tümünden faydalanmadın?” diye sordu. “Yoksa sana rakip olmamdan mı korkuyorsun?”  </p>
			<p class="paragraf">Hawat ona öfkeyle baktı; yaşlı gözleri çakmak çakmaktı. “Siz Bene Gesseritlere nasıl eğitim verildiğini biliyorum. Siz...” Susup kaşlarını çattı.  </p>
			<p class="paragraf">“Devam et, söyle,” dedi Jessica. “Bene Gesserit cadıları diyecektin.”  </p>
			<p class="paragraf">“Size verdikleri asıl eğitim hakkında bir şeyler biliyorum,” dedi Hawat. “Paul’deki etkilerini görüyorum. Okullarınızın yalnızca halka hizmet için var olduğunu söylüyorsunuz, ama buna kanmıyorum.”  </p>
			<p class="paragraf">Jessica, <span class="CharOverride-2">Onu yeterince sarstım galiba, artık neredeyse kıvama geldi,</span> diye düşündü.  </p>
			<p class="paragraf">“Konsey toplantılarında beni saygıyla dinliyorsun, ama pek fikir danışmıyorsun,” dedi. “Neden?”  </p>
			<p class="paragraf">“Bene Gesserit olduğunuz için size güvenmiyorum,” dedi Hawat. “İnsanların içini okuyabildiğinizi sanıyorsunuz; insanlara istediğinizi yaptırabileceğinizi sanıyorsunuz...”  </p>
			<p class="paragraf">Jessica öfkeyle, “Thufir, seni zavallı budala!” dedi.  </p>
			<p class="paragraf">Hawat kaşlarını çattı; sandalyesine iyice gömüldü.  </p>
			<p class="paragraf">“Okullarımıza dair duyduğun söylentilerin gerçekle ilgisi yok,” dedi Jessica; “gerçek çok daha derin. Dük’ü öldürmek istesem... veya seni ya da çevremdeki herhangi birini öldürmek istesem, beni durduramazdın.”  </p>
			<p class="paragraf"><span class="CharOverride-2">Niye böbürleniyorum ki?</span> diye düşündü.<span class="CharOverride-2"> Bana böbürlenme</span><span class="CharOverride-2">meyi öğrettiler. Onu bu şekilde sarsam</span><span class="CharOverride-2">am.  </span></p>
			<p class="paragraf">Hawat elini usulca tüniğinin altına soktu; orada küçük bir zehirli iğne fırlatıcı vardı. <span class="CharOverride-2">Kalkanı yok,</span> diye düşündü. <span class="CharOverride-2">Sadece böbürleniyor mu, yoksa..? Onu buracıkta öldürebilirim... ama </span><span class="CharOverride-2">yanılıyorsam, ahhh, işte o zaman felaket olur.  </span></p>
			<p class="paragraf">Jessica, Hawat’ın elini cebine götürdüğünü fark etmişti. “Umarım birbirimize karşı asla şiddet kullanmak zorunda kalmayız,” dedi.  </p>
			<p class="paragraf">Hawat, “Umarım,” diye katıldı.  </p>
			<p class="paragraf">“Bu arada içimizdeki hastalık yayılıyor,” dedi Jessica. “Sana tekrar sormalıyım: Harkonnenların bizi birbirimize düşürmek için bu şüpheyi uyandırmış olması daha akla yakın değil mi?”  </p>
			<p class="paragraf">“Anlaşılan tekrar çıkmaza girdik,” dedi Hawat.  </p>
			<p class="paragraf">Jessica iç geçirdi. <span class="CharOverride-2">Kıvama geldi sayılır,</span> diye düşündü.  </p>
			<p class="paragraf">“Dük ve ben, halkımızın ana babasıyız,” dedi. “Konumumuz gereği...”  </p>
			<p class="paragraf">“Dük sizinle evlenmedi,” dedi Hawat.  </p>
			<p class="paragraf">Jessica içinde kabaran öfkeyi bastırdı; İyi bir karşı saldırıydı, diye düşündü.  </p>
			<p class="paragraf">“Ama başka biriyle de evlenmeyecek,” dedi. “Ben yaşadığım sürece asla. Bu yüzden, söylediğim gibi, halkımızın ana babasıyız. Harkonnenlar işlerimizi, hayatımızın doğal akışını bozmak istiyor. Sence bunun için kimi hedef almaları en mantıklı olur?”  </p>
			<p class="paragraf">Hawat, Jessica’nın lafı nereye getirdiğini anlayınca kaşlarını iyice çattı.  </p>
			<p class="paragraf">Jessica, “Dük’ü olabilir mi?” diye sordu. “Dük cazip bir hedef, ama Paul’den sonra en iyi korunan kişi. Peki ya ben? Beni hedef almayı da isterler mutlaka, ama Bene Gesseritlerin kolay lokma olmadığını biliyorlardır. Hem konumu gereği çok daha iyi bir hedef var. Şüphelenmeyi nefes alıp vermek kadar doğal bir şey olarak gören biri. Tüm hayatını imalar ve sırlar üstüne kurmuş biri.” Sağ eliyle Hawat’ı gösterdi. “Sen!”  </p>
			<p class="paragraf">Hawat sandalyesinden fırlamaya davrandı.  </p>
			<p class="paragraf">Jessica, “Gidebilirsin demedim Thufir!” diye bağırdı.  </p>
			<p class="paragraf">Yaşlı mentat istemsizce tekrar oturdu; kasları bir anda ona ihanet etmişti.  </p>
			<p class="paragraf">Jessica keyifsizce gülümsedi.  </p>
			<p class="paragraf">“Artık bize verdikleri asıl eğitim hakkında bir şeyler biliyorsun.”  </p>
			<p class="paragraf">Hawat yutkunmaya çalıştı, boğazı kupkuru kesilmişti. Jessica’nın sert, buyurgan sesi onu gafil avlamıştı; Jessica öyle bir ses tonu ve tavırla emretmişti ki, Hawat ona karşı koyamamıştı. Daha ne olduğunu anlamadan, bedeni Jessica’ya itaat etmişti. Bunu hiçbir şey engelleyemezdi; ne mantık, ne hiddet... hiçbir şey. Böyle bir şeyi yapabilmek için karşıdaki kişi hakkında özel, mahrem bilgilere sahip olmak gerekirdi; Hawat böylesine derin bir kontrolün mümkün olabileceğini hayal bile etmemişti.  </p>
			<p class="paragraf">“Birbirimizi anlamalıyız demiştim,” dedi Jessica. “Aslında kastettiğim senin beni anlamandı. Ben seni zaten anlıyorum. Bu yüzden de Dük’üne sadık olduğunu bildiğimi ve sırf bu yüzden canını bağışladığımı söylüyorum.”  </p>
			<p class="paragraf">Hawat, Jessica’ya bakakaldı; dudaklarını diliyle ıslattı.  </p>
			<p class="paragraf">“Bir kukla isteseydim, Dük benimle evlenirdi,” dedi Jessica. “Hatta bunu kendi iradesiyle yaptığını bile sanabilirdi.”  </p>
			<p class="paragraf">Hawat başını eğdi ve gözlerini kaldırıp seyrek kirpiklerinin arasından baktı. Muhafızları çağırmamak için kendini zor tutuyordu. Karşısındaki kadının buna izin vermeyeceğinden de şüpheleniyordu. Kadının kendisini nasıl kontrol ettiğini düşününce ürperdi. Tereddüte düştüğü o anda, Jessica istese silah çekip onu öldürebilirdi!  </p>
			<p class="paragraf"><span class="CharOverride-2">Her insanda bu zayıf nokta var mı?</span> diye merak etti. <span class="CharOverride-2">Hepimiz düşünmeye fırsat kalmadan itaat etmeye zorlanabilir miyiz?</span> Bu fikir onu derinden sarstı. Böyle bir gücü olan bir insanı kim durdurabilirdi?  </p>
			<p class="paragraf">“Bene Gesserit eldiveninin içindeki yumruğu gördün,” dedi Jessica. “Bunu gören pek az kişi sağ kalabilmiştir. Üstelik bu yaptığım bizim için çok basit bir şeydir. Tüm silahlarımı görmedin. Bunu bir düşün.”  </p>
			<p class="paragraf">Hawat, “Niye gidip Dük’ün düşmanlarını öldürmüyorsunuz?” diye sordu.  </p>
			<p class="paragraf">Jessica, “Kimi öldüreyim?” diye sordu. “Dük’ümüzü aciz bir insan haline getirmemi mi istiyorsun... hayatı boyunca sırtını bana mı dayasın?”  </p>
			<p class="paragraf">“Ama böyle güçleriniz varken...”  </p>
			<p class="paragraf">“Güç iki kenarı da keskin bir kılıçtır Thufir,” dedi Jessica. “Bir insanı koşullandırıp düşmanın can alıcı noktalarına saldırtmamın kolay olduğunu düşünüyorsun. Haklısın Thufir, senin can alıcı noktalarına bile birilerini saldırtabilirim. Ama elime ne geçer? Biz Bene Gesseritler bunu sık sık yapsaydık, tüm Bene Gesseritleri zan altında bırakmaz mıydık? Bunu istemiyoruz Thufir. Kendi kendimizi yok etmek istemiyoruz.” Başını yukarı aşağı salladı. “Biz hakikaten yalnızca hizmet etmek için yaşıyoruz.”  </p>
			<p class="paragraf">“Sorularınıza cevap veremem,” dedi Hawat. “Bunu biliyorsunuz.”  </p>
			<p class="paragraf">“Burada olanlardan kimseye bahsetmeyeceksin,” dedi Jessica. “Seni tanıyorum Thufir.”  </p>
			<p class="paragraf">“Leydim...” Yaşlı adam yine yutkunmaya çalıştı; boğazı hâlâ kupkuruydu.  </p>
			<p class="paragraf"><span class="CharOverride-2">Evet, büyük güçleri var,</span> diye düşündü. <span class="CharOverride-2">Ama bu onu Harkonnenlar için daha cazip kılmaz mı?  </span></p>
			<p class="paragraf">“Dük’ün dostları da onu düşmanları kadar çabuk öldürebilir,” dedi Jessica. “Artık bana karşı beslediğin şüphenin kaynağına ineceğini ve benden şüphelenmeyi keseceğini umuyorum.”  </p>
			<p class="paragraf">“Eğer şüphelerim yersizse,” dedi Hawat.  </p>
			<p class="paragraf">Jessica öfkeyle, “Eğer,” dedi.  </p>
			<p class="paragraf">“Eğer,” dedi Hawat.  </p>
			<p class="paragraf">“İnatçısın,” dedi Jessica.  </p>
			<p class="paragraf">“İhtiyatlıyım,” dedi Hawat; “hata payını da gözetiyorum.”  </p>
			<p class="paragraf">“Öyleyse sana bir sorum daha olacak: Diyelim ki bir insanın karşısında elin kolun bağlı, aciz halde duruyorsun; bu kişi elindeki bıçağı senin boğazına dayamış... ama diyelim ki seni öldürmüyor, iplerini kesiyor ve elindeki bıçağı sana veriyor... ne yaparsın?”  </p>
			<p class="paragraf">Jessica koltuğundan kalkıp Hawat’a sırtını döndü. “Artık gidebilirsin Thufir.”  </p>
			<p class="paragraf">Yaşlı mentat ayağa kalkınca duraksadı; eli tüniğinin altındaki ölümcül silaha uzandı. Arenayı, Dük’ün babasını (kusurları olsa da cesur adamdı) ve çok eskiden yapılan bir boğa güreşini hatırlamıştı: O azgın kara hayvan başını eğmiş ve kımıldamadan, şaşkın şaşkın durmuştu. Eski Dük hayvanın boynuzlarına sırtını dönmüş, pelerinini bir kolunun üstüne cakayla atmıştı; seyirciler onu alkışlamıştı.  </p>
			<p class="paragraf"><span class="CharOverride-2">Ben boğayım, o da matador,</span> diye düşündü. Elini silahtan çekti ve ter içinde kalmış avucuna baktı.  </p>
			<p class="paragraf">Gerçek ne olursa olsun, bu anı asla unutmayacağını ve Leydi Jessica’ya şimdi duyduğu derin saygının hep süreceğini biliyordu.  </p>
			<p class="paragraf">Usulca dönüp odadan çıktı.  </p>
			<p class="paragraf">Penceredeki yansımadan odayı izlemekte olan Jessica dönüp kapalı kapıya baktı.  </p>
			<p class="paragraf">“Artık işler doğru düzgün yapılacak,” diye fısıldadı.  </p>
		</div>
</body>
</html>