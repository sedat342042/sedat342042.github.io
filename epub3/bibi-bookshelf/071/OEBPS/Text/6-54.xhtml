<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-54</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabas1">3. EK  </p>
			<p class="anabas2">Bene Gesseritlerin Saikleri ve Hedefleri Üstüne Rapor  </p>
			<p class="paragraf"><span class="CharOverride-2">Aşağıda, Arrakis Olayı’nın hemen ardından Leydi Jessica’nın kendi ajanlarına hazırlattığı “Özet”in bir bölümü yer almaktadır. Bu raporun tarafsızca ve içtenlikle yazılmış olması, onu sıradan raporlardan çok daha değerli kılmaktadır.  </span></p>
			<p class="paragbos">  </p>
			<p class="paragraf">Bene Gesseritler seçici dölleme programlarını insanlar üstünde yüzyıllar boyunca uygularken yarı gizemci bir okul paravanı ardında faaliyet gösterdiklerinden, onları hak ettiklerinden daha fazla önemsemeye meyilliyizdir. Arrakis Olayı hakkında bilirkişiliğe soyunmalarının analizi, bu okulun kendi oynadığı rolden habersiz olduğunu sergiler.  </p>
			<p class="paragraf">Bene Gesseritlerin ulaşabildiği bilgilerin kısıtlı olduğu, Peygamber Muad’Dib ile bizzat görüşemedikleri söylenebilir. Ama o okul daha önce çok daha büyük güçlüklerin üstesinden gelmeyi başarmıştı; bu kez büyük bir hata yaptılar.  </p>
			<p class="paragraf">Bene Gesserit programının hedefi “Kuisatz Haderah” diye adlandırdıkları bir kişiyi üreme yoluyla meydana getirmekti; bu terim “aynı anda birden fazla yerde bulunabilen kişi” anlamına gelir. Daha basitçe söylemek gerekirse, yüksek boyutları kavrayabilmesini ve kullanabilmesini sağlayacak zihinsel güçlere sahip bir insan üretmenin peşindeydiler.  </p>
			<p class="paragraf">Dölleme programları sayesinde bir süper mentat, Lonca seyrüsefercilerinin geleceği görme yetisine az çok sahip bir insan bilgisayar yaratmayı umuyorlardı. Şimdi lütfen şu gerçekleri dikkatle okuyun:  </p>
			<p class="paragraf">Paul Atreides, sonraki adıyla Muad’Dib, soyu bin yıldan fazladır dikkatle gözlenen bir adamın, Dük Leto’nun oğluydu. Peygamberin annesi Leydi Jessica ise Baron Vladimir Harkonnen’ın öz kızıydı ve dölleme programı için son derece önemli olduğu neredeyse iki bin yıldır bilinen bazı genleri taşıyordu. Jessica çocukluğundan itibaren bir Bene Gesserit olarak yetiştirilip eğitilmişti, dolayısıyla da projede kullanılmaya seve seve razı olması bekleniyordu.  </p>
			<p class="paragraf">Leydi Jessica’ya bir Atreides kızı doğurması emredildi. Plan bu kızı Baron Vladimir’in yeğeni Feyd-Rautha Harkonnen ile evlendirmekti; büyük ihtimalle, bu birleşmeden bir Kuisatz Haderah doğacaktı. Ama odalık Leydi Jessica, kendisinin de tam olarak bilmediğini itiraf ettiği sebepler yüzünden, emre karşı gelerek bir erkek çocuk doğurdu.  </p>
			<p class="paragraf">Sırf bu bile Bene Gesseritleri kaygılandırmalı, o çocuğun kontrol edemeyecekleri bir değişken olabileceğini, planlarını etkileyebileceğini düşündürtmeliydi. Ama gözden kaçırdıkları çok daha önemli belirtiler de vardı:  </p>
			<p class="paragraf">1. Paul Atreides henüz gençken bile geleceği görme yeteneğine sahipti. Dört boyutlu açıklamalara meydan okuyan bir şekilde, rüyalarında geleceği gördüğü ve gördüklerinin hep doğru çıktığı, geleceğe dair önemli bilgiler edindiği biliniyordu.  </p>
			<p class="paragraf">2. Paul on beşine geldiğinde onun insan olup olmadığını sınayan Bene Gesserit Gözetmeni Rahibe Ana Gaius Helen Mohiam delikanlının şimdiye kadar bu sınavdan geçmiş ve kayıtlarda yer alan tüm insanlardan daha fazla acıya katlandığını söylemiştir. Ama raporunda bundan bahsetmedi!  </p>
			<p class="paragraf">3. Atreides ailesi Arrakis gezegenine taşındığında, oradaki Fremen halkı genç Paul’ü bir peygamber, “dışdünyadan gelen ses” olarak karşılamıştı. Bene Gesseritler, Arrakis gibi tamamen çölle kaplı, yüzeyinde su bulunmayan, en temel ihtiyaçların bile zor karşılandığı bir gezegenin duyarlılığı mutlaka artıracağını biliyordu. Yine de Bene Gesserit gözlemcileri ne Fremenlerin bu tepkisinin ne de Arrakis’te bol miktarda baharat tüketildiği gerçeğinin üstünde durdu.  </p>
			<p class="paragraf">4. Harkonnenlar ile Padişah İmparator’un fanatik askerleri, Paul’ün babası ile Atreides askerlerinin büyük bölümünü öldürerek Arrakis’i işgal ettiklerinde, Paul ile annesi ortadan kaybolmuştu. Ama neredeyse hemen ardından, Fremenler arasında Muad’Dib denilen yeni bir dini liderin çıktığı ve ona “dışdünyadan gelen ses” dendiği rapor edilmişti. Raporlarda ayrıca Muad’Dib’in yanında Seyyidina Riti’nden yeni bir Rahibe Ana’nın, “onu doğuran kadının” bulunduğu açıkça belirtiliyordu. Fremenlerin Peygamber efsanesinde “O bir Bene Gesserit cadısından doğacak” dendiği, Bene Gesseritlerin ulaşabildiği kayıtlarda açıkça ifade ediliyordu.  </p>
			<p class="paragraf">(Bene Gesseritlerin, okulun herhangi bir üyesinin Arrakis’te kısılı kalıp sığınağa ihtiyaç duyması durumunda faydalanması için o gezegende bu efsanenin benzerini yüzyıllar önce Missionaria Protectivaları aracılığıyla yaymalarından dolayı, “dışdünyadan gelen ses” efsanesini standart bir Bene Gesserit hilesi olarak gördükleri, dolayısıyla da önemsemedikleri öne sürülebilir. Bene Gesseritler Paul Muad’Dib’le ilgili diğer tüm ipuçlarını da göz ardı etmiş olmasalar, bu inandırıcı olabilirdi.)  </p>
			<p class="paragraf">5. Arrakis Olayı iyiden iyiye tırmanmaya başlayınca, Uzay Loncası Bene Gesseritlerle temasa geçti. Lonca uzayda yolculuk eden gemilere kılavuzluk edebilmeleri için gerekli olan, geleceği kısıtlı olarak görme yetisine ancak Arrakis’ten temin edilen baharat adlı uyuşturucu sayesinde sahip olabilen seyrüsefercilerinin “geleceğe dair kaygı verici şeyler”, “ufukta beliren belalar” gördüklerini bildirdi. Bunun tek bir anlamı olabilirdi: Seyrüseferciler sayısız kritik kararın birleştiği bir düğüm noktası görmüşlerdi ve bu noktanın ötesini göremiyorlardı. Yüksek boyutlara müdahale eden bir failin varlığının açık kanıtıydı bu!  </p>
			<p class="paragraf">(Lonca’nın hayati önem taşıyan baharatın kaynağına doğrudan müdahale edemeyeceğinin, çünkü yüksek boyutlarla kendi çaplarında uğraşan Lonca seyrüsefercilerinin Arrakis’te yapacakları en ufak hatanın felaketle sonuçlanacağını görebildiklerinin epeydir farkında olan birkaç Bene Gesserit vardı. Lonca seyrüsefercilerinin böyle bir düğüm noktası oluşturmadan baharatın kontrolünü ele geçirmenin bir yolunu bulamadıkları bilinen bir gerçekti. Bundan çıkarılacak bariz sonuç, yüksek boyutları etkileme gücüne sahip birinin baharat kaynağının kontrolünü ele geçirdiğiydi; oysa Bene Gesseritler bunu akıllarına bile getirmediler!)  </p>
			<p class="paragraf">Bütün bu gerçeklerin ışığında varılması kaçınılmaz olan sonuç şudur: Bene Gesseritlerin bu olayda sergilediği beceriksizliğin sebebi, tamamen habersiz oldukları, daha da büyük bir plandı!  </p>
		</div>
</body>
</html>