<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-27</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Nelerden tiksinirsiniz? Bir insanı gerçekten tanımak için bunlara bakmak gerekir.</span>  </p>
			<p class="paragraf ParaOverride-9"> —PRENSES IRULAN,   </p>
			<p class="paragraf ParaOverride-9">“Muad’Dib’i Anlama Kılavuzu”  </p>
			<p class="paragbos">  </p>
			<p class="paragraf">Muhafız subayı Iakin Nefud, “Öldüler Baron,” dedi. “Kadın da çocuk da kesinlikle öldü.”  </p>
			<p class="paragraf">Baron Vladimir Harkonnen yatak odasındaki uyku süspansörlerinin üstünde doğrulup oturdu. Bu oda Arrakis’e indirdiği uzay firkateynindeydi; firkateyn, odanın etrafını çok kabuklu bir yumurta gibi sarmıştı ama yatak odasındaki perdeler, kumaş kaplamalar ve nadide sanat eserleri, geminin iç karartıcı metal duvarlarını gizliyordu.  </p>
			<p class="paragraf">Muhafız subayı, “Öldükleri kesin,” dedi.  </p>
			<p class="paragraf">Süspansörlerin üstünde olanca ağırlığıyla oturan Baron kımıldanıp, karşı duvardaki girintide bulunan ebalin heykele, sıçrayan oğlan çocuğu heykeline baktı. Uykusu açılıyordu. Tombul, kat kat boynunun altındaki süspansörlü yastığı düzeltip kapı eşiğine, pentakalkanının ardında duran Yüzbaşı Nefud’a baktı; yatak odasını tek bir korküre aydınlatıyordu.  </p>
			<p class="paragraf">Adam, “Kesinlikle öldüler Baron,” diye tekrarladı.  </p>
			<p class="paragraf">Baron, Nefud’un semuta kullandığını donuk gözlerinden anladı. Adam haberi aldığında uyuşturucunun etkisindeydi besbelli; alelacele antidot alıp hemen buraya gelmiş olmalıydı.  </p>
			<p class="paragraf">“Elimde ayrıntılı rapor var,” dedi Nefud.  </p>
			<p class="paragraf">Baron, <span class="CharOverride-2">Biraz terlesin bakalım,</span> diye düşündü. <span class="CharOverride-2">Devlet yönetirken, kullandığın aletleri hep keskin ve hazır tutacaksın. Güç ve korku... keskin ve hazır.  </span></p>
			<p class="paragraf">Baron, “Cesetlerini gördün mü?” diye gürledi.  </p>
			<p class="paragraf">Nefud bocaladı.  </p>
			<p class="paragraf">“Eee?”  </p>
			<p class="paragraf">“Lordum... bir kum fırtınasına daldıkları görülmüş... fırtınanın hızı saatte sekiz yüz kilometreden fazlaymış. Öyle bir fırtınadan kimse sağ çıkamaz Lordum. Kimse! Gemilerimizden biri de onları takip ederken parçalandı.”  </p>
			<p class="paragraf">Baron, Nefud’a baktı. Adamın çenesini kaygıyla sıktığını, yutkunurken çenesinin kımıldadığını gördü.  </p>
			<p class="paragraf">“Cesetlerini gördün mü?” diye sordu.  </p>
			<p class="paragraf">“Lordum...”  </p>
			<p class="paragraf">Baron, “Görmediysen buraya ne halt etmeye geliyorsun?” diye gürledi. “Kesin olmayan bir şeyin kesin olduğunu söylemeye mi geldin? Bu aptallığın için seni kutlayıp tekrar terfi ettireceğimi mi sanıyorsun?”  </p>
			<p class="paragraf">Nefud’un yüzü bembeyaz kesildi.  </p>
			<p class="paragraf">Baron, <span class="CharOverride-2">Şu </span><span class="CharOverride-2">korkak tavuğun haline bak,</span> diye düşündü. <span class="CharOverride-2">Etrafım işe yaramaz salaklarla çevrili. Bu yaratığın önüne kum saçıp “Bak, bu arpa,” desem, hemen gagalamaya başlar.  </span></p>
			<p class="paragraf">“Onları Idaho’yu izleyerek mi bulduk?” diye sordu.  </p>
			<p class="paragraf">“Evet Lordum!”  </p>
			<p class="paragraf">Baron, <span class="CharOverride-2">Bak bunu tereddütsüz</span> <span class="CharOverride-2">söyledi</span><span class="CharOverride-2">,</span> diye düşündü. “Fremenlerin yanına mı kaçmaya çalışıyorlardı?” diye sordu.  </p>
			<p class="paragraf">“Evet Lordum!”  </p>
			<p class="paragraf">“Elindeki raporda... başka bir şey var mı?”  </p>
			<p class="paragraf">“İmparatorluk Gezegenbilimcisi Kynes da işin içinde Lordum. Idaho, bu Kynes denen adamla esrarengiz hatta şüphe uyandırıcı koşullar altında buluştu.”  </p>
			<p class="paragraf">“Devam et?”  </p>
			<p class="paragraf">“Birlikte... şey, çöldeki bir yere kaçtılar; anlaşılan çocukla annesi orada saklanıyordu. Takip sırasında, bazı askerlerimiz bir lazer silahı-kalkan patlamasında öldü.”  </p>
			<p class="paragraf">“Kaç adam kaybettik?”  </p>
			<p class="paragraf">“Ben... şey, henüz bilmiyorum Lordum.”  </p>
			<p class="paragraf">Baron, <span class="CharOverride-2">Yalan söylüyor,</span> diye düşündü. <span class="CharOverride-2">Demek çok adam kaybetmişiz.  </span></p>
			<p class="paragraf">“Bu Kynes denen adam, İmparator’un hizmetkârı,” dedi. “İkili oynuyordu demek?”  </p>
			<p class="paragraf">“Kariyerim üstüne bahse girerim ki evet Lordum.”  </p>
			<p class="paragraf"><span class="CharOverride-2">Hay senin kariyerine!  </span></p>
			<p class="paragraf">“Onu öldürün,” dedi Baron.  </p>
			<p class="paragraf">“Lordum! Kynes İmparatorluk Gezegenbilimcisi, Majestelerinin özel hizmetkârı...”  </p>
			<p class="paragraf">“Öyleyse kaza süsü verin!”  </p>
			<p class="paragraf">“Lordum, o Fremen yuvasını ele geçirirken askerlerimizin yanında Sardaukarlar vardı. Kynes’ı gözaltına aldılar.”  </p>
			<p class="paragraf">“Kynes’ı onlardan alın. Sorguya çekmek istediğimi söyleyin.”  </p>
			<p class="paragraf">“İtiraz ederlerse?”  </p>
			<p class="paragraf">“Doğru dürüst davranırsan etmezler.”  </p>
			<p class="paragraf">Nefud yutkundu. “Emredersiniz Lordum.”  </p>
			<p class="paragraf">Baron, “O adam ölmeli,” diye gürledi. “Düşmanlarıma yardım etmeye çalıştı.”  </p>
			<p class="paragraf">Nefud ağırlığını bir ayağından diğerine aktardı.  </p>
			<p class="paragraf">“Evet?”  </p>
			<p class="paragraf">“Lordum, Sardaukarların elinde ilginizi çekebilecek iki tutsak var. Dük’ün Suikastçılar Ustası’nı yakalamışlar.”  </p>
			<p class="paragraf">“Hawat’ı mı? Thufir Hawat’ı mı?”  </p>
			<p class="paragraf">“Bizzat gördüm Lordum. Hawat’ın ta kendisi.”  </p>
			<p class="paragraf">“Buna inanamıyorum!”  </p>
			<p class="paragraf">“Sersemleticiyle bayıltılmış Lordum. Çölde olduğu için kalkan kullanamamış. Yaralanmadan ele geçirilmiş. Onu ellerinden alabilirsek, bizi epey eğlendirebilir.”  </p>
			<p class="paragraf">Baron, “Hawat mentattır,” diye homurdandı. “Mentatlar ziyan edilmez. Konuşmuş mu? Yenilgisi hakkında ne demiş? Ne kadar ağır bir yenilgiye uğradığını... ama hayır, nereden bilecek.”  </p>
			<p class="paragraf">“Tek bir şey söylemiş Lordum... Leydi Jessica’nın ihanetine uğradığını söylemiş.”  </p>
			<p class="paragraf">“Ahhhhh.”  </p>
			<p class="paragraf">Baron arkasına yaslanıp bir süre düşündükten sonra “Emin misin?” dedi. “Leydi Jessica’ya mı kızıyormuş?”  </p>
			<p class="paragraf">“Kulaklarımla duydum Lordum.”  </p>
			<p class="paragraf">“Madem öyle, Leydi Jessica’nın sağ olduğunu sansın.”  </p>
			<p class="paragraf">“Ama Lordum...”  </p>
			<p class="paragraf">“Sus. Hawat’a iyi davranılmasını istiyorum. Asıl hainin müteveffa Doktor Yueh olduğunu öğrenmemeli. Doktor Yueh’nin Dük’ü korumaya çalışırken öldüğü söylensin. Aslında bu bir bakıma doğru bile sayılabilir. Hawat’ın Leydi Jessica’ya karşı duyduğu şüpheyi güçlendireceğiz.”  </p>
			<p class="paragraf">“Ama Lordum...”  </p>
			<p class="paragraf">“Nefud, bir mentatı kontrol edip yönlendirmenin yolu verilerden geçer. Yanlış bilgi verirsen... yanlış sonuçlara ulaşır.”  </p>
			<p class="paragraf">“Evet Lordum, ama...”  </p>
			<p class="paragraf">“Hawat aç mı? Susamış mı?”  </p>
			<p class="paragraf">“Lordum, Hawat hâlâ Sardaukarların elinde!”  </p>
			<p class="paragraf">“Evet. Öyle, ama Sardaukarlar da Hawat’tan bilgi almayı benim kadar istiyordur. Müttefiklerimiz hakkında bir şey fark ettim Nefud. İş siyasete gelince... dolambaçlı yollardan hoşlanmıyorlar. Bunun kendi seçimleri olduğunu sanmıyorum; İmparator öyle olmasını istemiştir. Evet, buna kesinlikle inanıyorum. Ketum tutsaklardan bilgi almakta usta olduğumu Sardaukar kumandanına hatırlat.”  </p>
			<p class="paragraf">Nefud mutsuz görünüyordu. “Emredersiniz Lordum.”  </p>
			<p class="paragraf">“Sardaukar kumandanına, Hawat ile Kynes’ı birlikte sorgulamak istediğimi söyle; onları birbirine düşüreceğimi söyle. Bu kadarını anlayabilir sanıyorum.”  </p>
			<p class="paragraf">“Peki Lordum.”  </p>
			<p class="paragraf">“Onları elimize geçirince de...” Baron başını yukarı aşağı salladı.  </p>
			<p class="paragraf">“Lordum, Sardaukarlar... sorgulama sırasında yanınızda bir gözlemci bulunmasını isteyecektir.”  </p>
			<p class="paragraf">“İstenmeyen gözlemcileri oyalamak için bir acil durum icat edebiliriz Nefud.”  </p>
			<p class="paragraf">“Anlıyorum Lordum. O esnada Kynes kaza geçirebilir.”  </p>
			<p class="paragraf">“O esnada hem Kynes hem de Hawat kaza geçirecek Nefud. Ama sadece Kynes gerçekten ölecek. Hawat’ı istiyorum. Ah, evet.”  </p>
			<p class="paragraf">Nefud gözlerini kırpıştırıp yutkundu. Soru soracak gibi oldu, ama konuşmadı.  </p>
			<p class="paragraf">“Hawat’a yiyecek, içecek verin,” dedi Baron. “Ona iyi ve anlayışlı davranın. Suyuna müteveffa Piter de Vries’in icat ettiği kalıcı zehirden katın. Yemeğine de düzenli olarak panzehir koyacaksınız... ben aksini söylemedikçe.”  </p>
			<p class="paragraf">“Panzehir, evet.” Nefud başını iki yana salladı. “Ama...”  </p>
			<p class="paragraf">“Kafanı çalıştır Nefud. Dük ağzında gizlediği o zehir kapsülüyle beni az daha öldürüyordu. Üflediği gaz en değerli mentatımı, Piter’ı öldürdü. Yerine geçecek bir mentata ihtiyacım var.”  </p>
			<p class="paragraf">“Hawat mı?”  </p>
			<p class="paragraf">“Hawat.”  </p>
			<p class="paragraf">“Ama...”  </p>
			<p class="paragraf">“Hawat’ın Atreideslere tamamen sadık olduğunu söyleyeceksin, biliyorum. Doğru, ama Atreidesler öldü. Hawat’ı kendi tarafımıza çekeceğiz. Dük’ün ölümünden sorumlu olmadığına ikna olmalı. Her şey o Bene Gesserit cadısının başının altından çıktı diyeceğiz. Senin efendin zayıftı, hisleri mantıklı düşünmesini engelliyordu diyeceğiz. Mentatlar hisleri katmadan mantıklı düşünme yetisini takdir eder Nefud. Thufir Hawat büyük bir mentattır; onu kendi tarafımıza çekeceğiz.”  </p>
			<p class="paragraf">“Kendi tarafımıza çekeceğiz. Evet Lordum.”  </p>
			<p class="paragraf">“Hawat’ın efendisi maalesef kısıtlı imkânlara sahipti; bir mentatı mantığın doruklarına ulaştıracak durumu yoktu; oysa mantığın doruklarına ulaşmak her mentatın hakkıdır. Hawat bunun doğru olduğunu görecek. Dük, mentatına gerekli bilgileri verecek en iyi casusları satın alamadı... parası yoktu.” Baron, Nefud’a baktı. “Kendimizi kandırmayalım Nefud. Gerçek, güçlü bir silahtır. Atreidesleri nasıl yendiğimizi biliyoruz. Hawat da biliyor. Paramızla yendik.”  </p>
			<p class="paragraf">“Paramızla. Evet Lordum.”  </p>
			<p class="paragraf">“Hawat’ı kendi tarafımıza çekeceğiz,” dedi Baron. “Onu Sardaukarlardan gizleyeceğiz. Panzehir vermeyi kesme seçeneği de cebimizde duracak. O zehri vücuttan tamamen atmak imkânsızdır. Ama Hawat’ın zehirlendiğini bilmesine gerek yok Nefud. Zehir-bulucular panzehiri algılamaz. Hawat yiyeceklerini istediği kadar tarasın, zehir bulamayacak.”  </p>
			<p class="paragraf">Nefud’un gözleri faltaşı gibi açıldı; Baron’un ne demek istediğini anlamıştı.  </p>
			<p class="paragraf">“Bir şeyin yokluğu, varlığı kadar ölümcül olabilir,” dedi Baron. “Mesela havanın yokluğu. Suyun yokluğu. Alışık olduğumuz herhangi bir şeyin yokluğu.” Baron başını yukarı aşağı salladı. “Beni anlıyorsun, değil mi Nefud?”  </p>
			<p class="paragraf">Nefud yutkundu. “Evet Lordum.”  </p>
			<p class="paragraf">“Öyleyse iş başına. Sardaukar kumandanını bulup işe koyul.”  </p>
			<p class="paragraf">“Hemen Lordum.” Nefud eğilerek veda ettikten sonra dönüp telaşla dışarı çıktı.  </p>
			<p class="paragraf">Baron, <span class="CharOverride-2">Hawat benim tarafıma geçecek!</span> diye düşündü. <span class="CharOverride-2">Sardaukarlar onu bana verecek. Benden şüphelenseler bile, mentatı öldürmek istediğimi düşünürler. Bu şüpheyi destekleyeceğim! Salaklar! Gelmiş geçmiş en büy</span>ük <span class="CharOverride-2">mentatlardan birini, öldürme eğitimi almış bir mentatı sanki basit bir oyuncakmış gibi, kırmam için bana verecekler. Ama </span><span class="CharOverride-2">öyle bir oyuncakla neler yapılabileceğini onlara göstereceğim.</span>  </p>
			<p class="paragraf">Baron süspansör yatağının yanındaki perdeyi çekip, arkasındaki düğmeye basarak büyük yeğeni Rabban’ı çağırdı. Sonra da arkasına yaslanıp gülümsemeye başladı.  </p>
			<p class="paragraf"><span class="CharOverride-2">Bütün Atreidesler öldü!  </span></p>
			<p class="paragraf">O salak muhafız subayı haklıydı tabii. Arrakis’te kum fırtınasına yakalanan her şey paramparça olurdu. Bir ornitopterin... ve içindekilerin kurtulması mümkün değildi. Kadınla çocuk ölmüşlerdi. Doğru kişilere verilen rüşvetler, tek bir gezegene ezici güçle saldırmak için harcanan muazzam para... İmparator’un kulağına gitmesi için kurnazca uydurulmuş haberler, burada özenle uygulanan planlar, bütün bunlar sonunda meyvesini veriyordu.  </p>
			<p class="paragraf">Güç ve korku... korku ve güç!  </p>
			<p class="paragraf">Baron önünde uzanan yolu görebiliyordu. Gelecekte bir gün, bir Harkonnen İmparator olacaktı. Baron ya da çocukları değil. Ama yine de bir Harkonnen. Rabban da olmayacaktı tabii. Ama Rabban’ın kardeşi, genç Feyd-Rautha. O çocukta Baron’un hoşuna giden bir sertlik... vahşilik vardı.  </p>
			<p class="paragraf"><span class="CharOverride-2">Hoş bir çocuk,</span> diye düşündü. <span class="CharOverride-2">Bir iki yıl içinde, on yedisine geldiğinde, Harkonnen Hanedanı’nın tahtı ele geçirmesinde işe yarayıp yaramayacağını anlayacağım.  </span></p>
			<p class="paragraf">“Lordum, Baron.”  </p>
			<p class="paragraf">Baron’un yatak odası kapısının kalkanının ardında duran adam kısa boyluydu; yüzü de vücudu da çirkindi. Harkonnen erkeklerinin kalıtımsal özelliklerine, birbirine yakın gözlere ve geniş omuzlara sahipti. Şişman olmasına karşın kaslıydı, ama ileride vücudunu taşıyacak portatif süspansörler kullanmaya başlayacağı belliydi.  </p>
			<p class="paragraf">Baron, <span class="CharOverride-2">Kaslı ve beyinsiz,</span> diye düşündü. <span class="CharOverride-2">Yeğenim mentat değil... Piter de Vries gibi değil, ama yapılması gereken işe daha uygun olabilir. Onu serbest bırakırsam, önüne çıkan her şeyi ezip geçer. Arrakis’teki herkesi kendinden nefret ettirir!  </span></p>
			<p class="paragraf">“Sevgili Rabban,” dedi Baron. Kapı kalkanını indirdi, ama vücut kalkanını tam güçle çalışır halde bıraktı; yatağın yanındaki korkürenin ışığında kalkanın titreşimlerinin seçilebileceğini biliyordu.  </p>
			<p class="paragraf">“Beni çağırmışsınız,” dedi Rabban. Odaya girdi ve Baron’un vücut kalkanının havadaki titreşimlerine bir an baktıktan sonra süspansör sandalyesi aradı, ama bulamadı.  </p>
			<p class="paragraf">“Yaklaş da seni göreyim,” dedi Baron.  </p>
			<p class="paragraf">Rabban bir adım daha yaklaştı; bu lanet olası ihtiyarın, ziyaretçilerini ayakta durmaya zorlamak için bütün sandalyeleri odadan çıkarttığını düşündü.  </p>
			<p class="paragraf">“Atreidesler öldü,” dedi Baron. “Sonuncusu da öldü. Seni Arrakis’e bu yüzden çağırdım. Bu gezegen artık tekrar senin.”  </p>
			<p class="paragraf">Rabban gözlerini kırpıştırdı. “Ama gezegenin idaresini Piter de Vries’e vereceğinizi sa...”  </p>
			<p class="paragraf">“Piter da öldü.”  </p>
			<p class="paragraf">“Piter da mı?”  </p>
			<p class="paragraf">“Piter da.”  </p>
			<p class="paragraf">Baron kapı kalkanını tekrar tam güçle çalıştırdı.  </p>
			<p class="paragraf">Rabban, “Sonunda ondan bıktınız ha?” diye sordu.  </p>
			<p class="paragraf">Enerji kalkanıyla korunan odada sesi donuk ve cansız çıkmıştı.  </p>
			<p class="paragraf">Baron, “Sana şunu tek bir kez söyleyeceğim,” diye gürledi. “Piter’ı önemsiz bir şeymiş gibi yok ettiğimi ima ediyorsun.” Tombul parmaklarını şıklattı. “Böyle kolayca. O kadar aptal değilim yeğen. Bir daha sakın sözlerin veya davranışlarınla bana aptal demeye kalkma... alınırım.”  </p>
			<p class="paragraf">Rabban’ın gözlerini kısması korktuğunu gösteriyordu. Yaşlı Baron’un, bazı sınırları aşmamak kaydıyla akrabalarına karşı acımasız olabileceğini biliyordu. Baron büyük bir kazanç elde etmeyeceği veya mecbur kalmadığı sürece akrabalarını öldürmezdi. Ama cezalandırabilirdi, acı çektirebilirdi.  </p>
			<p class="paragraf">“Bağışlayın Lordum, Baron,” dedi Rabban. Sırf itaatkârlıktan değil, kendi öfkesini gizlemek için de gözlerini indirdi.  </p>
			<p class="paragraf">“Beni kandırdığını sanma Rabban,” dedi Baron.  </p>
			<p class="paragraf">Rabban gözlerini kaldırmadan yutkundu.  </p>
			<p class="paragraf">“Sana bir şey öğretiyorum,” dedi Baron. “Asla bir insanı düşüncesizce harcama; derebeylik kanunlarına uygun olsa da bunu yapma. Birini öldüreceksen mutlaka iyi bir sebebin olsun... sebebini bil!”  </p>
			<p class="paragraf">Rabban öfkeyle konuştu: “Ama siz hain Yueh’yi öldürdünüz! Dün gece geldiğimde, cesedinin dışarı çıkarıldığını gördüm.”  </p>
			<p class="paragraf">Sonra amcasına bakakaldı; fazla ileri gittiğini düşünerek birden korkuya kapılmıştı.  </p>
			<p class="paragraf">Ama Baron gülümsedi. “Tehlikeli silahlar konusunda çok tedbirliyimdir,” dedi. “Doktor Yueh bir haindi. Bana Dük’ü verdi.” Baron’un sesi yükseldi. “Ben Suk Okulu’ndan bir doktoru ayarttım! Suk Okulu’ndan! Duydun mu dediğimi evlat? Ama öyle bir silahı ortalıkta bırakmak tehlikelidir. Onu düşüncesizce harcamadım.”  </p>
			<p class="paragraf">“İmparator bir Suk doktorunu ayarttığınızı biliyor mu?”  </p>
			<p class="paragraf">Baron, <span class="CharOverride-2">Zekice bir soru,</span> diye düşündü. <span class="CharOverride-2">Yoksa yeğenim hakkında yanıldım</span> <span class="CharOverride-2">mı?</span>  </p>
			<p class="paragraf">“İmparator henüz bilmiyor,” dedi Baron. “Sardaukarları mutlaka söyler, ama ben onlardan önce raporumu CHOAM Şirketi kanalıyla göndereceğim. Koşullanmış numarası yapan bir doktoru tesadüfen keşfettiğimi söyleyeceğim. Sahte bir doktor, anlarsın ya? Suk Okulu koşullanmasını kimsenin kıramayacağını herkes bildiğinden, İmparator buna inanacak.”  </p>
			<p class="paragraf">Rabban, “Ahhh, anlıyorum,” diye mırıldandı.  </p>
			<p class="paragraf">Baron, <span class="CharOverride-2">Umarım anlıyorsundur,</span> diye düşündü. <span class="CharOverride-2">Bunun</span> sır <span class="CharOverride-2">olarak kalm</span><span class="CharOverride-2">asının önemini de anladığını umuyorum.</span> Baron birden <span class="CharOverride-2">Bunu niye yaptım?</span> diye merak etti. <span class="CharOverride-2">Niye bu salak yeğenime... kullanıp atmam gereken yeğenime övündüm? </span>Kendine kızdı. Kendini ihanete uğramış hissetti.  </p>
			<p class="paragraf">“Bu sır olarak kalmalı,” dedi Rabban. “Anlıyorum.”  </p>
			<p class="paragraf">Baron iç geçirdi. “Sana bu kez Arrakis’le ilgili farklı talimatlar vereceğim. Burayı daha önce yönettiğinde, seni epey kısıtlamıştım. Bu kez tek bir şartım var.”  </p>
			<p class="paragraf">“Evet Lordum?”  </p>
			<p class="paragraf">“Para.”  </p>
			<p class="paragraf">“Para mı?”  </p>
			<p class="paragraf">“Bu orduyu toplayıp Atreideslere saldırmak için ne kadar para harcadığımızı biliyor musun Rabban? Lonca’nın askeri nakliyat için ne kadar para aldığı konusunda en ufak bir fikrin var mı?”  </p>
			<p class="paragraf">“Pahalıdır herhalde.”  </p>
			<p class="paragraf">“Pahalı tabii!”  </p>
			<p class="paragraf">Baron tombul kolunu Rabban’a uzattı. “Arrakis’i altmış yıl iliğine kadar sömürsen, harcadığımız parayı ancak çıkarırsın!”  </p>
			<p class="paragraf">Rabban ağzını açtı, sonra da bir şey demeden kapadı.  </p>
			<p class="paragraf">Baron öfkeyle, “Pahalı tabii,” dedi. “Epeydir para biriktirmesem, uzayı tekeline alan o kahrolası Lonca bizi batırırdı. Bu saldırının tüm masraflarını biz karşıladık Rabban. Sardaukarların nakliye parası bile bizim cebimizden çıktı.”  </p>
			<p class="paragraf">Baron, Lonca’ya muhtaç olmayacağı bir günün gelip gelmeyeceğini merak etti; bunu ilk kez merak etmiyordu. Öyle içten pazarlıklıydılar ki... önce itirazları önlemek için yakınır, insanı avuçlarının içine alınca da durmadan para koparırlardı.  </p>
			<p class="paragraf">En yüksek ücreti de askeri nakliyatlar için alırlardı. O şişko Lonca ajanları buna “risk primi” diyordu. Lonca Bankası’na gözcü olarak yerleştirdiğin her ajana karşılık, onlar senin sistemine iki ajan yerleştirirdi.  </p>
			<p class="paragraf"><span class="CharOverride-2">Dayanılmaz!  </span></p>
			<p class="paragraf">“Peki öyleyse, istediğinizi vereceğim. Size para vereceğim,” dedi Rabban.  </p>
			<p class="paragraf">Baron kolunu indirip yumruğunu sıktı. “Onları iliğine kadar sömürmelisin.”  </p>
			<p class="paragraf">“Onları iliğine kadar sömürdüğüm sürece canımın istediğini yapabilir miyim?”  </p>
			<p class="paragraf">“Ne istersen.”  </p>
			<p class="paragraf">“Getirdiğiniz toplar,” dedi Rabban. “Onları ala–”  </p>
			<p class="paragraf">“Onları götürüyorum,” dedi Baron.  </p>
			<p class="paragraf">“Ama...”  </p>
			<p class="paragraf">“Öyle oyuncaklara ihtiyacın olmayacak. Onları özel bir durumda kullandık... artık işe yaramazlar. Onları eriteceğiz; metale ihtiyacımız var. Kalkanlara karşı işe yaramazlar Rabban. Onları kullanmamızın tek sebebi, beklenmedik olmalarıydı. Dük’ün adamlarının bu iğrenç gezegenin mağaralarına çekileceği belliydi. Toplarımız sayesinde onları diri diri gömdük.”  </p>
			<p class="paragraf">“Fremenler kalkan kullanmaz.”  </p>
			<p class="paragraf">“İstersen bir miktar lazer silahı verebilirim.”  </p>
			<p class="paragraf">“Evet, isterim Lordum. İstediğimi yapabileceğimi söylediniz, değil mi?”  </p>
			<p class="paragraf">“Arrakis’i sömürdüğün sürece.”  </p>
			<p class="paragraf">Rabban sırıttı. “Çok iyi anladım Lordum.”  </p>
			<p class="paragraf">Baron, “Sen hiçbir şeyi çok iyi anlamazsın,” diye homurdandı. “Şunu baştan açıklığa kavuşturalım. Senin anladığın tek şey emirlerimi yerine getirmek. Bu gezegende en az beş milyon kişi olduğunu biliyor muydun yeğen?”  </p>
			<p class="paragraf">“Lordum, bu gezegeni daha önce de yönettiğimi unuttunuz mu? Hem bağışlayın ama gezegenin nüfusu daha fazla. Çanak ve panlarda yaşayanlara nüfus sayımı yapmak zor. Ayrıca Fremenler de...”  </p>
			<p class="paragraf">“Fremenleri hesaba katmaya değmez!”  </p>
			<p class="paragraf">“Bağışlayın Lordum, ama Sardaukarlar aynı fikirde değil.”  </p>
			<p class="paragraf">Baron susup yeğenine baktı. “Bildiğin bir şey mi var?”  </p>
			<p class="paragraf">“Lordum, dün gece geldiğimde siz yatmıştınız. Ben... şey... eski subaylarımdan bazılarıyla konuştum. Sardaukarlara rehberlik yapıyorlar. Güneydoğuda bir Fremen grubunun bir Sardaukar bölüğünü tuzağa düşürüp imha ettiğini söylediler.”  </p>
			<p class="paragraf">“Bir Sardaukar bölüğünü mü imha etmişler?”  </p>
			<p class="paragraf">“Evet Lordum.”  </p>
			<p class="paragraf">“İmkânsız!”  </p>
			<p class="paragraf">Rabban omuz silkti.  </p>
			<p class="paragraf">Baron horgörüyle, “Fremenlerin Sardaukarları yenmesi olacak iş değil,” dedi.  </p>
			<p class="paragraf">“Ben sadece duyduğumu söylüyorum,” dedi Rabban. “Yine aynı grup, Dük’ün yaman mentatı Thufir Hawat’ı da ele geçirmiş.”  </p>
			<p class="paragraf">“Ahhhh.”  </p>
			<p class="paragraf">Baron başını sallayıp gülümsedi.  </p>
			<p class="paragraf">“Bu söylenenlere inanıyorum,” dedi Rabban. “Fremenler başıma ne büyük dertler açmıştı bilemezsiniz.”  </p>
			<p class="paragraf">“Olabilir, ama subaylarının gördüğü adamlar Fremen değildi. Hawat tarafından eğitilip Fremen kılığına sokulmuş Atreides askerleri olmalılar. Tek mantıklı açıklama bu.”  </p>
			<p class="paragraf">Rabban omuz silkti. “Sardaukarlar Fremen olduklarını düşünüyor. Tüm Fremenleri yok etmek için harekât başlattılar.”  </p>
			<p class="paragraf">“Güzel!”  </p>
			<p class="paragraf">“Ama...”  </p>
			<p class="paragraf">“Bu Sardaukarları oyalar. Yakında Hawat da elimize geçecek. Bunu biliyorum! Hissediyorum! Ah, ne güzel bir gün! Sardaukarlar birkaç işe yaramaz çöl çetesini avlarken biz asıl hazineyi ele geçireceğiz!”  </p>
			<p class="paragraf">“Lordum...” Rabban tereddüt etti... kaşlarını çattı. “Fremenleri fazla küçümsüyoruz gibi geliyor bana; hem sayıca hem de...”  </p>
			<p class="paragraf">“Boşver onları evlat! Onlar önemsiz. Bizi ilgilendiren kalabalık şehirler, kasabalar ve köyler. Oralarda çok insan var, değil mi?”  </p>
			<p class="paragraf">“Epey var Lordum.”  </p>
			<p class="paragraf">“Beni kaygılandırıyorlar Rabban.”  </p>
			<p class="paragraf">“Neden Lordum?”  </p>
			<p class="paragraf">“Aslında yüzde doksanı kaygılandırmıyor. Ama bazı... Küçük Hanedanlar, hırslı insanlar başımıza iş açabilir. Bunlardan biri Arrakis’in dışına çıkıp nahoş bir öykü anlatırsa çok kızarım. Ne kadar kızarım, biliyor musun?”  </p>
			<p class="paragraf">Rabban yutkundu.  </p>
			<p class="paragraf">“Hemen harekete geçip, her Küçük Hanedan’dan birer rehine almalısın,” dedi Baron. “Atreideslerle savaşımıza Sardaukarların karıştığını bu gezegenin dışındaki hiç kimse öğrenmemeli. Anlıyor musun? Dük’e usullere uygun şekilde sürgüne gitmesi teklifinde bulunduk, ama kabul etmesine fırsat kalmadan başına talihsiz bir kaza geldi. Oysa kabul etmek üzereydi. Anlatmamız gereken bu. Buraya Sardaukarların geldiği söylentisiniyse alaya almalıyız.”  </p>
			<p class="paragraf">“Çünkü İmparator böyle emrediyor,” dedi Rabban.  </p>
			<p class="paragraf">“Evet, İmparator böyle emrediyor.”  </p>
			<p class="paragraf">“Peki ya kaçakçılar?”  </p>
			<p class="paragraf">“Kaçakçılara kimse inanmaz Rabban. Onlara göz yumulur, ama sözlerine güvenilmez. Yine de onlara biraz rüşvet vermeyi ihmal etme... aklına gelebilecek başka tedbirleri de al.”  </p>
			<p class="paragraf">“Peki Lordum.”  </p>
			<p class="paragraf">“Özetliyorum Rabban... Arrakis’le ilgili şunu yapacaksın: onları acımasızca yönetip paralarını alacaksın. Kimsenin gözünün yaşına bakma. Unutma ki o salaklar, efendilerini kıskanan ve ayaklanmak için fırsat kollayan kölelerden başka bir şey değil. Onlara kesinlikle acımamalı, merhamet göstermemelisin.”  </p>
			<p class="paragraf">Rabban, “Bir gezegenin halkını tamamen yok etmek mümkün mü?” diye sordu.  </p>
			<p class="paragraf">“Tamamen yok etmek mi?” Baron hızla başını çevirdi... şaşırdığı belliydi. “Tamamen yok etmeni kim söyledi?”  </p>
			<p class="paragraf">“Şey, yeni yerleşimciler getirteceğinizi varsayarak...”  </p>
			<p class="paragraf">“Sömür dedim yeğen, yok et demedim. Halkı yok etme; tamamen boyun eğdir yeter. Bir etobur olmalısın evlat.” Baron gülümsedi. Tombul, gamzeli yüzünde bebeksi bir ifade belirdi. “Bir etobur asla durmaz. Merhamet etme. Asla durma. Merhamet saçmadır. Açlıktan guruldayan bir mide, susuzluktan yanan bir boğaz merhameti yener. Hep aç ve susuz olmalısın.” Baron süspansörlerinin altındaki şişkin göbeğini okşadı. “Benim gibi.”  </p>
			<p class="paragraf">“Anlıyorum Lordum.”  </p>
			<p class="paragraf">Rabban sağa sola baktı.  </p>
			<p class="paragraf">“Her şey anlaşıldı mı yeğen?”  </p>
			<p class="paragraf">“Bir şey hariç amca. Gezegenbilimci Kynes ne olacak?”  </p>
			<p class="paragraf">“Ah, evet. Kynes.”  </p>
			<p class="paragraf">“O İmparator’un adamı Lordum. İstediği zaman gelip gidebilir. Fremenlerle de arası çok iyi... onlardan biriyle evli.”  </p>
			<p class="paragraf">“Kynes yarın akşama kadar ölmüş olacak.”  </p>
			<p class="paragraf">“İmparator’un bir hizmetkârını öldürmek tehlikelidir amca.”  </p>
			<p class="paragraf">Baron, “Bu kadar çabuk yükselmeyi nasıl başardım sanıyorsun?” diye sordu. Sesi tehditkâr ve kısıktı. “Kynes’ın Arrakis’ten ayrılacağından kaygılanman yersiz. Adam baharat bağımlısı, unuttun mu?”  </p>
			<p class="paragraf">“Tabii ya!”  </p>
			<p class="paragraf">“Kynes baharat tedarikini tehlikeye atacak bir şey yapmaz,” dedi Baron.  </p>
			<p class="paragraf">“Unutmuşum,” dedi Rabban.  </p>
			<p class="paragraf">Sessizce bakıştılar.  </p>
			<p class="paragraf">Sonra Baron konuştu: “Bu arada, başlıca görevlerinden biri bana baharat tedarik etmek olacak. Şahsi stoKumda epey var; ama Dük’ün adamlarının yaptığı intihar saldırısı, satmak için ayırdığımız baharatın neredeyse tamamını yok etti.”  </p>
			<p class="paragraf">Rabban başıyla onayladı. “Peki Lordum.”  </p>
			<p class="paragraf">Baron gülümsedi. “Yarın sabah, buradaki organizasyondan geriye kalan adamları topla; onlara ‘Yüce Padişah İmparator’umuz beni bu gezegenin idaresini devralıp çatışmalara son vermekle görevlendirdi,’ diyeceksin.”  </p>
			<p class="paragraf">“Anladım Lordum.”  </p>
			<p class="paragraf">“Bu kez anladığına eminim. Ayrıntıları yarın konuşuruz. Şimdi çık da uyumaya devam edeyim.”  </p>
			<p class="paragraf">Baron kapı kalkanını indirip, yeğeninin çıkmasını izledi.  </p>
			<p class="paragraf"><span class="CharOverride-2">Beyinsiz,</span> diye düşündü. <span class="CharOverride-2">Kaslı ve beyinsiz. Arrakislileri canından bezdirecek. Böylece, Feyd-Rautha’yı gönderdiğimde, onu kurtarıcıları olarak görüp sevinçle karşılayacaklar. Sevgili Feyd-Rautha. Onları bir hayvandan kurtaran, iyi kalpli, merhametli Feyd-Rautha. Tapılacak, uğrunda ölünecek bir adam. Bu arada çocuk da halkı isyan ettirmeden sömürmeyi öğrenmiş olur. </span><span class="CharOverride-2">İhtiyacımız olan kişi o... buna</span><span class="CharOverride-2"> eminim. Öğrenecek. Vücudu da öyle güzel ki. Sahiden hoş bir çocuk.  </span></p>
		</div>
</body>
</html>