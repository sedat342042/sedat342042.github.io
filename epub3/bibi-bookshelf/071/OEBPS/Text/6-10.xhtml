<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-10</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Leydi Jessica’nın o zor zamanlarda ayakta kalmasını sağlayan neydi? Şu Bene Gesserit atasözünü iyice düşünürseniz belki yanıtı bulursunuz: “Sonuna dek izlenen yol insanı hiçbir yere götürmez. Bir dağın gerçekten dağ olup olmadığını anlamak istiyorsanız, ona biraz tırmanmanız yeter. Dağın tepesine çıkarsanız dağı göremezsiniz.”  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib: Aile Tefsirleri”  </p>
			<p class="paragbos">  </p>
			<p class="paragraf">Jessica güney kanadının sonunda, oval bir kapıya spiral şeklinde yükselen bir metal merdiven gördü. Dönüp arkasındaki koridora, sonra tekrar yukarıdaki kapıya baktı.  </p>
			<p class="paragraf"><span class="CharOverride-2">Oval mi?</span> diye düşündü. <span class="CharOverride-2">Bir ev kapısı için çok tuhaf bir şekil.  </span></p>
			<p class="paragraf">Döner merdivenin altındaki pencerelerden bakınca, Arrakis’in büyük beyaz güneşinin batmakta olduğunu gördü. Koridor kılıcı andıran, uzun gölgelerle kaplıydı. Jessica dikkatini tekrar merdivene yöneltti.  </p>
			<p class="paragraf">Yandan gelen yoğun ışık, işlemeli metal basamakların üstünde kuruyup kalmış toprak parçalarını aydınlatıyordu.  </p>
			<p class="paragraf">Jessica elini tırabzanın üstüne koyup merdiveni çıkmaya başladı. Kaydırarak hareket ettirdiği avucunun altındaki tırabzan soğuktu. Kapıya varınca durdu; kapının kolu yoktu. Ama üstünde, kol olması gereken yerde hafif bir oyuk vardı.  </p>
			<p class="paragraf"><span class="CharOverride-2">Avuç kilidi olamaz,</span> diye düşündü. <span class="CharOverride-2">Avuç kilidi tek bir kişinin el şekline ve avuç çizgilerine göre yapılır.</span> Ama avuç kilidine benziyordu. Her avuç kilidini açmanın yolları vardı, Jessica bunları okulda öğrenmişti.  </p>
			<p class="paragraf">Kimsenin izlemediğine emin olmak için dönüp arkasına baktıktan sonra, avucunu kapıdaki oyuğa dayadı. Çizgilerinin şeklini bozmak için avucunu çok hafifçe bastırdı; bileğini çevirdi, tekrar çevirdi, avucunu kapı yüzeyinde kaydırdı.  </p>
			<p class="paragraf">Kilidin açıldığını hissetti.  </p>
			<p class="paragraf">Ama arkasındaki koridordan koşuşturma sesleri geldi. Jessica elini kapıdan çekip arkasına dönünce, Mapes’in merdivenin dibine inmiş olduğunu gördü.  </p>
			<p class="paragraf">“Büyük salonda bazı adamlar var; onları Dük’ün gönderdiğini, genç efendi Paul’ü almaya geldiklerini söylüyorlar,” dedi Mapes. “Düklük mührünü taşıyorlar; muhafız da onları tanıdı.” Kapıya, sonra tekrar Jessica’ya baktı.  </p>
			<p class="paragraf">Jessica <span class="CharOverride-2">Bu Mapes ihtiyatlı biri,</span> diye düşündü. <span class="CharOverride-2">Bu iyi.  </span></p>
			<p class="paragraf">“Koridorun bu ucundaki beşinci odada, küçük yatak odasında,” dedi Jessica. “Onu uyandırmakta zorlanırsan, yan odadaki Dr. Yueh’yi çağır. Paul’ü uyandırmak için iğne yapmak gerekebilir.”  </p>
			<p class="paragraf">Mapes oval kapıya tekrar dikkatle baktı; Jessica’ya sanki kadının yüzünde tiksinti belirmiş gibi geldi. Ama kapıyla ve arkasında ne olduğuyla ilgili soru sormasına fırsat kalmadan, Mapes dönüp koridorda hızla uzaklaştı.  </p>
			<p class="paragraf">Jessica, <span class="CharOverride-2">Hawat buranın güvenli olduğunu söyledi,</span> diye düşündü. İçeride çok da korkunç bir şey olamaz.  </p>
			<p class="paragraf">Kapıyı itti. İçe doğru açılan kapının ardında küçük bir oda, tam karşıda ise bir başka oval kapı vardı. Bu kapının kolu yuvarlaktı.  </p>
			<p class="paragraf">Jessica, <span class="CharOverride-2">Hava geçirmez oda!</span> diye düşündü. Yere baktığında, küçük odanın zemininde bir sopanın yattığını gördü. Sopada Hawat’ın özel işareti vardı. Jessica, <span class="CharOverride-2">Kapı bununla açık tutulmuş olmalı,</span> diye düşündü. <span class="CharOverride-2">Biri yanlışlıkla sopayı düşürmüş. Dış kapıda avuç kilidi olduğunu fark etmediğinden, kapının kapanınca otomatikman kilitleneceğini düşünememiş.  </span></p>
			<p class="paragraf">Küçük odaya girdi.  </p>
			<p class="paragraf"><span class="CharOverride-2">Bu evde hava geçirmez odanın ne işi var?</span> diye kendine sordu. Birden aklına özel iklim koşullarında yaşatılan egzotik yaratıklar geldi.  </p>
			<p class="paragraf">Özel iklim koşulları!  </p>
			<p class="paragraf">Arrakis gibi, en kuru ortamlarda yaşayabilen bitkiler için bile su kanalları açılması gereken bir gezegende bu mantıklıydı.  </p>
			<p class="paragraf">Jessica’nın arkasındaki kapı kapanmaya başladı. Kapıyı durdurup, Hawat’ın bıraktığı sopayı araya koyarak, kapanmasını engelledi. Sonra, yuvarlak kollu iç kapıya tekrar döndü. Metale, kapı kolunun yukarısına hafifçe kazınmış bir yazı vardı. Galach dilinde yazılmıştı:  </p>
			<p class="paragraf">“Ey İnsan! Burada Tanrı’nın muhteşem yaratıklarından bazıları var. Onlara bak ve Yüce Dostunun kusursuzluğunu sevmeyi öğren.”  </p>
			<p class="paragraf">Jessica yuvarlak kola ağırlığını verdi. Kolu sola çevirince iç kapı açıldı. İçeriden gelen hafif bir esinti yanağını okşayıp saçını dalgalandırdı. İçerideki havanın daha taze olduğunu fark etti. Kapıyı ardına kadar açınca, içeride sarı gün ışığıyla aydınlanan yemyeşil, gür bitkiler gördü.  </p>
			<p class="paragraf"><span class="CharOverride-2">Sarı bir güneş mi?</span> diye kendine sordu. Sonra: <span class="CharOverride-2">Filtre cam!  </span></p>
			<p class="paragraf">Eşiği geçince kapı ardından kapandı.  </p>
			<p class="paragraf">“Bir sulak gezegen limonluğu,” diye hayranlıkla mırıldandı.  </p>
			<p class="paragraf">Etrafı saksılar içinde bitkiler ve alt kısımları budanmış ağaçlarla çevriliydi. Bir mimoza gördü; çiçek açmış bir ayva ağacı, bir sondagi, yeşil yapraklı pleniscentalar, yeşil beyaz şeritli akarsolar, güller...  </p>
			<p class="paragraf"><span class="CharOverride-2">Gül bile var!  </span></p>
			<p class="paragraf">Jessica eğilip iri, pembe bir çiçeği kokladıktan sonra doğrulup etrafına bakındı.  </p>
			<p class="paragraf">Ritmik bir ses duyuyordu.  </p>
			<p class="paragraf">Sık yaprakları aralayıp odanın ortasına baktı. Orada küçük, yivli bir fıskiye vardı. Ritmik sesi çıkaran buydu; havaya fışkıran sular kavis çizerek metal bir kâseye dökülüyordu.  </p>
			<p class="paragraf">Jessica algılarını açmaya odaklandıktan sonra, odayı yöntemli bir şekilde incelemeye başladı. Oda on metrekare kadardı. Jessica odanın koridorun sonunda bulunmasından ve mimarisindeki ufak tefek farklılıklardan yola çıkarak, bu kanadın çatısına orijinal binanın tamamlanmasından çok sonra eklenmiş olduğunu tahmin etti.  </p>
			<p class="paragraf">Odanın güney ucunda, geniş filtre camın önünde durup etrafına bakındı. Oda egzotik sulak gezegen bitkileriyle tamamen kaplıydı. Yeşilliklerin arasından bir hışırtı geldi. İrkilen Jessica borulu ve hortumlu, zaman ayarlı, basit bir servok sulama düzeneği gördü. Yükselen bir koldan saçılan su damlacıkları yanağını ıslattı. Kol geri çekilince, onun suladığı şeyi gördü. Bu bir eğreltiotuydu.  </p>
			<p class="paragraf">Odanın her yerinde su vardı... hem de suyun en değerli hayat sıvısı olduğu bu gezegende. Burada harcanan suyun miktarı karşısında afallayan Jessica’nın düşünceleri durdu.  </p>
			<p class="paragraf">Filtre camın sarı gösterdiği güneşe baktı. Güneş ufukta, Kalkan Duvarı adı verilen devasa dağların ardında batıyordu.  </p>
			<p class="paragraf">Jessica, <span class="CharOverride-2">Filtre cam,</span> diye düşündü. <span class="CharOverride-2">Beyaz güneşin ışığını yumuşatmak ve daha tanıdık hale getirmek için. Böyle bir yeri kim yaptırmış olabilir? Leto mu? Beni böyle bir armağanla şaşırtmak istemiş olabilir, ama buna zamanı yoktu. Hem daha ciddi meselelerle uğraşıyor.  </span></p>
			<p class="paragraf">Arrakeen’deki birçok evde, içerideki nemi korumak ve geri kazanmak için hava geçirmez kapılar ve pencereler kullanıldığını okuduğunu anımsadı. Leto bu evde böyle tedbirler alınmamasının bilinçli olduğunu, evin sahiplerinin gücünü ve zenginliğini sergilediğini söylemişti; kapılar ve pencereler toz girmesin diye kapalı tutuluyordu o kadar.  </p>
			<p class="paragraf">Ama bu odanın verdiği mesaj, dış kapıların nem geçirmez olmamasından çok daha çarpıcıydı. Haz vermekten başka bir işe yaramayan bu odada en az bin Arrakisli’yi yaşatmaya yetecek kadar su kullanılıyordu.  </p>
			<p class="paragraf">Pencere boyunca yürüyen Jessica odaya bakınmayı sürdürdü. Fıskiyenin yanındaki, masa yüksekliğinde, metal bir yüzey dikkatini çekti; bunun üstünde beyaz bir not defteri ve tepeden sarkan geniş bir yaprakla kısmen örtülmüş bir kalem vardı. Jessica masaya gidip, Hawat’ın gündüz işaretlerini taşıyan not defterindeki yazıyı okudu:  </p>
			<p class="paragbos">  </p>
			<p class="paragraf">“LEYDİ JESSICA’YA  </p>
			<p class="paragraf">Umarım buradan aldığım keyfi siz de alırsınız. Bu odanın bize öğrettiği dersten lütfen siz de faydalanın; arzulanan bir şeyin yakında olması, insanı aşırı haz düşkünlüğüne iter. Tehlikeli bir yoldur bu.  </p>
			<p class="paragraf">En iyi dileklerimle,  </p>
			<p class="paragraf">LEYDİ MARGOT FENRING”  </p>
			<p class="paragbos">  </p>
			<p class="paragraf">Jessica başıyla onayladı; İmparator’un buradaki daha önceki vekilinin Kont Fenring olduğunu Leto’dan duyduğunu anımsamıştı. Ama bırakılan nottaki gizli mesajı bir an önce çözmesi gerekiyordu; bu mesajı yazan kişinin de Bene Gesserit olduğu belliydi. Jessica’nın aklından acı bir düşünce geçti: <span class="CharOverride-2">Kont onunla evlenmiş.  </span></p>
			<p class="paragraf">Bunu düşünürken, bir yandan da nottaki gizli mesajı çözmeye çalıştı. Mutlaka bir gizli mesaj vardı. Notta Okul Emirleri’ne uymaya yemin etmiş her Bene Gesserit’in bir başka Bene Gesserit’e belirli koşullar altında söylemeye mecbur olduğu bir cümle yer alıyordu: “Tehlikeli bir yoldur bu.”  </p>
			<p class="paragraf">Jessica not defterinin arkasına baktı, sonra da yüzeyinde kabartılar olup olmadığını anlamak için parmaklarını gezdirdi. Hiçbir şey bulamadı. Not defterini aldığı yere bırakırken kaygılıydı.  </p>
			<p class="paragraf"><span class="CharOverride-2">Yoksa mesaj defterin duruş şeklinde miydi?</span> diye merak etti.  </p>
			<p class="paragraf">Ama Hawat bu odaya girmişti; not defterinin duruş şeklini değiştirmişti şüphesiz. Jessica not defterinin üstündeki yaprağa baktı. Yaprak! Parmağını yaprağın alt yüzeyinde, kenarında, sapında gezdirdi. İşte oradaydı! Jessica hafif kabartıları parmaklarıyla yoklayarak, tek paragraflık şifreli mesajı okudu:  </p>
			<p class="paragraf">“Oğlunun ve Dük’ün hayatı tehlikede. Bir yatak odası, oğlunun hoşuna gidecek şekilde düzenlendi. H. bu odaya kolay fark edilecek tuzakların yanı sıra gözden kaçabilecek bir tuzak da yerleştirdi.” Jessica hemen Paul’ün yanına koşma dürtüsünü güçlükle bastırdı; mesajın tamamını okumalıydı. Parmaklarını kabartıların üstünde hızla gezdirdi; “Tehlikenin ne olduğunu tam olarak bilmiyorum, ama bir yatakla ilgili. Dük’üne yönelik tehdit de güvendiği bir arkadaşının ya da subayının ihanetiyle ilgili. H. seni adamlarından birine armağan etmeyi planlıyor. Bildiğim kadarıyla bu limonluk güvenli. Daha fazlasını söylemediğim için kusura bakma. Kont’um H.’nin yanında çalışmadığı için bilgi kaynaklarım sınırlı. Acele et, MF.”  </p>
			<p class="paragraf">Jessica yaprağı bırakıp hemen Paul’ün yanına koşmaya davrandı. Tam o anda hava geçirmez kapı birden açıldı ve içeri Paul daldı; sağ elinde bir şey tutuyordu ve kapıyı arkasından çarparak kapadı. Annesini görünce, yaprakların arasından geçerek yanına gitti. Yağan suların altında, elini ve elinde tuttuğu şeyi annesine uzattı.  </p>
			<p class="paragraf">“Paul!” Jessica, Paul’ü omzundan tuttu; gözlerini onun eline dikmişti. “Bu ne?”  </p>
			<p class="paragraf">Paul sakin konuşmaya çalışsa da, Jessica bunda zorlandığını sezdi: “Arayıcı-avcı. Odamda yakaladım; ucunu kırdım, ama her ihtimale karşı suya sokayım dedim. Su kısa devre yaptırır.”  </p>
			<p class="paragraf">Jessica, “Çabuk sok!” diye emretti.  </p>
			<p class="paragraf">Paul itaat etti.  </p>
			<p class="paragraf">Bir süre sonra Jessica, “Elini çek. Onu suda bırak,” dedi.  </p>
			<p class="paragraf">Paul elini çıkarıp silkelerken, sudaki hareketsiz metal parçasına baktı. Jessica bir bitkinin sapını kırıp, ucuyla o ölümcül nesneyi dürttü.  </p>
			<p class="paragraf">Nesne kımıldamıyordu.  </p>
			<p class="paragraf">Jessica dalı suya atıp Paul’e baktı. Paul odayı yoğun bir dikkatle incelemekteydi... Jessica onun B.G. Yöntemi’ni kullandığını anladı.  </p>
			<p class="paragraf">“Burada herhangi bir şey saklı olabilir,” dedi Paul.  </p>
			<p class="paragraf">“Bence güvenli,” dedi Jessica.  </p>
			<p class="paragraf">“Güya odam da güvenliydi. Hawat...”  </p>
			<p class="paragraf">Jessica, “Sana saldıran bir arayıcı-avcıydı,” diye hatırlattı. “Demek ki evin içindeki biri tarafından kontrol ediliyordu. Arayıcı kontrol sinyallerinin menzili düşüktür. Bu şey, Hawat’ın evde arama yapmasından sonra içeri gizlice sokulmuş olabilir.”  </p>
			<p class="paragraf">Ama yapraktaki mesajı düşündü: “...güvendiği bir arkadaşının ya da subayının ihaneti...” <span class="CharOverride-2">Hayır, Hawat olamaz. Ah hayır, Hawat olamaz.  </span></p>
			<p class="paragraf">“Hawat’ın adamları şimdi evi didik didik arıyor,” dedi Paul. “O arayıcı, beni uyandırmaya gelen yaşlı kadını öldürüyordu az kalsın.”  </p>
			<p class="paragraf">“Shadout Mapes,” dedi Jessica; merdivenin dibinde yaptıkları konuşmayı anımsamıştı. “Baban seni ça–”  </p>
			<p class="paragraf">“Bekleyebilir,” dedi Paul. “Neden bu odanın güvenli olduğunu düşünüyorsun?”  </p>
			<p class="paragraf">Jessica notu işaret edip açıkladı.  </p>
			<p class="paragraf">Paul biraz gevşedi.  </p>
			<p class="paragraf">Ama Jessica içten içe hâlâ gergindi; <span class="CharOverride-2">Bir arayıcı-avcı!</span> diye düşündü. <span class="CharOverride-2">Yüce Ana aşkına!</span> İsteri krizine girip zangır zangır titremiyorsa bunu ancak aldığı eğitime borçluydu.  </p>
			<p class="paragraf">Paul sakince konuştu: “Harkonnenların işi elbette. Onları yok etmek zorundayız.”  </p>
			<p class="paragraf">Hava geçirmez kapı, Hawat’ın adamlarının kullandığı şifreyle çalındı.  </p>
			<p class="paragraf">Paul, “Gel,” diye seslendi.  </p>
			<p class="paragraf">Kapı ardına kadar açıldı ve başlığında Hawat’ın armasını taşıyan, Atreides üniformalı, iri yarı bir adam içeri eğildi. “Sonunda sizi buldum efendim,” dedi. “Kâhya kadın burada olduğunuzu söyledi.” Etrafına bakındı. “Mahzende bir duvarın ardına gizlenmiş bir adam bulduk. Üstünde arayıcı kumandası vardı.”  </p>
			<p class="paragraf">“Sorgulamaya bizzat katılmak istiyorum,” dedi Jessica.  </p>
			<p class="paragraf">“Üzgünüm Leydim. Yakalamaya çalışırken yaralamak zorunda kaldık. Öldü.”  </p>
			<p class="paragraf">Jessica “Üstünden kimliğini belirten bir şey çıktı mı?” diye sordu.  </p>
			<p class="paragraf">“Henüz bir şey bulamadık Leydim.”  </p>
			<p class="paragraf">Paul, “Arrakeen’in yerlisi miydi?” diye sordu.  </p>
			<p class="paragraf">Jessica başını sallayarak bu sorunun yerindeliğini onayladı.  </p>
			<p class="paragraf">“Yerliye benziyor,” dedi adam. “Anlaşılan bir aydan fazladır orada gizlenip, gelmemizi bekliyormuş. Dün mahzeni incelediğimizde, o duvar el sürülmemiş haldeydi. Buna yemin ederim.”  </p>
			<p class="paragraf">“Seni ihmalkârlıkla suçlayan yok,” dedi Jessica.  </p>
			<p class="paragraf">“Ben suçluyorum Leydim; orada sonik arayıcılar kullanmalıydık.”  </p>
			<p class="paragraf">“Bunu şimdi yapıyorsunuzdur herhalde,” dedi Paul.  </p>
			<p class="paragraf">“Evet efendim.”  </p>
			<p class="paragraf">“Babama gecikeceğimizi söyleyin.”  </p>
			<p class="paragraf">“Hemen efendim.” Adam Jessica’ya baktı. “Hawat böyle durumlarda genç efendiyi güvenli bir yere götürüp saklamamızı emretmişti.” Tekrar odayı inceledi. “Burası nasıl?”  </p>
			<p class="paragraf">“Güvenli olduğuna inanıyorum,” dedi Jessica. “Hawat da, ben de inceledik.”  </p>
			<p class="paragraf">“O halde, ev bir kez daha tamamen aranana dek dışarıda nöbet tutacağım Leydim.” Adam eğildi ve başlığının ucuna dokunarak Paul’e veda etti. Sonra da gerileyerek dışarı çıkıp kapıyı kapadı.  </p>
			<p class="paragraf">Paul sessizliği aniden bozdu: “Daha sonra evi bir de biz araştırsak mı? Sen başkalarının gözden kaçırdığı şeyleri görebilirsin.”  </p>
			<p class="paragraf">“Araştırmadığım tek yer bu kanattı,” dedi Jessica. “Burayı sona bıraktım, çünkü...”  </p>
			<p class="paragraf">“Çünkü Hawat bizzat bakmıştı,” dedi Paul.  </p>
			<p class="paragraf">Jessica, Paul’e sorgulayıcı bir bakış fırlattı.  </p>
			<p class="paragraf">“Hawat’a güvenmiyor musun?” diye sordu.  </p>
			<p class="paragraf">“Ondan değil; ama artık yaşlandı... fazla çalışıyor. Yükünü biraz hafifletebiliriz.”  </p>
			<p class="paragraf">“Ama bu onu utandırır, verimliliğini azaltır,” dedi Jessica. “Hawat olanları duyunca bu kanada sinek bile giremeyecek. Öyle utanacak ki...”  </p>
			<p class="paragraf">“Kendi önlemlerimizi almalıyız,” dedi Paul.  </p>
			<p class="paragraf">“Hawat, Atreideslere üç nesildir onuruyla hizmet ediyor,” dedi Jessica. “Saygımızı ve güvenimizi sonuna kadar hak ediyor.”  </p>
			<p class="paragraf">“Babam sana kızınca, küfredermiş gibi ‘Bene Gesserit’ diyor.”  </p>
			<p class="paragraf">“Baban neyime kızıyor peki?”  </p>
			<p class="paragraf">“Onunla tartışmana.”  </p>
			<p class="paragraf">“Sen baban değilsin Paul.”  </p>
			<p class="paragraf">Paul şöyle düşündü: <span class="CharOverride-2">Kaygılanacak, ama Mapes denen kadının aramızda bir hain olduğunu söylediğini ona söylemeliyim.  </span></p>
			<p class="paragraf">“Ne gizliyorsun?” dedi Jessica. “Sen böyle yapmazdın Paul.”  </p>
			<p class="paragraf">Paul omuz silkerek, Mapes’le yaptığı konuşmayı anlattı.  </p>
			<p class="paragraf">Jessica yapraktaki mesajı düşündü. Birden bir karar verdi. Paul’e yaprağı gösterdi ve üstündeki mesajı anlattı.  </p>
			<p class="paragraf">“Bunu hemen babama anlatmalıyız,” dedi Paul. “Yaprağın radyografını çekip babama göstereceğim.”  </p>
			<p class="paragraf">“Hayır,” dedi Jessica. “Şimdilik bekle; onunla baş başa görüşebildiğinde anlatırsın. Bunu olabildiğince az kişi öğrenmeli.”  </p>
			<p class="paragraf">“Yani kimseye güvenmemeliyiz mi demek istiyorsun?”  </p>
			<p class="paragraf">“Bir olasılık daha var,” dedi Jessica. “Bu mesaj bir tuzak olabilir. Mesajı bize bırakan insanlar belki de samimiydi, ama onun yazılmasını sağlayan kişinin niyeti farklı olabilir.”  </p>
			<p class="paragraf">Paul’ün yüzü hâlâ sakin ve ciddiydi. “Birbirimizden şüphelenmemizi, güvensizlik duymamızı sağlamak, bizi zayıflatmak için,” dedi.  </p>
			<p class="paragraf">“Babana bu meseleyi gizlice anlatmalı ve gizli tutması konusunda uyarmalısın,” dedi Jessica.  </p>
			<p class="paragraf">“Anladım.”  </p>
			<p class="paragraf">Jessica büyük filtre cama dönüp dışarıya, güneybatıya, batmakta olan Arrakis güneşine baktı. O güneş, tepelerin ardında giderek kaybolan sarı bir toptu.  </p>
			<p class="paragraf">Paul annesinin baktığı yöne dönerek konuştu: “Ben de hainin Hawat olduğunu sanmıyorum. Yueh olabilir mi?”  </p>
			<p class="paragraf">“O Dük’ün ne subayı ne de arkadaşı,” dedi Jessica. “Ayrıca o da Harkonnenlardan nefret ediyor kesinlikle.”  </p>
			<p class="paragraf">Paul bakışlarını tepelere yöneltti; bir yandan da düşünüyordu: <span class="CharOverride-2">Gurney de olamaz... Duncan da. Düşük rütbeli subaylardan biri olabilir mi? İmkânsız. Hepsi de bize nesillerdir sadık olan ailelere mensup.... ki sadık olmaları için sebep var.  </span></p>
			<p class="paragraf">Jessica alnını ovuşturdu; bitkindi. Burası öyle tehlikeliydi ki! Dışarıyı, filtrenin sararttığı manzarayı inceledi. Düklük arazisinin ötesinde, yüksek çitlerle çevrili bir depo alanı uzanıyordu. Sıra sıra dizili baharat siloları bulunan bu alanın etrafı, irkilmiş örümcekleri andıran yüksek gözcü kuleleriyle çevriliydi. Jessica en az yirmi silonun Kalkan Duvarı’nın tepelerine kadar uzandığını görebiliyordu, havza boyunca sıralanmışlardı.  </p>
			<p class="paragraf">Filtre camın ardındaki güneş yavaşça ufka gömüldü. Yıldızlar belirdi. Jessica ufka yakın bir yerde parlak bir yıldız gördü; öyle parlaktı ki... Işığı da düzenli bir ritimle titreşiyordu.  </p>
			<p class="paragraf">Yanındaki Paul giderek loşlaşan odada kıpırdandı.  </p>
			<p class="paragraf">Ama Jessica o tek, parlak yıldıza odaklanmıştı; yıldızın fazla alçakta olduğunu fark etmişti; o ışık Kalkan Duvarı’nın tepelerinden geliyor olmalıydı.  </p>
			<p class="paragraf"><span class="CharOverride-2">Biri sinyal gönderiyor!  </span></p>
			<p class="paragraf">Jessica mesajı çözmeye çalıştı, ama bildiği şifrelerden biri kullanılmıyordu.  </p>
			<p class="paragraf">Tepelerin altındaki ovada başka ışıklar, karanlıkta parıldayan sarı noktacıklar belirmişti. Sol taraflarındaki bir ışık noktası giderek büyüdü ve hızla yanıp sönerek, tepedeki ışığa karşılık vermeye başladı; yanıp sönüyor, titreşiyordu!  </p>
			<p class="paragraf">Sonra kayboldu.  </p>
			<p class="paragraf">Tepedeki sahte yıldız da hemen söndü.  </p>
			<p class="paragraf">O sinyaller, Jessica’nın içine kötü bir his doğmasına yol açmıştı.  </p>
			<p class="paragraf"><span class="CharOverride-2">Niye havzanın iki ucundan </span>ışıkla haberleştiler<span class="CharOverride-2">?</span> diye kendine sordu. <span class="CharOverride-2">Niye iletişim ağını kullanmadılar?  </span></p>
			<p class="paragraf">Sebep ortadaydı: İletişim ağı artık Dük Leto’nun elindeydi. Işıkla sinyal verilmesinin tek bir anlamı olabilirdi; o mesajları verenler düşmandı... Harkonnen ajanlarıydı.  </p>
			<p class="paragraf">Arkalarındaki kapı çalındı ve Hawat’ın adamının sesi duyuldu: “Ev temiz efendim; Leydim. Genç efendiyi babasına götürmenin vakti geldi.”  </p>
		</div>
</body>
</html>