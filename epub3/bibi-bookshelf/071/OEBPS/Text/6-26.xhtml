<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-26</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Muad’Dib gerçekten de Geleceği görebiliyordu, ama şunu anlamalısınız ki böyle bir gücün sınırları vardır. Görme yetisini düşünün. Gözleriniz olsa bile, ışıksız göremezsiniz. Bir vadinin dibindeyseniz, vadinin ötesini göremezsiniz. Aynı şekilde, Muad’Dib de bulunduğu gizemli arazinin ötesini her zaman göremiyordu. O bize tek bir muğlak kehanet hükmünün, belki de bir sözcüğün yerine başka bir sözcüğün seçilmesinin bile geleceği tamamen değiştirebileceğini söyler. O bize “Zamanın görüş alanı geniştir, ama içinden geçerken zaman dar bir kapıya dönüşür,” der</span><span class="CharOverride-2">. Açık seçik görülen, güvenli yolları seçme dürtüsüyle hep mücadele etti ve “Böyle yollar eninde sonunda mutlaka durgunluğa götürür,” diyerek bizleri uyardı.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Arrakis Uyanıyor”  </p>
			<p class="paragbos">  </p>
			<p class="paragraf">Karanlık gece göğünde beliren ornitopterler üzerlerinden geçerken, Paul annesini kolundan tutup, “Sakın kımıldama!” dedi.  </p>
			<p class="paragraf">Sonra ay ışığında en öndeki aracı gördü; pilotun ihtiyatsızlığını, iniş yaparken kanatların kıvrılma tarzını görünce, onu kimin kullandığını anladı.  </p>
			<p class="paragraf">“Idaho bu,” diye mırıldandı.  </p>
			<p class="paragraf">Araçlar yuvalarına dönen kuşlar misali havzaya indi. Toz bulutları henüz dağılmadan, Idaho topterinden inip onlara doğru koşmaya başlamıştı bile. Peşinden Fremen cüppeli iki kişi geliyordu. Paul birini; uzun boylu, kum rengi sakallı Kynes’ı tanıdı.  </p>
			<p class="paragraf">Kynes, “Buradan!” diye seslenerek sola saptı.  </p>
			<p class="paragraf">Kynes’ın arkasındaki başka Fremenler ornitopterlerinin üstünü kumaşlarla örtüyordu. Araçlar alçak kumullara dönüştü.  </p>
			<p class="paragraf">Idaho, Paul’ün önünde kayarak durup selam verdi. “Lordum, Fremenlerin civarda geçici bir sığınakları var; orada...”  </p>
			<p class="paragraf">“Şurada neler oluyor?”  </p>
			<p class="paragraf">Paul uzaktaki kayalığın üstünde gerçekleşen çatışmayı... jet motoru izlerini, mor lazer silahı ışınlarını gösterdi.  </p>
			<p class="paragraf">Idaho’nun toparlak, sakin yüzünde nadir gülümsemelerinden biri belirdi. “Lordum... Efendimiz, onlara küçük bir sürpriz bıraktım...” Çöl birden köreltici, bembeyaz bir ışığa boğuldu... güneş gibi parlak bir ışık, üçünün gölgelerini kaya çıkıntısının yüzeyine kazıdı. Idaho bir eliyle Paul’ün kolunu, diğeriyle de Jessica’nın omzunu tutarak onları aşağıdaki havzaya itiverdi. Birlikte kumda yatarlarken, tepelerinde gökgürültüsüne benzeyen bir gümbürtü koptu; patlama sesiydi bu. Az önce üstünde durdukları kaya çıkıntısından taşlar döküldü.  </p>
			<p class="paragraf">Idaho doğrulup oturdu ve üstündeki kumları temizledi.  </p>
			<p class="paragraf">“Aile atomiklerini kullanmış olamazsın!” dedi Jessica. “Ben...”  </p>
			<p class="paragraf">“Oraya kalkan yerleştirdin,” dedi Paul.  </p>
			<p class="paragraf">“Tam güçle çalışan büyük bir kalkan,” dedi Idaho. “Bir lazer silahının ışını temas edince...” Omuz silkti.  </p>
			<p class="paragraf">“Atomaltı füzyonu,” dedi Jessica. “Tehlikeli bir silah.”  </p>
			<p class="paragraf">“Silah değil Leydim, savunma aracı. O pislikler artık lazer silahı kullanmadan önce iyice düşünecekler.”  </p>
			<p class="paragraf">Ornitopterlerden inen Fremenler kaya çıkıntısının kenarına geldi. Biri fısıltıyla seslendi: “Saklanmalıyız dostlar.”  </p>
			<p class="paragraf">Paul ayağa kalkarken, Idaho Jessica’nın kalkmasına yardım etti.  </p>
			<p class="paragraf">“O patlama epey dikkat çekmiştir Efendimiz,” dedi Idaho. Paul, <span class="CharOverride-2">Efendimiz dedi,</span> diye düşündü.  </p>
			<p class="paragraf">Kendisine böyle denmesi çok tuhaf gelmişti. Şimdiye kadar yalnızca babasına Efendimiz dendiğini duymuştu.  </p>
			<p class="paragraf">Geleceği görme yeteneği bir anlığına harekete geçti; insanların yaşadığı evreni kaosa sürükleyen çılgınca ırksal bilincin kendisine de bulaştığını gördü. Bunu görmek onu sarstı; Idaho’nun onu kolundan tutup, yürümesine yardım etmesine izin verdi... Havzanın kenarından yürüyerek bir kaya çıkıntısına vardılar. Orada Fremenler sıkıştırma cihazlarıyla kumda tünel açıyordu.  </p>
			<p class="paragraf">Idaho, “Çantanızı taşıyabilir miyim Lordum?” diye sordu.  </p>
			<p class="paragraf">“Ağır değil Duncan,” dedi Paul.  </p>
			<p class="paragraf">“Vücut kalkanınız yok,” dedi Idaho. “Benimkini ister misiniz?” Uzaktaki kayalığa baktı. “Gerçi artık lazer silahı kullanacaklarını sanmam.”  </p>
			<p class="paragraf">“Kalkanın sende kalsın Duncan. Sağ kolun beni korumaya yeter.”  </p>
			<p class="paragraf">Jessica bu övgünün ne kadar etkili olduğunu, Idaho’nun Paul’e iyice yanaştığını görünce, <span class="CharOverride-2">Oğlum tebaasını çok iyi yönetiyor,</span> diye düşündü.  </p>
			<p class="paragraf">Fremenler bir kayayı hareket ettirdiklerinde, yerde bir yerleşim merkezine inen bir geçit belirdi. Geçidin girişi o kayayla gizlenmişti.  </p>
			<p class="paragraf">Fremenlerden biri, “Buradan,” diyerek onları taş basamaklardan aşağı, karanlığa indirdi.  </p>
			<p class="paragraf">Giriş arkalarından tekrar kayayla örtülünce, ay ışığı görülmez oldu. İleriden gelen hafif bir yeşil ışık, basamakları ve kaya duvarları aydınlatıyordu; geçit ileride sola dönüyordu. Şimdi etrafları cüppeli Fremenlerle çevriliydi; hep birlikte aşağı inmeyi sürdürdüler. Köşeyi dönünce karşılarına aşağı inen bir başka geçit çıktı. Bu geçit geniş bir mağara odasına açılıyordu.  </p>
			<p class="paragraf">Karşılarında Kynes duruyordu; cüppesinin başlığını geriye atmıştı. Damıtıcı-giysisinin boyun kısmı yeşil ışıkta parlıyordu. Uzun saçı ve sakalı dağınıktı. Kalın kaşlarının altındaki, aksız, mavi gözleri kopkoyu görünüyordu.  </p>
			<p class="paragraf">Bu karşılaşma anında Kynes, <span class="CharOverride-2">Niye bu insanlara yardım ediyorum ki?</span> diye merak etti. <span class="CharOverride-2">Bu hayatımda yaptığım en tehlikeli şey. Onlarla birlikte ben de ölebilirim.  </span></p>
			<p class="paragraf">Paul’e bakınca, çocuğun yetişkin gibi davrandığını, kederini gizlediğini, sadece Dük gibi davranmaya odaklandığını gördü. Ve o anda, bu çocuk ölürse koca düklüğün sona ereceğini kavradı... Hafife alınacak bir şey değildi bu.  </p>
			<p class="paragraf">Jessica odaya bakınıp, içindekileri Bene Gesserit yöntemiyle değerlendirdi. Burası bir laboratuvardı; kadim mimarisinde üçgen ve karelere epey yer verilmişti.  </p>
			<p class="paragraf">“Burası babamın istediği istasyonlardan, İmparatorluk’un Ekolojik Test İstasyonlarından biri,” dedi Paul.  </p>
			<p class="paragraf">Kynes, <span class="CharOverride-2">Babasının istediğiymiş!</span> diye düşündü.  </p>
			<p class="paragraf">Tekrar şüpheye düştü. <span class="CharOverride-2">Bu kaçaklara yardım etmekle aptallık mı ediyorum?</span> diye merak etti. <span class="CharOverride-2">Bunu niye yapıyorum ki? Onları kolayca Harkonnenlara teslim edebilirim... böylece Harkonnenların güvenini kazanırım.  </span></p>
			<p class="paragraf">Paul annesi gibi odayı inceledi; taş duvarlardan birinin dibindeki tezgâh dikkatini çekti... tezgâhın üstüne dizilmiş, parlak ekranlı ayırıcı planyalardan yivli cam borular çıkıyordu. İçeride ozon kokusu vardı.  </p>
			<p class="paragraf">Fremenlerden bazıları, odanın bir köşesinin arkasına geçti; oradan sesler... motor uğultusu ve dönen kayışların, tahrik kayışlarının sesi gelmeye başladı.  </p>
			<p class="paragraf">Paul odanın ucuna bakınca, duvara dayalı kafesler gördü; kafeslerde küçük hayvanlar vardı.  </p>
			<p class="paragraf">“Doğru bildin,” dedi Kynes. “Peki burası senin olsa ne yapardın Paul Atreides?”  </p>
			<p class="paragraf">“Bu gezegeni insanlara uygun bir yere dönüştürmekte kullanırdım,” dedi Paul.  </p>
			<p class="paragraf">Kynes, <span class="CharOverride-2">Belki de... onlara bu yüzden yardım ediyorum, </span>diye düşündü.  </p>
			<p class="paragraf">Makine sesleri ansızın kesildi. Çöken sessizlikte, kafeslerdeki hayvanlardan biri tiz bir çığlık attı. Utanmışçasına çığlığını yarıda kesti.  </p>
			<p class="paragraf">Paul dikkatini yeniden kafeslere yönelttiğinde, içlerindeki hayvanların kahverengi kanatlı yarasalar olduğunu gördü. Kafesin yanındaki duvarda bir otomatik besleme düzeneği vardı.  </p>
			<p class="paragraf">Odanın gizli kısmından çıkan bir Fremen, Kynes’a “Liet, alan jeneratörü çalışmıyor,” dedi. “Bizi yakınlık dedektörlerinden gizleyemiyorum.  </p>
			<p class="paragraf">Kynes, “Onarabilir misin?” diye sordu.  </p>
			<p class="paragraf">“Uzun sürer. Yedek parça lazım...” Fremen omuz silkti.  </p>
			<p class="paragraf">“Evet,” dedi Kynes. “Ne yapalım, makinesiz idare edeceğiz. El pompası getir de yüzeyden hava pompalayalım.”  </p>
			<p class="paragraf">“Hemen getiriyorum.” Adam dönüp telaşla uzaklaştı.  </p>
			<p class="paragraf">Kynes, Paul’e döndü. “Güzel cevap verdin.”  </p>
			<p class="paragraf">Jessica adamın rahat ve buyurgan ses tonuna dikkat etmişti. Emretmeye alışık, soylu birinin sesiydi bu. Jessica ona Liet diye hitap edildiğini de fark etmişti. Liet, uysal gezegenbilimcinin Fremen alter egosuydu.  </p>
			<p class="paragraf">“Yardımınıza gerçekten müteşekkiriz Doktor Kynes,” dedi Jessica.  </p>
			<p class="paragraf">“Hımmm, göreceğiz bakalım,” dedi Kynes. Adamlarından birine dönüp başını salladı. “Şamir, odama baharat kahvesi getir.”  </p>
			<p class="paragraf">“Hemen getiriyorum Liet,” dedi adam.  </p>
			<p class="paragraf">Kynes odanın yan duvarındaki kemerli girişi gösterdi. “Bu taraftan lütfen.”  </p>
			<p class="paragraf">Jessica başını soylu bir edayla sallayıp daveti kabul etti. Paul’ün Idaho’ya el işareti yaptığını, nöbet tutmasını emrettiğini gördü.  </p>
			<p class="paragraf">Sadece iki adımlık, kısa koridorun ucunda kalın bir kapı vardı; bu kapı, altın sarısı korkürelerle aydınlanan, kare şeklinde bir çalışma odasına açılıyordu. Jessica içeri girerken kapıya dokununca, plasçelik olduğunu fark edip şaşırdı.  </p>
			<p class="paragraf">Paul odaya girip üç adım attıktan sonra, taşıdığı çantayı yere bıraktı. Kapının arkasından kapandığını işitti; odayı incelemeye başladı... doğal kayadan yapılma, köri rengi duvarların her biri yaklaşık sekiz metre uzunluğundaydı; sağ tarafta metal dosya dolapları vardı. Odanın ortasında, sarı kabarcıklarla dolu süt beyazı camla kaplı, alçak bir masa duruyordu. Masanın etrafı dört süspansör sandalyesiyle çevriliydi.  </p>
			<p class="paragraf">Paul’ün etrafından dolanan Kynes, Jessica’ya sandalye çekti. Jessica otururken, oğlunun odayı incelediğine dikkat etti.  </p>
			<p class="paragraf">Paul bir an daha ayakta kaldı. Odadaki hafif esinti, sağ tarafta, dosya dolaplarının ardında gizli bir çıkış olduğunu gösteriyordu.  </p>
			<p class="paragraf">Kynes, “Oturacak mısın Paul Atreides?” diye sordu.  </p>
			<p class="paragraf">Paul, <span class="CharOverride-2">Unvanımı belirtmekten nasıl da özenle kaçınıyor,</span> diye düşündü. Ama kendisine çekilen sandalyeye oturdu ve Kynes’ın da oturmasını sessizce bekledi.  </p>
			<p class="paragraf">“Arrakis’in bir cennet olabileceğini seziyorsun,” dedi Kynes. “Ama gördüğün gibi, İmparatorluk buraya yalnızca eğitimli katillerini gönderiyor; onların da baharattan başka bir şeyle ilgilendiği yok!”  </p>
			<p class="paragraf">Paul başparmağını kaldırıp, düklük mühür yüzüğünü gösterdi. “Bu yüzüğü görüyor musun?”  </p>
			<p class="paragraf">“Evet.”  </p>
			<p class="paragraf">“Anlamını biliyor musun?”  </p>
			<p class="paragraf">Jessica dönüp oğluna dik dik baktı.  </p>
			<p class="paragraf">“Babanın cesedi, yakılıp yıkılmış Arrakeen’de yatıyor,” dedi Kynes. “Teknik olarak Dük sensin.”  </p>
			<p class="paragraf">“Ben İmparatorluk’un bir askeriyim,” dedi Paul; “yani teknik olarak, o katillerden biriyim.”  </p>
			<p class="paragraf">Kynes’ın yüzü asıldı. “İmparator’un Sardaukarları babanın cesedinin başında dururken bile mi?”  </p>
			<p class="paragraf">“Sardaukarlar başka, otoritemin yasal dayanağı başka,” dedi Paul.  </p>
			<p class="paragraf">“Arrakis’te kimin otorite sahibi olacağına başka türlü karar verilir,” dedi Kynes.  </p>
			<p class="paragraf">Tekrar Kynes’a bakan Jessica, <span class="CharOverride-2">Bu adam yontulmamış </span><span class="CharOverride-2">çelik</span> g<span class="CharOverride-2">ibi... bizim de çeliğe ihtiyacımız var, </span>diye düşündü. <span class="CharOverride-2">Paul tehlikeli bir şey yapıyor.  </span></p>
			<p class="paragraf">“Sardaukarların Arrakis’e gelmesi, sevgili İmparator’umuzun babamdan ne kadar korktuğunu gösteriyor,” dedi Paul. “Ama şimdi, Padişah İmparator asıl benden korkacak...”  </p>
			<p class="paragraf">“Bak evladım, bilmediğin şeyler var...” dedi Kynes.  </p>
			<p class="paragraf">“Benimle konuşurken Efendimiz veya Lordum diyeceksin,” dedi Paul.  </p>
			<p class="paragraf">Jessica, <span class="CharOverride-2">Daha yumuşak konuş,</span> diye düşündü.  </p>
			<p class="paragraf">Kynes, Paul’e uzun uzun baktı; Jessica, gezegenbilimcinin gözlerinin takdir ve hafif bir alayla parladığını gördü.  </p>
			<p class="paragraf">“Efendimiz,” dedi Kynes.  </p>
			<p class="paragraf">“Ben İmparator için bir utanç kaynağıyım,” dedi Paul. “Arrakis’i yağmalamak isteyen herkes için bir utanç kaynağıyım. Yaşadığım sürece onları öyle utandıracağım ki... boğazlarına kaçıp onları boğacağım!”  </p>
			<p class="paragraf">“Bunlar boş laf,” dedi Kynes.  </p>
			<p class="paragraf">Paul ona uzun uzun baktı. Sonra “Burada bir efsaneniz var... Lisanü’l-Gayb, Dışdünyadan Gelen Ses, Fremenleri cennete götürecek kişi,” dedi. “Adamların...”  </p>
			<p class="paragraf">“Batıl inançlar!” dedi Kynes.  </p>
			<p class="paragraf">Paul, “Olabilir,” diye katıldı. “Ama belki de öyle değildir. Bazı batıl inançların tuhaf kökleri ve daha da tuhaf dalları vardır.”  </p>
			<p class="paragraf">“Bir planın var,” dedi Kynes. “Bu belli... Efendimiz.”  </p>
			<p class="paragraf">“Fremenlerin, Harkonnen üniformalı Sardaukarların buraya geldiğine dair kesin kanıt bulabilir mi?”  </p>
			<p class="paragraf">“Büyük olasılıkla evet.”  </p>
			<p class="paragraf">“İmparator buranın idaresini tekrar bir Harkonnen’a verecek,” dedi Paul. “Hayvan Rabban’a bile verebilir. Versin bakalım. İmparator vicdanını rahatlattıktan sonra, Landsraad’da aleyhine açılacak bir davayla uğraşmak zorunda kalabilir. Çıkıp hesap versin...”  </p>
			<p class="paragraf">“Paul!” dedi Jessica.  </p>
			<p class="paragraf">“Landsraad Yüce Divanı başvurunu kabul ederse tabii,” dedi Kynes; “bunun da tek bir sonucu olabilir: İmparatorluk ile Büyük Hanedanlar arasında savaş çıkar.”  </p>
			<p class="paragraf">“Kaos,” dedi Jessica.  </p>
			<p class="paragraf">“Ama İmparator’a bir teklif yapabilirim,” dedi Paul; “kaosa bir alternatif sunabilirim.”  </p>
			<p class="paragraf">Jessica soğuk bir sesle, “Şantaj mı?” dedi.  </p>
			<p class="paragraf">“Devlet idaresinin araçlarından biri de şantajdır; bunu bana söyleyen sendin,” dedi Paul; Jessica onun acı acı konuştuğunu fark etti. “İmparator’un oğlu yok. Sadece kızları var.”  </p>
			<p class="paragraf">Jessica, “Tahta çıkmayı mı hedefliyorsun?” diye sordu.  </p>
			<p class="paragraf">“İmparator, İmparatorluk’un topyekûn bir savaşla parçalanması riskini göze alamaz,” dedi Paul. “Gezegenlerin yok edilmesini, her tarafta kargaşa çıkmasını göze alamaz.”  </p>
			<p class="paragraf">“Bu önerdiğin şey umutsuzca bir kumar,” dedi Kynes.  </p>
			<p class="paragraf">Paul, “Landsraad’ın Büyük Hanedanları en çok neden korkuyor?” diye sordu. “Şimdi Arrakis’te olan şeyden korkuyorlar... Sardaukarların onları teker teker ortadan kaldırmasından korkuyorlar. Zaten Landsraad da bu yüzden kuruldu. Büyük Sözleşme’yi gözetmek için. İmparator’un ordularına ancak birleşirlerse karşı koyabilirler.”  </p>
			<p class="paragraf">“Ama onlar...”  </p>
			<p class="paragraf">“Bu yüzden korkuyorlar,” dedi Paul. “Arrakis hepsini harekete geçiren bir savaş çığlığına dönüşebilir. Babamın başına gelenin kendilerinin de başına gelebileceğini... sürüden birer birer alınıp öldürülebileceklerini görebilirler.”  </p>
			<p class="paragraf">Kynes, Jessica’ya, “Planı işe yarar mı sence?” diye sordu.  </p>
			<p class="paragraf">“Ben mentat değilim,” dedi Jessica.  </p>
			<p class="paragraf">“Ama Bene Gesserit’sin.”  </p>
			<p class="paragraf">Jessica adama uzun uzun baktıktan sonra “Şu aşamada yapılabilecek herhangi bir plan gibi, bu planın da sağlam ve zayıf noktaları var,” dedi. “Plan yapmak yetmez; nasıl uygulanacağı da önemli.”  </p>
			<p class="paragraf">Paul “‘Hukuk en yüce bilimdir,’” diye alıntıladı. “İmparator’un kapısının üstünde öyle yazıyor. Ona hukukun ne olduğunu göstermemizi öneriyorum.”  </p>
			<p class="paragraf">“Ben de bu planı kuran kişiye güvenebileceğime emin olmadığımı söylüyorum,” dedi Kynes. “Arrakis’in kendi planı var; biz...”  </p>
			<p class="paragraf">“Tahta çıkarsam, Arrakis’i kolayca cennete dönüştürebilirim,” dedi Paul. “Desteğine karşılık bunu teklif ediyorum.”  </p>
			<p class="paragraf">Kynes kaskatı kesildi. “Sadakatim satılık değildir Efendimiz.”  </p>
			<p class="paragraf">Paul karşısında oturan adama uzun uzun baktı. Soğuk bakan o masmavi gözleri, sakallı yüzü, haşmetli ifadeyi inceledi. Sonra hafifçe, ama sertçe gülümsedi: “İyi dedin. Özür dilerim.”  </p>
			<p class="paragraf">Kynes, Paul’e bakmayı sürdürerek “Hiçbir Harkonnen hatasını kabul etmemişti,” dedi. “Belki de sen onlar gibi değilsin Atreides.”  </p>
			<p class="paragraf">“Eğitimlerinden kaynaklanan bir kusur olabilir,” dedi Paul. “Satılık değilim diyorsun, ama şu teklifimi kabul edeceğine inanıyorum: Senin sadakatine karşılık benim sadakatim... mutlak sadakat.”  </p>
			<p class="paragraf">Jessica, <span class="CharOverride-2">Oğlumda Atreideslerin içtenliği var,</span> diye düşündü. <span class="CharOverride-2">Müthiş, neredeyse naif bir şekilde onurlu... bu öyle büyük bir güç ki.  </span></p>
			<p class="paragraf">Kynes’ın Paul’ün sözlerinden etkilendiğini gördü.  </p>
			<p class="paragraf">“Saçmalık bu,” dedi Kynes. “Sen sadece bir çocuksun ve...”  </p>
			<p class="paragraf">“Ben Dük’üm,” dedi Paul. “Ben bir Atreides’im. Hiçbir Atreides’in böyle bir sözden döndüğü görülmemiştir.”  </p>
			<p class="paragraf">Kynes yutkundu.  </p>
			<p class="paragraf">“Mutlak sadakat derken, hiçbir şeyden kaçınmayacağımı söylüyorum,” dedi Paul. “Senin için canımı feda ederim.”  </p>
			<p class="paragraf">Kynes, “Efendimiz!” diye haykırdı. Jessica, Kynes’ın artık Paul’e on beş yaşında bir çocuk değil bir yetişkin, kendisinden üstün biri gibi davrandığını fark etti. Kynes artık “Efendimiz” derken samimiydi.  </p>
			<p class="paragraf">Jessica, <span class="CharOverride-2">Şu an Paul için canını feda edebilir</span>, diye düşündü. <span class="CharOverride-2">Atreidesler bunu nasıl böyle kolayca, rahatça başarabiliyorlar?  </span></p>
			<p class="paragraf">“Samimi olduğunuzu biliyorum,” dedi Kynes. “Ama Harkon–”  </p>
			<p class="paragraf">Birden Paul’ün arkasındaki kapı açıldı. Hızla dönen Paul dövüşen adamlar gördü; soluk yüzlü adamlar koridorda haykırarak kılıç çarpıştırıyordu.  </p>
			<p class="paragraf">Paul annesiyle birlikte kapıya doğru atıldığında, Idaho’nun koridorun girişini kapadığını gördü; Idaho’nun kalkanının titreşiminin ardından görülen gözleri kanlıydı... Karşısında pençe gibi eller ve kalkanını boşuna döven kılıçlar vardı. Bir sersemleticinin turuncu mermisi kalkandan sekti. Idaho’nun kılıçları durmaksızın darbe indiriyor, üzerlerinden kan damlıyordu.  </p>
			<p class="paragraf">Sonra Paul’ün yanında Kynes belirdi; birlikte kapıyı itmeye başladılar.  </p>
			<p class="paragraf">Paul, Idaho’yu son bir kez gördü: Idaho, Harkonnen üniformalı adamlar sürüsüyle savaşıyordu... sendelerken, düşmemeye çalışırken, keçi yününü andıran siyah saçında kızıl bir ölüm çiçeği vardı. Sonra kapı kapandı ve Kynes sürgüleri çekti.  </p>
			<p class="paragraf">“Kararımı verdim,” dedi Kynes.  </p>
			<p class="paragraf">“Birileri makinenizi kapanmadan önce saptamış,” dedi Paul. Annesini kapıdan çekti; onunla bakışınca, gözlerindeki umutsuzluğu gördü.  </p>
			<p class="paragraf">“Kahvelerin gecikmesinden şüphelenmeliydim,” dedi Kynes.  </p>
			<p class="paragraf">“Şurada gizli geçidin var,” dedi Paul. “Onu kullanalım mı?”  </p>
			<p class="paragraf">Kynes derin nefes aldıktan sonra konuştu: “Bu kapı en az yirmi dakika dayanır... lazer silahı kullanmazlarsa.”  </p>
			<p class="paragraf">“Kalkanlı olmamızdan korktukları için kullanmazlar,” dedi Paul.  </p>
			<p class="paragraf">Jessica, “Harkonnen üniformalı Sardaukarlar,” diye fısıldadı.  </p>
			<p class="paragraf">Şimdi kapıya inen ritmik darbeleri duyuyorlardı.  </p>
			<p class="paragraf">Kynes sağ taraflarında bulunan dolapların ardındaki duvarı gösterip, “Bu taraftan,” dedi. İlk dolaba gidip bir çekmeceyi açtı ve içindeki kolu çevirdi. Tüm duvar dolaplarla birlikte dönmeye başladı; karşılarında karanlık bir tünel belirdi. “Bu kapı da plasçelik,” dedi Kynes.  </p>
			<p class="paragraf">“İyi hazırlanmışsın,” dedi Jessica.  </p>
			<p class="paragraf">“Seksen yıl Harkonnen idaresinde yaşadık,” dedi Kynes. Onları karanlığın içine sokup kapıyı kapadı.  </p>
			<p class="paragraf">Jessica karanlıkta, yerde bir ok işaretinin parladığını gördü.  </p>
			<p class="paragraf">Arkalarından Kynes’ın sesi geldi: “Burada ayrılıyoruz. Bu duvar daha dayanaklı. En az bir saat dayanır. Yerdeki ok işaretlerini takip edin. Siz geçtikçe sönecekler. Ok işaretlerini takip ederek koridorlardan geçip çıkışa gidin, orada bir topter var. Bu gece çölde fırtına kopacak. Tek şansınız o fırtınaya doğru uçup tepesine dalmak ve onunla birlikte gitmek. Halkımın topter çalarken yaptığı bir şeydir bu. Fırtınanın tepesinde, yüksekte kalırsanız kurtulursunuz.”  </p>
			<p class="paragraf">Paul, “Peki ya sen?” diye sordu.  </p>
			<p class="paragraf">“Ben başka bir yoldan kaçmayı deneyeceğim. Yakalanırsam da... eh, hâlâ İmparatorluk Gezegenbilimcisi’yim. Beni esir aldığınızı söyleyebilirim.”  </p>
			<p class="paragraf">Paul, <span class="CharOverride-2">Korkaklar gibi kaçıyoruz,</span> diye düşündü. <span class="CharOverride-2">A</span><span class="CharOverride-2">ma babamın öcünü almak için sağ kalmalıyım. </span>Dönüp kapıya baktı.  </p>
			<p class="paragraf">Jessica oğlunun hareket ettiğini duyunca “Duncan öldü Paul,” dedi. “Yaralanmıştı, sen de gördün. Onun için hiçbir şey yapamazsın.”  </p>
			<p class="paragraf">“Bir gün onlara tüm bunların hesabını ödeteceğim,” dedi Paul.  </p>
			<p class="paragraf">“Şimdi çabuk olmazsan hiçbir şey yapamazsın,” dedi Kynes.  </p>
			<p class="paragraf">Paul omzunda adamın elini hissetti.  </p>
			<p class="paragraf">“Nerede buluşacağız Kynes?” diye sordu.  </p>
			<p class="paragraf">“Fremenleri gönderip sizi aratacağım. Fırtınanın güzergâhını biliyoruz. Şimdi çabuk olun. Yüce Ana size hız ve şans versin.”  </p>
			<p class="paragraf">Kynes’ın karanlıkta tökezleyerek uzaklaştığını işittiler.  </p>
			<p class="paragraf">Jessica, Paul’ün elini bulup, onu yavaşça kendine doğru çekti. “Birbirimizden ayrılmayalım,” dedi.  </p>
			<p class="paragraf">“Evet.”  </p>
			<p class="paragraf">Paul ilk oka doğru yürüyen annesini takip etti; üzerine geldiklerinde okun karardığını gördüler. İleride bir başka ok belirdi.  </p>
			<p class="paragraf">Onu da geçerken, söndüğünü ve ileride bir başkasının belirdiğini gördüler.  </p>
			<p class="paragraf">Koşmaya başladılar.  </p>
			<p class="paragraf">Jessica, <span class="CharOverride-2">Planların içinde</span><span class="CharOverride-2">ki planların içindeki planların içindeki planlar,</span> diye düşündü. <span class="CharOverride-2">Şimdi bir başkasının planına mı dahil olduk?  </span></p>
			<p class="paragraf">Okları takip ederek sağa sola sapıyor, loşlukta hayal meyal seçtikleri çıkışlardan geçiyorlardı. Yol bir süre aşağı indikten sonra yükselmeye başladı. Sonunda basamaklara ulaştılar; bir köşeyi dönünce karşılarına ışıldayan bir duvar çıktı; ortasında siyah bir kol vardı.  </p>
			<p class="paragraf">Paul kolu aşağı bastırdı.  </p>
			<p class="paragraf">Duvar yana kaydı. Karşılarında kayanın içine oyulmuş bir mağara belirdi; ortasında bir ornitopter duruyordu. Hava aracının ardındaki düz gri duvarın üstünde kapı işareti vardı.  </p>
			<p class="paragraf">Jessica, “Kynes nereye gitti?” diye sordu.  </p>
			<p class="paragraf">“İyi bir gerilla lideri gibi davrandı,” dedi Paul. “Bizi iki gruba ayırdı. Böylece, yakalanırsa nerede olduğumuzu söyleyemeyecek. Çünkü bilmiyor olacak.”  </p>
			<p class="paragraf">Paul, Jessica’yı odanın içine çekti; yürürken ayaklarının toz kaldırdığını fark etti.  </p>
			<p class="paragraf">“Buraya uzun süredir kimse gelmemiş,” dedi.  </p>
			<p class="paragraf">“Kynes, Fremenlerin bizi bulacağına emin gibiydi,” dedi Jessica.  </p>
			<p class="paragraf">“Ben de eminim.”  </p>
			<p class="paragraf">Paul, Jessica’nın elini bırakıp ornitopterin sol kapısına gitti; kapıyı açıp çantasını arka tarafa koydu. “Bu gemide saptayıcı engelleme tertibatı var,” dedi. “Kumanda panelinde de kapı ve ışık düğmeleri görüyorum. Seksen yıl Harkonnen idaresinde yaşamak onlara tedbirli olmayı öğretmiş.”  </p>
			<p class="paragraf">Jessica aracın diğer tarafına yaslanıp soluklandı.  </p>
			<p class="paragraf">“Harkonnenlar bu bölgeyi karış karış arayacak,” dedi. “Aptal değiller.” Susup yön duygusuna odaklandı, sonra da sağı gösterdi. “Gördüğümüz fırtına bu tarafta.”  </p>
			<p class="paragraf">Paul başıyla onayladı; durup dururken, canı harekete geçmek istememeye başlamıştı ve bu hisle mücadele ediyordu. Bu hissin sebebini biliyordu, ama bilmek işe yaramıyordu. Bu gece verdiği bir kararla, bilinmeyenin derinliklerine dalmıştı. Etraflarının zaman-mekânla çevrili olduğunu biliyordu, ama “burası” ve “şimdi” kavramları onun için bir gizeme dönüşmüştü. Sanki kendini uzaktan izleyerek, bir vadiye girip gözden kaybolduğunu görmüştü. O vadiden çıkan sayısız yolun bazılarında bir Paul Atreides belirebilirdi, ama çoğunda belirmeyecekti.  </p>
			<p class="paragraf">“Zaman harcamayalım,” dedi Jessica.  </p>
			<p class="paragraf">“İçeri girip emniyet kemerini tak,” dedi Paul.  </p>
			<p class="paragraf">Ornitoptere girip Jessica’nın yanına oturdu; kör bir noktada olduğu hissinden kurtulamıyordu... Bu anı hiçbir kehanet hayalinde görmemişti. Geleceğe dair hafızasına giderek daha bağımlı olduğunu fark etti birden; bu bağımlılık hali, şu anki acil durumda onu güçsüzleştirmişti.  </p>
			<p class="paragraf">“Sadece gözlerine güvenirsen, diğer duyuların zayıflar.” Bir Bene Gesserit aksiyomuydu bu. Paul kurtulmayı başarırsa bir daha asla bu tuzağa düşmeyeceğine yemin etti.  </p>
			<p class="paragraf">Emniyet kemerini bağladı; annesinin de kendi kemerini bağlamış olduğunu gördükten sonra topterle ilgilenmeye başladı. Topterin metal kanatları tamamen açıktı. Paul açma kapama koluna dokununca, kanatlar kapanmaya başladı. Halleck ona hızlı jet kalkışı için bunu yapmayı öğretmişti. Topterin kontağını kolayca çevirdi. Kumanda panelindeki göstergeler canlandı, jet motorları çalıştı. Türbinler hafifçe tıslamaya başladı.  </p>
			<p class="paragraf">Paul, “Hazır mısın?” diye sordu.  </p>
			<p class="paragraf">“Evet.”  </p>
			<p class="paragraf">Düğmeye basıp ışıkları kapattı.  </p>
			<p class="paragraf">Üzerlerine karanlık çöktü.  </p>
			<p class="paragraf">Paul çıkış kapısını uzaktan kumandayla açtı; eli ışıklı göstergelerin üstünde hareket eden bir gölgeydi. Kapı gıcırdayarak açıldı. İçeri hücum eden kumların hışırtısı duyuldu. Paul yanaklarında tozlu bir esinti hissetti. Topterin kapısını kapadı.  </p>
			<p class="paragraf">Açılan kapıduvarın bıraktığı geniş dörtgen boşlukta, toz sisinin ardında donuk donuk parlayan yıldızlar görülüyordu. Uzakta kumlar dalgalanıyordu.  </p>
			<p class="paragraf">Paul kumanda panelinde ışıldayan kalkış sekansı düğmesine bastı. Kanatlar iyice toplanıp aşağı indi ve topter yuvasından dışarı fırladı. Jet motorları çalışırken, kanatlar yükselme pozisyonunda kilitlendi.  </p>
			<p class="paragraf">Jessica kendi önündeki kumanda paneline elini hafifçe koydu; oğlu aracı çok iyi kullanıyordu. İçindeki korkuya karşın sevinç duydu. <span class="CharOverride-2">Artık hayatımız Paul’ün aldığı eğitime bağlı,</span> diye düşündü. <span class="CharOverride-2">Gençliğine ve hızına bağlı.  </span></p>
			<p class="paragraf">Paul jet motorlarına daha fazla güç verdi. Topter yükselirken koltuklarına gömüldüler; karşılarındaki yıldızlı gökyüzünün altında kara bir duvar belirdi. Paul kanatları açıp motorlara daha fazla güç verdi. Topter kanat çırpa çırpa yükselip kayalığın üstünden geçti; karşılarında yıldızların ışığında gümüşi görünen kayalıklar ve uçurumlar belirdi. Sağda, ufukta da toz sisiyle kızıla boyanmış ikinci ay belirince, kurdele gibi dönen fırtınayı bu ayın ışığı sayesinde görebildiler.  </p>
			<p class="paragraf">Paul’ün elleri kumanda panelinde hızla geziniyordu. Topter arı gibi kanat çırpıyordu. Sert bir dönüş yapınca yerçekiminin etkisini hissettiler.  </p>
			<p class="paragraf">“Arkamızda jet motoru ışıkları var!” dedi Jessica.  </p>
			<p class="paragraf">“Gördüm,” dedi Paul.  </p>
			<p class="paragraf">Güç kolunu sertçe itti.  </p>
			<p class="paragraf">Topter korkmuş bir hayvan gibi sıçrayıp güneybatıya, fırtınaya ve engin çöle doğru yöneldi. Paul yakın mesafedeki gölgeler sayesinde kayalıkların nerede bittiğini anlayabiliyordu; mağara çok aşağılarda, kumulların arasında kalmıştı. Kayalıkların ötesinde tırnak büyüklüğünde gölgeler uzanıyordu; bunlar art arda dizili kumulların gölgeleriydi.  </p>
			<p class="paragraf">Ufukta fırtına yıldızlara doğru, dev bir sur gibi yükseliyordu.  </p>
			<p class="paragraf">Bir şey topteri sarstı.  </p>
			<p class="paragraf">“Ateş ediyorlar!” dedi Jessica. “Bir tür mermi kullanıyorlar.”  </p>
			<p class="paragraf">Paul’ün vahşice sırıttığını gördü. “Lazer silahlarını kullanmaktan kaçınıyorlar anlaşılan,” dedi Paul.  </p>
			<p class="paragraf">“Ama kalkanımız yok ki!”  </p>
			<p class="paragraf">“Bunu biliyorlar mı?”  </p>
			<p class="paragraf">Topter yine sarsıldı.  </p>
			<p class="paragraf">Paul dönüp arkaya baktı. “Sadece biri, bizi takip edebilecek kadar hızlı görünüyor.”  </p>
			<p class="paragraf">Önüne döndü ve karşılarındaki fırtına duvarının giderek büyümesini izledi. O duvar sanki katıydı.  </p>
			<p class="paragraf">Paul, “Fremenlere mermi atıcılar ve roketler vereceğiz... çok eskiden kullanılan bütün silahlardan vereceğiz,” diye fısıldadı.  </p>
			<p class="paragraf">“Fırtına,” dedi Jessica. “Geri dönsek daha iyi olmaz mı?”  </p>
			<p class="paragraf">“Arkamızdaki gemi ne yapıyor?”  </p>
			<p class="paragraf">“Yükseliyor.”  </p>
			<p class="paragraf">“Şimdi!”  </p>
			<p class="paragraf">Paul kanatları indirip sola doğru sert bir dönüş yaptı; yerçekiminin yanaklarını çektiğini hissetti.  </p>
			<p class="paragraf">Ağır ağır hareket eden bir toz bulutunun içine süzüldüler; sonunda çölü ve ayı göremez oldular. Ortalık karardı; hafifçe uğuldayarak, yatay uçan hava aracını aydınlatan tek şey kumanda panelindeki yeşil ışıklardı artık.  </p>
			<p class="paragraf">Jessica böyle fırtınalara dair tüm uyarıları peş peşe hatırlıyordu... Metali tereyağı gibi kestiklerinin, insanın etini kemiğine yapıştırdıklarının ve kemiklerini un ufak ettiklerinin söylendiğini hatırlıyordu. Paul kumanda paneliyle cebelleşirken yalpalayan toptere tozlu rüzgârların vurduğunu hissediyordu. Paul’ün güç kesip topteri süzülmeye bıraktığını gördü. Aracın metal gövdesi etraflarında zangırdıyordu.  </p>
			<p class="paragraf">Jessica, “Kumlar!” diye haykırdı.  </p>
			<p class="paragraf">Paul başını iki yana salladı. “Bu yükseklikte kum olmaz.”  </p>
			<p class="paragraf">Ama Jessica aşağıya, girdabın içine çekildiklerini hissediyordu.  </p>
			<p class="paragraf">Paul kanatları tamamen açtı; iyice gerilirken gıcırdadıklarını duydu. Gözlerini kumanda panelinden ayırmıyor, topteri içgüdüleriyle kullanıyor ve alçalmaması için mücadele ediyordu.  </p>
			<p class="paragraf">Fırtınanın uğultusu giderek azaldı.  </p>
			<p class="paragraf">Topter sola dönmeye başladı. Sonra Paul yükseklik göstergesine odaklanarak tekrar düz uçuşa geçti.  </p>
			<p class="paragraf">Jessica tuhaf bir hisse kapılmıştı; sanki onlar hareketsizdi de, dışdünyadaki her şey hareket halindeydi. Pencerelerin ardındaki donuk kum rengi akıntı ve yüksek tıslama sesi, etraflarında muaazam güçlerin bulunduğunu anımsatıyordu.  </p>
			<p class="paragraf">Jessica, <span class="CharOverride-2">Hızı saatte yedi-sekiz yüz kilometreye varan rüzgârlar,</span> diye düşündü. Vücudunun salgıladığı adrenalin onu huzursuz yapmıştı. İçinden Bene Gesserit duasını okuyarak, <span class="CharOverride-2">Korkmamalıyım</span>, dedi kendine. <span class="CharOverride-2">Korku katilidir aklın.  </span></p>
			<p class="paragraf">Yıllarca aldığı eğitim nihayet, azar azar da olsa işe yaramaya başladı.  </p>
			<p class="paragraf">Sakinleşti.  </p>
			<p class="paragraf">Paul, “Burada kaldık,” diye fısıldadı. “Aşağı inemeyiz, yere inemeyiz... Yükselerek kurtulabileceğimizi de sanmıyorum. Fırtına dinene kadar ilerlemek zorundayız.”  </p>
			<p class="paragraf">Jessica tekrar kaygılandı. Dişlerinin takırdamaya başladığını duyunca çenesini sıktı. Sonra Paul’ün kısık, kontrollü bir sesle duayı okumaya başladığını işitti:  </p>
			<p class="paragraf">“Korku katilidir aklın. Korku, mutlak yıkım getiren küçük ölümdür. Korkumla yüzleşeceğim. Onun etrafımdan ve içimden geçip gitmesine izin vereceğim. Ve geçip gittiğinde, onun izlediği yolu görmek için iç gözümü kullanacağım. Korkunun geçtiği yerde hiçbir şey olmayacak. Yalnızca ben kalacağım.”  </p>
		</div>
</body>
</html>