<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-24</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Babam Padişah İmparator, Dük Leto’nun ölümünü ve nasıl öldüğünü öğrenince öyle bir hiddete kapıldı ki, onu hiç böyle görmemiştik. Annemi suçladı ve kendisini bir Bene Gesserit’i tahta geçirmeye zorlayan anlaşmaya lanet okudu. Lonca’yı ve habis, yaşlı Baron’u suçladı. Çevresindeki herkesi, hatta beni bile suçladı; benim de diğerleri gibi cadı olduğumu söyledi. Onu yatıştırmaya çalıştığımda, bütün bunların çok eski bir kendini koruma kanunu uyarınca yapıldığını, en eski hükümdarların bile bu kanuna uyduğunu söylediğimde, bana öfkeyle baktı ve onu zayıf bir adam mı sandığımı sordu. O zaman öfkesinin sebebini anladım; onu kaygılandıran Dük’ün ölümü değil, bunun tüm soyluların geleceğini nasıl etkileyeceğiydi. Şimdi düşünüyorum da, babam da geleceği görmüş olabilir; ne de olsa Muad’Dib ile aynı soydan geliyordu.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Babamın Evinde”  </p>
			<p class="paragbos">  </p>
			<p class="paragraf">Paul, “Artık Harkonnenlar Harkonnenları öldürecek,” diye fısıldadı.  </p>
			<p class="paragraf">Geceye doğru uyanmış, kapalı ve karanlık damıtıcı-çadırda doğrulup oturmuştu. Konuşurken, çadırın diğer tarafında uyuyan annesinin hafifçe kımıldandığını işitti.  </p>
			<p class="paragraf">Yerdeki yakınlık dedektörüne bakarak, fosforlu tüplerin ışığıyla aydınlanan rakamları inceledi.  </p>
			<p class="paragraf">“Birazdan gece olacak,” dedi annesi. “Çadırın gölgeliklerini kaldırsana.”  </p>
			<p class="paragraf">Paul annesinin soluklarının bir süredir değişmiş olduğunu, Jessica’nın Paul’ün uyandığına emin olana dek karanlıkta ses çıkarmadan yattığını fark etti.  </p>
			<p class="paragraf">“Gölgelikleri kaldırmam işe yaramaz,” dedi. “Fırtına vardı. Çadır kumla kaplandı. Biraz sonra çıkıp kumları kazacağım.”  </p>
			<p class="paragraf">“Duncan hâlâ haber yok mu?”  </p>
			<p class="paragraf">“Yok.”  </p>
			<p class="paragraf">Paul parmağındaki düklük mühür yüzüğünü dalgın dalgın ovuşturdu. Birden, babasının ölümüne katkıda bulunmuş bu gezegene karşı duyduğu hiddetle titremeye başladı.  </p>
			<p class="paragraf">“Fırtınanın başladığını duymuştum,” dedi Jessica.  </p>
			<p class="paragraf">Sakin ses tonu, Paul’ün de biraz sakinleşmesine yardımcı oldu. Paul fırtınayı düşündü; damıtıcı-çadırın şeffaf ucundan baktığında fırtınanın başladığını görmüştü... Soğuk kumlar havzada savrulmaya başlayıp, sonra da döne döne göğe yükselmişti. Paul yukarı baktığında sivri bir kayalığın fırtınada şekil değiştirdiğini, ufalıp çedar peyniri rengi bir kamaya dönüştüğünü görmüştü. Havzaya dolan kumlar göğü donuk köri rengine dönüştürmüştü; sonra, çadırın üstü kumlarla kaplanınca, ortalık kararmıştı.  </p>
			<p class="paragraf">Çadırın halatları kumların ağırlığıyla gıcırdamıştı ve sonra... ortalığa sessizlik çökmüştü; yalnızca arada sırada yüzeyden hava pompalayan kumşnorkellerinin boğuk sesi duyuluyordu.  </p>
			<p class="paragraf">“Telsizi tekrar dene,” dedi Jessica.  </p>
			<p class="paragraf">“İşe yaramaz,” dedi Paul.  </p>
			<p class="paragraf">Boynunu yoklayarak damıtıcı-giysisinin su tüpünün ucunu bulup ılık sudan bir yudum alırken, burada gerçekten bir Arrakisli gibi yaşamaya başladığını düşündü; nefesinden ve bedeninden damıtılan suyla yaşıyordu. Su tatsızdı, ama yine de boğazını rahatlattı.  </p>
			<p class="paragraf">Jessica, Paul’ün su içtiğini duyunca, kendi damıtıcı-giysisinin astarının epey kayganlaşmış olduğunu fark etti; ama susadığını kabul etmeyi reddetti. Bunu kabul etmek, Arrakis’in korkunç zorunluluklarının tamamen farkına varmak demekti; bir damla suyu bile korumak, çadırın toplayıcı-keselerinde birikmiş birkaç damlayı saklamak, açık havada nefes almaktan olabildiğince kaçınmak zorundaydılar.  </p>
			<p class="paragraf">Oysa tekrar uykuya dalmak çok daha kolaydı.  </p>
			<p class="paragraf">Ama Jessica bugün öyle korkunç bir rüya görmüştü ki, hatırladıkça ürperiyordu. Rüyasında kumlara bir isim yazılmıştı: Dük Leto Atreides. Ama üstüne akan kumlar ismi siliyordu; Jessica o ismi canla başla yazmaya çalışıyordu, ama son harfi yazamadan ilk harf siliniyordu.  </p>
			<p class="paragraf">Kumlar durmadan akıyordu.  </p>
			<p class="paragraf">Rüyasında biri avaz avaz ağlamaya başlamıştı: sesi giderek yükseliyordu. O gülünç sesin kendisine ait olduğunu fark etmişti; neredeyse bebekkenki sesiydi. Bir kadının uzaklaştığını görmüştü, ama görünüşünü pek hatırlamıyordu.  </p>
			<p class="paragraf"><span class="CharOverride-2">Hiç tanımadığım annem,</span> diye düşündü. <span class="CharOverride-2">Beni doğuran ve Rahibelere veren Bene Gesserit; kendisine emredileni yapmıştı. Bir Harkonnen çocuğundan kurtulduğuna sevinmiş miydi acaba?  </span></p>
			<p class="paragraf">“Onlara saldırmanın yolu baharat,” dedi Paul.  </p>
			<p class="paragraf">Jessica, <span class="CharOverride-2">Böyle bir zamanda saldırmayı nasıl düşünebiliyor?</span> diye kendine sordu. “Bu gezegen baharat dolu,” dedi. “Nasıl yapacaksın?”  </p>
			<p class="paragraf">Paul’ün kıpırdandığını, sonra da çantanın yerde sürüklendiğini işitti.  </p>
			<p class="paragraf">“Caladan’da önemli olan deniz ve hava gücüydü,” dedi Paul. “Burada ise çöl gücü önemli. Her şey Fremenlere bağlı.”  </p>
			<p class="paragraf">Sesi çadırın girişinin civarından gelmişti. Jessica, Paul’ün ona çok kızgın olduğunu, aldığı Bene Gesserit eğitimi sayesinde sesinden anladı.  </p>
			<p class="paragraf"><span class="CharOverride-2">Hayatı boyunca Harkonnenlardan nefret etmeye koşullandırıldı, </span>diye düşündü.<span class="CharOverride-2"> Şimdiyse bir Harkonnen olduğunu keşfetti... ve bunun sorumlusu benim. Beni o kadar az</span><span class="CharOverride-2"> tanıyor ki! Dük’ümün tek kadınıy</span><span class="CharOverride-2">dım. Onun yaşam tarzını ve değerlerini benimsedim; bunun için, Bene Gesserit’</span><span class="CharOverride-2">ten aldığım emirlere bile karşı geldim.  </span></p>
			<p class="paragraf">Paul kubbe şeklindeki çadırın korküresini yakınca, içerisi yeşil ışıkla aydınlandı. Girişin yanında diz çöktü; damıtıcı-giysisinin başlığını açık çöl havasına göre ayarlamıştı... Alnı kapalıydı, ağzına filtreyi almış ve burun tıkaçlarını takmıştı. Yalnızca siyah gözleri açıktaydı; dönüp Jessica’ya göz attı.  </p>
			<p class="paragraf">“Açık havaya çıkmaya hazırlan,” dedi; filtre yüzünden sesi boğuk çıkmıştı.  </p>
			<p class="paragraf">Jessica filtresini ağzına alıp başlığını takarken, Paul’ün çadırın girişini açmasını izledi.  </p>
			<p class="paragraf">Giriş açılınca içeri kum akın etti; Paul akan kumu statik sıkıştırma cihazıyla durdurmaya fırsat bulamamıştı. Sonra cihazı kullanmaya başlayınca, kum duvarında bir delik açıldı ve giderek büyüdü. Paul deliğe girip yukarı çıkmaya başladı; Jessica onun çıkardığı seslere kulak kabarttı.  </p>
			<p class="paragraf"><span class="CharOverride-2">Dışarıda ne bulacağız?</span> diye merak etti. <span class="CharOverride-2">Harkonnen askerleri ve Sardaukarlarla karşılaşabiliriz. Ama ya bilmediğimiz tehlikeler?  </span></p>
			<p class="paragraf">Sıkıştırma cihazını ve torbadaki diğer tuhaf aygıtları düşündü. Birden o aygıtlardan her birini gizemli tehlikelerin alameti olarak görmeye başladı.  </p>
			<p class="paragraf">Yukarıdan, kum yüzeyinden gelen sıcak bir esintinin yanaklarının açıktaki kısımlarını okşadığını hissetti.  </p>
			<p class="paragraf">“Çantayı ver.” Paul’ün sesiydi bu... kısık ve temkinliydi.  </p>
			<p class="paragraf">Jessica itaat etmek üzere harekete geçti; yerdeki çantayı iterken, içindeki su litrejonlarının guruldadığını işitti. Yukarı bakınca, yıldızlı göğün altındaki Paul’ü gördü.  </p>
			<p class="paragraf">“Alayım,” diyen Paul, elini uzatıp çantayı yukarı çekti.  </p>
			<p class="paragraf">Jessica şimdi yalnızca tepesindeki, yıldızlarla dolu yuvarlak daireyi görüyordu. O yıldızlar, üstüne doğrultulmuş silahların parlak namluları gibiydi. O yuvarlak gece parçasının içinden geçen meteorlar, ardında kaplan postu çizgilerini andıran izler bırakıyordu; bir uyarı gibiydiler... parlak mezar taşlarına benziyor, Jessica’nın kanını donduruyorlardı. Başlarına ödül konduğunu düşününce ürperdi.  </p>
			<p class="paragraf">“Çabuk ol,” dedi Paul. “Çadırı toplamak istiyorum.”  </p>
			<p class="paragraf">Jessica’nın sol eline kumlar döküldü. <span class="CharOverride-2">Tırmanabilecek miyim?</span> diye merak etti.  </p>
			<p class="paragraf">Paul, “Yardım edeyim mi?” diye sordu.  </p>
			<p class="paragraf">“Hayır.”  </p>
			<p class="paragraf">Jessica yutkundu, boğazı kurumuştu; sonra deliğe girince, sıkıştırılıp statikleştirilmiş kumun avuçlarının altında hışırdadığını duydu. Paul yukarıdan elini uzatıp onu kolundan tuttu. Jessica birden kendini yukarıda, Paul’ün yanında buldu; etrafına bakınınca çölde, yıldız ışığıyla aydınlanan düz bir arazide durduklarını gördü. Havza neredeyse tamamen kumla dolmuştu, etraftaki kayalıkların da yalnızca dorukları görünüyordu. Jessica eğitilmiş duyularıyla karanlığı taradı.  </p>
			<p class="paragraf">Küçük hayvanların sesleri.  </p>
			<p class="paragraf">Kuşlar.  </p>
			<p class="paragraf">Akan kumlar ve içindeki yaratıkların hafif sesleri.  </p>
			<p class="paragraf">Paul çadırı indirip delikten yukarı çekti.  </p>
			<p class="paragraf">Yıldızlar geceyi çok az aydınlatıyordu... etraf ürkütücü gölgelerle doluydu. Jessica o karanlık lekelere baktı.  </p>
			<p class="paragraf"><span class="CharOverride-2">Karanlık kör bir anımsayıştır,</span> diye düşündü. <span class="CharOverride-2">Karanlıkta sürülerin sesleri dinlenir; o hayvanlar atalarını öyle uzak bir geçmişte avlamıştır ki, bunu ancak en ilkel</span> hücrelerin <span class="CharOverride-2">anımsar</span><span class="CharOverride-2">. Kulaklarınla</span> <span class="CharOverride-2">görürsün</span><span class="CharOverride-2">. Burun deliklerinle</span> <span class="CharOverride-2">görürsün</span><span class="CharOverride-2">.  </span></p>
			<p class="paragraf">Bir süre sonra Paul yaklaşıp “Duncan yakalanırsa ancak... bu kadar dayanabileceğini söylemişti,” dedi. “Artık gitmeliyiz.” Çantayı omzuna asıp havzanın sığ ucuna yürüdü ve bir kaya çıkıntısına tırmanıp, göz alabildiğine uzanan çöle baktı.  </p>
			<p class="paragraf">Onu bilinçsizce takip eden Jessica, artık oğlunun yörüngesinde yaşadığını düşündü.  </p>
			<p class="paragraf">Çünkü artık içimdeki keder, <span class="CharOverride-2">tüm denizlerin kumundan daha ağır,</span> diye düşündü. <span class="CharOverride-2">Bu dünya içimi boşalttı, geride tek bir şey kaldı... en eski hedefim: yarını yaşamak. Artık genç Dük’üm ve doğacak kızım için yaşıyorum.  </span></p>
			<p class="paragraf">Paul’ün yanına tırmanırken, kumun ayaklarını aşağı çektiğini hissetti.  </p>
			<p class="paragraf">Paul kuzeydeki bir kayalık hattına bakıyor, oradaki sarp bir kayalığı inceliyordu.  </p>
			<p class="paragraf">Yıldızların altında uzanan o kayalıklar, eski bir savaş gemisine benziyordu. Geminin uzun burnu, görünmez bir dalganın üstünde havaya kalkmıştı; bumerang şeklinde antenleri vardı, bacaları geriye yatmıştı, pupasında pi işareti şeklinde bir çıkıntı seçiliyordu.  </p>
			<p class="paragraf">Siluetin üstünde turuncu bir ışık patlaması oldu; tepeden gelen, parlak mor bir ışık çizgisi o parıltıya doğru indi.  </p>
			<p class="paragraf">Sonra bir başka mor çizgi belirdi!  </p>
			<p class="paragraf">Ve bir turuncu patlama daha oldu!  </p>
			<p class="paragraf">Sanki çok eski bir çağda deniz savaşı yapılıyor, top atılıyordu; bu manzaraya bakakaldılar.  </p>
			<p class="paragraf">Paul, “Ateş sütunları,” diye fısıldadı.  </p>
			<p class="paragraf">Uzaktaki kayalığın üstünde kızıl gözler, halka şeklinde yükseldi. Gökyüzünde mor çizgiler belirdi.  </p>
			<p class="paragraf">“Jetler ve lazer silahları,” dedi Jessica.  </p>
			<p class="paragraf">Sol taraflarında, ufukta Arrakis’in ilk ayı belirdi... Toz bulutunun ardında kırmızı görünüyordu; orada fırtına olduğunu gördüler. Sanki çölün üstünde bir kurdele dönüyordu.  </p>
			<p class="paragraf">“Harkonnen topterleri bizimkileri avlıyor,” dedi Paul. “Öyle bir saldırıyorlar ki... sanki kökümüzü kazımak istiyorlar... böcek yuvasına ilaç sıkarcasına saldırıyorlar.”  </p>
			<p class="paragraf">“Veya Atreides yuvasına,” dedi Jessica.  </p>
			<p class="paragraf">“Saklanmalıyız,” dedi Paul. “Güneye doğru gideceğiz; kayalıklardan uzaklaşmayacağız. Bizi açıkta yakalarlarsa...” Dönüp çantanın omuz kayışlarını düzeltti. “Hareket eden her şeyi öldürüyorlar.”  </p>
			<p class="paragraf">Tam adım attığı anda, havada süzülen bir uçağın hafif tıslamasını işitti ve tepelerinde beliren ornitopterlerin karanlık siluetlerini gördü.  </p>
		</div>
</body>
</html>