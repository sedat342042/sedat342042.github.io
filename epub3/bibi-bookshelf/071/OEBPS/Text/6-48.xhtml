<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-48</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Böylece Arrakis’in evrenin merkezi olduğu gün geldi; evren bir tekerlek gibi, onun ekseninde dönecekti.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Arrakis Uyanıyor”  </p>
			<p class="paragbos">  </p>
			<p class="paragraf">Stilgar, “Şuna bak!” diye fısıldadı.  </p>
			<p class="paragraf">Onun yanında uzanan Paul bir Fremen teleskopundan bakıyordu; Kalkan Duvarı’nın kenarında, yüksek bir kayalıktaydılar. Yağ merceği altlarındaki havzada duran, şafak ışığıyla aydınlanan yıldızgemisine odaklanmıştı. Büyük geminin doğuya bakan tarafı gün ışığıyla aydınlanıyordu; diğer tarafıysa karanlıktı... oradaki lombozlarda hâlâ sarı korküre ışıkları görülüyordu. Geminin ardında uzanan Arrakeen şehri, kuzey güneşinin ışığında soğuk soğuk parlıyordu.  </p>
			<p class="paragraf">Paul, Stilgar’ı şaşırtan şeyin nakliye gemisi olmadığını biliyordu; orada bir şey inşa edilmişti ve uzay gemisi bunun yalnızca temel direğiydi. İnşa edilen yapı, kat kat yükselen, üst üste geçirilmiş metal levhalardan oluşan, bir kilometre çapında, dev bir çadırdı... burası beş Sardaukar lejyonu ile Majesteleri Padişah İmparator IV. Shaddam’ın geçici ikâmetgâhıydı.  </p>
			<p class="paragraf">Paul’ün solunda çömelmiş olan Gurney Halleck konuştu: “Tam dokuz kat saydım. İçinde epey Sardaukar vardır herhalde.”  </p>
			<p class="paragraf">“Beş lejyon,” dedi Paul.  </p>
			<p class="paragraf">Stilgar, “Hava aydınlanıyor,” diye fısıldadı. “Kendini tehlikeye atman hoşumuza gitmiyor Muad’Dib. Haydi artık kayaların arasına dönelim.”  </p>
			<p class="paragraf">“Burada tamamen emniyetteyim,” dedi Paul.  </p>
			<p class="paragraf">“O gemide mermili silahlar var,” dedi Gurney.  </p>
			<p class="paragraf">“Kalkan kullandığımızı sanıyorlar,” dedi Paul. “Bizi görseler bile, ne idüğü belirsiz üç kişiye ateş ederek cephane harcamak istemezler.”  </p>
			<p class="paragraf">Paul teleskopu havzanın diğer ucuna çevirip, girintili çıkıntılı kayalıkları taradı; orası babasının birçok askerinin mezarıydı. O adamların ruhlarının belki de şimdi onları yukarıdan seyrettiğini aklından geçirdi; eğer seyrediyorlarsa, duruma seviniyor olmalıydılar. Kalkanlı bölgelerin dışında kalan Harkonnen kaleleri ve kentleri ya Fremenlerin elindeydi ya da kuşatılmıştı... bir bitkiden koparılmış, kurumaya bırakılmış dallar gibiydiler. Düşmanın elinde yalnızca bu havzayla içindeki şehir kalmıştı.  </p>
			<p class="paragraf">“Bizi görürlerse topterle saldırabilirler,” dedi Stilgar.  </p>
			<p class="paragraf">“Saldırsınlar,” dedi Paul. “Onları düşürürüz... hem fırtınanın yaklaştığını da biliyoruz.”  </p>
			<p class="paragraf">Teleskopu Arrakeen iniş alanının diğer ucuna çevirdi; orada sıra sıra dizili Harkonnen firkateynlerinin yanına CHOAM Şirketi’nin sancağı dikilmişti... rüzgârda hafifçe dalgalanıyordu. Paul, Lonca’nın diğerlerini bekletirken bu iki grubun inmesine izin vermesini, çaresizliklerinin göstergesi olarak yorumladı. Lonca çadır kurmadan önce ayağını kuma sokup sıcaklığını ölçen biri gibiydi.  </p>
			<p class="paragraf">Gurney, “Göreceğiniz her şeyi gördünüz mü?” diye sordu. “Artık kapalı bir yere girmeliyiz. Sahiden fırtına geliyor.”  </p>
			<p class="paragraf">Paul teleskopu tekrar dev karargâha çevirdi. “Kadınlarını bile getirmişler,” dedi. “Uşaklarını. Ahhh, sevgili İmparator, kendine ne kadar da güveniyorsun.”  </p>
			<p class="paragraf">“Gizli yoldan gelenler var,” dedi Stilgar. “Otheym ile Korba geri dönüyor olabilir.”  </p>
			<p class="paragraf">“Tamam Stil,” dedi Paul. “Geri dönüyoruz.”  </p>
			<p class="paragraf">Ama teleskopla son bir kez etrafa baktı... ovayı, büyük gemileri, parlak metal karargâhı, sessiz şehri, Harkonnen paralı askerlerinin firkateynlerini inceledi. Sonra yanındaki kayanın ardına süzüldü. Teleskopun başına bir Fedaykin muhafızı geçti.  </p>
			<p class="paragraf">Paul Kalkan Duvarı’ndaki sığ bir çukura ulaştı. Burası otuz metre çapında, üç metre derinliğinde, doğal bir çatlaktı; Fremenler burayı yarı saydam bir kamuflaj örtüsüyle gizlemişti. Sağdaki duvarda bulunan bir deliğin etrafında iletişim cihazları vardı. Bu çukurda toplanmış Fedaykin muhafızlar, Muad’Dib’in saldırı emri vermesini bekliyorlardı.  </p>
			<p class="paragraf">Delikten çıkan iki adam, iletişim cihazlarının yanındaki muhafızlarla konuşmaya başladı.  </p>
			<p class="paragraf">Paul, Stilgar’a bakıp başıyla o iki adamı gösterdi. “Onlardan rapor al Stil.”  </p>
			<p class="paragraf">Stilgar emri yerine getirmek için harekete geçti.  </p>
			<p class="paragraf">Paul sırtını kayaya verip oturdu ve gerindi. Stilgar’ın iki adamı o karanlık deliğe geri gönderdiğini gördü. Havzanın zeminine dek inen o daracık ve uzun, insan yapımı tüneli düşündü.  </p>
			<p class="paragraf">Stilgar, Paul’e doğru yürüdü.  </p>
			<p class="paragraf">Paul, “Silagoyla haber veremeyecekleri kadar önemli ne olmuş ki?” diye sordu.  </p>
			<p class="paragraf">“Kuşlarını savaşa saklıyorlar,” dedi Stilgar. Dönüp iletişim cihazlarına ve sonra tekrar Paul’e baktı. “Bu cihazları kullanmamalıyız Muad’Dib. Sinyalleri takip ederek seni bulabilirler.”  </p>
			<p class="paragraf">“Yakında başlarına öyle dertler açılacak ki, beni bulmakla uğraşamayacaklar,” dedi Paul. “Adamlar ne dedi?”  </p>
			<p class="paragraf">“Sardaukar tutsaklarımız yamacın dibinde, Eski Yarık civarında serbest bırakılmış... efendilerine gidiyorlarmış. Roket fırlatıcılar ve diğer mermili silahlar konuşlandırılmış. Tüm askerler de emrettiğin şekilde konuşlandırılmış. Her şey hazır.”  </p>
			<p class="paragraf">Paul dar çukurdaki adamlarına baktı... kamuflaj örtüsünden giren loş ışıkta onları inceledi. Zamanın, açıktaki bir kayaya doğru yavaş yavaş giden bir böcek gibi ilerlediğini hissediyordu.  </p>
			<p class="paragraf">“Sardaukarlarımız bir askeri nakliye gemisine sinyal vermeden önce epey yürümek zorunda kalacak,” dedi. “Gözleniyorlar mı?”  </p>
			<p class="paragraf">“Gözleniyorlar,” dedi Stilgar.  </p>
			<p class="paragraf">Paul’ün yanında oturan Gurney Halleck genzini temizledi. “Emniyetli bir yere gitsek daha iyi olmaz mı?”  </p>
			<p class="paragraf">“Öyle bir yer yok ki,” dedi Paul. “Hava durumu raporları hâlâ olumlu mu?”  </p>
			<p class="paragraf">“Çok ama çok büyük bir fırtına geliyor,” dedi Stilgar. “Hissetmiyor musun Muad’Dib?”  </p>
			<p class="paragraf">Paul, “Havada bir değişiklik var,” diye katıldı. “Ama hava durumunu kum kazıklama yöntemiyle öğrenmeyi yeğlerim.”  </p>
			<p class="paragraf">“Fırtına bir saat içinde burada olur,” dedi Stilgar. İmparator’un karargâhına ve Harkonnen firkateynlerine bakan girişi başıyla gösterdi. “Onlar da biliyor. Gökyüzünde hiç topter yok. Bütün hava araçları yerde, sımsıkı bağlanmış durumda. Uzaydaki dostlarından hava durumu raporu almışlardır.”  </p>
			<p class="paragraf">Paul, “Devriye uçuşları yapmıyorlar mı?” diye sordu.  </p>
			<p class="paragraf">“Dün geceki inişlerinden beri hayır,” dedi Stilgar. “Burada olduğumuzu biliyorlar. Bence peşimize düşmek için vakit kolluyorlar.”  </p>
			<p class="paragraf">“Vakti biz belirleriz,” dedi Paul.  </p>
			<p class="paragraf">Gurney yukarı bakıp, “Yukarıdakiler izin verirse,” diye homurdandı.  </p>
			<p class="paragraf">“O donanma uzayda kalacak,” dedi Paul.  </p>
			<p class="paragraf">Gurney başını iki yana salladı.  </p>
			<p class="paragraf">“Başka seçenekleri yok,” dedi Paul. “Yoksa baharatı yok ederiz. Lonca bu riske giremez.”  </p>
			<p class="paragraf">“En tehlikeli insanlar çaresiz olanlardır,” dedi Gurney.  </p>
			<p class="paragraf">“Biz de öyle değil miyiz?” dedi Stilgar.  </p>
			<p class="paragraf">Gurney ona bakarak kaşlarını çattı.  </p>
			<p class="paragraf">“Sen Fremenlerin hayatlarını adadıkları hayali bilmiyorsun,” dedi Paul. “Stil rüşvet olarak verdiğimiz onca suyu düşünüyor... o kayıp yüzünden, Arrakis’in yeşillendirilmesi yıllarca gecikecek. O...”  </p>
			<p class="paragraf">Gurney kaşlarını çatarak, “Eeeh,” dedi.  </p>
			<p class="paragraf">Stilgar, “Niye canı sıkkın?” diye sordu.  </p>
			<p class="paragraf">“Savaştan önce hep böyle olur,” dedi Paul. “Gurney’nin en neşeli olduğu zamanlardır.”  </p>
			<p class="paragraf">Gurney yavaşça, kurt gibi sırıtınca, damıtıcı-giysi çeneliğinin yukarısında beyaz dişleri belirdi. “Bugün öldüreceğimiz zavallı Harkonnenlar günah çıkaramadan öbür dünyaya gidecek... ona üzülüyorum,” dedi.  </p>
			<p class="paragraf">Stilgar kıkırdadı. “Fedaykin gibi konuşuyor.”  </p>
			<p class="paragraf">“Gurney doğuştan ölüm komandosudur,” dedi Paul. <span class="CharOverride-2">Evet, biraz </span>çene çalıp kafalarını dağıtsınlar; <span class="CharOverride-2">birazdan</span><span class="CharOverride-2"> şu ovada çetin bir sınava gireceğiz, </span>diye düşündü. Kaya duvardaki deliğe baktı; gözlerini Gurney’ye çevirince, saz şairi savaşçının kaşlarının yine çatık olduğunu gördü.  </p>
			<p class="paragraf">“Kaygı insanın gücünü azaltır,” diye mırıldandı. “Bunu bana söyleyen sendin Gurney.”  </p>
			<p class="paragraf">“Dük’üm, beni kaygılandıran şey atomikler,” dedi Gurney. “Onları Kalkan Duvarı’nda delik açmakta kullanırsanız...”  </p>
			<p class="paragraf">“Yukarıdakiler bize karşı atomik kullanmaz,” dedi Paul. “Baharat kaynağını yok etmemiz riskini göze alamamalarıyla aynı sebepten dolayı... buna cesaret edemezler.”  </p>
			<p class="paragraf">“Ama atomik kullanmak yasak...”  </p>
			<p class="paragraf">Paul, “Yasak mı!” diye bağırdı. “Hanedanların birbirlerine atomik fırlatmalarını engelleyen şey yasaklar değil korkudur. Büyük Sözleşme’de aynen şöyle denir: ‘İnsanlara karşı atomik kullanılması, gezegenlerin yok edilmesiyle cezalandırılır.’ Biz insanlara karşı değil, Kalkan Duvarı’nı yarmak için atomik kullanacağız.”.  </p>
			<p class="paragraf">“Fazla ince bir ayrım,” dedi Gurney.  </p>
			<p class="paragraf">“Yukarıdakiler kılı kırk yarmaya düşkündür, merak etme,” dedi Paul. “Bunu da kabul ederler. Artık bu konuyu kapatalım.”  </p>
			<p class="paragraf">Başını çevirdi; <span class="CharOverride-2">Keşke gerçekten kendimden bu kadar emin olsaydım,</span> diye düşündü. Bir süre sonra konuştu: “Peki ya şehirdekiler? Konuşlandılar mı?”  </p>
			<p class="paragraf">Stilgar, “Evet,” diye mırıldandı.  </p>
			<p class="paragraf">Paul ona baktı. “Canını sıkan ne?”  </p>
			<p class="paragraf">“Şehirlilere asla tamamen güvenmem,” dedi Stilgar.  </p>
			<p class="paragraf">“Eskiden ben de şehirliydim,” dedi Paul.  </p>
			<p class="paragraf">Stilgar kaskatı kesildi. Yüzü kıpkırmızı oldu. “Muad’Dib bunu demek istemediğimi bili...”  </p>
			<p class="paragraf">“Ne demek istediğini biliyorum Stil. Ama insanları davranışlarına göre değerlendir. Ne yapacaklarına dair tahminlerine göre değil. Bu şehirlilerde de Fremen kanı var. Boyunduruklarından nasıl kurtulacaklarını henüz öğrenmediler, o kadar. Biz öğreteceğiz.”  </p>
			<p class="paragraf">Stilgar başıyla onaylayıp, pişman bir sesle konuştu: “Alışkanlıklardan kurtulmak kolay değil Muad’Dib. Cenaze Ovası’nda bize şehirlileri hor görmemiz öğretildi.”  </p>
			<p class="paragraf">Paul, Gurney’ye bakınca, onun Stilgar’ı süzdüğünü gördü. “Söylesene Gurney, Sardaukarlar şehirlileri niye evlerinden kovdu?”  </p>
			<p class="paragraf">“Eski numara. Mültecilerle yükümüzü artırmak istiyorlar.”  </p>
			<p class="paragraf">“Uzun zamandır etkili gerilla savaşları yapılmıyor; egemen güçler, gerillalarla nasıl başa çıkılacağını unuttu,” dedi Paul. “Sardaukarlar ekmeğimize yağ sürdü. Şehirli kadınların bazılarına zevk için el koydular, savaş sancaklarını da buna karşı çıkan erkeklerin kelleleriyle süslediler. Halkı kendilerinden nefret ettirdiler; öyle davranmasalar, halk savaşı rahatsız edici bir şey olarak görecekti, o kadar... en kötü ihtimalle efendileri değişecekti. Oysa Sardaukarlar bize yeni askerler kazandırıyor Stilgar.”  </p>
			<p class="paragraf">“Şehir halkı gerçekten de savaşmaya istekli görünüyor,” dedi Stilgar.  </p>
			<p class="paragraf">“Nefretleri çok yoğun ve taze,” dedi Paul. “Bu yüzden, onları sürpriz saldırılarda kullanacağız.”  </p>
			<p class="paragraf">“Çoğu ölecek,” dedi Gurney.  </p>
			<p class="paragraf">Stilgar başıyla onayladı.  </p>
			<p class="paragraf">“Bunu zaten biliyorlar,” dedi Paul. “Ne kadar Sardaukar öldürürlerse bizim için kâr olduğunu biliyorlar. Artık uğrunda ölecek bir şeyleri var. Halk olduklarını keşfettiler. Uyanıyorlar.”  </p>
			<p class="paragraf">Teleskopun başındaki gözcü bir şeyler mırıldandı. Paul kayalıktaki dar aralığa doğru gidip, “Ne görüyorsun?” diye sordu.  </p>
			<p class="paragraf">Gözcü, “Hareketlenme var Muad’Dib,” diye fısıldadı. “Şu büyük metal çadırda. Batı Kenar Duvarı’ndan bir yer aracı geldi; kaya kekliğinin yuvasına dalan şahin gibiydi.”  </p>
			<p class="paragraf">“Sardaukar tutsaklarımız nihayet geldi,” dedi Paul.  </p>
			<p class="paragraf">“Şimdi tüm iniş pistinin etrafını kalkanla çevirdiler,” dedi gözcü. “Havanın titreştiğini görebiliyorum; ta baharat ambarının orada bile titreşiyor.”  </p>
			<p class="paragraf">“Kiminle savaştıklarını artık biliyorlar,” dedi Gurney. “Harkonnen hayvanları titresin bakalım... bir Atreides hâlâ yaşıyor!”  </p>
			<p class="paragraf">Paul teleskopun başındaki Fedaykin’e, “İmparator’un gemisinin gönderine bak,” dedi. “Oraya benim bayrağımı çekerlerse...”  </p>
			<p class="paragraf">“Çekmeyecekler,” dedi Gurney.  </p>
			<p class="paragraf">Paul, Stilgar’ın yüzündeki şaşkın ifadeyi, çatık kaşlarını görünce açıklama yaptı: “İmparator, Dük olduğumu kabul ederse, bunu göstermek için Arrakis’te göndere Atreides bayrağı çekecektir. Bu durumda ikinci planı uygulayıp yalnızca Harkonnenlara saldırırız. Sardaukarlar bu işe karışmaz... aramızda hesaplaşmamıza izin verirler.”  </p>
			<p class="paragraf">“Dışdünya meseleleri konusunda tecrübeli değilim,” dedi Stilgar. “Ama bunu yapacaklarını pek sanmı...”  </p>
			<p class="paragraf">“Ne yapacaklarını bilmek için tecrübeli olmaya gerek yok,” dedi Gurney.  </p>
			<p class="paragraf">“Büyük gemiye yeni bir bayrak çekiyorlar,” dedi gözcü. “Rengi sarı, ortasında da siyahlı kırmızılı bir çember var.”  </p>
			<p class="paragraf">“İşler karışıyor,” dedi Paul. “CHOAM Şirketi’nin bayrağı bu.”  </p>
			<p class="paragraf">Fedaykin muhafızı, “Diğer gemilerdeki bayrakların aynısı,” dedi.  </p>
			<p class="paragraf">“Anlamıyorum,” dedi Stilgar.  </p>
			<p class="paragraf">“İşler sahiden karışıyor,” dedi Gurney. “İmparator, Atreides bayrağını çektirseydi, sözünü tutmak zorunda kalacaktı. Etrafta çok fazla şahit var. Harkonnen bayrağını da çektirebilirdi... bu da açık bir mesaj olurdu. Ama hayır... CHOAM bayrağını, o paçavrayı çektirmeyi yeğledi. Yukarıdakilere...” Gurney yukarıyı gösterdi. “...çıkarlarının nerede yattığını söylüyor. ‘Burada bir Atreides olsa da olmasa da umurumda değil’ mesajını veriyor.”  </p>
			<p class="paragraf">Paul, “Fırtınanın Kalkan Duvarı’na ulaşmasına ne kadar kaldı?” diye sordu.  </p>
			<p class="paragraf">Stilgar gidip çukurdaki Fedaykinlerden biriyle konuştu. Sonra geri gelip, “Çok az kalmış Muad’Dib,” dedi. “Beklediğimizden de az. Çok ama çok büyük bir fırtına geliyor... belki istediğinden de büyük.”  </p>
			<p class="paragraf">“Benim fırtınam,” dedi Paul; kendisini duyan Fedaykinlerin sessizce, huşuyla baktığını gördü. “Tüm dünyayı sarssa bile bana yetmez. Kalkan Duvarı’na tüm gücüyle vuracak mı?”  </p>
			<p class="paragraf">“Sanırım evet,” dedi Stilgar.  </p>
			<p class="paragraf">Havzaya inen tünelden bir ulak çıktı. “Sardaukar ve Harkonnen devriyeleri geri dönüyor Muad’Dib,” dedi.  </p>
			<p class="paragraf">“Fırtınanın havzadaki görüş mesafesini düşüreceğini, bunun bizim için de sorun olacağını düşünüyorlar,” dedi Stilgar.  </p>
			<p class="paragraf">“Nişancılarımıza görüş mesafesi düşmeden önce hedeflerine iyi nişan almalarını söyleyin,” dedi Paul. “Fırtına kalkanları bozar bozmaz, nişancılar o gemilerin hepsini burnundan vurmalı.” Çukurun kenarına gidip, kamuflaj örtüsünü kaldırarak gökyüzüne baktı. Karanlık gökyüzünde dönen bir kum girdabı görülüyordu. Paul örtüyü indirip “Adamlarımızı aşağı göndermeye başla Stil,” dedi.  </p>
			<p class="paragraf">Stilgar, “Bizimle gelmiyor musun?” diye sordu.  </p>
			<p class="paragraf">“Burada, Fedaykinlerle birlikte biraz daha bekleyeceğim,” dedi Paul.  </p>
			<p class="paragraf">Stilgar, Gurney’ye bakıp omuz silktikten sonra kayadaki tünele girip karanlıkta gözden kayboldu.  </p>
			<p class="paragraf">“Gurney, Kalkan Duvarı’nı yaracak patlama için düğmeye senin basmanı istiyorum,” dedi Paul. “Bunu yapar mısın?”  </p>
			<p class="paragraf">“Yaparım.”  </p>
			<p class="paragraf">Paul bir Fedaykin subayına el işareti yapıp “Otheym, kontrol devriyelerini patlama sahasından uzaklaştırmaya başla,” dedi. “Fırtına gelmeden oradan uzaklaşmalılar.”  </p>
			<p class="paragraf">Adam emri anladığını belirtmek için eğildi, sonra da Stilgar’ın peşinden gitti.  </p>
			<p class="paragraf">Gurney kayalıktaki aralıktan içeri eğilip, teleskopun başındaki adama, “Gözünü güney yamacından ayırma,” dedi. “Orayı patlatana dek tamamen savunmasız olacak.”  </p>
			<p class="paragraf">“Uygun anı belirtmek için silago gönderin,” dedi Paul.  </p>
			<p class="paragraf">Teleskopun başındaki adam, “Güney yamacına doğru birkaç yer aracı gidiyor,” dedi. “Bazıları mermili silahlarla test atışları yapıyor. Adamlarımız vücut kalkanı kullanıyor... emrettiğiniz gibi. Yer araçları durdu.”  </p>
			<p class="paragraf">Çöken sessizlikte Paul yukarıda esen rüzgârın giderek sertleştiğini duydu... bu fırtınanın yaklaştığını gösteriyordu. Çukurun üstündeki örtünün kenarlarından içeri kum girmeye başladı. Sert bir rüzgâr örtüyü havalandırdı.  </p>
			<p class="paragraf">Paul, Fedaykinlerine sığınacak yer bulmalarını işaret edip, tünel ağzının etrafındaki iletişim cihazlarının başındaki adamlara doğru yürüdü. Gurney onu takip etti. Paul sinyal görevlilerinin yanına çömeldi.  </p>
			<p class="paragraf">Görevlilerden biri, “Çok ama çok büyük bir fırtına geliyor Muad’Dib,” dedi.  </p>
			<p class="paragraf">Paul kararan göğe bakıp “Gurney, güney yamacındaki gözcüler hemen geri çekilsin,” dedi. Ama fırtınanın giderek artan gürültüsü yüzünden sesini duyuramadığından, bu emri bağırarak tekrarlamak zorunda kaldı.  </p>
			<p class="paragraf">Gurney emri yerine getirmek üzere dönüp gitti.  </p>
			<p class="paragraf">Paul yüz filtresini taktı ve damıtıcı-giysi başlığının kayışlarını sıkılaştırdı.  </p>
			<p class="paragraf">Gurney geri döndü.  </p>
			<p class="paragraf">Paul, Gurney’nin omzuna dokunup, sinyal görevlilerinin ötesinde, tünel ağzında duran ateşleme kutusunu gösterdi. Gurney tünele girdi; kutunun yanında durup, parmağını düğmenin üstüne koyarak Paul’e baktı.  </p>
			<p class="paragraf">Paul’ün yanındaki sinyalci, “Mesaj almıyoruz,” dedi. “Çok parazit var.”  </p>
			<p class="paragraf">Paul başıyla onayladı; sinyalcinin önündeki panelde bulunan standart zaman ibresinden gözünü ayırmıyordu. Bir süre sonra başını kaldırıp Gurney’ye baktı, elini kaldırdı, gözlerini tekrar ibreye çevirdi. Zaman ibresi son turunu tamamladı.  </p>
			<p class="paragraf">Paul elini indirerek, “Şimdi!” diye haykırdı.  </p>
			<p class="paragraf">Gurney ateşleme düğmesine bastı.  </p>
			<p class="paragraf">Bir saniye boyunca hiçbir şey olmadı, ama sonra yerin sarsılıp yarılmaya başladığını hissettiler. Fırtınanın gürültüsüne yeni bir gümbürtü karıştı.  </p>
			<p class="paragraf">Fedaykin gözcü, teleskopunu koltuk altında taşıyarak Paul’ün yanına geldi. “Kalkan Duvarı yarıldı Muad’Dib!” diye bağırdı. “Fırtına üzerlerine esiyor... nişancılarımız da ateş etmeye başladı.”  </p>
			<p class="paragraf">Paul fırtınanın havzaya yayılışını hayalinde canlandırdı; kumlardaki statik akım, düşman kampındaki tüm kalkanları bozuyor olmalıydı.  </p>
			<p class="paragraf">Biri, “Fırtına!” diye bağırdı. “Sığınağa gitmeliyiz Muad’Dib!”  </p>
			<p class="paragraf">Paul kendine geldi; açıktaki yanaklarına kum tanelerinin iğne gibi battığını hissetti. <span class="CharOverride-2">Kendimizi amma kaptırıyoruz, </span>diye düşündü. Sinyalcinin omzuna elini koyarak, “Cihazları bırakın!” diye bağırdı. “Tünelde de bunlardan var nasılsa.” Birinin kendisini çektiğini hissetti; etrafı onu korumak isteyen Fedaykinlerle çevrildi. Tünele sıkış tıkış girdiler... burası daha az gürültülüydü; bir köşeyi dönüp, korkürelerle aydınlanan küçük bir odaya girdiler... odanın diğer ucunda bir başka tünel girişi vardı.  </p>
			<p class="paragraf">Bu odada da iletişim cihazlarının başında bir sinyalci oturmaktaydı.  </p>
			<p class="paragraf">“Çok parazit var,” dedi adam.  </p>
			<p class="paragraf">İçeri rüzgârla birlikte kum girmeye başladı.  </p>
			<p class="paragraf">Paul, “Bu tüneli kapatın!” diye bağırdı. Rüzgâr birden kesilince, emrinin yerine getirildiğini anladı. “Havzaya inen yol hâlâ açık mı?” diye sordu.  </p>
			<p class="paragraf">Bir Fedaykin bakmak için gittikten sonra dönüp, “Patlama küçük bir kayanın düşmesine yol açmış, ama mühendisler yolun hâlâ açık olduğunu söylüyor,” dedi. “Yolu lazer ışınlarıyla temizliyorlar.”  </p>
			<p class="paragraf">Paul, “Ellerini kullanmalarını söyle!” diye bağırdı. “Aşağıda hâlâ çalışan kalkanlar olabilir!”  </p>
			<p class="paragraf">“Dikkatli çalışıyorlar Muad’Dib,” dedi adam; ama emri yerine getirmek üzere dönüp gitti.  </p>
			<p class="paragraf">Dışarıdan gelen sinyalciler kucaklarında cihazlarıyla yanlarından geçti.  </p>
			<p class="paragraf">“Cihazları bırakmalarını söylemiştim!” dedi Paul.  </p>
			<p class="paragraf">Fedaykinlerinden biri sitemkâr bir sesle, “Fremenler cihazlarını bırakıp gitmekten hiç hoşlanmazlar Muad’Dib,” dedi.  </p>
			<p class="paragraf">“Şimdi adamlarımız cihazlardan daha önemli,” dedi Paul. “Yakında ya kullanamayacağımız kadar çok cihazımız olacak ya da hiçbir cihaza ihtiyacımız kalmayacak.”  </p>
			<p class="paragraf">Gurney Halleck yanına gelip, “Aşağı inen yolun açık olduğunu duydum,” dedi. “Burada yüzeye fazla yakınız Lordum; Harkonnenlar saldırımıza aynı şekilde karşılık verebilir.”  </p>
			<p class="paragraf">“Karşılık verecek halde değiller,” dedi Paul. “Kalkanlarının çalışmadığını ve Arrakis’ten ayrılamayacaklarını fark etmeye başlamışlardır.”  </p>
			<p class="paragraf">“Ama yeni karargâhınız hazır Lordum,” dedi Gurney.  </p>
			<p class="paragraf">“Karargâhta henüz bana ihtiyaçları yok,” dedi Paul. “Plan bensiz de işler. Beklememiz gerekiyor, ta ki...”  </p>
			<p class="paragraf">İletişim cihazının başındaki sinyalci “Bir mesaj alıyorum Muad’Dib,” dedi. Başını sallayıp, kulağındaki alıcı kulaklığına bastırdı. “Çok parazit var!” Önündeki not defterine bir şeyler karalamaya başladı; başını iki yana salladı, bekledi, yazdı... bekledi.  </p>
			<p class="paragraf">Paul sinyalcinin yanına gitti. Fedaykinler geri çekilip ona yer açtı. Paul adamın yazdıklarına bakıp, yüksek sesle okudu:  </p>
			<p class="paragraf">“Tabr Siyeçi’ne... akın... tutsaklar... Alia (boşluk) aileleri (boşluk) öldü... onlar (boşluk) Muad’Dib’in oğlu...”  </p>
			<p class="paragraf">Sinyalci başını yine iki yana salladı.  </p>
			<p class="paragraf">Paul başını kaldırınca Gurney ile göz göze geldi.  </p>
			<p class="paragraf">“Mesajı iyi duyamadı,” dedi Gurney. “Parazit var. Emin olamazsınız...”  </p>
			<p class="paragraf">“Oğlum öldü,” dedi Paul; bunu söylerken, doğru olduğunu biliyordu. “Oğlum öldü... Alia da esir düştü.” Kendini bomboş hissediyordu; hissiz bir kabuktu. Dokunduğu her şeye ölüm ve acı getiriyordu. Tüm evrene yayılabilecek salgın bir hastalık gibiydi bu.  </p>
			<p class="paragraf">Yaşlıların bilgeliğini, sayısız hayat tecrübesinin toplamını hissedebiliyordu. Sanki içinde kıkırdayıp ellerini ovuşturan biri vardı.  </p>
			<p class="paragraf"><span class="CharOverride-2">Evren, gerçek zalimliğin doğasını ne kadar az biliyor!</span> diye düşündü.  </p>
		</div>
</body>
</html>