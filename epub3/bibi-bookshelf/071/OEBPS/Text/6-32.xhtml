<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-32</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Kehanetler ve önseziler, yanıtlanmamış sorular karşısında nasıl sınanabilir? Şunu düşünün: Gelecek önceden bildirildiğinde, bunun ne kadarı “dalga formu”nun (Muad’Dib</span><span class="CharOverride-2"> gördüğü, geleceğe dair görüntülere böyle derdi) önceden görülmesi ve ne kadarı kâhinin geleceği kehanetine uyacak şekilde biçimlendirmesidir? Peki ya kehanet eyleminin içindeki ahenk? Kâhin geleceği görür, yoksa zayıf bir hat, çatlak veya yarık bulup onu sözleri veya kararlarıyla –bir elmas kesicinin elindeki mücevheri tek bir bıçak darbesiyle parçalaması gibi– parçalar mı?  </span></p>
			<p class="paragraf ParaOverride-9">—PRENSES IRULAN,  </p>
			<p class="paragraf ParaOverride-9">“Muad’Dib Üzerine Kişisel Düşünceler”  </p>
			<p class="paragbos">  </p>
			<p class="paragraf">Gecenin içinden seslenen adam, “Sularını al,” demişti. Paul korkusuyla mücadele edip annesine baktı. Eğitimli gözleri annesinin savaşa hazır olduğunu, kaslarının kırbaç gibi gerildiğini fark etti.  </p>
			<p class="paragraf">Yukarıdan gelen ses, “Sizi kontrolsüz bir şekilde öldürmek zorunda kalırsak üzülürüz,” dedi.  </p>
			<p class="paragraf">Jessica, <span class="CharOverride-2">Bu bizimle ilk konuşan adamın sesi,</span> diye düşündü. <span class="CharOverride-2">En az iki kişiler... biri sağımızda, biri solumuzda.  </span></p>
			<p class="paragraf">“Cignoro hrobosa sukares hin mange la pıçavagas doi me kamavas na beslas lele pal hrobas!”  </p>
			<p class="paragraf">Sağ taraftaki adam havzanın diğer tarafına sesleniyordu.  </p>
			<p class="paragraf">Paul adamın söylediklerinden bir şey anlamasa da, Bene Gesserit eğitimi almış Jessica bu dili tanıdı. Kadim av dillerinden biri olan Çakobsa’ydı; tepelerindeki adam, belki de bunların aradıkları yabancılar olduğunu söylüyordu.  </p>
			<p class="paragraf">Bir sessizlik oldu; tam o sırada ikinci ay –soluk fildişi mavisiydi– havzayı çevreleyen kayaların üstünden yükselip ışık saçtı.  </p>
			<p class="paragraf">Kayalardan, hem tepeden hem de her iki taraftan ayak sesleri geldi, ay ışığında karanlık şekiller hareket ediyordu. Gölgelerin arasından birçok kişi geçiyordu.  </p>
			<p class="paragraf">Paul dehşetle, <span class="CharOverride-2">Koca bir birlik!</span> diye düşündü.  </p>
			<p class="paragraf">Alacalı cüppe giymiş, iri yarı bir adam Jessica’nın karşısına geçti. Rahat konuşabilmek için damıtıcı-giysisinin ağızlığını çıkarmıştı; yandan vuran ay ışığında, gür sakallı olduğu görülüyordu... ama kukuletası, yüzünü ve gözlerini gizliyordu.  </p>
			<p class="paragraf">“Kimsiniz... in misiniz cin misiniz?” diye sordu.  </p>
			<p class="paragraf">Adamın sesindeki şakacı tonu duyan Jessica biraz umutlandı. Bu bir kumandanın sesiydi; gecenin içinde ilk duyduklarında onları irkilten sesti.  </p>
			<p class="paragraf">“İnsansınız galiba,” dedi adam.  </p>
			<p class="paragraf">Jessica adamın cüppesinin altında gizli olan bıçağı görmekten çok hissediyordu. Kalkansız olmaları ne kötüydü.  </p>
			<p class="paragraf">Adam, “Konuşabiliyor musunuz peki?” diye sordu.  </p>
			<p class="paragraf">Jessica hareketlerine ve sesine, soylulara özgü küstah havayı katmaya odaklandı. Hemen cevap vermesi gerekiyordu, ama adamın sesini yeterince duyamadığından henüz analiz edememişti; onun hangi kültüre ait olduğunu, zayıf yönlerinin neler olduğunu bilmiyordu.  </p>
			<p class="paragraf">Sert bir sesle, “Gecenin içinden haydut gibi çıkanlar kim?” diye sordu.  </p>
			<p class="paragraf">Kukuletası yüzünü gizleyen adam birden kasıldı, sonra da yavaşça gevşedi. Kendine hâkim olmayı iyi beceriyordu.  </p>
			<p class="paragraf">Paul annesinden uzaklaştı; böylece hem iki farklı hedef teşkil edip hem de eylem sahalarını genişletebilirlerdi.  </p>
			<p class="paragraf">Paul hareket edince, kukuletalı adam başını çevirip ona baktı; yüzünün bir kısmı ay ışığıyla aydınlandı. Jessica onun sivri burnunu, parlak gözünü –kapkara ve aksızdı-, kalın kaşını ve yukarı kıvrık bıyığını gördü.  </p>
			<p class="paragraf">“Sevimli bir ufaklık,” dedi adam. “Harkonnenlardan kaçıyorsanız, belki bize sığınabilirsiniz. Ne dersin evlat?”  </p>
			<p class="paragraf">Paul’ün zihninden olasılıklar geçti: <span class="CharOverride-2">Numara mı yapıyor? Doğru mu söylüyor? </span>Çabuk karar vermesi gerekiyordu.  </p>
			<p class="paragraf">“Niye kaçaklara kucak açmak isteyesiniz ki?” diye sordu.  </p>
			<p class="paragraf">İri yarı adam, “Şuna bak, büyümüş de küçülmüş,” dedi. “Pekâlâ, genç veli, sorunu yanıtlayayım; ben Harkonnenlara fey, yani su vergisi ödemeyen biriyim. Bu yüzden de kaçaklara kucak açabilirim.”  </p>
			<p class="paragraf">Paul, <span class="CharOverride-2">Kim olduğumuzu biliyor,</span> diye düşündü. <span class="CharOverride-2">Bir şeyler gizlediği sesinden belli.  </span></p>
			<p class="paragraf">İri yarı adam, “Adım Stilgar, Fremenim,” dedi. “Bu dilini çözer mi evlat?”  </p>
			<p class="paragraf">Paul, <span class="CharOverride-2">Aynı ses,</span> diye düşündü. Karargâh toplantısına gelen adamdı bu, Harkonnenların öldürdüğü arkadaşının cesedini arayan adamdı.  </p>
			<p class="paragraf">“Seni tanıyorum Stilgar,” dedi Paul. “Arkadaşının suyunu almak için babamın toplantısına geldiğinde oradaydım. Giderken de yanına babamın adamlarından birini, Duncan Idaho’yu almıştın... bir arkadaş takası olmuştu.”  </p>
			<p class="paragraf">“Idaho bizi terk edip Dük’ünün yanına döndü,” dedi Stilgar.  </p>
			<p class="paragraf">Adamın sesinde hafif bir tiksinti sezen Jessica kendini saldırıya karşı hazırladı.  </p>
			<p class="paragraf">Tepedeki kayalardan bir adam seslendi: “Zaman harcıyoruz Stil.”  </p>
			<p class="paragraf">Stilgar, “Bu Dük’ün oğlu,” diye bağırdı. “Liet’in bulmamızı istediği çocuk.”  </p>
			<p class="paragraf">“Ama... sonuçta bir çocuk Stil.”  </p>
			<p class="paragraf">“Dük adam gibi adamdı, bu delikanlı da gümleyici kullandı,” dedi Stilgar. “Şeyh Hulud’un toprağından cesurca geçti.”  </p>
			<p class="paragraf">Jessica, Stilgar’ın artık kendisiyle ilgilenmediğini anlamıştı. Yoksa adam onun hakkında kararını vermiş miydi?  </p>
			<p class="paragraf">Yukarıdan gelen ses, “Sınama yapmaya vaktimiz yok,” diye itiraz etti.  </p>
			<p class="paragraf">“Ama o Lisanü’l-Gayb olabilir,” dedi Stilgar.  </p>
			<p class="paragraf">Jessica, <span class="CharOverride-2">Bir alamet bekliyor!</span> diye düşündü.  </p>
			<p class="paragraf">Yukarıdan gelen ses, “Peki ya kadın?” dedi.  </p>
			<p class="paragraf">Jessica kendini tekrar saldırıya karşı hazırladı. Yukarıdan gelen seste ölüm tehdidi vardı.  </p>
			<p class="paragraf">“Evet, kadın,” dedi Stilgar. “Ve suyu.”  </p>
			<p class="paragraf">Kayalardan gelen ses, “Kanunu biliyorsun,” dedi; “çölde yaşayamayan...”  </p>
			<p class="paragraf">“Sus,” dedi Stilgar. “O eskidendi.”  </p>
			<p class="paragraf">Kayalardan gelen ses, “Liet bunu da mı emretti?” diye sordu.  </p>
			<p class="paragraf">“Silagonun sesini duydun Jamis,” dedi Stilgar. “Niye üstüme geliyorsun?”  </p>
			<p class="paragraf">Jessica, <span class="CharOverride-2">Silago!</span> diye düşündü. Bu ipucu pek çok şeyi kavramasını sağlamıştı: İlim ve Fıkıh dilinde silago yarasa (küçük bir uçan memeli) demekti. Silagonun sesi: demek ki Paul ile kendisini bir distrans mesajı sayesinde bulmuşlardı.  </p>
			<p class="paragraf">Yukarıdan gelen ses, “Sana görevlerini anımsatıyorum o kadar, dostum Stilgar,” dedi.  </p>
			<p class="paragraf">“Benim görevim kabilemi güçlendirmek,” dedi Stilgar. “Başka görevim yok. Bunu kimsenin anımsatmasına da ihtiyacım yok. Bu çocuk-adam ilgimi çekiyor. Dolgun etli. Bol suyla beslenmiş. Güneş babadan uzakta yaşamış. Onda İbad gözleri yok. Ama panlarda yaşayanlar gibi güçsüz de değil; sözlerinden ve tavırlarından anlaşılıyor bu. Babası da güçsüz değildi. Bu nasıl olabilir?”  </p>
			<p class="paragraf">Kayalardan gelen ses, “Burada bütün gece durup da bunu tartışamayız,” dedi. “Eğer bir devriye...”  </p>
			<p class="paragraf">“Jamis, son kez söylüyorum, sus,” dedi Stilgar.  </p>
			<p class="paragraf">Yukarıdaki adam sustu; ama Jessica onun hareket ettiğini, bir yarığın üstünden atlayıp sol taraftan havzaya indiğini işitti.  </p>
			<p class="paragraf">“Silagonun sesi, siz ikinizi kurtarmanın hayırlı bir iş olabileceğini söyledi,” dedi Stilgar. “Bu çocuk-adamı kurtarmanın iyi olabileceğini görüyorum; o daha genç... eğitilebilir. Peki ya sen kadın?” Jessica’ya baktı.  </p>
			<p class="paragraf">Jessica, <span class="CharOverride-2">Sesini ve tarzını artık çözdüm,</span> diye düşündü.<span class="CharOverride-2"> Onu te</span><span class="CharOverride-2">k bir sözümle kontrolüm altına alabilirim, ama o güçlü bir adam... hür iradesiyle bize çok daha faydalı olur. Bakalım, göreceğiz.  </span></p>
			<p class="paragraf">“Ben bu çocuğun annesiyim,” dedi Jessica. “Onda takdir ettiğin güç, kısmen benim verdiğim eğitimin eseridir.”  </p>
			<p class="paragraf">“Kadınların gücü sınırsız olabilir,” dedi Stilgar. “Rahibe Analarınki sınırsızdır mesela. Sen Rahibe Ana mısın?”  </p>
			<p class="paragraf">Jessica gerçeği söyledi: “Hayır.”  </p>
			<p class="paragraf">“Çölde yaşama eğitimi aldın mı?”  </p>
			<p class="paragraf">“Hayır, ama verebileceğim eğitimi pek çok kişi değerli bulur.”  </p>
			<p class="paragraf">“Bizim değer verdiğimiz şeyler farklıdır,” dedi Stilgar.  </p>
			<p class="paragraf">“Herkesin fikri kendine,” dedi Jessica.  </p>
			<p class="paragraf">“Mantıklı olman iyi,” dedi Stilgar. “Burada durup seni sınamakla vakit harcayamayız kadın. Anlıyor musun? Yanımızda olup bizi rahatsız etmeni istemiyoruz. Çocuk-adamı, oğlunu yanıma alacağım; onu koruyup besleyecek, kabilemin himayesine alacağım. Sana gelince kadın... bunun şahsi bir mesele olmadığını anlıyorsun, değil mi? Bu İstislah yasası... çoğunluğun iyiliği önemli. Bu kadarı yeterli değil mi?”  </p>
			<p class="paragraf">Paul yarım adım öne çıktı. “Sen ne demek istiyorsun?”  </p>
			<p class="paragraf">Stilgar göz ucuyla Paul’e baksa da dikkatini Jessica’dan ayırmadı. “Burada yaşamayı çocukken öğrenmeye başlamazsan, bütün kabilenin felaketine sebep olabilirsin. Kanun böyle, bu yüzden...”  </p>
			<p class="paragraf">Jessica’nın harekete geçmesi, bayılıyormuş gibi yapmasıyla başladı. Güçsüz bir yabancıdan beklenecek bir şeydi bu, dolayısıyla da hasmının tepkilerini yavaşlatacağı kesindi. Bilinen bir şeyin aslında bilinmeyen bir şey olduğunu anlamak için bir saniye geçmesi gerekir. Jessica adamın saldırmak için sağ omzunu indirip cüppesinin altından silahını çıkardığını görünce yana kaydı. Dönüp kolunu uzatırken, cüppeleri birbirine karıştı; bir an sonra Jessica sırtını bir kayaya yaslamıştı, önünde sımsıkı tuttuğu adam da aciz kalmıştı.  </p>
			<p class="paragraf">Paul annesinin harekete geçmesiyle birlikte hemen iki adım geri çekilmişti. Annesi Stilgar’a saldırınca da gölgelerin arasına koştu. Karşısına sakallı, eli silahlı bir adam dikildi; adam biraz eğilerek saldırıya geçti. Paul elini dümdüz tutarak adamın önce göğüs kemiğine, hemen ardından da yana çekilip elinin kenarıyla ensesine vurdu; yere düşen adamın elinden silahını aldı.  </p>
			<p class="paragraf">Sonra gölgelerin içine dalıp kayalara tırmanmaya başladı; silahı belindeki kuşağa takmıştı. Silahın şekli tanıdık olmasa da, ne olduğunu anlamıştı... mermi fırlatan bir silahtı; burada kalkan kullanılmadığının bir başka göstergesiydi.  </p>
			<p class="paragraf"><span class="CharOverride-2">Anneme ve Stilgar denen adama odaklanacaklar. Annem Stilgar’la başa çıkabilir. Ben yukarı çıkıp, onları görebileceğim güvenli bir yer bulmalıyım; onları oradan tehdit ederek, anneme kaçma fırsatı verebilirim.  </span></p>
			<p class="paragraf">Havzada tabancaların çekilen horozlarının sesleri duyuldu. Paul’ün etrafında mermiler uçuşmaya, kayalardan sekmeye başladı. Bunlardan biri cüppesini deldi. Paul bir kayanın arkasına sığınınca, karşısında yukarı doğru uzanan dar bir yarık buldu. Yarığın bir duvarına sırtını, diğerine de ayaklarını dayayarak yavaş yavaş, olabildiğince sessizce yukarı çıkmaya başladı.  </p>
			<p class="paragraf">Stilgar’ın gür sesiyle haykırdığını işitti: “Geri çekilin, solucan kafalı bitler! Yaklaşırsanız boynumu kıracak!”  </p>
			<p class="paragraf">Havzadan bir ses yükseldi: “Çocuk kaçtı Stil. Ne yapaca–”  </p>
			<p class="paragraf">“Kaçar tabii, seni kum beyinli... Ahhh! Yavaş be kadın!”  </p>
			<p class="paragraf">“Onlara söyle, oğlumun peşini bıraksınlar,” dedi Jessica.  </p>
			<p class="paragraf">“Bıraktılar zaten kadın. Çocuk kaçtı işte... istediğin oldu. Yeryüzünün yüce tanrıları adına! Bir sırrî ve savaşçı olduğunu niye söylemedin kadın?”  </p>
			<p class="paragraf">“Adamlarına geri çekilmelerini söyle,” dedi Jessica. “Havzaya inmelerini söyle, insinler ki onları görebileyim... kaç kişi olduklarını biliyorum inan.”  </p>
			<p class="paragraf"><span class="CharOverride-2">Bu çok kritik bir an,</span> diye düşündü. <span class="CharOverride-2">Ama Stilgar düşündüğüm kadar akıllıysa, kurtulma şansımız olabilir.  </span></p>
			<p class="paragraf">Santim santim tırmanan Paul dar bir kaya çıkıntısına ulaştı; orada dinlenirken aşağıdaki havzaya baktı. Stilgar’ın sesini duydu.  </p>
			<p class="paragraf">“Peki ya reddedersem? O zaman ne... Ahhh! Bıraksana be kadın! Sana zarar vermeyeceğiz. Yüce tanrılar adına! En güçlümüze bunu yapabiliyorsan, ağırlığınca suyun on misli değerindesin demektir.”  </p>
			<p class="paragraf">Jessica, <span class="CharOverride-2">Sıra mantık</span> <span class="CharOverride-2">sınavında</span>, diye düşündü. “Lisanü’l-Gayb demiştin.”  </p>
			<p class="paragraf">“Siz ikiniz efsanede bahsedilen kişiler olabilirsiniz, ama buna inanmam için sınanmanız gerekiyor,” dedi Stilgar. “Henüz bildiğim tek şey, buraya o salak Dük’ünüzle gelip... Ahhh! Bana bak kadın! Beni öldürsen de umurumda değil! Dük onurlu ve cesur bir adamdı; ama buraya gelmesi, göz göre göre Harkonnenların tuzağına düşmesi salaklıktı!”  </p>
			<p class="paragraf">Sessizlik.  </p>
			<p class="paragraf">Sonra Jessica konuştu: “Başka seçeneği yoktu, ama bunu tartışmayacağız. Şimdi şu çalının arkasındaki adamına söyle de silahını indirsin; yoksa önce seni, sonra da onu gebertirim.”  </p>
			<p class="paragraf">Stilgar, “Sen, oradaki!” diye gürledi. “Kadının dediğini yap!”  </p>
			<p class="paragraf">“Ama Stil...”  </p>
			<p class="paragraf">“Kadının dediğini yap dedim... solucan suratlı, kum beyinli kertenkele boku seni! Dediğini yap, yoksa seni parçalamasına bizzat yardım ederim! Bu kadının ne kadar değerli olduğunu görmüyor musun?”  </p>
			<p class="paragraf">Çalının ardında kısmen gizlenen adam ayağa kalkıp silahını indirdi.  </p>
			<p class="paragraf">“Dediğini yaptı,” dedi Stilgar.  </p>
			<p class="paragraf">“Şimdi, benden ne istediğini adamlarına net bir dille açıkla,” dedi Jessica. “Kanı kaynayan bir delikanlının aptalca bir hata yapmasını istemiyorum.”  </p>
			<p class="paragraf">“Köy ve kasabalara girerken, pan ve graben halkının arasına karışırken ırkımızı gizlemek zorunda kalıyoruz,” dedi Stilgar. “Silah taşıyamıyoruz, çünkü billurbıçaklar kutsaldır. Ama sen kadın... sende sırrî savaş yeteneği var. Bu yetenekten bahsedildiğini duymuştuk... çoğumuz da inanmıyordu; ama insan gözüyle gördüğüne inanır. Sen silahlı bir Fremen’i yendin. Böyle bir silah, hiçbir üst aramasında bulunamaz.”  </p>
			<p class="paragraf">Havzadaki adamlar, Stilgar’ın ne demek istediğini anlayınca kıpırdanmaya başladılar.  </p>
			<p class="paragraf">“Peki ya size bu... sırrî yöntemini öğretmeyi kabul edersem?”  </p>
			<p class="paragraf">“Oğlunun yanı sıra seni de himayeme alırım.”  </p>
			<p class="paragraf">“Sözünü tutacağını nereden bilelim?”  </p>
			<p class="paragraf">Stilgar biraz sinirli konuştu: “Bak kadın, biz yazılı anlaşma filan yapmayız. Akşam söz verip, sabah sözümüzden dönmeyiz. Laf ağızdan çıktı mı, anlaşma yapılmış demektir. Halkımın lideri olarak sana söz veriyorum. Bize bu sırrî yöntemini öğretirsen, bizimle istediğin kadar kalabilirsin. Suyun suyumuza karışır.”  </p>
			<p class="paragraf">Jessica, “Tüm Fremenler adına konuşabilir misin?” diye sordu.  </p>
			<p class="paragraf">“İleride belki. Ama şimdilik sadece Liet kardeşim tüm Fremenler adına konuşabilir. Şu an sana sadece gizlilik vaat edebilirim. Halkım diğer siyeçlere sizden bahsetmeyecek. Harkonnenlar Dune’a geri döndü... Dük’ün öldü. Siz ikinizin de büyük bir fırtınada öldüğünüz sanılıyor. Avcı ölmüş avın peşinden koşmaz.”  </p>
			<p class="paragraf">Jessica, <span class="CharOverride-2">Haklı, </span>diye düşündü. <span class="CharOverride-2">Ama bu insanların iletişim olanakları çok fazla. Biri mesaj gönderebilir.  </span></p>
			<p class="paragraf">“Başımıza ödül konmuştur herhalde,” dedi.  </p>
			<p class="paragraf">Stilgar sustu. Jessica neredeyse onun aklını okuyabiliyordu; ellerinin altında adamın kımıldayan kaslarını hissediyordu.  </p>
			<p class="paragraf">Stilgar bir süre sonra konuştu: “Bir kez daha söylüyorum: Sana kabilem adına söz verdim. Halkım bizim için ne kadar değerli olduğunu artık biliyor. Harkonnenlar bize ne verebilir ki? Özgürlüğümüzü mü? Hah! Hayır, sen takvâsın; bizim için, Harkonnenların depolarındaki tüm baharattan daha değerlisin.”  </p>
			<p class="paragraf">“Öyleyse size dövüş stilimi öğreteceğim,” dedi Jessica; ayindeymiş gibi konuştuğunu fark etti.  </p>
			<p class="paragraf">“Artık beni serbest bırakacak mısın?”  </p>
			<p class="paragraf">“Tamam,” dedi Jessica. Stilgar’ı bıraktı; sonra da yana çekilip, havzadaki adamların görebileceği şekilde öne çıktı. <span class="CharOverride-2">Bu meşed sınavıydı,</span> diye düşündü. <span class="CharOverride-2">Ama ben ölsem bile, Paul Fremenler hakkında bilgilenmeli.  </span></p>
			<p class="paragraf">Paul gergin sessizlikte, annesini daha iyi görebilmek için biraz öne eğildi. O sırada yukarıdan bir soluk sesi geldi... ama ses hemen kesildi; Paul başını kaldırınca tepesinde, yıldızlı gökyüzünün altında karanlık bir şekil gördü.  </p>
			<p class="paragraf">Havzadan Stilgar’ın sesi yükseldi: “Sen, yukarıdaki! Çocuğun peşini bırak. Birazdan kendiliğinden iner zaten.”  </p>
			<p class="paragraf">Paul’ün tepesinden, karanlıktan genç bir kız ya da erkeğin sesi geldi: “Ama Stil, fazla uzakta ola–”  </p>
			<p class="paragraf">“Peşini bırak dedim Chani! Kertenkelenin dölü!”  </p>
			<p class="paragraf">Paul’ün tepesinden bir fısıltı geldi: “Bana kertenkelenin dölü dersin ha!” Ama gölge geri çekilip gözden kayboldu.  </p>
			<p class="paragraf">Stilgar, “Hepiniz buraya gelin,” diye seslendi. Jessica’ya döndü. “Şimdi sıra sende... anlaşmamızın sana düşen kısmını yerine getireceğini nasıl kanıtlayacaksın? Belgelerle, beş para etmez sözleşmelerle yaşamaya alışık olan sensin...”  </p>
			<p class="paragraf">“Biz Bene Gesseritler de tıpkı sizin gibi sözümüze sadığızdır.”  </p>
			<p class="paragraf">Adamlar donup kaldılar, sonra da hep bir ağızdan fısıldaşmaya başladılar: “Bene Gesserit cadısıymış!”  </p>
			<p class="paragraf">Paul ele geçirdiği silahı belinden çekip Stilgar’a doğrulttu; ama Stilgar’la adamları hiç kımıldamadan Jessica’ya bakmayı sürdürdü.  </p>
			<p class="paragraf">“Efsane gerçekleşiyor,” dedi biri.  </p>
			<p class="paragraf">“Shadout Mapes senin hakkında verdiği raporda bunu söylemişti,” dedi Stilgar. “Ama bu kadar önemli bir şey mutlaka sınanmalı. Efsanede, bizi cennete götürecek çocuğun annesinin Bene Gesserit olacağı söylenir; eğer sen oysan...” Omuz silkti.  </p>
			<p class="paragraf">Jessica iç geçirdi. <span class="CharOverride-2">Missionaria Protectiva’mız bu cehennem çukurunun bile her tarafına dinsel emniyet supapları yerleştirmiş demek, </span>diye düşündü.<span class="CharOverride-2"> Neyse... sonuçta işimize yarayacak; amaç da buydu zaten.  </span></p>
			<p class="paragraf">“Size efsaneyi anlatan kâhin kadın, onu kerâmet ve i’câz yoluyla, mucizeyle ve taklit edilemez kehanetle sundu. Bunu biliyorum. Bir alamet görmek ister misiniz?”  </p>
			<p class="paragraf">Stilgar’ın kabaran burun delikleri ay ışığında parıldadı. “Ayin yapmanı bekleyemeyiz,” diye fısıldadı.  </p>
			<p class="paragraf">Jessica, Kynes’ın acil kaçış planı hazırlarken gösterdiği bir haritayı hatırladı. Bu çok eskiden olmuş gibi geliyordu şimdi. Haritadaki, “Tabr Siyeçi” diye bir yerin yanına “Stilgar” diye not düşülmüştü.  </p>
			<p class="paragraf">“Tabr Siyeçi’ne gittiğimizde olabilir,” dedi.  </p>
			<p class="paragraf">Stilgar bunu duyunca sarsıldı; Jessica, <span class="CharOverride-2">Ne numaralarımız var, bir bilse! </span>diye düşündü. <span class="CharOverride-2">Missionaria Protectiva’nın buraya gönderdiği Bene Gesserit çok iyiymiş. Bu Fremenleri bize inanmaya ne güzel </span><span class="CharOverride-2">hazırlamış</span>.  </p>
			<p class="paragraf">Stilgar huzursuzca kıpırdandı. “Artık gitmeliyiz.”  </p>
			<p class="paragraf">Jessica başıyla onayladı; böylece yola çıkmalarına izin verdiğini Stilgar’a göstermiş oluyordu.  </p>
			<p class="paragraf">Stilgar başını kaldırıp, Paul’ün üstünde çömeldiği kaya çıkıntısına doğru baktı. “Artık inebilirsin evlat.” Sonra tekrar Jessica’ya dönüp, özür dilercesine konuştu: “Oğlun tırmanırken inanılmayacak kadar çok ses çıkardı. Öğrenmesi gereken çok şey var, yoksa hepimizin hayatını tehlikeye atar; ama daha genç.”  </p>
			<p class="paragraf">“Birbirimize öğreteceğimiz çok şey var kuşkusuz,” dedi Jessica. “Bu arada, baygın adamınla ilgilensen iyi olur. Gürültücü oğlum adamının silahını alırken biraz fazla sert davrandı.”  </p>
			<p class="paragraf">Stilgar öyle hızlı döndü ki, kukuletası geriye düştü. “Nerede?”  </p>
			<p class="paragraf">“Şu çalıların ardında.” Jessica eliyle gösterdi.  </p>
			<p class="paragraf">Stilgar adamlarından ikisine dokundu. “Gidip bakın.” Adamlarını saydı. “Jamis yok.” Jessica’ya döndü. “Demek oğlun bile sırrî yöntemini biliyor.”  </p>
			<p class="paragraf">“Bu arada, oğlumun sözünü dinlemediğini, yerinden kımıldamadığını fark etmişsindir,” dedi Jessica.  </p>
			<p class="paragraf">Stilgar’ın gönderdiği iki adam, aralarında üçüncü bir adamı taşıyarak döndü; bu üçüncü adam sendeliyor, derin derin soluyordu. Stilgar onlara göz attıktan sonra tekrar Jessica’ya döndü. “Demek oğlun sadece senden emir alıyor ha? Güzel. Disiplin nedir biliyor desene.”  </p>
			<p class="paragraf">“Paul, aşağı gelebilirsin,” dedi Jessica.  </p>
			<p class="paragraf">Paul ayağa kalkıp yarıktan dışarı, ay ışığına çıkarken Fremen silahını kuşağına sıkıştırdı. Tam dönerken, kayanın üstünde biri doğruldu.  </p>
			<p class="paragraf">Paul gri taşlardan yansıyan ay ışığında cüppeli, ufak tefek bir Fremen gördü... yüzü kukuletasının gölgesinde kalan bu kişi, Paul’e bakıyordu; cüppesinin bir kıvrımından çıkan mermili silah namlusunu Paul’e doğrultmuştu.  </p>
			<p class="paragraf">“Adım Chani; Liet’in kızıyım.”  </p>
			<p class="paragraf">Sesi canlı, neşeliydi.  </p>
			<p class="paragraf">“Arkadaşlarıma zarar vermene izin vermezdim,” dedi kız.  </p>
			<p class="paragraf">Paul yutkundu. Karşısındaki kız başını çevirince, yüzü ortaya çıktı; ince hatlıydı, gözleri kapkara görünüyordu. Paul’ün daha önce, geleceğe dair ilk rüyalarında defalarca gördüğü, tanıdık bir yüzdü bu; şaşıran Paul kalakaldı. Rahibe Ana Gaius Helen Mohiam’a rüyasında gördüğü bu yüzü tasvir ettiğini ve öfkeyle, “Onunla tanışacağım,” dediğini hatırladı.  </p>
			<p class="paragraf">O kız sonunda karşısındaydı işte, ama tanışmaları beklediği gibi olmamıştı.  </p>
			<p class="paragraf">“Kızgın bir Şeyh Hulud kadar ses çıkardın,” dedi kız. “Buraya tırmanmak için de en zor yolu seçtin. Beni takip et; aşağı inmenin daha kolay bir yolunu göstereyim.”  </p>
			<p class="paragraf">Paul yarıktan tamamen çıkıp kızın peşine düştü; engebeli kayalıklarda ilerleyen kızın cüppesi dalgalanıyordu. Kayaların üstünde ceylan gibi seke seke koşuyordu. Paul yüzünün kızardığını hissetti; havanın karanlık olmasına şükretti.  </p>
			<p class="paragraf"><span class="CharOverride-2">O kız!</span> Kaderin dokunuşu gibiydi. Paul bir dalgaya kapıldığını hissediyordu; içi coşkuyla dolmuştu.  </p>
			<p class="paragraf">Sonunda havzaya, Fremenlerin arasına indiler.  </p>
			<p class="paragraf">Jessica, Paul’e bakıp hafifçe gülümsedi, ama Stilgar’a hitap etti: “Birbirimize çok şey öğreteceğiz,” dedi. “Şiddet kullanmamız seni ve adamlarını kızdırmamıştır umarım. Bu... gerekli gibi görünüyordu. Bir... hata yapmak üzereydiniz.”  </p>
			<p class="paragraf">“Hatadan döndürülmek, cennetten gelen bir armağandır,” dedi Stilgar. Sol elini kendi dudaklarına dokundurdu, diğer eliyle de Paul’ün belindeki silahı alıp bir adamına fırlattı. “Bir maula tabancasına sahip olmak istiyorsan, bunu hak etmelisin evlat.”  </p>
			<p class="paragraf">Paul tam konuşacakken vazgeçti; annesinin bir sözünü hatırlamıştı: “Başlangıçlar öyle kritik anlardır ki.”  </p>
			<p class="paragraf">“Oğlumda ihtiyacı olan bütün silahlar var zaten,” dedi Jessica. Stilgar’a dik dik bakarak, onu Paul’ün tabancayı nasıl ele geçirdiğini anımsamaya zorladı.  </p>
			<p class="paragraf">Stilgar, Paul’ün yendiği adama, Jamis’e baktı. Adam bir kenarda başını eğmiş duruyor, hâlâ derin derin soluyordu. “Başa çıkılması zor bir kadınsın,” dedi Stilgar. Sol elini bir adamına uzatıp parmaklarını şıklattı. “Kuşti bakka te.”  </p>
			<p class="paragraf">Jessica, <span class="CharOverride-2">Yine Çakobsa dili,</span> diye düşündü.  </p>
			<p class="paragraf">Adam Stilgar’ın eline kare şeklinde iki tülbent parçası bıraktı. Stilgar bunlardan birini Jessica’nın boynuna, kukuletasının altından bağladı; ikincisini de aynı şekilde Paul’ün boynuna bağladı.  </p>
			<p class="paragraf">“Artık bekka mendili taşıyorsunuz,” dedi. “Böylece birbirimizden ayrılsak bile Stilgar’ın siyeçinden olduğunuz anlaşılacak. Silahlardan ise başka zaman bahsederiz.”  </p>
			<p class="paragraf">Adamlarının arasında gezinip onları teftiş etmeye başladı; Paul’ün fremkitini adamlardan birine, taşıması için verdi.  </p>
			<p class="paragraf">Jessica, <span class="CharOverride-2">Bekka,</span> diye düşündü. Bu dinsel terimi biliyordu: bekka, ağlayan demekti. Bu mendillerin sembolizminin grubu bir arada tuttuğunu hissediyordu. <span class="CharOverride-2">Niye ağlamak onları bir arada tutuyor?  </span></p>
			<p class="paragraf">Stilgar, Paul’ü utandırmış genç kızın yanına gidip “Chani, bu çocuk-adamı himayene al,” dedi. “Onu beladan uzak tut.”  </p>
			<p class="paragraf">Chani, Paul’ün koluna dokundu. “Gel bakalım çocuk-adam.”  </p>
			<p class="paragraf">Paul öfkesini bastırarak konuştu: “Adım Paul. Lafına...”  </p>
			<p class="paragraf">“Sana bir isim vereceğiz evlat; mihnet vaktinde, akıl sınavında,” dedi Stilgar.  </p>
			<p class="paragraf">Jessica, <span class="CharOverride-2">Akıl sınavı,</span> diye düşündü. Paul’ün statüsünün yükselmesi arzusu, ona diğer tüm kaygılarını bir anda unutturdu. “Oğlum gomcebbârla sınandı!” diye haykırdı.  </p>
			<p class="paragraf">Sessizlik oldu... Jessica hedefi on ikiden vurduğunu biliyordu.  </p>
			<p class="paragraf">“Birbirimiz hakkında bilmediğimiz çok şey var,” dedi Stilgar. “Ama burada fazla oyalandık. Güneş doğduğunda açık havada olmamalıyız.” Paul’ün bayılttığı adamın yanına gitti. “Jamis, yürüyebilecek misin?”  </p>
			<p class="paragraf">Adam, “Gafil avlandım, o kadar,” diye homurdandı. “Şansı vardı. Yürüyebilirim.”  </p>
			<p class="paragraf">“Şansla alakası yoktu,” dedi Stilgar. “Çocuğun güvenliğinden Chani ile birlikte sen sorumlu olacaksın Jamis. Bu insanlar benim himayemde.”  </p>
			<p class="paragraf">Jessica, Jamis denen adama baktı. Kayaların üstünden Stilgar’la tartışan adamdı bu. Sesinde ölüm tehdidi olan adamdı. Ama Stilgar, Jessica’nın oğlunu bu adama emanet etmeyi seçmişti.  </p>
			<p class="paragraf">Stilgar adamlarını süzdükten sonra, ikisine öne çıkmalarını işaret etti. “Larus, Farrukh... siz ikiniz izlerimizi silin. Arkamızda hiç iz kalmasın. Çok dikkatli olun... yanımızda eğitimsiz iki kişi var.” Dönüp elini kaldırarak havzanın diğer ucunu gösterdi. “Sıraya girin... iki yana gözcüler geçsin; yola çıkıyoruz. Şafaktan önce Sırtlar Mağarası’nda olmalıyız.”  </p>
			<p class="paragraf">Jessica, Stilgar’ın yanında yürümeye başlarken gruptakileri saydı. Kırk Fremen vardı... Paul ve kendisiyle birlikte toplam kırk iki kişi.<span class="CharOverride-2"> Asker gibi hareket ediyorlar... Chani denen şu kız bile,</span> diye düşündü.  </p>
			<p class="paragraf">Paul sırada Chani’nin arkasına geçti. O kız tarafından yakalanmanın yol açtığı kötü hissi bastırmıştı. Annesinin “Oğlum gomcebbârla sınandı!” diye haykırmasıyla birlikte içinde canlanan anılara odaklanmıştı. Eli çektiği acının anısıyla karıncalanıyordu.  </p>
			<p class="paragraf">Chani, “Adımlarına dikkat et,” diye fısıldadı. “Çalılara sürtünme, yoksa iz kalır.”  </p>
			<p class="paragraf">Paul yutkundu... başıyla onayladı.  </p>
			<p class="paragraf">Askerlerin seslerine kulak kabartan Jessica sadece kendisiyle Paul’ün ayak seslerini duyunca şaşırdı. Kırk kişi yürüyordu, ama havzanın doğal seslerinden başka ses duyulmuyordu; hayalet gemiler gibiydiler, cüppeleri gölgelerin içinde dalgalanıyordu. Hedefleri Tabr Siyeçi’ydi... Stilgar’ın siyeçi.  </p>
			<p class="paragraf">Jessica bu sözcüğü zihninde evirip çevirdi: siyeç. Çakobsa dilinden bir sözcüktü; o çok eski avcı dilinden günümüze dek, değişmeden kalmıştı. Siyeç; tehlike esnasında buluşma yeri. Jessica az önce yaşadığı gerilimden sonra, bu sözcüğün ve o dilin derin anlamlarını yeni kavramaya başlıyordu.  </p>
			<p class="paragraf">“Tempomuz iyi,” dedi Stilgar. “Şeyh Hulud’un izniyle, Sırtlar Mağarası’na şafaktan önce varırız.”  </p>
			<p class="paragraf">Jessica başını sallamakla yetindi; sırf irade gücüyle ve... hissettiği mutluluk sayesinde (bunu kendine itiraf etti) ayakta durduğunun farkında olduğundan, gücünü idareli harcıyordu. Bu askerlerin ne kadar değerli olduğunu, onlar sayesinde Fremen kültürü hakkında ne çok şey öğrendiğini düşündü.   </p>
			<p class="paragraf"><span class="CharOverride-2">Hepsi asker... askeri eğitim almış, tamamen askeri düzende yaşayan bir toplum,</span> diye düşündü. <span class="CharOverride-2">Kaçak bir Dük için bundan iyisi can sağlığı!  </span></p>
		</div>
</body>
</html>