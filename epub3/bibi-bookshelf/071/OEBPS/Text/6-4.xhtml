<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-4</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Muad’Dib’in Caladan’da yaşıtı oyun arkadaşı olmadığını okumuştunuz. Yaşıtlarıyla birlikte oynaması fazla riskliydi. Ama Muad’Dib ona arkadaşlık da eden mükemmel öğretmenlere sahipti. Bunlardan biri, saz şairi ve savaşçı Gurney Halleck’ti; bu kitapta Gurney’nin bazı şarkılarını okuyacaksınız. Ayrıca, Padişah İmparator’un bile kalbine korku salan Suikastçılar Ustası, yaşlı mentat Thufir Hawat vardı. Ginaz Mezunu Kılıçustası Duncan Idaho vardı; adı ihanetle anılan, ama engin bilgisi tartışılmaz olan Dr. Wellington Yueh vardı; oğlunu Bene Gesserit Yöntemi’yle eğiten Leydi Jessica ve –elbette ki– babalık vasıfları epeydir</span><span class="CharOverride-2"> göz ardı edilen Dük Leto vardı.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib’in Çocukluk Tarihi”  </p>
			<p class="paragbos">  </p>
			<p class="paragraf">Caladan Şatosu’nun eğitim odasına sessizce giren Thufir Hawat kapıyı usulca kapadı. Bir an öylece durdu; kendini yaşlı, yorgun, yıpranmış hissediyordu. Eski Dük’ün hizmetindeyken yaralanmış sol bacağı ağrıyordu.  </p>
			<p class="paragraf">Üç nesildir onların hizmetindeyim, diye düşündü.  </p>
			<p class="paragraf">Çatı pencerelerinden giren öğle ışığıyla apaydınlık olmuş geniş odaya göz gezdirince, çocuğun sırtı kapıya dönük halde oturduğunu gördü; çocuk önündeki L şeklinde masaya yığılmış sayfalarla haritalara odaklanmıştı.  </p>
			<p class="paragraf">Bu çocuğa asla sırtı kapıya dönük oturmamasını kaç kez söylemem gerekecek? Hawat genzini temizledi.  </p>
			<p class="paragraf">Sayfaların üstüne eğilmiş Paul doğrulmadı.  </p>
			<p class="paragraf">Çatı pencerelerinin yukarısından bir bulut geçti. Hawat tekrar genzini temizledi.  </p>
			<p class="paragraf">Paul doğruldu ve arkasına dönmeden konuştu. “Biliyorum. Sırtım kapıya dönük oturuyorum.”  </p>
			<p class="paragraf">Hawat kendini tutmasa gülümseyecekti; uzun adımlarla yürümeye başladı.  </p>
			<p class="paragraf">Başını kaldıran Paul, masanın köşesinde durup bekleyen o kır saçlı ihtiyara baktı. Hawat’ın derin kırışıklıklarla kaplı, esmer yüzündeki gözleri pür dikkat bakıyordu.  </p>
			<p class="paragraf">“Koridordan geldiğini duydum” dedi Paul. “Kapıyı açtığını da duydum.”  </p>
			<p class="paragraf">“Çıkardığım sesler taklit edilebilir.”  </p>
			<p class="paragraf">“Başkası olsa anlardım.”  </p>
			<p class="paragraf">Hawat. Haklı olabilir, diye düşündü. Cadı annesi onu iyi eğitiyordur mutlaka. Yere göre sığdıramadığı okulundakiler bu konuda ne düşünüyor acaba? Belki de o yaşlı gözetmeni bu yüzden... sevgili Leydi Jessica’mızı hizaya sokmak için gönderdiler.  </p>
			<p class="paragraf">Paul’ün karşısına geçen Hawat bir sandalye çekip, kapıyı görebileceği şekilde oturdu. Bunu abartılı bir şekilde yaptıktan sonra arkasına yaslanıp odayı inceledi. Eşyaların çoğu Arrakis’e gönderildiğinden, içerisi ona tuhaf ve yabancı bir yer gibi geldi birden. Geride bir okuma masası, bir eskrim aynası (kristal prizmaları hareketsizdi) ve yanındaki antrenman mankeni kalmıştı; yamalarla kaplı, içi doldurulmuş manken, savaşlarda yıpranıp sakat kalmış yaşlı bir piyade erine benziyordu.  </p>
			<p class="paragraf">Hawat, <span class="CharOverride-2">Tıpkı benim gibi,</span> diye düşündü.  </p>
			<p class="paragraf">Paul, “Thufir, ne düşünüyorsun?” diye sordu.  </p>
			<p class="paragraf">Hawat çocuğa baktı. “Yakında hepimizin buradan gideceğini, muhtemelen burayı bir daha asla görmeyeceğimizi düşünüyordum.”  </p>
			<p class="paragraf">“Buna üzülüyor musun?”  </p>
			<p class="paragraf">“Ne üzülmesi? Saçmalama! Dostlardan ayrılmak üzücüdür. Mekânlarsa altı üstü mekândır.” Hawat masadaki haritalara baktı. “Arrakis de başka bir mekân, o kadar.”  </p>
			<p class="paragraf">“Babam nasıl olduğumu öğrenmen için mi gönderdi seni?”  </p>
			<p class="paragraf">Hawat kaşlarını çattı... Çocuğun kendine özgü gözlem yöntemleri vardı. Başıyla onayladı. “Kendisi gelse daha iyi olurdu diye düşünüyorsun, ama biliyorsun ki çok meşgul. Daha sonra gelecek.”	  </p>
			<p class="paragraf">“Arrakis’teki fırtınalar hakkında bir şeyler okuyordum.”  </p>
			<p class="paragraf">“Fırtınalar. Evet, görüyorum.”  </p>
			<p class="paragraf">“Anladığım kadarıyla epey şiddetli oluyorlarmış.”  </p>
			<p class="paragraf">“Şiddetli ne kelime. O fırtınalar altı yedi bin kilometrelik düzlükler boyunca büyür, onlara güç katacak her şeyle... Coriolis gücüyle, diğer fırtınalarla, biraz olsun enerjiye sahip her şeyle beslenir. Hızları saatte yedi yüz kilometreye ulaşabilir; önlerine çıkan her şeyi alıp götürürler; kumu, tozu, her şeyi. Eti kemikten sıyırabilir, kemikleri paramparça edebilirler.”  </p>
			<p class="paragraf">“Niye hava durumu kontrol sistemleri yok?”  </p>
			<p class="paragraf">“Arrakis’e özgü birtakım sorunlar yüzünden... orada maliyetler daha yüksek, tesisler de bakım filan gerektirir. Lonca uydu kontrolü için çok para istiyor; babanın hanedanı da en zenginlerden sayılmaz evlat. Bunu biliyorsun.”  </p>
			<p class="paragraf">“Hiç Fremen gördün mü?”  </p>
			<p class="paragraf">Hawat, <span class="CharOverride-2">Bugün çocuğun aklı konudan konuya atlıyor,</span> diye düşündü.  </p>
			<p class="paragraf">“Muhtemelen görmüşümdür. Grabenlerde ve çanaklarda yaşayan halk, onlar hakkında pek bir şey anlatmıyor. Uzun, bol dökümlü giysiler giyerlermiş. Kapalı mekânlara girdiklerinde pis kokuları her yanı sararmış. Kokmalarının sebebi damıtıcı-giysi dedikleri, vücut sularını tekrar tekrar kullanmalarını sağlayan giysiler olsa gerek.”  </p>
			<p class="paragraf">Paul yutkundu, birden ağzındaki tükürüğün farkına varmış ve susuzluğa dair gördüğü bir rüyayı anımsamıştı. O halkın kendi vücut sularını defalarca içmek zorunda kalacak kadar susuzluk çekmesi içini karartmıştı. “Orada su değerliymiş,” dedi.  </p>
			<p class="paragraf">Hawat başını sallayarak bu sözü onaylarken şöyle düşündü: <span class="CharOverride-2">Belki de o gezegenin ne kadar tehlikeli bir düşman olduğunu anlamasını sağlamayı başarıyorum. Oraya bunun farkında olmadan, ihtiyatsızca gitmemiz delilik olur.  </span></p>
			<p class="paragraf">Paul başını kaldırıp çatı penceresine baktı; yağmurun başladığını fark etmişti. Gri metacama yayılan suyu gördü. “Su,” dedi.  </p>
			<p class="paragraf">“Suya büyük değer vermeyi öğreneceksin,” dedi Hawat. “Gerçi Dük’ün oğlu olduğundan asla susuzluk çekmeyeceksin, ama susuzluğun baskısını etrafında göreceksin.”  </p>
			<p class="paragraf">Paul diliyle dudaklarını ıslattı; aklına bir hafta öncesi, Rahibe Ana’nın yaptığı sınav gelmişti. O da susuzlukla ilgili bir şeyler söylemişti.  </p>
			<p class="paragraf">Yaşlı kadın, “Cenaze ovaları hakkında,” demişti, “o bomboş kırlar, baharat ve kumsolucanlarından başka hiçbir şeyin olmadığı o çorak topraklar hakkında bilgi edineceksin. Güneş gözlerini daha az kamaştırsın diye göz altlarını boyayacaksın. Senin için sığınak, rüzgârdan ve gözlerden uzak kuytu delikler anlamına gelecek. Topterle, yer-aracıyla, binek hayvanlarıyla değil yürüyerek seyahat edeceksin.”  </p>
			<p class="paragraf">Paul’ü asıl etkileyen şey, kadının sözlerinden çok ses tonu olmuştu... Rahibe Ana’nın melodik sesi inişli çıkışlıydı.  </p>
			<p class="paragraf">“Halâ,” demişti kadın, “Arrakis’te yaşadığında göreceksin ki oralar ıssızdır. Aylar dostun, güneş ise düşmanın olacak.”  </p>
			<p class="paragraf">Paul kapıda nöbet tutan annesinin arkadan yaklaştığını sezmişti. Annesi Rahibe Ana’ya bakıp “Sizce hiç umut yok mu Muhterem Efendimiz?” diye sormuştu.  </p>
			<p class="paragraf">“Babası için hayır.” Yaşlı kadın daha sonra elini sallayarak Jessica’yı susturmuş ve gözlerini indirip Paul’e bakmıştı. “Şunu hafızana kazı evlat: Dünya dört şeyin üzerinde durur...” İri eklemli dört parmağını kaldırmıştı. “Bilgelerin ilmi, yücelerin adaleti, haklıların duası ve yiğitlerin cesareti. Ama hükmetme sanatını bilen bir hükümdar olmadan...” Parmaklarını indirip yumruğunu sıkmıştı. “Bunlar hiçbir işe yaramaz. Bunu bağlı olacağın ilim haline getir!”  </p>
			<p class="paragraf">Paul’ün Rahibe Ana’yla geçirdiği o günden sonra bir hafta geçmişti. Kadının sözlerini daha yeni yeni kavramaya başlıyordu. Şimdi, Thufir Hawat ile birlikte eğitim odasında otururken, ansızın korkuya kapıldı. Başını kaldırıp baktığında, mentatın şaşkın bir ifadeyle kaşlarını çatmış olduğunu gördü.  </p>
			<p class="paragraf">Hawat, “Böyle uzun uzun nerelere dalıp gittin?” diye sordu.  </p>
			<p class="paragraf">“Rahibe Ana’yla tanıştın mı?”  </p>
			<p class="paragraf">“İmparator’un Gerçeğisöyleteni olan cadıyla mı?” Hawat’ın gözleri ilgiyle parladı. “Evet, tanıştım.”  </p>
			<p class="paragraf">“O...” Paul duraksadı; Hawat’a sınavdan bahsetmeye çalıştığında, bunu yapamadığını fark etti. Derin bir koşullandırma bunu engelliyordu.  </p>
			<p class="paragraf">“Eee? Ne yaptı?”  </p>
			<p class="paragraf">Paul iki derin nefes aldı. “Bir şey söyledi.” Gözlerini kapayıp Rahibe Ana’nın sözlerini hatırladı; konuşmaya başladığında, yaşlı kadının ses tonunu kullandığının farkında değildi: “‘Sen, Paul Atreides, kralların torunu, dük oğlu olan sen hükmetmeyi öğrenmelisin. Atalarından hiçbirinin öğrenemediği bir şey bu.’” Paul gözlerini açtı ve konuşmaya devam etti: “Öyle konuşmasına sinirlendim; babamın koca bir gezegene hükmettiğini söyledim. O da bana ‘Gezegenini kaybediyor,’ dedi. Ben de babamın daha zengin bir gezegene sahip olacağını söyledim. ‘Onu da kaybedecek,’ dedi. Koşup babamı uyarmak istedim, ama Rahibe Ana onu çoktan uyardıklarını... senin, annemin, bir sürü kişinin onu uyardığını söyledi.”  </p>
			<p class="paragraf">Hawat, “Doğru söylemiş,” diye mırıldandı.  </p>
			<p class="paragraf">Paul, “Öyleyse niye gidiyoruz?” diye sordu.  </p>
			<p class="paragraf">“Çünkü İmparator öyle emretti. Hem o cadı casus ne derse desin, hâlâ umut var. O yaşlı bilgelik pınarı başka ne inciler saçmış bakalım?”  </p>
			<p class="paragraf">Paul gözlerini indirip masanın altına, sıkıp yumruk haline getirdiği sağ eline baktı. Kaslarını yavaşça gevşetti. <span class="CharOverride-2">O kadın beni bir şekilde koşullandırmış,</span> diye düşündü. <span class="CharOverride-2">Ama nasıl?  </span></p>
			<p class="paragraf">“Hükmetmenin ne olduğunu söylememi istedi,” dedi Paul. “Ben de emretmek olduğunu söyledim. O da öğrendiğim bazı şeyleri unutmam gerektiğini söyledi.”  </p>
			<p class="paragraf">Hawat, <span class="CharOverride-2">Bu konuda doğru söylemiş,</span> diye düşündü. Başını sallayarak, Paul’e devam etmesini işaret etti.  </p>
			<p class="paragraf">“Bir hükümdarın zorlamayı değil, ikna etmeyi öğrenmesi gerektiğini söyledi. En nitelikli insanları etrafında toplamak için en güzel kahve ocağını açması gerektiğini söyledi.”  </p>
			<p class="paragraf">Hawat, “Babanın Duncan ve Gurney gibi adamları nasıl etrafında topladığını sanıyormuş ki?” diye sordu.  </p>
			<p class="paragraf">Paul omuz silkti. “Sonra iyi bir hükümdarın sahip olduğu dünyanın dilini öğrenmek zorunda olduğunu ve her dünyanın dilinin farklı olduğunu söyledi. Arrakis’te Galach dilinin konuşulmadığını kastettiğini sandım, ama bunu demek istemediğini söyledi. Kayaların ve büyüyüp gelişen şeylerin dilini, sırf kulaklarla işitilemeyen dili kastettiğini söyledi. Ben de bunun Dr. Yueh’nin Hayatın Sırrı dediği şey olduğunu söyledim.”  </p>
			<p class="paragraf">Hawat kıkırdadı. “Ne cevap verdi?”  </p>
			<p class="paragraf">“Kızdı galiba. Hayatın sırrının çözülecek bir problem değil, tecrübe edilecek bir gerçeklik olduğunu söyledi. Ben de Mentatlığın İlk Yasası’nı söyledim: ‘Bir süreç onu durdurarak anlaşılamaz. İdrak sürecin akışıyla birlikte gerçekleşmeli, ona katılmalı ve onunla birlikte akmalıdır.’ Bunu duyunca tatmin oldu sanki.”  </p>
			<p class="paragraf">Hawat, <span class="CharOverride-2">Görünüşe bakılırsa çocuk kendini toparlıyor,</span> diye düşündü, <span class="CharOverride-2">ama yaşlı cadı onu korkutmuş. Bunu niye yaptı acaba?  </span></p>
			<p class="paragraf">“Thufir,” dedi Paul, “Arrakis, Rahibe Ana’nın söylediği kadar berbat bir yer mi?”  </p>
			<p class="paragraf">“Hiçbir yer o kadının söylediği kadar berbat olamaz,” diyen Hawat kendini gülümsemeye zorladı. “Örneğin Fremenleri, çölün asi halkını ele alalım. Kabaca analiz yaparsam, o Fremenlerin sayısının İmparator’un sandığından çok ama çok daha fazla olduğunu söyleyebilirim. Orada bir halk yaşıyor evlat, bir sürü insan yaşıyor ve...” Hawat kaslı parmaklarından birini kaldırıp gözünün yanında tuttu, “... Harkonnenlardan ölesiye nefret ediyorlar. Bundan kimseye bahsetmemelisin evlat. Bunu sana sırf babanın yardımcısı olduğum için söylüyorum.”  </p>
			<p class="paragraf">“Babam Salusa Secundus’tan bahsetmişti,” dedi Paul. “Biliyor musun Thufir, anladığım kadarıyla orası Arrakis’e çok benziyor... Belki o kadar berbat değildir, ama çok benziyor.”  </p>
			<p class="paragraf">“Salusa Secundus’un şimdiki hali hakkında pek bir şey bilmiyoruz,” dedi Hawat. “Bildiklerimizin çoğu, çok eski haliyle ilgili. Ama bildiğimiz kadarıyla, bu konuda haklısın.”  </p>
			<p class="paragraf">“Fremenler bize yardım edecek mi?”  </p>
			<p class="paragraf">“Öyle bir ihtimal var.” Hawat ayağa kalktı. “Bugün Arrakis’e doğru yola çıkıyorum. Bu arada, seni seven bu ihtiyar için kendine dikkat et, olur mu? Şimdi uslu bir çocuk gibi buraya gel ve yüzün kapıya dönük otur. Şatoda herhangi bir tehlike olduğunu düşündüğümden söylemiyorum bunu; alışkanlık haline getirmeni istiyorum o kadar.”  </p>
			<p class="paragraf">Paul kalkıp masanın etrafından dolandı.  </p>
			<p class="paragraf">“Bugün mü gidiyorsun?”  </p>
			<p class="paragraf">“Evet, bugün; yarın da sen gideceksin. Bir dahaki görüşmemizde yeni dünyanızda olacağız.” Paul’ün sağ pazısını kavradı. “Bıçak kullanan kolunu serbest tut, olur mu? Kalkanının şarjı da hep dolu olsun.” Paul’ün kolunu bırakıp omzuna pat pat vurdu, sonra da birden dönüp hızla kapıya doğru yürüdü.  </p>
			<p class="paragraf">Paul, “Thufir!” diye seslendi.  </p>
			<p class="paragraf">Hawat dönüp, açık duran kapının eşiğinde bekledi.  </p>
			<p class="paragraf">“Sırtını kapıya dönerek oturma sakın,” dedi Paul.  </p>
			<p class="paragraf">Yaşlı adamın kırışıklı yüzüne bir sırıtış yayıldı. “Oturmam evlat. Buna emin olabilirsin.” Sonra kapıyı ardından usulca kapatarak çıkıp gitti.  </p>
			<p class="paragraf">Hawat’ın oturduğu sandalyeye oturan Paul, masaya yayılmış sayfaları toparlamaya başladı. <span class="CharOverride-2">Burada bir gün daha geçireceğim,</span> diye düşündü. Odaya, etrafına bakındı. <span class="CharOverride-2">Gidiyoruz.</span> Gitme fikri ilk kez bu kadar gerçek geldi birden. Yaşlı kadının başka bir sözünü anımsadı. Kadını bir dünyanın pek çok şeyin; insanların, toprağın, büyüyüp gelişen şeylerin, ayların, gelgitlerin, güneşlerin toplamı olduğunu söylemişti; doğa denen toplamın neleri içerdiğinin bilinmediğini, şimdiye dair bir algısı olmayan muğlak bir toplam olduğunu söylemişti. Paul Şimdi nedir ki? diye merak etti.  </p>
			<p class="paragraf">Karşısındaki kapı ansızın, gürültüyle açıldı ve çirkin, iri yarı bir adam sallana sallana içeri girdi; kucağında silahlar vardı.  </p>
			<p class="paragraf">Paul, “Hayrola Gurney Halleck,” diye seslendi, “yoksa silah ustası mı oldun?”  </p>
			<p class="paragraf">Halleck kapıyı topuğuyla tekmeleyerek arkasından kapadı. “Seninle oyun oynamaya gelmemi yeğlerdin, biliyorum.” Odaya bakındığında, Hawat’ın adamlarının burayı çoktan kontrol ettiklerini, odayı Dük’ün veliahtı için güvenli hale getirdiklerini fark etti. Faaliyetlerinin ufak tefek izleri dört bir yandaydı.  </p>
			<p class="paragraf">Bu kaslı, çirkin adamın yeniden harekete geçip, kucağında silahlarla antrenman masasına doğru yürümesini seyreden Paul, Gurney’nin omzundaki dokuz telli baliseti gördü; çoklumızrap, sapın ucuna yakın bir noktada tellerin arasına sokulmuştu.  </p>
			<p class="paragraf">Halleck silahları; meçleri, şişleri, kincalları, düşük hızlı mermi atan sersemleticileri, kalkan kemerlerini egzersiz masasına bıraktıktan sonra dizmeye başladı. Başını çevirip odanın diğer tarafındaki Paul’e gülümseyince, yüzündeki mürekkep sarmaşığı izi kıvrıldı.  </p>
			<p class="paragraf">“Demek bana bir günaydın bile demeyeceksin, seni küçük şeytan,” dedi Halleck. “Yaşlı Hawat’a ne yaptın peki? Koridorda yanımdan geçerken, düşmanının cenazesine gider gibi koşturuyordu.”  </p>
			<p class="paragraf">Paul sırıttı. Babasının adamları içinde en çok Gurney Halleck’i severdi; adamın huysuzluğunu, muzipliğini, şakacılığını iyi bilir ve onu paralı askerden çok arkadaş olarak görürdü.  </p>
			<p class="paragraf">Halleck balisetini omzundan indirip akort etmeye başladı. “Konuşmazsan konuşma,” dedi.  </p>
			<p class="paragraf">Paul ayağa kalkıp ona doğru yürürken seslendi: “Eee Gurney, dövüş antrenmanı yerine müzik mi yapacağız yoksa?”  </p>
			<p class="paragraf">“Bugün büyüklerine karşı laubalisin demek,” dedi Halleck. Akor basmayı denedi, sonuçtan memnun kalınca da başını salladı.  </p>
			<p class="paragraf">Paul, “Duncan Idaho nerede?” diye sordu. “Bana silah kullanmayı öğretmeyecek mi?”  </p>
			<p class="paragraf">“Duncan, Arrakis’e giden ikinci grubun başında,” dedi Halleck. “Sana da kavgadan yeni çıkmış, müzik yapmaya can atan, zavallı Gurney kaldı.” Başka bir akor bastı, dinledi ve gülümsedi. “Hem konsey yeni bir karar aldı; çok kötü bir dövüşçü olduğun için, bütün hayatın ziyan olmasın diye, sana müzik öğretmemize karar verdiler.”  </p>
			<p class="paragraf">“Bana bir şarkı söyle öyleyse,” dedi Paul. “Nasıl şarkı söylenmeyeceğini bilmek istiyorum.”  </p>
			<p class="paragraf">“Ha ha!” diye kahkahayı basan Gurney, “Galacialı Kızlar” şarkısını çalmaya başladı; şarkıyı söylerken çoklumızrabı tellerin üstünde öyle hızlı geziniyordu ki bulanıklaşmıştı.  </p>
			<p class="paragraf">“Ohhh, Galacialı kızlar   </p>
			<p class="paragraf">İnci karşılığında o işi yapar,  </p>
			<p class="paragraf">Arrakisli kızlarsa su ister!  </p>
			<p class="paragraf">Ama kadın gibi kadın istiyorsan  </p>
			<p class="paragraf">Alev alev yansınlar diyorsan,  </p>
			<p class="paragraf">Caladan’ın kızları denemeye değer!”  </p>
			<p class="paragraf">“Mızrap kullanmayı bilmeyen biri için fena değil,” dedi Paul, “ama annem şatoda böyle müstehcen şarkılar söylediğini duyarsa, kulaklarını kestirip dış sura süs niyetine astırır.”  </p>
			<p class="paragraf">Gurney sol kulağını çekiştirdi. “Güzel durmazlar ki. Bu kulaklar epey hırpalandı, tanıdığım bir delikanlının baliset çalışırken çaldığı tuhaf şarkıları anahtar deliklerinden dinlerken hırpalandı.”  </p>
			<p class="paragraf">“Yatağında kum bulmanın nasıl bir şey olduğunu unutmuşsun anlaşılan,” dedi Paul. Masadan bir kalkan kemeri kapıp hızla beline taktı. “Madem öyle, haydi dövüşelim!”  </p>
			<p class="paragraf">Halleck gözlerini iri iri açarak, şaşırmış gibi yaptı. “Ya! O senin işindi demek, seni hınzır! Bugün kendini iyi kolla genç efendi... Kendini iyi kolla.” Bir meç kapıp hızla savurdu. “İntikama susamış bir cehennem zebanisiyim ben!”  </p>
			<p class="paragraf">Paul diğer meçi alıp iki eliyle kıvırarak esnetti, sonra da bir ayağını öne atarak <span class="CharOverride-2">aguile</span> duruşunu aldı. Komik bir ciddiyete bürünerek Dr. Yueh’yi taklit etti.  </p>
			<p class="paragraf">Monoton bir sesle, “Babam bana silah antrenmanı için tam bir geri zekâlıyı göndermiş,” dedi. “Gurney Halleck salağı, silahlı ve kalkanlı dövüşçülerin ilk dersini unutmuş.” Belindeki güç düğmesine basınca etrafını saran koruyucu alanın sırtını ve alnını karıncalandırdığını hissetti; kalkan her zamanki gibi dış sesleri boğuklaştırıyordu. “Kalkanla dövüşürken savunmada hızlı, saldırıda yavaş olmak gerekir,” dedi Paul. “Saldırının asıl amacı, rakibe hata yaptırıp sürpriz saldırı fırsatı bulmaktır. Kalkan hızlı darbeleri savuşturur, ama yavaş bir kincalın geçmesini engellemez!” Birden meçini kaldırdı ve darbe indirir gibi yapıp geri çekerek, akılsız kalkanın savunmalarını yavaş bir hamleyle deldi.  </p>
			<p class="paragraf">Paul’ün hareketlerini izleyen Halleck son anda yan dönünce, meçin körleştirilmiş ucu göğsünü ıskaladı. “Hızın mükemmel,” dedi Halleck. “Ama gardını düşürdün; hasmın kaygan-uçla alttan karşı saldırı yapabilirdi.”  </p>
			<p class="paragraf">Paul geri çekildi; canı sıkılmıştı.  </p>
			<p class="paragraf">“Bu dikkatsizliğin yüzünden seni kıçının üstüne oturtmam gerek aslında,” dedi Halleck. Masadan kınsız bir kincal alıp havaya kaldırdı. “Bu silah, bir düşmanın elindeyken kanını akıtabilir! İyi bir öğrencisin, senden iyisini görmedim, ama seni uyarmıştım; elinde ölüm taşıyan bir insanın karşısında asla gardını düşürme, oyun oynarken bile.”  </p>
			<p class="paragraf">“Bugün havamda değilim galiba,” dedi Paul.  </p>
			<p class="paragraf">“Havanda mı değilsin?” Halleck’in sesindeki öfke kalkanın ardından bile fark ediliyordu. “Bunun havanda olmanla ne alakası var? Dövüşmen gerekiyorsa dövüşürsün, havanda olsan da olmasan da! Sığırlar ruh hallerine göre davranır; sevişirken veya baliset çalarken de havanda olman gerekebilir. Ama dövüşmenin bununla hiçbir ilgisi yok.”  </p>
			<p class="paragraf">“Üzgünüm Gurney.”  </p>
			<p class="paragraf">“Yeterince üzgün değilsin!”  </p>
			<p class="paragraf">Halleck kendi kalkanını çalıştırdı ve dizlerini kırıp sol elindeki kincalı geri çekerken, sağ elindeki meçi havaya kaldırdı. “Şimdi cidden kolla kendini!” Önce yana, sonra da öne sıçrayarak öfkeyle saldırıya geçti.  </p>
			<p class="paragraf">Paul gerileyip darbeyi savuşturdu. Temas edip birbirini iten kalkan alanlarının cızırtısını duydu, tenini karıncalandıran elektrik akımını hissetti. <span class="CharOverride-2">Gurney’ye ne oldu böyle?</span> diye kendine sordu. <span class="CharOverride-2">Numara yapmıyor!</span> Sol elini oynatarak, bilek kınındaki şişi avucuna düşürdü.  </p>
			<p class="paragraf">Halleck, “İkinci bir silaha mı ihtiyaç duyuyorsun?” diye homurdandı.  </p>
			<p class="paragraf">Paul, <span class="CharOverride-2">Yoksa ihanet mi?</span> diye merak etti. <span class="CharOverride-2">Hayır, Gurney ihanet etmez!  </span></p>
			<p class="paragraf">Odanın içinde dolanarak dövüştüler; saldırı ve savuşturma, şaşırtmaca ve karşı şaşırtmaca yaptılar. Kalkan kürelerinin içindeki hava boğucu bir hal almaya başladı; kalkanların içine ağır ağır giren taze hava, içeridekilerin artan ihtiyacını karşılamaya yetmiyordu. Kalkanların her temasıyla birlikte, odadaki ozon kokusu kesifleşiyordu.  </p>
			<p class="paragraf">Paul geri çekilmeyi sürdürdü, ama artık egzersiz masasına doğru geriliyordu. <span class="CharOverride-2">Masanın yanına getirebilirsem ona iyi bir ders vereceğim,</span> diye düşündü. <span class="CharOverride-2">Bir adım daha at Gurney.  </span></p>
			<p class="paragraf">Halleck beklenen adımı attı.  </p>
			<p class="paragraf">Paul onun hamlesini aşağı doğru çelip dönünce, Halleck’in meçinin masanın kenarının altında kaldığını gördü. Yana sıçrayıp kendi meçini yukarıdan savururken, diğer elindeki şişle de Halleck’in boynuna hamle yaptı. Hareketsiz kaldığında, şişin ucuyla Halleck’in şahdamarının arasında sadece birkaç santim vardı.  </p>
			<p class="paragraf">“İstediğin bu mu?” diye fısıldadı.  </p>
			<p class="paragraf">Soluk soluğa kalmış olan Gurney “Aşağıya bak evlat,” dedi.  </p>
			<p class="paragraf">Paul baktığında, Halleck’in kincalını masanın kenarının altından uzattığını gördü; kincalın ucu neredeyse Paul’ün kasığına değiyordu.  </p>
			<p class="paragraf">“Birlikte ölürdük,” dedi Halleck. “Ama mecbur kalınca daha iyi dövüştüğünü kabul ediyorum. Havanı bulmuş gibiydin.” Kurt gibi sırıtınca, yüzündeki mürekkep sarmaşığı izi hafifçe kıvrıldı.  </p>
			<p class="paragraf">“Bana öyle bir saldırdın ki,” dedi Paul. “Gerçekten kanımı dökmek mi istiyordun?”  </p>
			<p class="paragraf">Halleck kincalı geri çekip doğruldu. “Kapasitenin biraz olsun altında dövüşsen, vücudunda güzel bir iz; hep hatırlayacağın bir iz bırakacaktım. Favori öğrencimin karşılaşacağı ilk Harkonnen serserisinin elinde can vermesini istemiyorum.”  </p>
			<p class="paragraf">Kalkanını kapatan Paul soluklanmak için masaya yaslandı. “Bunu hak ettim Gurney; ama beni yaralaman babamı kızdırırdı. Benim başarısızlığım yüzünden cezalandırılmanı istemem.”  </p>
			<p class="paragraf">“Ama,” dedi Halleck, “bu benim de başarısızlığım olurdu. Hem antrenmanda yaralanmak normaldir. Sen çok az yaralandığın için şanslısın aslında. Babana gelince... Dük beni ancak seni birinci sınıf bir dövüşçü haline getirmeyi başaramazsam cezalandırır. Durup dururken çıkardığın şu havanda olma saçmalığının ne kadar salakça olduğunu anlatamazsam, işte o zaman başarısız oldum demektir.”  </p>
			<p class="paragraf">Doğrulan Paul, şişini bileğindeki kına soktu.  </p>
			<p class="paragraf">“Burada oyun oynamıyoruz,” dedi Halleck.  </p>
			<p class="paragraf">Paul başıyla onayladı. Halleck’in bu alışılmadık ciddiyeti, sertliği onu şaşırtmıştı. Adamın çenesindeki pancar rengi mürekkep sarmaşığı izine baktı; o yarayı Giedi Prime’daki bir Harkonnen köle çukurunda Hayvan Rabban’ın, mürekkep sarmaşığı kırbacıyla açtığının söylendiğini anımsadı. Halleck’ten bir anlığına bile olsa şüphelendiği için utandı birden. O yara açılırken Halleck’in herhalde çok acı çektiğini düşündü... Halleck belki de Rahibe Ana’nın verdiği kadar yoğun bir acı çekmişti. Kanını donduran bu düşünceyi aklından kovdu.  </p>
			<p class="paragraf">“Bugün biraz oyun oynamak istiyordum galiba,” dedi Paul. “Son zamanlarda her şey öyle ciddileşti ki.”  </p>
			<p class="paragraf">Halleck duygularını gizlemek için sırtını döndü. Gözleri yanıyordu. İçi sızlıyordu... Sanki Zaman denen şeyin ondan kesip aldığı yitik bir geçmişten kalan tek şeydi bu acı, su toplamış bir yara gibiydi.  </p>
			<p class="paragraf"><span class="CharOverride-2">Bu çocuk ne çabuk büyümek zorunda,</span> diye düşündü. <span class="CharOverride-2">Zihnindeki formu, o zalim ihtiyatlılık sözleşmesini ne çabuk okumak, “En yakın akrabalarınızı yazınız” kısmını ne çabuk doldurmak zorunda.  </span></p>
			<p class="paragraf">Halleck, Paul’e dönmeden konuştu: “Oyun oynamak istediğini hissettim evlat; inan bunu ben de çok isterdim. Ama artık oyun oynayamayız. Yarın Arrakis’e gidiyoruz. Arrakis gerçek. Harkonnenlar gerçek.”  </p>
			<p class="paragraf">Paul dik tuttuğu meçinin ucunu alnına dokundurdu.  </p>
			<p class="paragraf">Halleck dönüp de bu selamı görünce, başıyla onaylayarak karşılık verdi. Antrenman mankenini gösterdi. “Şimdi, zamanlaman üstüne çalışacağız. Haydi, onu gafil avlamanı görmek istiyorum. Onu buradan kontrol edeceğim; ikinizi de görebiliyorum. Ve seni uyarıyorum, bugün yeni karşı hamleler deneyeceğim. Unutma ki, gerçek düşmanların seni böyle uyarmayacaktır.”  </p>
			<p class="paragraf">Paul kaslarını esnetmek için parmak uçlarında yükseldi. Hayatındaki hızlı değişikliklerin ardı arkasının kesilmediğini birden fark edince içi kararmıştı.   </p>
			<p class="paragraf">Mankene yaklaşıp da göğsündeki düğmeye meçinin ucuyla basınca, harekete geçen savunma alanının kılıcını geri ittiğini hissetti.  </p>
			<p class="paragraf">Halleck, “Gardını al!” diye seslendi; manken saldırıya geçti.  </p>
			<p class="paragraf">Kalkanını çalıştıran Paul, hamleyi savuşturup karşı saldırı yaptı.  </p>
			<p class="paragraf">Halleck mankeni uzaktan kumandayla yönetirken bir yandan da seyrediyordu. Aklı ikiye bölünmüş gibiydi. Bir yarısı dövüş egzersizinin gerekleriyle ilgilenirken, diğer yarısı düşüncelere dalmıştı.  </p>
			<p class="paragraf">İyi bakılmış bir meyve ağacıyım ben, diye düşündü. Duygularım, yeteneklerim bana aşılandı, geliştirildi... meyvelerimi başkası toplasın diye.  </p>
			<p class="paragraf">Nedense aklına kız kardeşi geldi; onun o neşeli yüzünü hâlâ dün gibi hatırlıyordu. Ama kız kardeşi ölmüştü... Harkonnen birliklerine hizmet veren zevk evlerinden birinde ölmüştü. Hercaimenekşelere bayılırdı... Yoksa papatyaları mı severdi? Halleck hatırlayamadı. Hatırlayamamak canını sıktı.   </p>
			<p class="paragraf">Paul mankenin yavaş hamlesini savuşturup, sol elini kaldırarak entretisser hamlesi yaptı.  </p>
			<p class="paragraf">Halleck, Şu küçük kurnaz şeytana bak hele! diye düşündü; artık Paul’ün hızlı el hareketlerine tamamen odaklanmıştı. Tek başınayken de çalışıp antrenman yapıyor herhalde. Bu Duncan’ın tarzı değil; benden öğrenmediği de kesin.  </p>
			<p class="paragraf">Halleck bunu düşününce iyice hüzünlendi. Havada olma meselesi bana da bulaştı, diye düşündü. Paul’ün geceleri, başını yastığa koyduğunda korkuyla kulak kabartıp kabartmadığını merak etti.  </p>
			<p class="paragraf">“Dilekler balık olsa, hepimiz ağ atardık,” diye mırıldandı.  </p>
			<p class="paragraf">Annesinin sözüydü bu; Halleck ne zaman geleceğin karanlık olduğunu hissetse öyle derdi. Denizi, balığı asla olmamış bir gezegende bu lafın tuhaf kaçacağını düşündü.  </p>
		</div>
</body>
</html>