<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-33</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Fremenler eskilerin “spannungsbogen” dediği bir nitelikte kusursuzlaşmıştı... yani arzuladıkları bir şeyi elde etmeye çalışmadan önce sabredebiliyorlardı.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib’in Bilgeliği”  </p>
			<p class="paragbos">  </p>
			<p class="paragraf">Şafak sökerken Sırtlar Mağarası’na ulaştılar; havzanın duvarındaki öyle dar bir yarıktan geçtiler ki, geçerken yan dönmek zorunda kaldılar. Jessica söken şafağın loş ışığında Stilgar’ın seçtiği nöbetçilerin kayalığa tırmanmaya başladığını gördü.  </p>
			<p class="paragraf">Paul, yürürken başını kaldırıp, grimsi mavi gökyüzüne doğru yükselen dar yarığa baktı.  </p>
			<p class="paragraf">Chani, Paul’ün cüppesini çekiştirdi. “Acele et. Neredeyse güneş doğacak.”  </p>
			<p class="paragraf">Paul, “Şu yukarı tırmanan adamlar nereye gidiyor?” diye fısıldadı.  </p>
			<p class="paragraf">“Onlar ilk gündüz nöbetçileri,” dedi kız. “Şimdi çabuk ol!”  </p>
			<p class="paragraf">Paul, <span class="CharOverride-2">Dışarıda</span> <span class="CharOverride-2">nöbetçi bırakıyorlar demek</span>, diye düşündü. <span class="CharOverride-2">Zekice. Ama buraya ayrı ayrı gruplar halinde gelmemiz daha da zekice olurdu. Böylece askerlerin tamamını yitirme ihtimali azalırdı. </span>Birden gerilla gibi düşündüğünü fark etti; babasının Atreideslerin bir gerilla hanedanına dönüşmesinden korktuğunu anımsadı.  </p>
			<p class="paragraf">Chani, “Daha çabuk,” diye fısıldadı.  </p>
			<p class="paragraf">Paul adımlarını hızlandırdı; arkasından gelen cüppe hışırtılarını duyuyordu. Yueh’nin ufacık T.K. İncili’ndeki sırat pasajını düşündü.  </p>
			<p class="paragraf">“Sağımda cennet, solumda cehennem, arkamda Ölüm Meleği.” Bu alıntıyı düşünmeye başladı.  </p>
			<p class="paragraf">Bir köşeyi döndüklerinde geçit genişledi. Stilgar yana çekilip onları dar bir delikten geçirdi.  </p>
			<p class="paragraf">“Çabuk!” diye fısıldadı. “Devriyeler bizi burada yakalarsa kafesteki tavşanlara döneriz.”  </p>
			<p class="paragraf">Paul eğilerek Chani’nin peşinden delikten geçince, kendini bir mağarada buldu; ileride bir yerlerden hafif bir gri ışık geliyordu.  </p>
			<p class="paragraf">“Kalkabilirsin,” dedi Chani.  </p>
			<p class="paragraf">Paul doğrulup mağarayı inceledi: mağara geniş ve uzundu; kubbe şeklindeki tavanı, bir yetişkinin erişebileceğinden biraz daha yüksekti. Askerler gölgelerin arasına dağıldı. Paul annesinin bir kenara çekilip adamları incelediğini gördü. Kıyafetinin aynı olmasına karşın, onun Fremenlere hiç benzemediğini fark etti. Annesinin hareketlerinde güç ve asalet vardı.  </p>
			<p class="paragraf">“Dinleneceğin bir yer bul... ayak altında dolaşma çocuk-adam,” dedi Chani. “Al sana yiyecek.” Paul’ün eline, yaprakla sarılı iki parça yiyecek tutuşturdu. Baharat kokuyorlardı.  </p>
			<p class="paragraf">Stilgar, Jessica’ya arkadan yaklaşırken, solundaki bir gruba “Kapımührünü yerleştirin, nem güvenliğini kontrol edin,” diye seslendi. Bir başka Fremen’e döndü: “Lemil, korküreleri getir.” Jessica’yı kolundan tuttu. “Sana bir şey göstermek istiyorum, sırrî kadın.” Onu mağaranın bir dönemecinden geçirip, ışığın kaynağına doğru götürdü.  </p>
			<p class="paragraf">Jessica karşısında mağaranın bir başka girişini gördü; daha geniş olan bu giriş yerden oldukça yüksekte, bir kayalığın cephesindeydi ve on-on iki kilometre genişliğinde bir başka havzaya bakıyordu. Bu havzanın etrafı yüksek kayalıklarla çevriliydi. Havzada seyrek bitki öbekleri vardı.  </p>
			<p class="paragraf">Jessica şafak aydınlığında gri görünen havzaya bakarken, güneş uzaktaki kayalıkların ardından yükselince, taşlı ve kumlu havza birden bisküvi rengine dönüştü. Jessica, Arrakis güneşinin ufuktan bir anda, sıçrarcasına yükseliverdiğine dikkat etti.  </p>
			<p class="paragraf"><span class="CharOverride-2">Öyle görünüyor, çünkü yükselmesini istemiyoruz</span>, diye düşündü. <span class="CharOverride-2">Gece, gündüzden daha güvenli. </span>Asla yağmur yağmayacak bu yerde gökkuşağı görme arzusuna kapıldı birden. <span class="CharOverride-2">Böyle arzuları bastırmalıyım,</span> diye düşündü. <span class="CharOverride-2">Beni zayıflatırlar. Artık zayıf olma lüksüm yok.  </span></p>
			<p class="paragraf">Stilgar onu kolundan tutup, havzanın öte tarafını gösterdi. “İşte, bak! Şu parlak kayaların olduğu yere bak.”  </p>
			<p class="paragraf">Jessica oraya bakınca, havzada hareket eden insanlar gördü; karşıdaki kayalığın gölgelerine doğru gidiyorlardı. Aradaki mesafeye karşın, durgun ve berrak havada hareketleri açık seçik görülebiliyordu. Jessica cüppesinin altından dürbününü çıkarıp, yağ merceklerini bu insanlara odakladı. Mendilleri rengârenk kelebekler gibi titreşiyordu.  </p>
			<p class="paragraf">“İşte orası yuvamız,” dedi Stilgar. “Bu gece varırız.” Havzanın diğer tarafına bakarken bıyığını çekiştirdi. “Halkım bütün gece dışarıda kalıp çalışmış. Demek ki etrafta devriye yok. Onlara daha sonra işaret vereceğim... gelişimize hazırlansınlar diye.”  </p>
			<p class="paragraf">“Halkın disiplinli,” dedi Jessica. Dürbününü indirdiğinde, Stilgar’ın hâlâ onlara baktığını gördü.  </p>
			<p class="paragraf">“Kabilenin varlığını sürdürmesi için ne gerekiyorsa yaparlar,” dedi Stilgar. “Liderimizi de böyle seçeriz. Lider en güçlü olandır; su ve güvenlik sağlayandır.” Başını kaldırıp Jessica’nın yüzüne baktı.  </p>
			<p class="paragraf">Jessica, Stilgar’ın bakışına karşılık verdi; adamın aksız gözlerine, lekeli göz çukurlarına, tozlu sakalına ve bıyığına, burun deliklerinden aşağı kıvrılarak inip damıtıcı-giysisinin içinde gözden kaybolan toplayıcı-tüpüne baktı.  </p>
			<p class="paragraf">“Seni yenmekle liderliğini tehlikeye mi attım Stilgar?”  </p>
			<p class="paragraf">“Bana meydan okumamıştın ki,” dedi Stilgar.  </p>
			<p class="paragraf">“Bir liderin askerlerinden saygı görmesi önemlidir,” dedi Jessica.  </p>
			<p class="paragraf">“O kumpirelerinden hiçbiri bana karşı gelemez,” dedi Stilgar. “Beni yenmekle hepimizi yenmiş oldun. Şimdi senden bir şeyler öğrenebilmeyi umuyorlar... sırrî yöntemini merak ediyorlar; bazıları da bana meydan okuyup okumayacağını merak ediyor.”  </p>
			<p class="paragraf">Jessica bunu düşündü. “Liderlik için mi?”  </p>
			<p class="paragraf">Stilgar başıyla onayladı. “Bunu yapmanı tavsiye etmem, çünkü liderliğini kabul etmezler. Sen çölden biri değilsin. Bunu bu geceki yürüyüşümüz sırasında gördüler.”  </p>
			<p class="paragraf">“Pratik insanlar,” dedi Jessica.  </p>
			<p class="paragraf">“Haklısın.” Stilgar havzaya baktı. “İhtiyaçlarımızı biliriz. Ama şimdi, yuvamıza bu kadar yaklaşmışken, çoğu pek derin şeyler düşünmüyordur. Epey uzak kaldık; lanet olası Lonca’nın serbest tacirlerine baharat teslimatımızı yaptık... suratları ebediyen kararsın.”  </p>
			<p class="paragraf">Jessica tam başını çevirecekken durup tekrar ona baktı. “Lonca mı? Lonca’nın baharatınızla ne ilgisi var?”  </p>
			<p class="paragraf">“Liet’in emri,” dedi Stilgar. “Sebebini biliyoruz, ama hoşumuza gitmiyor. Arrakis’te yaptıklarımızı kimse bilmesin diye Lonca’ya rüşvet olarak bol miktarda baharat veriyoruz; böylece bizi uydularla gözlemelerinden kurtuluyoruz.”  </p>
			<p class="paragraf">Jessica bunu duyunca, Paul’ün Arrekeen göğünde uydu bulunmamasının sebebinin bu olması gerektiğini söylediğini anımsadı. “Arrakis’te kimsenin görmemesi gereken ne yapıyorsunuz ki?”  </p>
			<p class="paragraf">“Gezegenin yüzeyini değiştiriyoruz... ağır ağır, ama istikrarlı bir şekilde... amacımız bu gezegeni insan yaşamına uygun hale getirmek. Bunu biz göremeyeceğiz, çocuklarımız ya da çocuklarımızın çocukları veya torunları da göremeyecek... ama eninde sonunda olacak.” Stilgar dışarıya, havzaya baktı. “Burada akarsular, göller, büyük yeşil bitkiler olacak; insanlar ortalıkta damıtıcı-giysisiz gezinecek.”  </p>
			<p class="paragraf">Jessica, <span class="CharOverride-2">Demek Liet-Kynes’ın hayali bu,</span> diye düşündü. “Rüşvet tehlikelidir; miktarı giderek artar,” dedi.  </p>
			<p class="paragraf">“Artıyor zaten, ama acele işe şeytan karışır,” dedi Stilgar.  </p>
			<p class="paragraf">Jessica dönüp havzaya baktı; orayı Stilgar’ın hayal ettiği şekilde görmeye çalıştı. Ama uzaktaki, hardal rengi lekelere benzeyen kayalıklardan başka bir şey göremedi... sonra birden gökyüzünde, kayalıkların üstünde hareket eden bir şey görür gibi oldu.  </p>
			<p class="paragraf">“Ahhhh,” dedi Stilgar.  </p>
			<p class="paragraf">Jessica ilk başta, gördüğü şeyin bir devriye aracı olduğunu düşündü, ama sonra serap olduğunu anladı... çölde uzanan bir başka araziydi bu; yemyeşildi ve ortasında, yüzeyinde uzun bir solucan ilerliyordu... solucanın sırtında birileri vardı... Fremen cüppeleri rüzgârda dalgalanıyordu.  </p>
			<p class="paragraf">Serap yavaşça kayboldu.  </p>
			<p class="paragraf">“Solucan sürerek gitmek daha iyi olurdu, ama bu havzaya yaradan girmesine izin veremeyiz,” dedi Stilgar. “Dolayısıyla bu gece yine yürümek zorundayız.”  </p>
			<p class="paragraf">Jessica, <span class="CharOverride-2">Yaradan... solucanlara böyle diyorlar,</span> diye düşündü.  </p>
			<p class="paragraf">Stilgar’ın söylediklerini düşündü; bu havzaya solucan girmesine izin veremeyeceklerini söylemişti. Jessica’nın gördüğü serapta dev bir solucanın sırtında yolculuk eden Fremenler vardı. Bunun ne anlama geldiğini anlayınca afalladı; şaşkınlığını gizlemekte epey zorlandı.  </p>
			<p class="paragraf">“Diğerlerinin yanına dönmeliyiz,” dedi Stilgar. “Yoksa seninle flört ettiğimi sanacaklar. Daha şimdiden beni kıskananlar var... dün gece Tuono Havzası’nda boğuşurken o güzel tenine dokunduğum için.”  </p>
			<p class="paragraf">Jessica sertçe “Yeter!” dedi.  </p>
			<p class="paragraf">“Kızma,” dedi Stilgar; sesi yumuşaktı. “Kadınları zorla almayız biz... hele senin...” omuz silkti, “...bundan korkmana hiç gerek yok.”  </p>
			<p class="paragraf">“Unutma ki ben bir Dük’ün eşiydim,” dedi Jessica; ama sesi şimdi daha sakindi.  </p>
			<p class="paragraf">“Öyle olsun,” dedi Stilgar. “Bu girişi de kapatıp damıtıcı-giysi disiplinini gevşetmenin vakti geldi. Halkım bugün rahatça dinlenmeli. Yarın aileleri onlara dinlenme fırsatı vermeyecek.”  </p>
			<p class="paragraf">Aralarında sessizlik oldu.  </p>
			<p class="paragraf">Jessica dışarıya, gün ışığına baktı. Stilgar’ın ne istediğini ses tonundan anlamıştı... Stilgar açıkça söylemese de, onu korumaktan fazlasını teklif etmişti. Eşe mi ihtiyacı vardı? Jessica bu rolü kabul edebileceğini fark etti. Kabile liderliği için çekişmelerini engellemenin bir yolu olurdu bu... kadının erkekle uygun bir şekilde birleşmesi olurdu.  </p>
			<p class="paragraf">Ama o zaman Paul’e ne olacaktı? Buradaki babalık kanunları nasıldı acaba? Peki ya Jessica’nın birkaç haftadır karnında taşıdığı kız bebeğe ne olacaktı? Ölü Dük’ün kızına ne olacaktı? Jessica karnında bu diğer çocuğun büyümesinin ne anlama geldiğini, bunun olmasına tam olarak neden izin verdiğini tarafsızca düşündü. Yanıtı buldu... ölümle yüzleşen her canlı gibi o da çocuk yapmak yoluyla ölümsüzlüğe ulaşmak istemiş, bu güçlü dürtüye boyun eğmişti. Türlerinin üreme içgüdüsü her ikisine de galip gelmişti.  </p>
			<p class="paragraf">Jessica yan gözle Stilgar’a bakınca, adamın kendisini süzerek beklemekte olduğunu gördü. <span class="CharOverride-2">Burada, böyle bir adamla e</span><span class="CharOverride-2">vli bir kadının doğacak çocuğunun akıbeti ne olur</span>? diye merak etti. <span class="CharOverride-2">Stilgar bir Bene Gesserit’in yapması gereken şeyleri kısıtlamaya kalkar mı?  </span></p>
			<p class="paragraf">Stilgar genzini temizledikten sonra konuşmaya başladı; Jessica’nın bazı önemli meseleleri düşündüğünü anladığını belli etti. “Bir lider için önemli olan şey, onu neyin lider yaptığıdır. Onu lider yapan, halkının ihtiyaçlarıdır. Bildiklerini bana öğretirsen, günün birinde birbirimizle savaşmak zorunda kalabiliriz. Başka bir seçeneği yeğlerim.”  </p>
			<p class="paragraf">Jessica, “Başka seçenekler mi var?” diye sordu.  </p>
			<p class="paragraf">“Seyyidinalık,” dedi Stilgar. “Rahibe Anamız yaşlı.”  </p>
			<p class="paragraf">Rahibe Anaları!  </p>
			<p class="paragraf">Jessica’nın bu konuda soru sormasına fırsat kalmadan, Stilgar devam etti: “Kendimi bir eş olarak sunmuyorum. Bu şahsi bir şey değil, çünkü sen güzel ve çekici bir kadınsın. Ama kadınlarımdan biri olursan, bazı genç adamlarım tensel zevklere fazla düşkün olduğumu ve kabilenin ihtiyaçlarını ihmal ettiğimi düşünebilir. Şimdi bile bizi dinliyor ve izliyorlar.”  </p>
			<p class="paragraf">Jessica, <span class="CharOverride-2">Dikkatli karar veren, adımlarını sağlam atan bir adam,</span> diye düşündü.  </p>
			<p class="paragraf">“Genç adamlarımdan bazıları, kanları kaynayacak yaşa geldi,” dedi Stilgar. “Bu dönemde dikkatli olmalıyım. Onlara bana meydan okuma fırsatı vermemeliyim. Onları sakatlamak ya da öldürmek istemem. İyi bir lider, onuru söz konusu olmadığı sürece bundan mümkün olduğunca kaçınmalıdır. Lider, güruhla halk arasındaki farkı belirleyen şeylerden biridir. Bireylerin sayısı ona bağlıdır. Bireylerin sayısı fazla azalırsa, halk güruha dönüşür.”  </p>
			<p class="paragraf">Stilgar’ın söyledikleri, sözlerindeki derinlik, bunları Jessica’ya olduğu kadar gizlice dinleyen adamlara da söylüyor olması, Jessica’yı onun hakkındaki kanısını değiştirmeye zorladı.  </p>
			<p class="paragraf"><span class="CharOverride-2">Etkileyici biri,</span> diye düşündü. <span class="CharOverride-2">Böyle içsel dengeye sahip olmayı nereden</span> <span class="CharOverride-2">öğrenmiş</span> <span class="CharOverride-2">acaba</span>?  </p>
			<p class="paragraf">“Lider seçimini belirleyen yasamız adil bir yasadır,” dedi Stilgar. “Ama bir halk her zaman adalete ihtiyaç duymaz. Şimdi asıl ihtiyacımız olan şey, büyüyüp gelişmek ve topraklarımızı genişletmek için zaman.”  </p>
			<p class="paragraf">Jessica, <span class="CharOverride-2">Soyu sopu ne acaba? </span>diye merak etti. <span class="CharOverride-2">Bu eğitimi nereden almış?</span> “Stilgar, seni fazla küçümsemişim,” dedi.  </p>
			<p class="paragraf">“Ben de bundan şüphelenmiştim,” dedi Stilgar.  </p>
			<p class="paragraf">“Anlaşılan ikimiz de birbirimizi fazla küçümsemişiz,” dedi Jessica.  </p>
			<p class="paragraf">“Buna bir son versek?” dedi Stilgar. “Arkadaş olalım... birbirimize güvenelim. İşin içine cinsellik katmadan, birbirimize saygı duyalım.”  </p>
			<p class="paragraf">“Seni anlıyorum,” dedi Jessica.  </p>
			<p class="paragraf">“Bana güveniyor musun?”  </p>
			<p class="paragraf">“Samimi olduğunu sesinden anlıyorum.”  </p>
			<p class="paragraf">“Seyyidinalar, resmi lider yokken özel bir mevkiye sahiptir,” dedi Stilgar. “Öğretmenlik yaparlar. Burada Tanrı’nın gücünü sürdürürler.” Göğsüne dokundu.  </p>
			<p class="paragraf">Jessica, <span class="CharOverride-2">Şimdi şu Rahibe Ana meselesini sormamın tam sırası</span>, diye düşündü. “Rahibe Ananızdan bahsetmiştin... bir efsaneden, kehanetten bahsedildiğini de işittim,” dedi.  </p>
			<p class="paragraf">“Geleceğimizi bir Bene Gesserit ile çocuğunun belirleyeceği söylenir,” dedi Stilgar.  </p>
			<p class="paragraf">“Benim bu kişi olduğuma mı inanıyorsunuz?”  </p>
			<p class="paragraf">Jessica, Stilgar’ın yüzünü incelerken şöyle düşündü: <span class="CharOverride-2">Körpe saz kolay ölür. Başlangıçlar öyle tehlikeli zamanlardır ki.  </span></p>
			<p class="paragraf">“Bilmiyoruz,” dedi Stilgar.  </p>
			<p class="paragraf">Jessica başıyla onaylarken, <span class="CharOverride-2">Onurlu bir adam,</span> diye düşündü. <span class="CharOverride-2">Benden bir işaret bekliyor, ama bu işaretin ne olduğunu söyleyip de kadere müdahale etmeyecek.  </span></p>
			<p class="paragraf">Jessica başını çevirip havzaya, altın sarısı gölgelere, mor gölgelere, mağaralarının girişindeki havada titreşen toz zerreciklerine baktı. Birden kadınsı bir basirete kapılmıştı. Missionaria Protectiva’nın samimiyetsiz sözlerini biliyordu; acil durumlarda kullanılacak efsane, korku ve umut tekniklerini biliyordu; ama burada büyük değişimler olduğunu hissediyordu... sanki biri bu Fremenlerin arasına gelip Missionaria Protectiva’nın damgasını çok güçlü bir şekilde vurmuştu.  </p>
			<p class="paragraf">Stilgar genzini temizledi.  </p>
			<p class="paragraf">Jessica onun sabırsızlandığını sezdi; gün ilerliyor, adamlar bu girişin kapatılmasını bekliyordu. Şimdi harekete geçmeliydi; neye ihtiyacı olduğunu birden kavradı: Darü’l-Hikmet’e, işine yarayacak bir çeviriye ihtiyacı vardı...  </p>
			<p class="paragraf">“Âdâb,” diye fısıldadı.  </p>
			<p class="paragraf">Sanki zihni tersyüz oldu. Nabzının hızlandığını hissetti. Onca yıllık Bene Gesserit eğitimi sırasında hiç böylesine yoğun bir tanıma hissine kapılmamıştı. Bu sadece âdâb, yani kendiliğinden gelen, kendini dayatan bellek olabilirdi. Kendini ona bırakan Jessica, ağzından kelimelerin dökülmesine izin verdi.  </p>
			<p class="paragraf">“İbn kirtayba... tozların bittiği yere dek,” dedi. Kolunu cüppesinden çıkararak uzatırken, Stilgar’ın gözlerinin faltaşı gibi açıldığını gördü. Arkasında çok sayıda cüppenin hışırdadığını işitti. Ayindeymişçesine, “Bir... Fremen görüyorum; elinde örnekler kitabı var,” dedi. “Bu kitabı el-Lât’a, yendiği, boyun eğdirdiği güneşe okuyor. Mahkemenin Sadularına okuyor ve okuduğu şu:  </p>
			<p class="paragbos">  </p>
			<p class="paragraf">“Düşmanlarım kasırganın geçtiği yerdeki  </p>
			<p class="paragraf">Köklerine kadar yenmiş, yeşil otlara benzer.  </p>
			<p class="paragraf">Sen, görmüyor musun Tanrı’mızın yaptıklarını?  </p>
			<p class="paragraf">Salgın hastalıklar gönderdi  </p>
			<p class="paragraf">Bize karşı kumpas kuranların arasına.  </p>
			<p class="paragraf">Onlar ki avcıdan kaçan kuş sürüleri gibi dağıldılar.  </p>
			<p class="paragraf">Kumpasları zehirli lokmalar gibiydi  </p>
			<p class="paragraf">Her ağzın reddettiği.”  </p>
			<p class="paragbos">  </p>
			<p class="paragraf">Ürperdi. Kolunu indirdi.  </p>
			<p class="paragraf">Arkadan, mağaranın gölgeleri arasından pek çok kişi hep bir ağızdan fısıldadı: “Onların yaptıkları yıkıldı.”  </p>
			<p class="paragraf">“Kalbinde Tanrı’nın ateşi yükselsin,” dedi Jessica. <span class="CharOverride-2">Şimdi uygun kanala girdik</span>, diye düşündü.  </p>
			<p class="paragraf">Kalabalık “Tanrı’nın ateşi yansın,” diye karşılık verdi.  </p>
			<p class="paragraf">Jessica başıyla onayladı. “Düşmanların yenilecek,” dedi.  </p>
			<p class="paragraf">“Bilâ-keyf,” diye karşılık verdiler.  </p>
			<p class="paragraf">Birden çöken sessizlikte, Stilgar gelip Jessica’nın önünde eğildi. “Seyyidina,” dedi. “Şeyh Hulud’un izniyle, içeri girip Rahibe Ana olabilirsin.”  </p>
			<p class="paragraf">Jessica <span class="CharOverride-2">İçeri girmek</span>, diye düşündü. <span class="CharOverride-2">Tuhaf bir ifade.</span> Ama gerisi sahte öğretiyle örtüşüyordu. Yaptığı şeye karşı alaycılıkla karışık öfke duydu. <span class="CharOverride-2">Missionaria Protectiva’mızın başarısız olduğu nadirdir. Bu çölde bize bir yer hazırlandı. Gizlenme yerimiz salat duasıyla hazırlandı. Şimdi... bu serseri topluma Tanrı’nın Dostu, Evliya rolü... Seyyidina rolü oynamalıyım; bizim Bene Gesserit kehanetlerinden öyle etkilenmişler ki, baş rahibelerine Rahibe Ana diyorlar.  </span></p>
			<p class="paragraf">Paul mağaranın içinde, gölgelik bir yerde, Chani’nin yanında duruyordu. Kızın verdiği yiyeceğin; baharat balıyla yoğrulmuş kuş etli ve arpalı yaprak sarmanın tadı hâlâ damağındaydı. Yaprak sarmaları yerken, ilk kez bir oturuşta bu kadar çok baharat özü tükettiğini fark edince bir an korkmuştu. Bu özün ona neler yapabileceğini; zihnini etkileyip, geleceği görme yetisini harekete geçirebileceğini biliyordu.  </p>
			<p class="paragraf">Chani, “Bilâ-keyf,” diye fısıldadı.  </p>
			<p class="paragraf">Paul kıza baktı; annesinin söylediklerini bu Fremen’in huşuyla kabul ettiğini gördü. Sadece Jamis denen adam ayine katılmıyor, kollarını kavuşturmuş bir kenarda duruyordu.  </p>
			<p class="paragraf">Chani, “Duy yakha hin mange,” diye fısıldadı. “Duy punra hin mange. İki gözüm var. İyi ayağım var.”  </p>
			<p class="paragraf">Paul’e merakla baktı.  </p>
			<p class="paragraf">Paul derin bir nefes alarak, içinde kopan fırtınayı dindirmeye çalıştı. Annesinin sözleri, baharat özünün etkisini artırmıştı; içinde annesinin sesinin, bir kamp ateşinin gölgeleri gibi yükselip alçaldığını hissetmişti. Annesinin sesindeki alaycılığı da hissetmişti –onu öyle iyi tanıyordu ki!–, ama bir lokma yiyecekle başlayan bu şeyi durdurmak mümkün değildi.  </p>
			<p class="paragraf">Korkunç gaye!  </p>
			<p class="paragraf">Onu, kurtulamadığı ırksal bilinci hissediyordu. Zihni açılmıştı, veriler akıyordu, farkındalığı soğuk ve keskindi. Yere çöküp sırtını kayaya yasladı ve kendini bıraktı. Farkındalığı zamanın dışındaki o katmana; zamanı görebildiği, gidilebilecek yolları seçebildiği, geçmişin ve geleceğin rüzgârlarını hissedebildiği boyuta aktı; tek bir gözle geçmişi, tek bir gözle şimdiyi, tek bir gözle geleceği görüyordu... tüm bunlar üçlü bir görüntüde birleşerek, Paul’ün zamanın mekâna dönüştüğünü görmesini sağlıyordu.  </p>
			<p class="paragraf">Kendini kaybetme tehlikesi olduğunu seziyordu... şimdiki zamanın farkındalığına tutunmak zorundaydı; deneyim akışının bulanıklaşarak yön değiştirmesini, anın akışını, var olanın daimi var olmuşa mütemadiyen dönüşüp katılaşmasını algılıyordu.  </p>
			<p class="paragraf">Şimdiki zamana tutununca ilk kez, her yerdeki muazzam zaman akışının yön değiştiren akıntılar, dalgalar, kabarmalar ve karşı akıntılar tarafından karmaşıklaştırıldığını hissetti; kayalara çarpan dalgalar gibiydiler. Bunu görünce, geleceği görme yetisini farklı bir açıdan kavradı; kör zamanın kaynağını, içindeki hatanın kaynağını görünce korktu.  </p>
			<p class="paragraf">Geleceği görme yetisinin, sergilediği şeylerin sınırlarıyla kısıtlanan bir aydınlanma olduğunu fark etti... bu aydınlanma hem gerçeğin hem de anlamlı hataların kaynağıydı. Bir tür Heisenberg belirsizliğinin müdahalesi vardı; gördüklerini görmek için sarf ettiği enerji, gördüklerini değiştiriyordu.  </p>
			<p class="paragraf">Bu mağaranın içinde bir zaman düğümü görüyordu... pek çok olasılık burada toplanmıştı; en küçük bir eylem –bir göz kırpışı, düşüncesizce edilen bir laf, yanlış yere konan bir kum tanesi– bile bilinen evrenin kaderini tamamen değiştirebilirdi. Şiddet görüyordu; muhtemel sonuçlarının sayısı öyle fazlaydı ki, Paul’ün yaptığı en küçük hareket örüntüde büyük değişikliklere yol açıyordu.  </p>
			<p class="paragraf">Gördükleri karşısında donup kalmak, hiç kımıldamamak istedi; ama bu da birtakım sonuçlar doğuracak bir eylemdi.  </p>
			<p class="paragraf">Bu mağarada yelpaze şeklinde uzanan sayısız olasılık hattının çoğunda, kendi cesedini görüyordu; vücudundaki bir bıçak yarasından kan fışkırıyordu.  </p>
		</div>
</body>
</html>