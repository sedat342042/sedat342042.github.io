<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-37</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">“Düşünme Zamanı”nda Muad’Dib bize eğitiminin aslında Arrakis’te yaşamanın getirdiği güçlüklerle tanışmasıyla başladığını söyler. Yani havanın nasıl olacağını kestirmek için kuma kazık çakmayı öğrendi, rüzgârın dilini tenine iğne gibi batan kum tanelerinden öğrendi, kumun insanın burnunu kaşındırdığını öğrendi, vücudunun değ</span><span class="CharOverride-2">erli suyunu koruyup muhafaza etmeyi öğrendi. Gözleri İbad mavisine dönüşürken, Çakobsa yöntemlerini öğrendi.  </span></p>
			<p class="paragraf ParaOverride-9">—STILGAR;   </p>
			<p class="paragraf ParaOverride-9">Prenses Irulan’ın   </p>
			<p class="paragraf ParaOverride-9">“Muad’Dib, İnsan” adlı kitabına yazdığı önsözden.  </p>
			<p class="paragbos">  </p>
			<p class="paragraf">İlk ayın ışığı solarken Stilgar’ın askerleri, yanlarında çölde buldukları iki kişiyle birlikte havzadan dışarı tırmanarak siyeçe dönüyordu. Yuvalarının kokusunu alan bu cüppeli insanlar acele ediyordu. Arkalarında uzanan gri şafak hattının en parlak kısmı, onların ufuktakvimlerine göre sonbaharın ortasını, yani dorukkaya ayını gösteren noktaydı.  </p>
			<p class="paragraf">Kayalığın dibine, rüzgârın kopardığı ve siyeç çocuklarının topladığı ölü yapraklar saçılmıştı; yine de, oradan geçen askerlerin çıkardığı sesler gecenin doğal seslerinden ayırt edilemezdi (Paul ile annesinin arada sırada yaptığı sakarlıklar sayılmazsa).  </p>
			<p class="paragraf">Paul terli alnına yapışmış tozları silerken, kolunun çekiştirildiğini hissetti ve Chani’nin fısıldadığını işitti: “Sana söylediğimi yap, kukuletanı alnının üstüne indir! Sadece gözlerin açıkta kalsın. Boşa su harcıyorsun.”  </p>
			<p class="paragraf">Arkalarından gelen bir fısıltı susmalarını emretti: “Bütün çöl sizi duyuyor!”  </p>
			<p class="paragraf">Tepelerindeki kayalıklardan bir kuş sesi geldi.  </p>
			<p class="paragraf">Askerler durdu. Paul birden gerildiklerini sezdi.  </p>
			<p class="paragraf">Kayaların arasından hafif bir ses geldi; kumda sıçrayan bir farenin sesine benziyordu.  </p>
			<p class="paragraf">Kuş yine öttü.  </p>
			<p class="paragraf">Askerler kımıldandı. Fare pıtırtısına benzeyen ses kumların arasında uzaklaştı.  </p>
			<p class="paragraf">Kuş bir kez daha öttü.  </p>
			<p class="paragraf">Askerler tırmanmaya devam etti; kayalıklardaki bir yarığa doğru tırmanıyorlardı, ama Fremenlerin şimdiki sessizliği Paul’ü kaygılandırmıştı... arada sırada Chani’ye kaçamak bakışlar fırlatınca, kızın içine kapanmış olduğunu görüyordu.  </p>
			<p class="paragraf">Kayalık zemine varmışlardı... cüppelerin hafif hışırtısı duyuluyordu; Paul adamların biraz gevşemiş olduğunu fark etti, ama yine de Chani ve diğerleri çıt çıkarmıyordu. Paul önündeki bir gölge adamı takip etti... basamakları çıktılar, saptılar, başka basamakları çıktılar, bir tünele girdiler, iki nemmühürlü kapıdan geçtiler, sarı kaya duvarları ve tavanı korkürelerle aydınlatılan dar bir geçide girdiler.  </p>
			<p class="paragraf">Paul etrafındaki Fremenlerin kukuletalarını geriye atıp, burun tıkaçlarını çıkarıp derin soluklar aldıklarına gördü. Biri iç geçirdi. Paul’ün gözleri Chani’yi aradı, ama artık yanında olmadığını gördü. Cüppeli insanların arasında sıkışmıştı. Arkasından onu iten biri, “Kusura bakma Usûl, burada hep sıkışıklık olur!” dedi.  </p>
			<p class="paragraf">Solundaki, Farok adlı zayıf yüzlü ve sakallı adam, Paul’e döndü. Lekeli göz altları ve koyu mavi gözleri kürelerin sarı ışığında daha da koyu görünüyordu. “Başını açsana Usûl,” dedi Farok. “Yuvana geldin.” Dirsekleriyle yer açarak, Paul’ün kukuletasını rahatça indirmesine yardım etti.  </p>
			<p class="paragraf">Paul burun tıkaçlarını ve ağızlığını çıkardı. Kesif bir koku aldı: yıkanmamış insanların, suyu alınmış dışkıların, her yere sinmiş nahoş vücut kokularının, bunları bastıran baharat ve baharat ürünleri kokularının karışımıydı.  </p>
			<p class="paragraf">Paul, “Niye bekliyoruz Farok?” diye sordu.  </p>
			<p class="paragraf">“Rahibe Ana’yı bekliyoruz galiba. Haberi duymuşsundur... zavallı Chani.”  </p>
			<p class="paragraf">Paul, <span class="CharOverride-2">Zavallı Chani mi? </span>diye kendine sordu. Etrafına bakınıp Chani’yi ararken, annesinin nerede olduğunu merak etti.  </p>
			<p class="paragraf">Farok derin bir nefes aldı. “Yuva kokusu,” dedi.  </p>
			<p class="paragraf">Paul adamın şaka yapmadığını, bu pis kokudan gerçekten hoşlandığını gördü. Annesinin öksürdüğünü, ardından da konuştuğunu duydu: “Siyeçinizin kokuları ne kadar yoğun Stilgar. Baharatla bir sürü şey yapıyorsunuz anlaşılan; kâğıt... plastik... ve sanırım kimyasal patlayıcılar imal ediyorsunuz, değil mi?”  </p>
			<p class="paragraf">“Bütün bunları kokudan mı anladın?” Başka bir adamın sesiydi bu.  </p>
			<p class="paragraf">Paul annesinin aslında kendisine hitap ettiğini fark etti... bu pis kokuya bir an önce alışmasını istiyordu.  </p>
			<p class="paragraf">Öndeki askerler arasında bir hareketlenme oldu; fısıltılar önden arkaya doğru yayıldı: “Doğruymuş... Liet ölmüş.”  </p>
			<p class="paragraf">Paul, <span class="CharOverride-2">Liet,</span> diye düşündü. Sonra: <span class="CharOverride-2">Chani, Liet’in kızı.</span> Zihni parçaları birleştirdi. <span class="CharOverride-2">Liet gezegenbilimcinin Fremen adıydı.  </span></p>
			<p class="paragraf">Paul, Farok’a bakıp “Kynes adıyla bilinen Liet mi?” diye sordu.  </p>
			<p class="paragraf">“Sadece bir tek Liet vardır,” dedi Farok.  </p>
			<p class="paragraf">Paul dönüp önündeki Fremen’in cüppeli sırtına baktı. <span class="CharOverride-2">Demek Liet-Kynes öldü,</span> diye düşündü.  </p>
			<p class="paragraf">Biri öfkeyle, “Harkonnenların hainliği,” diye fısıldadı. “Kaza süsü verdiler... güya çölde kaybolmuş... topteri düşmüş...”  </p>
			<p class="paragraf">Paul’ün içinde öfke kabardı. Onlara yardım eli uzatıp Harkonnen avcılarının elinden kurtaran, Fremenlere çölde onları bulma talimatını veren adam... Harkonnenların bir başka kurbanı olmuştu.  </p>
			<p class="paragraf">“Usûl intikam mı almak istiyor?” dedi Farok.  </p>
			<p class="paragraf">Paul’ün yanıt vermesine fırsat kalmadan biri usulca seslenince, askerler geçitte ilerleyip, Paul’ü beraberlerinde sürükleyerek geniş bir odaya girdi. Paul birden kendini Stilgar’ın karşısında tek başına buldu; Stilgar’ın yanında tuhaf bir kadın vardı... parlak turuncu ve yeşil, bol bir elbise giymişti. Kolları omuzlarına dek çıplaktı ve üstünde damıtıcı-giysi yoktu. Teni soluk zeytuniydi. Geriye taranmış siyah saçı, uzun alnını açıkta bırakmıştı; böylece dikkatli, kara gözlerinin arasındaki kanca burnu ve çıkık elmacık kemikleri iyice göze batıyordu.  </p>
			<p class="paragraf">Kadın ona doğru dönünce, Paul kadının kulaklarından su kontörleri geçirilmiş altın halkaların sarktığını gördü.  </p>
			<p class="paragraf">Kadın sert bir sesle “Jamis’imi bu mu yendi?” diye sordu.  </p>
			<p class="paragraf">“Sus Harah,” dedi Stilgar. “Jamis’in suçuydu... tahaddiyü’l-burhan yapılmasını istedi.”  </p>
			<p class="paragraf">“Ama bu daha çocuk!” dedi kadın. Başını sertçe sağa sola çevirince su kontörleri şıngırdadı. “Çocuklarımı bir çocuk mu babasız bıraktı? Olamaz... bir kazaydı mutlaka!”  </p>
			<p class="paragraf">Stilgar “Kaç yaşındasın Usûl?” diye sordu.  </p>
			<p class="paragraf">“On beş standart,” dedi Paul.  </p>
			<p class="paragraf">Stilgar bakışlarını askerlerinde gezdirdi. “Aranızda bana meydan okumak isteyen var mı?”  </p>
			<p class="paragraf">Sessizlik.  </p>
			<p class="paragraf">Stilgar kadına baktı. “Ben bile sırrî yöntemini öğrenmeden ona meydan okumam,” dedi.  </p>
			<p class="paragraf">Kadın, Stilgar’ın bakışına karşılık verdi. “Ama...”  </p>
			<p class="paragraf">Stilgar “Chani’yle birlikte Rahibe Ana’ya giden yabancı kadını gördün mü?” diye sordu. “O bu çocuğun annesi; dış-freyn bir Seyyidina. Hem bu çocuk hem de annesi sırrî yöntemiyle savaşmakta usta.”  </p>
			<p class="paragraf">Kadın “Lisanü’l-Gayb,” diye mırıldandı. Tekrar Paul’e baktığında, gözlerinde huşu vardı.  </p>
			<p class="paragraf">Paul, <span class="CharOverride-2">Yine o efsane,</span> diye düşündü.  </p>
			<p class="paragraf">“Olabilir,” dedi Stilgar. “Ama henüz sınanmadı.” Tekrar Paul’e döndü: “Usûl, âdetlerimiz gereği Jamis’in karısı ile iki oğlunun sorumluluğunu üstlenmelisin. Yalisi... yani evi senindir. Jamis’in kahve payı da artık senin... ve kadını da.”  </p>
			<p class="paragraf">Paul kadını süzerken şöyle düşündü: <span class="CharOverride-2">Niye erkeğinin yasını tutmuyor? Niye benden nefret eder gibi davranmıyor?</span> Sonra Fremenlerin kendisine baktığını gördü... bekliyorlardı.  </p>
			<p class="paragraf">İçlerinden biri “İşimiz gücümüz var. Kabul ettiğini söyle de gidelim,” diye fısıldadı.  </p>
			<p class="paragraf">Stilgar, “Harah’yı kadın veya hizmetçi olarak almayı kabul ediyor musun?” diye sordu.  </p>
			<p class="paragraf">Harah kollarını kaldırıp topuğunun üstünde yavaşça döndü. “Hâlâ gencim Usûl. Geoff ile birlikteykenki kadar genç göründüğümü söylerler... sonra Jamis onu yenmişti.”  </p>
			<p class="paragraf">Paul, <span class="CharOverride-2">Jamis onu kazanmak için birini </span><span class="CharOverride-2">öldürmüş</span>, diye düşündü.  </p>
			<p class="paragraf">“Hizmetçi olarak kabul edersem, sonra fikrimi değiştirebilir miyim?” dedi.  </p>
			<p class="paragraf">“Kararını değiştirmek için bir yılın var,” dedi Stilgar. “Bir yıl sonra o artık özgür bir kadın olacak, istediğini yapabilecek... veya sen herhangi bir zamanda onu serbest bırakmayı seçebilirsin. Ama her halükârda, bir yıl boyunca senin sorumluluğunda olacak... Jamis’in oğullarının sorumluluğunu da, kısmen de olsa, daima taşıyacaksın.”  </p>
			<p class="paragraf">“Onu hizmetçi olarak kabul ediyorum,” dedi Paul.  </p>
			<p class="paragraf">Harah ayağını öfkeyle yere vurup omuzlarını oynattı. “Ama ben gencim!”  </p>
			<p class="paragraf">Stilgar, Paul’e bakıp, “Liderlik yapacak insanın temkinli olması iyidir,” dedi.  </p>
			<p class="paragraf">Harah, “Ama ben gencim!” diye tekrarladı.  </p>
			<p class="paragraf">Stilgar, “Sus,” diye emretti. “Usûl kararını verdi. Şimdi onu evine götür, temiz giysiler ver ve yatacak yer göster.”  </p>
			<p class="paragraf">“Ama!”  </p>
			<p class="paragraf">Paul kadını genel bir fikir sahibi olacak kadar tanımıştı. Askerlerin sabırsızlandığını hissediyordu; bir sürü iş gecikiyordu. Annesiyle Chani’nin yerini sormak istedi, ama Stilgar’ın huzursuzluğunu görünce bunu yapmaması gerektiğini anladı.  </p>
			<p class="paragraf">Harah’nın karşısına geçerek, onda korku ve huşu uyandıracak bir sesle konuştu: “Beni evime götür Harah! Gençliğini başka zaman konuşuruz.”  </p>
			<p class="paragraf">Harah iki adım gerileyip, Stilgar’a korkuyla baktı. “Onda sırrî sesi var,” diye fısıldadı.  </p>
			<p class="paragraf">“Stilgar,” dedi Paul. “Chani’nin babasına çok şey borçluyum. Yapabileceğim bir şey varsa...”  </p>
			<p class="paragraf">“Kararı meclis verecek,” dedi Stilgar. “O zaman konuşabilirsin.” Başıyla gidebileceğini işaret ettikten sonra, dönüp yürümeye başladı. Diğer askerler peşinden gitti.  </p>
			<p class="paragraf">Paul, Harah’yı kolundan tuttu. Kadının teninin buz gibi olduğunu, titrediğini hissetti. “Seni incitmeyeceğim Harah. Beni evimize götür.” Bu kez yatıştırıcı bir sesle konuşmuştu.  </p>
			<p class="paragraf">Kadın, “Bir yıl sonra beni başından atmayacaksın, değil mi?” diye sordu. “Artık eskisi kadar genç değilim.”  </p>
			<p class="paragraf">“Yaşadığım sürece yanımda yerin olacak,” dedi Paul. Kadının kolunu bıraktı. “Haydi artık evimize gidelim.”  </p>
			<p class="paragraf">Harah dönüp geçitte yürümeye başladı; sağdaki geniş bir tünele saptı... buranın tavanına düzenli aralıklarla sarı korküreler yerleştirilmişti. Taş zemini düz ve kumsuzdu... süpürüldüğü belliydi.  </p>
			<p class="paragraf">Paul, Harah’nın yanına geçti ve yürürken ona yandan bakıp, kartalı andıran yüzünü inceledi. “Benden nefret etmiyorsun, değil mi Harah?”  </p>
			<p class="paragraf">“Senden niye nefret edeyim ki?”  </p>
			<p class="paragraf">Kadın bir yan geçitteki çıkıntının üstünden bakan bir grup çocuğa başıyla selam verdi. Paul çocukların arkasında, tül perdelerin ardında yetişkinler gördü.  </p>
			<p class="paragraf">“Jamis’i... yendiğim için.”  </p>
			<p class="paragraf">“Stilgar cenaze töreni yapıldığını, senin Jamis’in dostu olduğunu söyledi.” Kadın başını çevirip Paul’e baktı. “Stilgar onun ölüsüne su verdiğini söyledi. Bu doğru mu?”  </p>
			<p class="paragraf">“Evet.”  </p>
			<p class="paragraf">“Ben olsam yapmazdım... yapamazdım.”  </p>
			<p class="paragraf">“Onun ölümüne üzülmüyor musun?”  </p>
			<p class="paragraf">“Vakti gelince yasını tutarım.”  </p>
			<p class="paragraf">Kemerli bir girişin önünden geçtiler. Paul içeri bakınca geniş, aydınlık bir oda gördü; odadaki makinelerin başında erkek ve kadınlar çalışıyordu. Telaşlı görünüyorlardı.  </p>
			<p class="paragraf">Paul, “Orada ne yapıyorlar?” diye sordu.  </p>
			<p class="paragraf">Harah başını geriye çevirip kemerli girişe göz atarak konuştu: “Kaçmadan önce kotayı dolduracak kadar plastik üretmeliyiz. Bir sürü çiy biriktiriciye ihtiyacımız var.”  </p>
			<p class="paragraf">“Kaçmak mı dedin?”  </p>
			<p class="paragraf">“Kasaplar bizi avlamayı bırakana dek veya onlar topraklarımızdan kovulana dek kaçacağız.”  </p>
			<p class="paragraf">Paul zaman durmuş gibi hissetti... eskiden gördüğü, geleceğe dair bir görüntüyü anımsamıştı; ama bu görüntü tek başına bir anlam ifade etmiyordu... sanki etrafındaki dünyaya montaj yapılmıştı. Geleceğe dair anıları bölük pörçüktü.   </p>
			<p class="paragraf">“Bizi avlayanlar Sardaukarlar,” dedi.  </p>
			<p class="paragraf">“Pek bir şey bulamazlar... en fazla bir iki boş siyeç, o kadar,” dedi Harah. “Kumlar onlara mezar olacak.”  </p>
			<p class="paragraf">“Burayı bulurlar mı sence?”  </p>
			<p class="paragraf">“Büyük ihtimalle.”  </p>
			<p class="paragraf">“Yani buna rağmen burada kalıp...” Artık çok geride kalmış olan kemerli girişi eliyle gösterdi. “...çiy biriktirici mi imal ediyoruz?”  </p>
			<p class="paragraf">“Onlara ihtiyacımız var.”  </p>
			<p class="paragraf">Paul, “Çiy biriktirici nedir?” diye sordu.  </p>
			<p class="paragraf">Harah ona şaşkınlıkla baktı. “Her nereden geldiysen... orada sana hiçbir şey öğretmediler mi?”  </p>
			<p class="paragraf">“Çiy biriktiricilerden bahsetmediler.”  </p>
			<p class="paragraf">“Hah!” dedi Harah; çıkardığı bu ses, uzun cümlelere bedeldi.  </p>
			<p class="paragraf">“Eee, nedir, söylesene?”  </p>
			<p class="paragraf">“Biz yokken ergdeki her çalı, her bitki nasıl yaşar sanıyorsun?” dedi Harah. “Her biri kendi küçük çukuruna özenle ekilir. Çukurlar yumuşak oval kromoplastikle doldurulur. Işık kromoplastiği beyazlaştırır. Şafakta yüksek bir yerden bakınca, parladıklarını görebilirsin. Beyaz ışığı yansıtır. Ama Yaşlı Güneş Baba gidince, kromoplastik karanlıkta tekrar saydamlaşır. Hızla soğur. Yüzeyi havadaki nemi alır. Bitkilerimiz bu nemle beslenir.”  </p>
			<p class="paragraf">Paul, “Çiy biriktiriciler,” diye mırıldandı. Bu basit, ama dahiyane fikre hayran kalmıştı.  </p>
			<p class="paragraf">“Uygun bir zamanda Jamis’in yasını tutacağım,” dedi Harah; hâlâ o meseleyi düşündüğü belliydi. “Jamis iyi adamdı, ama çok asabiydi. Evine iyi bakar, çocuklarla ilgilenirdi. İlk çocuğumla, yani Geoff’un oğluyla kendi oğlu arasında ayrım yapmazdı. Onlara eşit davranırdı.” Paul’e dönüp soran gözlerle baktı. “Sen de öyle yapacak mısın Usûl?”  </p>
			<p class="paragraf">“Bizim böyle bir sorunumuz yok ki.”  </p>
			<p class="paragraf">“Ama eğer...”  </p>
			<p class="paragraf">“Harah!”  </p>
			<p class="paragraf">Paul’ün sesindeki sertlik kadını sindirdi.  </p>
			<p class="paragraf">Soldaki bir kemerli girişin ardındaki bir başka aydınlık odanın önünden geçtiler. Paul, “Orada ne yapıyorlar?” diye sordu.  </p>
			<p class="paragraf">“Dokuma makinesini onarıyorlar,” dedi Harah. “Ama geceye kadar sökülmesi gerek.” Sollarındaki bir tünele baktı. “Şu tünelde ve ilerisinde, gıda işleme ve damıtıcı-giysi bakımı üniteleri var.” Paul’e baktı. “Damıtıcı-giysin yeni görünüyor. Ama bakıma ihtiyacı varsa, bu işten anlarım. Fabrikada mevsimlik işçi olarak çalışıyorum.”  </p>
			<p class="paragraf">Artık karşılarına insan grupları çıkmaya başlamıştı; tünelin iki yanındaki girişlerin sayısı da artıyordu. Yanlarından geçen kadınlı erkekli bir grup, lıkırdayan torbalar taşıyordu; kesif bir baharat kokusu yayıyorlardı.  </p>
			<p class="paragraf">“Suyumuzu alamayacaklar,” dedi Harah. “Baharatımızı da. Buna emin olabilirsin.”  </p>
			<p class="paragraf">Paul tünel duvarlarındaki girişlere baktı; yüksek, düz kaya çıkıntılarına serilmiş büyük halılar ve duvarları parlak kumaşlarla kaplı, minderli odalar gördü. Girişlerde duran insanlar onların yaklaştığını görünce susuyor, Paul’e yabani gözlerle bakıyorlardı.  </p>
			<p class="paragraf">“Jamis’i yenmeni tuhaf buluyorlar,” dedi Harah. “Yeni bir siyeçe yerleştiğimizde, büyük ihtimalle kendini kanıtlaman gerekecek.”  </p>
			<p class="paragraf">“Öldürmeyi sevmiyorum,” dedi Paul.  </p>
			<p class="paragraf">“Stilgar da senin için öyle diyor,” dedi Harah, ama buna inanmadığı sesinden belli oluyordu.  </p>
			<p class="paragraf">İleride birileri hep birlikte, yüksek ve tiz sesle şarkı söylüyordu. Bir başka yan girişe yaklaştılar; bu giriş öncekilerden daha büyüktü. Paul yavaşlayıp içeri baktı; çok sayıda çocuk, vişne çürüğü rengi bir halının üstünde bağdaş kurmuş oturuyordu.  </p>
			<p class="paragraf">Odanın diğer uçtaki duvarında bulunan karatahtanın önünde sarı giysili bir kadın duruyordu; elinde projektör kalemi vardı. Karatahta çeşitli şekillerle... çemberler, üçgenler, eğriler, yılan şeklinde kıvrımlar, kareler, paralel çizgilerle bölünmüş yaylarla kaplıydı. Kadın karatahtadaki şekilleri birer birer, elinden geldiğince hızlı gösterdikçe çocuklar onun gösterdiği şeylerin ismini hep bir ağızdan söylüyordu.  </p>
			<p class="paragraf">Paul, Harah’la birlikte siyeçin içlerine doğru giderken, çocukların giderek hafifleyen seslerini dinledi.  </p>
			<p class="paragraf">“Ağaç,” diyorlardı. “Ağaç, çimen, kumul, rüzgâr, dağ, tepe, ateş, şimşek, kaya, kayalık, toz, kum, sıcak, sığınak, sıcak, dolu, kış, soğuk, boş, erozyon, yaz, mağara, gündüz, gerilim, ay, gece, dorukkaya, kumgelgiti, yamaç, ekim, demetleme makinası...”  </p>
			<p class="paragraf">Paul, “Böyle bir zamanda bile okullar açık mı?” diye sordu.  </p>
			<p class="paragraf">Harah’nın yüzünde ve sesinde hüzün belirdi: “Liet’in bize öğrettiklerini aktarmaya bir an bile ara veremeyiz. Artık ölü olan Liet unutulmamalı. Bu Çakobsa yolu.”  </p>
			<p class="paragraf">Soldaki tünele sapıp, bir merdivenden düz bir kaya çıkıntısının üstüne çıktı ve turuncu bir tül perdeyi aralayıp kenara çekildi: “Yalin seni bekliyor Usûl.”  </p>
			<p class="paragraf">Paul kaya çıkıntısının üstüne çıkmakta tereddüt etti. Bu kadınla yalnız kalmayı istemez olmuştu birden. Artık öyle bir hayat tarzıyla kuşatılmıştı ki, onu anlamak için bir fikir ve değerler sistemini kayıtsız şartsız kabullenmesi gerekiyordu. Bu Fremen dünyasının onu ayartmaya, kendi tarzıyla baştan çıkarmaya çalıştığını hissediyordu. Baştan çıkarsa ne olacağını da biliyordu... o kanlı cihat gerçekleşecekti; bunu ne pahasına olursa olsun önlemeliydi.  </p>
			<p class="paragraf">“Burası senin yalin,” dedi Harah. “Girsene, ne duruyorsun?”  </p>
			<p class="paragraf">Paul başıyla onaylayıp kaya çıkıntısının üstüne çıktı. Perdeleri aralarken, kumaşın içinde metal teller olduğunu hissetti. Harah’nın peşinden giderek önce kısa bir hole, ardından da aşağı yukarı otuz altı metrekarelik, kare şeklinde bir odaya girdi... yerde mavi ve kalın halılar seriliydi, kaya duvarlar mavi ve yeşil kumaşlarla örtülüydü, sarı kumaşla kaplı tavanın hemen altında hafifçe salınan korküreler de sarıya ayarlanmıştı.  </p>
			<p class="paragraf">Burası çok eski çağlardan kalma bir çadıra benziyordu.  </p>
			<p class="paragraf">Harah karşısına geçip ellerini beline koyarak Paul’ün yüzünü inceledi. “Çocuklar bir arkadaşımın yanında,” dedi. “Birazdan gelip kendilerini tanıtacaklar.”  </p>
			<p class="paragraf">Paul huzursuzluğunu gizlemek için odayı hızla inceledi. Sağındaki ince perdelerin ardında daha büyük bir oda vardı; kısmen görünen bu odanın duvarlarına minderler yaslıydı. Hafif bir esinti hisseden Paul başını kaldırıp bakınca tam tepesinde, tavanda kumaşlarla ustaca örtülerek gizlenmiş bir havalandırma deliği olduğunu fark etti.  </p>
			<p class="paragraf">Harah, “Damıtıcı-giysini çıkarmana yardım edeyim mi?” diye sordu.  </p>
			<p class="paragraf">“Hayır... sağol.”  </p>
			<p class="paragraf">“Yiyecek getireyim mi?”  </p>
			<p class="paragraf">“Evet.”  </p>
			<p class="paragraf">“Diğer odanın arkasında geri kazanma sistemli bir oda var.” Harah eliyle işaret etti. “Damıtıcı-giysini çıkardığında orada dinlenebilirsin.”  </p>
			<p class="paragraf">“Bu siyeçten ayrılmamız gerektiğini söylemiştin,” dedi Paul. “Toplanmamız gerekmez mi?”  </p>
			<p class="paragraf">“Vakti gelince,” dedi kadın. “Kasaplar henüz topraklarımıza girmedi.”  </p>
			<p class="paragraf">Paul’ün karşısında durmuş, ona bakmayı sürdürüyordu.  </p>
			<p class="paragraf">Paul, “Ne var?” diye sordu.  </p>
			<p class="paragraf">“Sende İbad gözleri yok,” dedi Harah. “Bu tuhaf, ama çekici.”  </p>
			<p class="paragraf">“Yiyecek getir,” dedi Paul. “Acıktım.”  </p>
			<p class="paragraf">Harah gülümsedi... bu kadınsı, kendinden emin gülümseme Paul’ü rahatsız etti. Kadın, “Hizmetçinim,” diyerek hızla arkasını dönüp, duvardaki kalın perdelerden birini çekti; perdenin ardındaki dar koridora dalarak gözden kayboldu.  </p>
			<p class="paragraf">Kendine kızan Paul sağdaki ince perdeyi açıp büyük odaya girdi. Orada bir an kararsızlığa kapıldı. Chani’nin... babasını yeni kaybetmiş olan Chani’nin nerede olduğunu da merak etti.  </p>
			<p class="paragraf"><span class="CharOverride-2">İkimiz de babamızı kaybettik</span><span class="CharOverride-2">,</span> diye düşündü.  </p>
			<p class="paragraf">Dışarıdan iniltiye benzer bir haykırış geldi; perdeler sesi boğuklaştırmıştı. Aynı ses biraz daha uzaktan geldi. Sonra bir kez daha tekrarlandı. Paul birinin saati söylediğini fark etti. Burada hiç saat görmemişti.  </p>
			<p class="paragraf">Siyeçin pis kokularının arasından, hafif bir yanık katranruhu çalısı kokusu aldı. Siyeçin kokularına şimdiden alışmaya başladığını fark etti.  </p>
			<p class="paragraf">Tekrar annesini düşündü; onun nerede olduğunu, geleceğin değişken kurgusundaki yerinin ne olacağını... ve doğuracağı kızı merak etti. Etrafında değişken zamanın dalgalandığını hissedebiliyordu. Başını sertçe iki yana sallayıp, dikkatini içinde bulunduğu odaya verdi; bu odada, onları yutan Fremen kültürünün derinliğinin ve zenginliğinin kanıtları vardı.  </p>
			<p class="paragraf">Bazı yönleriyle tuhaf bir kültürdü bu.  </p>
			<p class="paragraf">Paul’ün mağaralarda ve bu odada fark ettiği bir şey, aradaki farkı en açık şekilde gösteriyordu.  </p>
			<p class="paragraf">Burada, bu mağaralarda zehir-buluculardan eser yoktu. Oysa Paul siyeçin pis kokuları arasında zehir kokusu alıyordu... güçlü ve vasat zehirlerin kokusunu alıyordu.  </p>
			<p class="paragraf">Perde hışırtıları duyunca, Harah’nın geri geldiğini, yiyecek getirdiğini sandı. Ama arkasına döndüğünde, iki oğlan çocuğunun –dokuz on yaşlarındaydılar– kendisine baktığını gördü; bakışları açgözlüydü. Bellerinde kincal tipi, küçük birer billurbıçak vardı; birer elleri bıçaklarının sapındaydı.  </p>
			<p class="paragraf">Paul, Fremenlerle ilgili söylenenleri anımsadı... çocuklarının da yetişkinler kadar vahşice dövüştüğü söylenirdi.  </p>
		</div>
</body>
</html>