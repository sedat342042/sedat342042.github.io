<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-11</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Dük Leto’nun Arrakis’in tehlikelerini fark edemediği, gözü kapalı tuzağa girdiği söy</span><span class="CharOverride-2">lenir. Ama sürekli büyük tehlikelerle yüzleştiğinden bu seferki tehlikenin boyutunu yanlış hesaplamış olması daha mümkün değil midir? Veya belki de oğlunun daha iyi bir hayata sahip olabilmesi için kendini bilerek feda etmişti? Eldeki tüm kanıtlar, Dük’ün kolay kolay kandırılamayan bir adam olduğunu gösteriyor.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib: Aile Tefsirleri”  </p>
			<p class="paragbos">  </p>
			<p class="paragraf">Dük Leto Atreides, Arrakeen’in dışındaki iniş pistinin kontrol kulesinin korkuluğuna yaslanmıştı. Gecenin ilk ayı güney ufkunda epey yükselmişti; yassı bir gümüş paraya benziyordu. Ayın altında, toz bulutunun içinde, Kalkan Duvarı’nın sivri tepeleri kurumuş krema tabakasıyla kaplıymış gibi ışıldıyordu. Dük’ün solunda, sisin içinde Arrakeen’in ışıkları; sarı, beyaz, mavi ışıklar parlıyordu.  </p>
			<p class="paragraf">Gezegenin tüm yerleşim merkezlerine asılmış, kendi imzasını taşıyan bildiriyi düşündü: “Yüce Padişah İmparator’umuz beni bu gezegeni yönetmek ve tüm husumetleri sona erdirmekle görevlendirmiştir.”  </p>
			<p class="paragraf">Bu ritüelistik, resmi dil ona kendini yalnız hissettirdi. Bu salakça resmiyete kim kanardı! Fremenlerin kanmayacağı kesindi. Arrakis’in iç ticaretini kontrol eden Küçük Hanedanlar da kanmazdı; hemen hepsi Harkonnen yandaşıydı.  </p>
			<p class="paragraf"><span class="CharOverride-2">Oğlumu öldürmeye çalıştılar!  </span></p>
			<p class="paragraf">Öfkesini bastırmakta zorlanıyordu.  </p>
			<p class="paragraf">Arrakeen yönünden iniş pistine yaklaşan bir aracın ışıklarını gördü. Bunun Paul’ü getiren muhafız-asker nakil aracı olduğunu umdu. Gecikme sinir bozucuydu, her ne kadar bunun kısmen Hawat’ın yüzbaşısının ihtiyatlılığından kaynaklandığını bilse de.  </p>
			<p class="paragraf"><span class="CharOverride-2">Oğlumu öldürmeye çalıştılar!  </span></p>
			<p class="paragraf">Öfkeli düşüncelerden kurtulmak için başını iki yana salladıktan sonra tekrar iniş pistine göz attı; pistin kenarındaki beş firkateyni, taştan nöbetçiler gibiydi.  </p>
			<p class="paragraf"><span class="CharOverride-2">Varsın geciksin; tedbirli olmak en iyisi...  </span></p>
			<p class="paragraf">Yüzbaşının işinde iyi olduğunu kendine hatırlattı. O adam tamamen sadıktı ve geleceği parlaktı.  </p>
			<p class="paragraf">“Yüce Padişah İmparator’umuz...”  </p>
			<p class="paragraf">Bu geri kalmış garnizon şehrinin halkı, İmparator’un “Soylu Dük”üne gönderdiği özel mesajı görebilseydi, onun peçeli erkek ve kadınlardan nasıl horgörüyle bahsettiğini okuyabilseydi keşke: “... ama en büyük hayali faufreluchesin emniyetli düzeninin dışında yaşamak olan barbarlardan başka ne beklenir ki?”  </p>
			<p class="paragraf">Dük’ün şu anki en büyük hayali, her türlü sınıfsal ayrımı ortadan kaldırmak ve o ölümcül düzeni bir daha aklına bile getirmemekti. Başını kaldırıp sisin ötesindeki, titreşmeyen, parlak yıldızlara baktı ve şöyle düşündü: Şu küçük ışıklardan birinin etrafında Caladan dönüyor... ama yurdumu bir daha asla göremeyeceğim. Birden Caladan’ı çok özlemişti. Sıla hasretinin kendi içinden gelen bir his olmadığını, Caladan’ın ona gönderdiği bir acı olduğunu hissediyordu. Arrakis’i, bu kurak çöl gezegenini yurdu olarak göremiyordu, ileride görebileceğini de sanmıyordu.  </p>
			<p class="paragraf"><span class="CharOverride-2">Hislerimi gizlemeliyim,</span> diye düşündü. <span class="CharOverride-2">Oğlum için. Bir yurdu olacaksa, burası olacak. Arrakis benim için ölmeden gittiğim bir cehennem olabilir, ama o</span>ğlum<span class="CharOverride-2"> burada sevecek bir şeyler bulmalı. Sevebileceği bir şeyler vardır mutlaka.  </span></p>
			<p class="paragraf">Birden kendine acıdı ve bu hissi anında hor görüp reddetti; nedense aklına Gurney Halleck’in sık sık okuduğu bir şiirin iki dizesi geldi:  </p>
			<p class="paragraf">“Ciğerlerim tadıyor havasını zamanın  </p>
			<p class="paragraf">Akan kumların arasından esen...”  </p>
			<p class="paragraf"><span class="CharOverride-2">Gurney burada bol bol akan kum görecek,</span> diye düşündü. Ay ışığıyla aydınlanan o tepelerin ardında çöl uzanıyordu: çıplak kayalar, kumullar, toz savuran rüzgârlar; haritası çıkarılmamış o kurak bölgenin sınırında (belki içinde de) Fremen yerleşim merkezleri vardı. Atreideslerin istikbalini kurtarsa kurtarsa Fremenler kurtarabilirdi.  </p>
			<p class="paragraf">Ama habis Harkonnenlar kumpaslarına Fremenleri bile ortak etmeyi başarmış da olabilirlerdi.  </p>
			<p class="paragraf"><span class="CharOverride-2">Oğlumu öldürmeye çalıştılar!  </span></p>
			<p class="paragraf">Sürtünen metal gıcırtılarıyla birlikte, yaslandığı korkuluk titreşti. Yükselen dumanlar görüşünü bulandırdı.  </p>
			<p class="paragraf"><span class="CharOverride-2">Mekik iniyor,</span> diye düşündü. <span class="CharOverride-2">Aşağı inip işe koyulma vakti geldi.</span> Büyük toplantı salonuna gitmek üzere dönüp arkasındaki merdiveni inmeye başladı; inerken sakinleşmeye, kendini birazdan yapacağı görüşmeye hazırlamaya çalışıyordu.  </p>
			<p class="paragraf"><span class="CharOverride-2">Oğlumu öldürmeye çalıştılar!  </span></p>
			<p class="paragraf">Sarı kubbeli salona vardığında, adamları çoktan pistten gelmeye başlamıştı bile. Uzay torbalarını omuzlarında taşıyor, tatilden dönen öğrenciler gibi bağırıp çağırarak şamata yapıyorlardı.  </p>
			<p class="paragraf">“Hey! Adım atmakta zorlanıyor musunuz? Sebebi yerçekimi arkadaşlar!” “Bu gezegenin çekim gücü kaç G acaba? Epey fazla sanki.” “Okuduğuma göre onda dokuz G imiş.”  </p>
			<p class="paragraf">Büyük salonun dört bir yanından insan sesleri yükseliyordu.  </p>
			<p class="paragraf">“İnerken bu sefil yere baktınız mı? Hani burada bol bol ganimet olacaktı?” “Harkonnenlar yanlarında götürmüştür!” “Ben sıcak bir duş ve yumuşak bir yatak istiyorum!” “Duymadın mı sersem? Burada duş alamazsın. Kıçını kumla sileceksin!” “Hey! Susun! Dük geldi!”  </p>
			<p class="paragraf">Dük merdivenden salona inerken, sesler bıçak gibi kesildi.  </p>
			<p class="paragraf">Gurney Halleck kalabalığın bir ucundan, uzun adımlarla çıktı; torbasını omzuna atmıştı, diğer eliyle de dokuz telli balisetini sapından tutuyordu. Parmakları uzun, baş parmakları iriydi; bu ellerle balisette oldukça zor ve güzel parçalar çalabiliyordu.  </p>
			<p class="paragraf">Dük, Halleck’i, o iri yarı, çirkin adamı takdirle seyretti; onun kırık cam parçalarını andıran gözlerindeki vahşi zekâ parıltısını gördü. İşte bu adam tüm kurallara uymasına karşın, faufreluchesin dışında yaşıyordu. Paul ondan nasıl bahsetmişti?  </p>
			<p class="paragraf">“Yiğit Gurney.”  </p>
			<p class="paragraf">Halleck’in seyrek saçının arasından yer yer keli görünüyordu. Geniş ağzı keyifle, alaycı bir ifadeyle gülümsüyordu; çenesindeki mürekkep sarmaşığı kırbacı izi canlıymış gibi kımıldıyordu. Rahat ve kendinden emin bir havası vardı. Dük’ün karşısına gelip eğilerek selam verdi.  </p>
			<p class="paragraf">“Gurney,” dedi Leto.  </p>
			<p class="paragraf">“Lordum.” Gurney salondaki adamları balisetiyle gösterdi. “Bunlar sonuncular. İlk seferde gelmek isterdim ama...”  </p>
			<p class="paragraf">“Ortalıkta avlayabileceğin Harkonnenlar var hâlâ,” dedi Dük. “Gel Gurney, biraz konuşalım.”  </p>
			<p class="paragraf">“Emredersiniz Lordum.”  </p>
			<p class="paragraf">Bozuk parayla çalışan bir su makinesinin yanındaki duvar girintisine doğru yürüdüler; geniş salondaki askerler huzursuzca kıpırdandı. Halleck torbasını bir köşeye koydu, ama balisetini elinden bırakmadı.  </p>
			<p class="paragraf">Dük, “Hawat’a kaç adam verebilirsin?” diye sordu.  </p>
			<p class="paragraf">“Thufir zor durumda mı efendim?”  </p>
			<p class="paragraf">“Sadece iki ajanını kaybetti, ama gönderdiği keşif kolu bize Harkonnenların buradaki teşkilatlanması hakkında çok önemli bilgiler verdi. Hızlı hareket edersek kendimizi az çok emniyete alabiliriz; soluklanmaya ihtiyacımız var. Hawat verebileceğin kadar çok adam istiyor; bıçak kullanmaktan çekinmeyecek adamlar.”  </p>
			<p class="paragraf">“Ona en iyi üç yüz adamımı verebilirim,” dedi Halleck. “Nereye göndereyim?”  </p>
			<p class="paragraf">“Ana kapıya. Orada Hawat’ın bir ajanı senden gelecek adamları bekliyor.”  </p>
			<p class="paragraf">“Hemen göndereyim mi efendim?”  </p>
			<p class="paragraf">“Biraz bekle. Bir sorunumuz daha var. Pist kumandanı, mekiği bir bahaneyle şafağa kadar burada tutacak. Bizi buraya getiren Lonca gemisi yakında ayrılacak; mekik bir kargo gemisinden baharat alıp Lonca gemisine taşıyacak.”  </p>
			<p class="paragraf">“Bizim baharatımız mı Lordum?”  </p>
			<p class="paragraf">“Bizim baharatımız. Ama mekik eski rejimin bazı baharat avcılarını da taşıyacak. Derebeyinin değişmesi üzerine gezegenden ayrılmak istediler, Değişim Yargıcı da onlara izin verdi. Bunlar değerli işçiler Gurney; sayıları sekiz yüzü buluyor. Mekik ayrılmadan önce, bunlardan bir kısmını bizimle çalışmaya ikna etmelisin.”  </p>
			<p class="paragraf">“Nasıl bir ikna yöntemi kullanayım efendim?”  </p>
			<p class="paragraf">“Bizimle gönüllü işbirliği yapmalarını istiyorum Gurney. O adamların tecrübe ve becerilerine ihtiyacımız var. Gezegenden ayrılmak istemeleri, Harkonnenların adamı olmadıklarını gösteriyor. Hawat aralarında casuslar olabileceğine inanıyor, ama o her gölgenin içinde suikastçılar görür zaten.”  </p>
			<p class="paragraf">“Thufir zamanında oldukça bereketli gölgeler keşfetmişti Lordum.”  </p>
			<p class="paragraf">“Keşfedemedikleri de oldu. Ama bence gezegeni terk etmek isteyen o adamların arasına casus yerleştirmek Harkonnenların hayal gücünü aşar.”  </p>
			<p class="paragraf">“Muhtemelen efendim. Bu adamlar neredeler?”  </p>
			<p class="paragraf">“Alt kattaki bir bekleme odasındalar. İnip onlara bir iki şarkı çal da keyifleri yerine gelsin, sonra da ikna etmeye çalış. Nitelikli olanlara şeflik teklif edebilirsin. Harkonnenların verdiğinden yüzde yirmi daha fazla ücret teklif et.”  </p>
			<p class="paragraf">“Sadece yüzde yirmi mi efendim? Harkonnenların ne kadar düşük ücret verdiğini biliyorum. Hem bu adamlar tazminatlarını almışlar; hava değişikliği istiyorlardır. Yüzde yirminin onları kalmaya ikna edeceğini sanmam efendim.”  </p>
			<p class="paragraf">Leto sabırsızca konuştu: “O zaman inisiyatifini kullan. Ama unutma, hazinenin kaynakları sonsuz değil. Yüzde yirmiyi mümkün olduğunca aşmamaya çalış. Özellikle ihtiyacımız olan adamlar: Baharat sürücüleri, hava tarayıcıları, kumul insanları... Tercihen çöl tecrübesi olan adamlar.”  </p>
			<p class="paragraf">“Anlıyorum efendim. ‘Hepsi şiddet için gelecek, yüzlerinde doğu rüzgârları esecek ve kumun tutsaklarını toplayacaklar.”  </p>
			<p class="paragraf">“Çok etkileyici bir alıntı,” dedi Dük. “Adamlarını bir yüzbaşının komutasına ver. Önce su disiplinini kısaca anlatsın, sonra da onları pistin yanındaki kışlaya yatmaya göndersin. Pist personeli onlara yolu gösterir. Hawat’a vereceğin adamları da unutma.”  </p>
			<p class="paragraf">“En iyi üç yüz adamımı vereceğim efendim.” Halleck uzay torbasını yerden aldı. “Emirlerinizi yerine getirince size nerede rapor vereyim?”  </p>
			<p class="paragraf">“Buranın en üst katında bir konsey salonu var. Orada toplantı yapacağız. Askerlerimizin gezegene yayılması emrini vereceğim; önce zırhlı müfrezeler harekete geçecek.”  </p>
			<p class="paragraf">Halleck tam sırtını dönerken bunu duyunca durup Leto’ya baktı. “Öyle bir sorun yaşayacağımızı mı düşünüyorsunuz efendim? Burada bir Değişim Yargıcı var sanıyordum.”  </p>
			<p class="paragraf">“Hem açık hem gizli bir savaş olacak,” dedi Dük. “İşimizi bitirmeden önce çok kan dökülecek.”  </p>
			<p class="paragraf">Halleck, “‘Ve nehirden aldığın su, kuru toprakta kana dönüşecek,” diye alıntıladı.  </p>
			<p class="paragraf">Dük iç geçirdi. “Haydi git Gurney; elini çabuk tut.”  </p>
			<p class="paragraf">“Emredersiniz Lordum.” Halleck sırıtınca, çenesindeki uzun yara izi titreşti. “‘İşte, çöldeki bir yaban eşeği gibi çalışmaya gidiyorum.’”  </p>
			<p class="paragraf">Dönüp uzun adımlarla salonun ortasına yürüdü; orada adamlarına Dük’ün emirlerini ilettikten sonra aralarından geçip gitti.  </p>
			<p class="paragraf">Leto ona bakarken başını iki yana salladı. Halleck ilginç bir adamdı; bir sürü şarkı biliyor, alıntılar yapıyor, alengirli laflar ediyordu ama iş Harkonnenlarla uğraşmaya geldiğinde, bir suikastçının yüreğine sahipti.  </p>
			<p class="paragraf">Leto asansöre doğru ağır ağır yürüyerek salonu çapraz geçmeye başladı; selamlara el sallayarak karşılık veriyordu. Bir ordu propaganda görevlisini durdurup, askerlere haber verilmesini söyledi; kadınlarını da yanlarına alıp getirmiş olanlara, onların gezegene sağ salim indiği ve şimdi nerede oldukları bildirilecekti. Geri kalan askerlerse, bu gezegende erkekten çok kadın bulunduğunu öğrenince sevinecekti şüphesiz.  </p>
			<p class="paragraf">Dük propaganda görevlisinin koluna pat pat vurdu. Bu hareketi, haberin birincil öncelik taşıdığı ve hemen verilmesi gerektiği anlamına geliyordu; sonra salonda yürümeyi sürdürdü. Yanından geçtiği adamlara başıyla selam verdi, gülümsedi, bir teğmenle konuştu.  </p>
			<p class="paragraf"><span class="CharOverride-2">Bir komutan her zaman kendinden emin görünmelidir,</span> diye düşündü. <span class="CharOverride-2">Sana güveniyorlar; kaygılarını asla belli etme.  </span></p>
			<p class="paragraf">Asansörün kapıları ardından kapanınca rahat bir nefes aldı. Dönüp o cansız kapılara baktı.  </p>
			<p class="paragraf"><span class="CharOverride-2">Oğlumu öldürmeye çalıştılar!  </span></p>
		</div>
</body>
</html>