<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-42</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Her şeyde bir düzen vardır. Evrenimizin parçası olan bu düzen simetri, zarafet ve güzelliğe –gerçek bir sanatçının eserlerinde mutlaka var olan niteliklere– sahiptir. Bunu mevsimlerde görebilirsiniz; bir uçurumun kenarında rüzgârla sürüklenen kumda, katranruhu çalısının </span><span class="CharOverride-2">öbekleşmiş dallarında veya yapraklarındaki çizgilerde görebilirsiniz. Biz bu düzeni hayatlarımız ve toplumumuzda kopyalamaya çalışır, onun ritimlerini, danslarını, huzur verici şekillerini ararız. Ama mutlak kusursuzluğu bulmak tehlikeli olabilir. Mutlak düzenin sabit olması gerektiği barizdir. Böyle bir kusursuzlukta, her şey ölüme doğru gider.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib’in Toplu Özdeyişleri”  </p>
			<p class="paragbos">  </p>
			<p class="paragraf">Paul Muad’Dib baharatlı, ağır bir yemek yediğini hatırlıyordu. Bu anıya tutundu, çünkü o sabit bir noktaydı ve oradan baktığında, az önce yaşadığı şeylerin rüya olduğunu düşünebiliyordu.  </p>
			<p class="paragraf"><span class="CharOverride-2">Ben bir süreçler tiyatrosuyum,</span> diye düşündü. <span class="CharOverride-2">Kusurlu görüntülerin, ırksal bilincin ve onun korkunç gayesinin kurbanıyım.  </span></p>
			<p class="paragraf">Ama bir şekilde kontrolü kaybettiği, zamanda kaybolduğu ve böylece geçmişin, geleceğin ve şimdiki zamanın birbirinden ayırt edilemez şekilde iç içe geçtiği korkusunu içinden atamıyordu. Bir tür görsel yorgunluk yaşıyordu; bunun sebebi, geleceğe dair hafızasının aslında geçmişe dair olmasıydı.  </p>
			<p class="paragraf"><span class="CharOverride-2">Yemeği Chani yapmıştı,</span> diye düşündü.  </p>
			<p class="paragraf">Ama Chani çok uzakta, güneydeydi... güneşin sıcak olduğu soğuk diyardaydı... yeni siyeç kalelerinden birinde, oğulları II. Leto ile birlikte güvendeydi.  </p>
			<p class="paragraf">Yoksa bu henüz olmamış mıydı?  </p>
			<p class="paragraf"><span class="CharOverride-2">Hayır, oldu,</span> dedi kendine. Çünkü kız kardeşi Tuhaf Alia oraya annesi ve Chani ile birlikte gitmişti... güneye yirmi gümleyicilik bir yolculuk yapmış, vahşi bir yaradanın sırtında, Rahibe Ana’nın tahtırevanında gitmişlerdi.  </p>
			<p class="paragraf">Dev solucanların sırtında gitme düşüncesi Paul’ü ürküttü; <span class="CharOverride-2">Yoksa Alia hen</span>üz doğmadı mı? diye düşündü.  </p>
			<p class="paragraf"><span class="CharOverride-2">Râzziyye</span><span class="CharOverride-2">de binmiştim, diye hatırladı. A</span><span class="CharOverride-2">rrakeen’deki ölülerimizin sularını almak için akına çıkmıştık. Ölülerin yakıldığı yerde babamın kalıntılarını bulmuştum. Babamın </span><span class="CharOverride-2">kafatasını</span> <span class="CharOverride-2">Harg Geçidi’ne tepeden bakan bir kayanın içine</span> <span class="CharOverride-2">oyulan türbeye koydum.  </span></p>
			<p class="paragraf">Yoksa bunlar ileride mi olacaktı?  </p>
			<p class="paragraf">Paul kendine, <span class="CharOverride-2">Yaralarım gerçek,</span> dedi. <span class="CharOverride-2">Yara izlerim gerçek. Babamın kafatasının bulunduğu türbe gerçek.  </span></p>
			<p class="paragraf">Hâlâ rüyada gibi olan Paul, Jamis’in karısı Harah’nın bir keresinde odasına izinsiz girerek, siyeç koridorunda kavga çıktığını söylediğini anımsadı. Kadınlarla çocukların güneye gönderilmesinden önce geçici olarak kaldıkları siyeçteydiler. Siyah saçını su halkaları geçirilmiş bir zincirle arkadan toplamış olan Harah kapının perdesini açıp, Chani’nin birini öldürdüğünü söylemişti.  </p>
			<p class="paragraf">Paul kendine, <span class="CharOverride-2">Bu oldu,</span> dedi. <span class="CharOverride-2">Bu gerçekti... önceden gördü</span><span class="CharOverride-2">ğüm, de</span><span class="CharOverride-2">ğiştirilebilecek bir şey değil.</span><span class="CharOverride-2">  </span></p>
			<p class="paragraf">Paul hemen dışarı koştuğunu anımsadı; Chani koridoru aydınlatan sarı kürelerin altında duruyordu; üstünde parlak mavi cüppe vardı, başı açıktı, ince hatlı yüzü yorgunluktan kızarmıştı. Billurbıçağını kınına sokuyordu. İki büklüm olmuş birkaç kişi, aralarında bir şey taşıyarak, koşarak uzaklaşıyordu.  </p>
			<p class="paragraf">Paul, <span class="CharOverride-2">Ceset taşıdıkları belli,</span> diye düşündüğünü anımsadı.  </p>
			<p class="paragraf">Chani ona doğru dönerken, boynunda asılı su halkaları şıkırdamıştı; siyeçte bunlar uluorta taşınabiliyordu.  </p>
			<p class="paragraf">Paul, “Chani, ne oldu?” diye sormuştu.  </p>
			<p class="paragraf">“Sana meydan okumaya gelen birini hakladım Usûl.”  </p>
			<p class="paragraf">“Onu öldürdün mü?”  </p>
			<p class="paragraf">“Evet. Ama belki de bu işi Harah’ya bırakmalıydım.”  </p>
			<p class="paragraf">(Paul etrafta toplanmış insanların bu sözü beğendiklerini yüzlerinden anladığını anımsadı. Harah bile gülmüştü.)  </p>
			<p class="paragraf">“Ama o bana meydan okumaya gelmişti!”  </p>
			<p class="paragraf">“Beni sırrî yöntemiyle eğittin ya Usûl.”  </p>
			<p class="paragraf">“Elbette! Ama yine de...”  </p>
			<p class="paragraf">“Ben çölde doğdum Usûl. Billurbıçak kullanmayı bilirim.”  </p>
			<p class="paragraf">Paul öfkesini bastırarak mantıklı konuşmaya çalışmıştı. “Chani, bütün bunlar doğru olabilir, ama yine de...”  </p>
			<p class="paragraf">“Artık siyeçte elküresi ışığında akrep avlayan bir çocuk değilim Usûl. Oyun oynamıyorum.”  </p>
			<p class="paragraf">Paul ona öfkeyle bakmıştı; rahat görünmesine karşın tuhaf bir şekilde saldırgan olduğunu sezmişti.  </p>
			<p class="paragraf">“Vaktini harcamana değmezdi Usûl,” demişti Chani. “O adam gibiler yüzünden dikkatinin dağılmasına göz yumamam.” Yaklaşıp göz ucuyla Paul’e bakmış, yalnızca onun duyabileceği bir sesle konuşmuştu: “Hem sana meydan okuyanların benimle kapışmak zorunda kalabileceği, Muad’Dib’in kadınının elinde can verip rezil olabileceği duyulursa, meydan okuyanların sayısı azalır aşkım.”  </p>
			<p class="paragraf">Paul kendine, <span class="CharOverride-2">Evet, bu kesinlikle oldu,</span> dedi. <span class="CharOverride-2">Bu hakiki geçmiş. Muad’Dib’e meydan okuyanların sayısı da gerçekten azaldı.  </span></p>
			<p class="paragraf">Rüya olmayan dünyanın bir yerinde bir şey hareket etti, bir gece kuşu öttü.  </p>
			<p class="paragraf">Paul, <span class="CharOverride-2">Rüya görüyorum, </span>diye düşündü. <span class="CharOverride-2">Baharatlı yemek yüzünden olmalı.  </span></p>
			<p class="paragraf">Yine de etrafında kimse olmadığını hissediyordu. Yoksa ruhu başka bir dünyaya, Fremenlerin onun gerçek varlığının bulunduğuna inandığı dünyaya... Âlemü’l-Misâl’e, suretler dünyasına, tüm fiziksel sınırların kalktığı metafiziksel boyuta mı geçmişti? Bunu düşününce korktu, çünkü tüm sınırların kalkması demek tüm referans noktalarının da kalkması demekti. O efsanevi dünyada, nerede olduğunu anlayamaz, “Ben benim, çünkü buradayım,” diyemezdi.  </p>
			<p class="paragraf">Bir keresinde annesi, “İnsanların seninle ilgili farklı farklı görüşleri var,” demişti.  </p>
			<p class="paragraf"><span class="CharOverride-2">Rüyadan uyanıyorum galiba,</span> diye düşündü. Çünkü bu gerçekten olmuştu... annesi, şimdi Fremenlerin Rahibe Anası olan Leydi Jessica bunu gerçekten söylemişti.  </p>
			<p class="paragraf">Paul, Fremenlerle arasındaki dini ilişkinin Jessica’yı korkuttuğunu biliyordu. Jessica hem siyeç hem de graben halkının Muad’Dib’den Ulu diye bahsetmesinden hoşlanmıyordu. Kabilelere Seyyidina casuslarını gönderip bilgi topluyor, öğrendikleri üstüne düşünüyordu.  </p>
			<p class="paragraf">Paul’e bir Bene Gesserit atasözünü söylemişti: “Din ile siyaset aynı arabada gittiğinde, sürücüler karşılarında hiçbir şeyin duramayacağını sanır. Dümdüz gider, hızlandıkça hızlanırlar. Engelleri tamamen göz ardı eder, körlemesine gidenlerin uçurumu çok geç fark edeceğini unuturlar.”  </p>
			<p class="paragraf">Paul bunu işittiğinde annesinin evinde, Fremen mitolojisinden desenlerle bezeli kara perdelerle çevrili odada oturduğunu anımsadı. Orada oturup onu dinlerken, annesinin hep izleme halinde olduğunu fark etmişti... Jessica’nın gözleri aşağı dönükken bile etrafı izliyordu. Oval yüzünde, ağız kenarlarında yeni kırışıklar belirmişti, ama saçı hâlâ cilalı bronz gibi görünüyordu. Birbirinden epey ayrı olan yeşil gözleri baharatla beslenmekten mavileşmeye başlamıştı.  </p>
			<p class="paragraf">“Fremenlerin dini basit ve pratik,” demişti Paul.  </p>
			<p class="paragraf">Annesi, “Dine dair hiçbir şey basit değildir,” diye uyarmıştı.  </p>
			<p class="paragraf">Ama Paul, tepelerinde hâlâ asılı duran karanlık geleceği gördüğünden öfkelenmişti. Sadece şöyle diyebilmişti: “Din güçlerimizi birleştiriyor. Hayatımıza gizem katıyor.”  </p>
			<p class="paragraf">Annesi, “İnsanlara cesaret vermek için dini duygularına hitap ediyorsun,” diye saldırmıştı. “Telkin yapmaktan hiç vazgeçmiyorsun.”  </p>
			<p class="paragraf">“Bana bunu yapmayı öğreten sendin,” demişti Paul.  </p>
			<p class="paragraf">Ama annesi o gün tartışmak istiyordu. Küçük Leto’nun sünnet töreninin yapıldığı gündü. Paul annesinin sinirli olmasının sebebini az çok anlayabiliyordu. Chani’yle olan ilişkisini –“gençlerin evliliğini”– annesi asla içine sindirememişti. Ama Chani bir Atreides... bir erkek çocuk doğurmuştu, Jessica da çocukla annesini reddedememişti.  </p>
			<p class="paragraf">Paul dik dik bakmıştı; Jessica sonunda huzursuzca kımıldanıp, “Benim tuhaf bir anne olduğumu düşünüyorsun,” demişti.  </p>
			<p class="paragraf">“Tabii ki hayır.”  </p>
			<p class="paragraf">“Kız kardeşinin yanında olduğum zamanlarda bana nasıl baktığını görüyorum. Kız kardeşini anlamıyorsun.”  </p>
			<p class="paragraf">“Alia’nın niye farklı olduğunu biliyorum,” demişti Paul. “Sen Yaşam Suyu’nu değiştirdiğinde, o henüz doğmamıştı. Bu yüzden...”  </p>
			<p class="paragraf">“Bu konuda hiçbir şey bilmiyorsun!”  </p>
			<p class="paragraf">Paul gelecekten aldığı bilgiyi ifade edemediği için, “Senin tuhaf olduğunu düşünmüyorum,” demekle yetinmişti.  </p>
			<p class="paragraf">Paul’ün sıkıntılı halini gören Jessica, “Sana bir şey söylemek istiyorum oğlum,” demişti.  </p>
			<p class="paragraf">“Evet?”  </p>
			<p class="paragraf">“Chani’ni seviyorum. Onu kabul ediyorum.”  </p>
			<p class="paragraf">Paul, <span class="CharOverride-2">Bu gerçekti,</span> diye düşündü. <span class="CharOverride-2">Zamanın doğuşundaki sapmalarla değiştirilecek, geleceğe dair, eksik bir görüntü değildi.  </span></p>
			<p class="paragraf">Bunun verdiği güvenle, kendi dünyasına daha sıkı tutundu. İçinde bulunduğu rüya haline giderek daha fazla gerçeklik yayılmaya başladı. Birden bir hiyeregde, yani çöl kampında olduğunu anladı. Chani damıtıcı-çadırı unkumunun üstüne kurmuştu, çünkü bu zemin yumuşaktı. Demek ki Chani yakındaydı... Chani, Paul’ün ruhu, Sihayası, çöl baharı kadar tatlı Chani, güneyin içlerindeki palmiyelikten dönmüş olan Chani.  </p>
			<p class="paragraf">Uykuya dalarken Chani’nin ona bir çöl şarkısı söylediğini anımsadı.  </p>
			<p class="paragbos">  </p>
			<p class="paragraf">“Ey ruhum,  </p>
			<p class="paragraf">Bu gece Cenneti arama,  </p>
			<p class="paragraf">Şeyh Hulud adına yemin ederim ki  </p>
			<p class="paragraf">Gideceksin oraya,  </p>
			<p class="paragraf">Bana sadık kalırsan.”  </p>
			<p class="paragbos">  </p>
			<p class="paragraf">Sonra da çölde yürüyen âşıkların şarkısını söylemişti; şarkının ritmi, kumullarda atılan adımların ritmi gibiydi.  </p>
			<p class="paragbos">  </p>
			<p class="paragraf">“Gözlerini anlat bana  </p>
			<p class="paragraf">Kalbini anlatayım.  </p>
			<p class="paragraf">Ayaklarını anlat bana  </p>
			<p class="paragraf">Ellerini anlatayım.  </p>
			<p class="paragraf">Uykunu anlat bana  </p>
			<p class="paragraf">Yürüyüşünü anlatayım.  </p>
			<p class="paragraf">Arzularını anlat bana  </p>
			<p class="paragraf">İhtiyacını anlatayım.”  </p>
			<p class="paragbos">  </p>
			<p class="paragraf">Başka bir çadırda birinin baliset çaldığını duymuştu; o zaman aklına Gurney Halleck gelmişti. Gurney’yi bir keresinde kaçakçıların arasında görmüş, ama kendini göstermemişti; Gurney onu görürse, istemeden de olsa Harkonnenları peşine takabilirdi.  </p>
			<p class="paragraf">Ama o gece duyduğu baliset sesi, onu çalan kişiyi de anımsatmıştı. Muad’Dib’i koruyan ölüm komandolarının, Fedaykinlerin komutanı Sıçrayan Chatt’i anımsatmıştı.  </p>
			<p class="paragraf">Paul, <span class="CharOverride-2">Çöldeyiz</span>, diye hatırladı. <span class="CharOverride-2">Harkonnen devriyelerinden uzakta, orta ergdeyiz. Buraya kumlarda yürümek, bir yaradan </span><span class="CharOverride-2">çağırmak ve sırtına tek başıma binmeyi başarmak için geldim; böylece gerçek bir Fremen olabileceğim.</span>  </p>
			<p class="paragraf">Belindeki maula tabancasını ve billurbıçağı hissetti. Etrafındaki sessizliği hissetti.  </p>
			<p class="paragraf">Seher vaktine özgü bir sessizlikti bu. Gece kuşları ortadan kaybolmuş, gündüz yaratıklarıysa düşmanları olan güneşin yükseldiğini belirten sesler çıkarmaya henüz başlamamıştı.  </p>
			<p class="paragraf">“Şeyh Hulud’u gün ışığında, kumlarda sürmelisin ki korkmadığını görsün ve anlasın,” demişti Stilgar. “Bu yüzden, her zamankinin aksine, bu gece uyuyacağız.”  </p>
			<p class="paragraf">Paul sessizce doğrulunca, üstünde gevşek bir damıtıcı-giysi olduğunu fark etti; içinde bulunduğu, gölgeli damıtıcı-çadır boştu. Usulca hareket etmesine karşın, Chani onu duymuştu.  </p>
			<p class="paragraf">Çadırın bir köşesinden, gölgelerin içinden seslendi: “Daha gün doğmadı aşkım.”  </p>
			<p class="paragraf">Paul hafifçe gülerek, “Sihaya,” dedi.  </p>
			<p class="paragraf">“Bana çöl baharım diyorsun, ama bugün başının belasıyım,” dedi Chani. “Kurallara uyup uymadığını kontrol edecek Seyyidina’yım.”  </p>
			<p class="paragraf">Paul damıtıcı-giysisinin önünü kapamaya başladı. “Bana bir keresinde Kitabü’l-İbâr’dan bir alıntı yapmıştın. ‘Kadınlarınız tarlalarınızdır; onları sürün,’ demiştin.”  </p>
			<p class="paragraf">Chani, “İlk çocuğunun annesiyim,” diye katıldı.  </p>
			<p class="paragraf">Paul loşlukta Chani’nin onun hareketlerini taklit ettiğini, çölde açık havaya çıkmak için damıtıcı-giysisinin önünü kapadığını gördü. “Olabildiğince dinlenmelisin,” dedi Chani.  </p>
			<p class="paragraf">Paul, Chani’nin sevgiyle konuştuğunu hissedince, onu hafifçe azarladı: “Gözlemci Seyyidina adayı uyaramaz, tavsiye veremez.”  </p>
			<p class="paragraf">Chani yanına gelip avucunu onun yanağına koydu. “Bugün hem gözlemcin hem de kadınınım.”  </p>
			<p class="paragraf">“Bugün kadınlık vazifesini bir kenara bırakmalısın,” dedi Paul.  </p>
			<p class="paragraf">“Beklemek ne kötü,” dedi Chani. “Yanında olmayı tercih ederdim.”  </p>
			<p class="paragraf">Paul, Chani’nin avucunu öptükten sonra giysisinin yüz kısmını kapadı ve çadırın girişini açtı. İçeri giren soğuk hava hafif nemliydi; bu nem şafakta çiye dönüşecekti. Havada ham baharat kütlesi kokusu vardı... kuzeydoğuda baharat olduğunu saptamışlardı; civarda bir yaradan olduğu anlamına geliyordu bu.  </p>
			<p class="paragraf">Paul emekleyerek çadırdan çıkıp ayağa kalktı ve gerindi. Doğu ufku açık yeşildi. Loşlukta askerlerinin çadırları küçük kumullar gibi görünüyordu. Solunda bir hareket gördü... muhafız hareket etmişti; kendisini görmüşlerdi.  </p>
			<p class="paragraf">Askerler bugün yüzleşeceği tehlikeyi biliyordu. O tehlikeyle her Fremen yüzleşmişti. Paul’ün kendini hazırlaması için, onu bu son birkaç dakikada yalnız bırakıyorlardı.  </p>
			<p class="paragraf"><span class="CharOverride-2">Bu işi bugün halletmeliyim,</span> diye düşündü.  </p>
			<p class="paragraf">Sardaukarların katliamı sayesinde ne büyük bir güç kazandığını düşündü... yaşlılar sırrî yöntemiyle savaşmayı öğrensinler diye ona oğullarını gönderiyor, mecliste sözünü dinliyor, planlarını uyguluyorlardı; geri dönen adamlar, ona bir Fremen’in duyabileceği en büyük övgüde bulunuyorlardı: “Planın işe yaradı Muad’Dib.”  </p>
			<p class="paragraf">Ama Paul en beceriksiz, en küçük Fremen savaşçılarının bile yapabildiği bir şeyi hiç yapmamıştı. Bu durumun otoritesine zarar verdiğini biliyordu.  </p>
			<p class="paragraf">Bir yaradanı hiç sürmemişti.  </p>
			<p class="paragraf">Evet, eğitim gezilerinde ve akınlarda diğerleriyle birlikte yaradanların sırtına binmişti, ama kendi başına asla. Bunu yapana dek, başkalarına bağımlı kalacaktı. Gerçek bir Fremen buna izin veremezdi. Paul bunu tek başına yapana dek, geniş güney topraklarına –ergin ötesindeki yirmi gümleyicilik bölgeye– bile ancak tahtırevanla, bir Rahibe Ana, hasta veya yaralı gibi gidebilecekti.  </p>
			<p class="paragraf">Gece boyunca yaşadığı içsel mücadeleyi anımsadı. Arada tuhaf bir paralellik vardı... yaradana hâkim olursa, otoritesi güçlenecekti; içsel gözüne hâkim olursa, bu da bir şekilde otoritesini güçlendirecekti. Ama her ikisinin de ötesinde o karanlık bölge, evrenin dört bir yanına yayılan Büyük Karmaşa vardı.  </p>
			<p class="paragraf">Evreni algılayışındaki farklılıklar onu rahatsız ediyordu... netlik ve belirsizlik birbirine karışıyordu. Her şeyi yerli yerinde görüyordu. Ama belirsizlik doğduğunda, şimdiye karışarak küçük farklılıklar yaratmıştı. Geride korkunç gaye kalmıştı. Irksal bilinç kalmıştı. Her şeyin tepesindeyse, o kanlı ve vahşi cihat duruyordu.  </p>
			<p class="paragraf">Chani çadırdan çıkıp yanına geldi... elleriyle kendi dirseklerini tutuyordu; başını kaldırıp Paul’e yan gözle baktı... ruh halini anlamaya çalıştığında böyle bakardı.  </p>
			<p class="paragraf">“Doğduğun dünyanın sularını yine anlatsana Usûl,” dedi.  </p>
			<p class="paragraf">Paul, Chani’nin aklını başka tarafa çekerek onu tehlikeli sınavdan önce rahatlatmaya çalıştığını anladı. Hava aydınlanıyordu; fedaykinlerden bazıları çadırlarını toplamaya başlamıştı bile.  </p>
			<p class="paragraf">“Siyeçten ve oğlumuzdan bahsetmeni yeğlerim,” dedi Paul. “Leto’muz annemi avucunun içine aldı mı?”  </p>
			<p class="paragraf">“Alia’yı da aldı,” dedi Chani. “Hızla büyüyor. Uzun boylu olacak.”  </p>
			<p class="paragraf">Paul, “Güney nasıl bir yer?” diye sordu.  </p>
			<p class="paragraf">Chani “Yaradanı sürünce kendi gözlerinle göreceksin,” dedi.  </p>
			<p class="paragraf">“Ama önce senin gözlerinden görmek istiyorum.”  </p>
			<p class="paragraf">“Kendini yapayalnız hissedeceğin bir yer,” dedi Chani.  </p>
			<p class="paragraf">Paul, Chani’nin damıtıcı-giysi başlığından kenarı çıkmış nezhoni eşarbına dokundu. “Niye siyeçten bahsetmek istemiyorsun?”  </p>
			<p class="paragraf">“Söyledim ya. Siyeç bizsiz kendini yapayalnız hissedeceğin bir yer. Bir çalışma yeri. Fabrikalarda ve çömlek atölyelerinde çalışırız; silahlar ve hava tahmini için kazıklar yapar, rüşvet vermek için baharat toplarız. Kumullara bitkiler ekeriz. Kumaş ve halı dokur, yakıt pillerini doldururuz. Kabile güçlü kalsın diye çocukları eğitiriz.”  </p>
			<p class="paragraf">Paul “Siyeçte güzel olan hiçbir şey yok mu yani?” diye sordu.  </p>
			<p class="paragraf">“Çocuklar güzeldir. Kurallara uyarız. Yeterince yiyeceğimiz var. Bazen aramızdan birinin, erkeğiyle birlikte olmak için kuzeye gitmesine izin verilir. Soyumuz devam etmeli.”  </p>
			<p class="paragraf">“Halk... kız kardeşim Alia’yı kabul etti mi?”  </p>
			<p class="paragraf">Chani giderek güçlenen şafak ışığında ona döndü. Delici bakışlarla baktı. “Bunu başka zaman konuşalım aşkım.”  </p>
			<p class="paragraf">“Şimdi konuşalım.”  </p>
			<p class="paragraf">“Gücünü sınava saklamalısın.”  </p>
			<p class="paragraf">Paul hassas bir noktaya parmak bastığını Chani’nin ses tonundan anladı. “Bilinmeyen şeyler kaygı uyandırır,” dedi.  </p>
			<p class="paragraf">Chani bir süre sustuktan sonra başıyla onaylayarak, “Alia’nın tuhaflığı yüzünden bazı... yanlış anlamalar oluyor,” dedi. “Küçük bir çocuğun yetişkin gibi konuşması... yalnızca bir yetişkinin bilebileceği şeylerden bahsetmesi kadınları korkutuyor. Alia’nın ana rahmindeyken... değiştiğini anlamıyorlar.”  </p>
			<p class="paragraf">Paul, “Sorun mu çıkıyor?” diye sordu. <span class="CharOverride-2">Rüyalarımda Alia’nın sorun yaşadığını</span> <span class="CharOverride-2">görmüştüm</span>, diye düşündü.  </p>
			<p class="paragraf">Chani giderek aydınlanan ufka baktı. “Bazı kadınlar toplanıp Rahibe Ana’ya başvurdu. Kızının içindeki şeytanı çıkarmasını talep ettiler. Kutsal kitaptan alıntı yaptılar: ‘Aramızda cadıların yaşamasına izin vermeyin’ deniyor dediler.”  </p>
			<p class="paragraf">“Annem ne dedi peki?”  </p>
			<p class="paragraf">“Kanunu hatırlatarak onları geri çevirdi. ‘Alia sorun çıkarırsa, bunun suçlusu gerekli tedbirleri almayan yetkililerdir,’ dedi. Alia’nın ana rahminde nasıl değiştiğini açıklamaya çalıştı. Ama kadınlar kızdılar. Öfkeyle mırıldanarak çekip gittiler.”  </p>
			<p class="paragraf">Paul, <span class="CharOverride-2">Alia yüzünden sorun</span> <span class="CharOverride-2">çıkacak</span>, diye düşündü.  </p>
			<p class="paragraf">Bir esintiyle birlikte, yüzünün açıkta olan kısmına kum taneleri vurdu ve ham baharat kütlesi kokusu geldi. “El-Seyl, sabahı getiren kum yağmuru,” dedi.  </p>
			<p class="paragraf">Gri göğün altında, karşısında uzanan çöle baktı; burası acımasız bir yerdi... her yerde kum vardı. Güneyin karanlık göğünde şimşek çaktı... orada fırtına olduğunu gösteriyordu bu. Çok sonra gökgürültüsü duyuldu.  </p>
			<p class="paragraf">“Diyarı güzelleştiren ses,” dedi Chani.  </p>
			<p class="paragraf">Paul’ün adamları çadırlarından çıkıyordu. Muhafızlar kayalardaki yerlerinden iniyordu. Paul’ün etrafındaki her şey, emre ihtiyaç duymadan, kadim rutinlere göre hareket ediyordu.  </p>
			<p class="paragraf">“Olabildiğince az emir ver” demişti babası, çok eskiden. “Bir konuda emir verirsen, artık o konuda hep emir vermelisin.”  </p>
			<p class="paragraf">Fremenler bu kuralı içgüdüsel olarak biliyordu.  </p>
			<p class="paragraf">Birliğin su efendisi sabah duasını okumaya başladı; ardından da kumsüvarisi sınavı duasını okuyacaktı.  </p>
			<p class="paragraf">Titrek sesle, “Dünya bir enkazdır,” diye dua okudu. “Ölüm Meleği’nden kim kaçabilir? Şeyh Hulud’un istediği olur.”  </p>
			<p class="paragraf">Paul duayı dinlerken, fedaykinlerinin ölüm şarkısının da bu sözlerle başladığını fark etti. Ölüm komandolarının savaşa atılırken söyledikleri şarkıydı bu.  </p>
			<p class="paragraf"><span class="CharOverride-2">Bugün burada ölecek miyim... adıma taş bir türbe mi yapılacak?</span> diye merak etti. <span class="CharOverride-2">Gelecekte Fremenler buraya gelip taş bırakarak, burada ölm</span>üş <span class="CharOverride-2">Muad’Dib’i mi düşünecek?  </span></p>
			<p class="paragraf">Bugünkü olasılıklardan biri buydu. Zaman-mekândaki bu konumdan yayılan gelecek hatlarından bazılarında yer alan bir gerçeklikti. Kusurlu görüntü, Paul’ün peşini bırakmıyordu. Korkunç gayesine direnerek cihadı engellemeye çalıştıkça, gelecekteki karmaşa artıyordu. Tüm geleceği, uçuruma doğru akan bir nehre dönüşmekteydi... o uçurumun fırıl fırıl dönen girdabının ardındaysa yalnızca sis ve bulutlar görünüyordu.  </p>
			<p class="paragraf">“Stilgar geliyor,” dedi Chani. “Gitmeliyim aşkım. Şimdi Seyyidina olup kuralları gözetmeliyim ki, olanlar tarihçelere doğru dürüst geçirilsin.” Başını kaldırıp Paul’e baktı; bir an kontrolünü yitirdi, ama sonra kendine tekrar hâkim oldu. “Bu iş bitince, sana ellerimle kahvaltı hazırlayacağım,” dedi. Sonra dönüp gitti.  </p>
			<p class="paragraf">Stilgar unkumuna basa basa geliyordu; adımları ufak toz bulutları havalandırıyordu. Paul’e karanlık, vahşi gözlerle bakıyordu. Yüzünde damıtıcı-giysi maskesi olduğundan, siyah sakalının yalnızca birazı görünüyordu; sert ve kırışıklı yanakları, rüzgârın aşındırdığı kaya parçaları gibiydi.  </p>
			<p class="paragraf">Stilgar, Paul’ün sancağını... gönderinde su tüpü deseni olan yeşili siyahlı sancağı taşıyordu; bu sancak daha şimdiden diyarda efsaneleşmişti. Paul biraz gurur duyarak, <span class="CharOverride-2">Ne yapsam efsane oluyor zaten, </span>diye düşündü. <span class="CharOverride-2">Bugün yaptığım ve yapacağım her şey kayıtlara geçecek; Chani’den nasıl ayrıldığım, Stilgar’ı nasıl selamladığım... hepsi kayıtlara geçecek. Yaşasam da ölsem de, bu bir efsane olacak. Ama ölmemeliyim. Ölürsem yalnızca efsane olarak kalacak; cihadı önlemeyecek.  </span></p>
			<p class="paragraf">Stilgar sancağı Paul’ün yanına, kuma sapladıktan sonra ellerini indirdi. Mavi gözleri sakin ve kararlıydı. Paul kendi gözlerinin de baharat yüzünden mavileşmeye başladığını düşündü.  </p>
			<p class="paragraf">Stilgar tören ciddiyetiyle, “Hacca gitmemizi engellediler,” dedi.  </p>
			<p class="paragraf">Paul, Chani’den öğrendiği şekilde karşılık verdi: “Bir Fremen’in istediği yere gitme hakkını kim elinden alabilir?”  </p>
			<p class="paragraf">“Ben bir Naibim; düşman beni asla sağ ele geçiremez,” dedi Stilgar. “Düşmanlarımızı yok edecek ölüm üçayağının ayaklarından biriyim.”  </p>
			<p class="paragraf">Etrafa sessizlik çöktü.  </p>
			<p class="paragraf">Paul, Stilgar’ın arkasında dağınık duran Fremenlere baktı; bu kişisel dua vaktinde kımıldamadan duruyorlardı. Fremen hayatının öldürmekten ibaret olduğunu düşündü; hayatları boyunca öfke ve kederle yaşıyor, başka türlüsünü akıllarına bile getirmiyorlardı; yalnızca Liet-Kynes, ölmeden önce onlara bir düş aşılamayı başarmıştı.  </p>
			<p class="paragraf">Stilgar, “Bizi çöl ve çukurlar diyarından geçiren Efendi nerede?” diye sordu.  </p>
			<p class="paragraf">Fremenler hep bir ağızdan, “O daima bizimle,” dedi.  </p>
			<p class="paragraf">Stilgar omuzlarını kaldırıp Paul’e biraz daha yaklaşarak “Şimdi, sana söylediklerimi hatırla,” diye fısıldadı. “Bu işi basitçe hallet... gösteri yapmana gerek yok. Biz yaradana binmeyi on iki yaşında öğreniriz. Sen on sekizini geçtin; ayrıca aramızda da doğmadın. Kimseyi cesaretinle etkilemene gerek yok. Cesur olduğunu zaten biliyoruz. Tek yapman gereken, yaradanı çağırmak ve sırtına binip onu sürmek.”  </p>
			<p class="paragraf">“Bunu aklımda tutacağım,” dedi Paul.  </p>
			<p class="paragraf">“Elinden geleni yap. Beni, öğretmenini utandırma.”  </p>
			<p class="paragraf">Stilgar cüppesinin altından aşağı yukarı bir metre uzunluğunda bir plastik çubuk çıkardı. Çubuğun bir ucu sivri, diğer ucu tokmak şeklindeydi. “Bu gümleyiciyi kendi ellerimle yaptım. İyidir. Al.”  </p>
			<p class="paragraf">Paul gümleyiciyi aldı; çubuğun yüzeyi ılık ve pürüzsüzdü.  </p>
			<p class="paragraf">“Kancaların Shishakli’de,” dedi Stilgar. “Şu kumula çıktığında sana verecek.” Sağını gösterdi. “Büyük bir yaradan çağır Usûl. Bize yol göster.”  </p>
			<p class="paragraf">Stilgar’ın ses tonu Paul’ün dikkatini çekmişti... bu seste törensi soğukluğun yanı sıra bir dostun kaygısı da vardı.  </p>
			<p class="paragraf">O an ufukta güneş belirdi. Gökyüzü gümüşi grimsi maviye dönüştü. Günün Arrakis için bile fazlasıyla sıcak ve nemsiz geçeceğinin alametiydi bu.  </p>
			<p class="paragraf">“Sıcak bir gün olacak,” dedi Stilgar; bu kez sesi sadece soğuktu. “Git Usûl... git ve yaradanı sür; kumlarda bir lider olarak gezin.”  </p>
			<p class="paragraf">Paul sancağını selamladı; şafak rüzgârı kesildiğinden, yeşilli siyahlı sancak artık dalgalanmıyordu. Stilgar’ın gösterdiği kumula doğru döndü. Burası, üstü S şeklinde olan, sarımsı kahverengi bir tepeydi. Askerlerin çoğu tepeden uzaklaşmaya başlamıştı bile; kamplarının diğer tarafındaki kumula çıkıyorlardı.  </p>
			<p class="paragraf">Paul’ün yolunda tek bir cüppeli kişi kalmıştı: Bir fedaykin mangasının komutanı Shishakli; damıtıcı-giysisinin başlığı ve maskesi yüzünden, yalnızca çekik gözleri açıktaydı.  </p>
			<p class="paragraf">Paul yanına gidince, Shishakli ona kırbaca benzeyen iki ince halat verdi. Her biri aşağı yukarı bir buçuk metre uzunluğunda olan halatların bir ucunda parlak plasçelik kancalar vardı; diğer uçlarıysa rahat tutulsun diye sertleştirilmişti.  </p>
			<p class="paragraf">Paul tören gereği iki haladı da sol eliyle aldı.  </p>
			<p class="paragraf">Shishakli boğuk sesle, “Bunlar benim kancalarım,” dedi. “Hep işe yaradılar.”  </p>
			<p class="paragraf">Paul konuşmaması gerektiği için yalnızca başını salladı; sonra adamın yanından geçip kumula çıkmaya başladı. Tepeye varınca dönüp arkasına baktı; askerleri böcek sürüsü gibi dağılıyordu... cüppeleri uçuşuyordu. Paul artık tek başınaydı; karşısında yalnızca ufuk... düz, hareketsiz ufuk vardı. Stilgar iyi bir kumul seçmişti; bu kumul diğerlerinden yüksek olduğundan, buradan bakınca daha uzağı görmek mümkündü.   </p>
			<p class="paragraf">Paul eğilip gümleyiciyi tepenin rüzgârüstü tarafına sapladı; buranın kumu daha sert olduğundan, daha çok titreşim yayacaktı. Bu işi hallettikten sonra, durup aldığı dersleri, yüzleşmek zorunda olduğu hayati zorunlulukları gözden geçirdi.  </p>
			<p class="paragraf">Düğmesini çevirince gümleyici çalışmaya başlayacaktı... çöldeki dev bir solucan –bir yaradan– sesleri duyup gelecekti. Paul kırbaca benzeyen, kancalı halatlar sayesinde yaradanın sırtına çıkabileceğini biliyordu. Solucanın halka bölütlerinden birinin ön kenarı kancalarla kaldırılınca, yaratık kumların içine dalamazdı; yoksa içeri giren kumlar hassas iç organlarına zarar verirdi. Bu yüzden, kuma dalmak bir yana, devasa vücudunun açılmış kısmını çöl yüzeyinden olabildiğince uzaklaştırmak için daha da yükselecekti.  </p>
			<p class="paragraf">Paul kendine, <span class="CharOverride-2">Ben bir kumsüvarisiyim,</span> dedi.  </p>
			<p class="paragraf">Sol elindeki kancalara baktı; bir yaradanı sürmek, onu istediği yere götürmek için tek yapması gerekenin, bu kancaları yaratığın gövdesinin yan tarafına, iki dev halkanın arasına saplamak olduğunu düşündü. Bunun nasıl yapıldığını görmüştü. Eğitim sırasında, yardım alarak bir solucanın üstüne çıkmış ve kısa bir gezinti yapmıştı. Yakalanan solucan bitkinlikten kımıldayamaz hale gelene dek sürülebilirdi; sonra yeni bir solucan bulmak gerekirdi.  </p>
			<p class="paragraf">Paul bu sınavı verince güneye yolculuk yapabileceğini, o yirmi gümleyicilik yolu kat ederek, dinlenmeye ve kendini toplamaya gidebileceğini biliyordu; güneyde, katliamdan kaçırılan kadınlar ve aileler, yeni palmiyelikler ve kalabalık siyeç köyleri vardı.  </p>
			<p class="paragraf">Başını kaldırıp güneye baktı; çağıracağı solucanın nasıl olacağını bilmediği gibi, bu sınavı verip veremeyeceğini de bilmiyordu.  </p>
			<p class="paragraf">“Yaklaşan yaradanın hareketlerine çok dikkat etmelisin,” demişti Stilgar. “O geçip giderken sırtına çıkabilecek kadar yakında, ama ezilmeyecek kadar uzakta durmalısın.”  </p>
			<p class="paragraf">Paul ani bir kararla gümleyicinin düğmesini çevirdi. Gümleyici, tokmak şeklindeki ucunun dönmesiyle birlikte düzenli aralıklarla “güm...güm... güm...” diye ses çıkarmaya başladı.  </p>
			<p class="paragraf">Paul doğrulup ufku tararken Stilgar’ın sözlerini hatırladı: “Yaklaşma hattını çok dikkatli ölç. Unutma, solucanların gümleyicilere yeraltından yaklaştığı çok nadirdir. Yine de kulaklarını dört aç. Genellikle yaradanı görmeden önce sesini duyabilirsin.”  </p>
			<p class="paragraf">Chani’nin geceleyin, korkusuna yenilince kaygıyla fısıldadığı sözleri hatırladı: “Bir yaradanın yolundayken hiç kımıldamadan durmalısın. Kendini kuma dönüşmüş gibi hissetmelisin. Pelerininin altına gizlen ve tüm varlığınla, küçük bir kumula dönüş.”  </p>
			<p class="paragraf">Ufku yavaşça taradı, kulak kabarttı, ona öğretilen işaretleri aradı.  </p>
			<p class="paragraf">İşaret güneydoğudan geldi... uzaklardan gelen bir tıslama sesi, bir çöl fısıltısıydı. Bir süre sonra Paul şafak aydınlığında, çok uzakta bir solucan silueti gördü; böylesine büyük bir yaradanı ne görmüş ne duymuştu. Yaratığın boyu üç kilometre kadardı. Kumu yararak ilerleyen başı, yaklaşan bir dağ gibiydi.  </p>
			<p class="paragraf"><span class="CharOverride-2">Ne hayatımda ne de geleceğe dair görüntülerde böyle bir şey gördüm, </span>diye kendini uyardı. Yaratığın yoluna çıkmak için koşmaya başlarken, o an yapması gerekenler dışında her şeyi aklından çıkardı.  </p>
		</div>
</body>
</html>