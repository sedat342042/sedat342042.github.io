<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-19</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Hoşnutsuzluk bilimi diye bir şey olmalıydı. İnsanlar ruhsal kaslarını geliştirmek için zor zamanlara ve sıkıntılara ihtiyaç duyar.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib’in Toplu Özdeyişleri”  </p>
			<p class="paragbos">  </p>
			<p class="paragraf">Jessica karanlıkta uyandı; ortalık sessizdi, ama içinde kötü bir his vardı. Zihni ve bedeni anlam veremediği bir şekilde uyuşuktu. Sinirlerine korku dalgaları yayıldı. Doğrulup ışığı açmayı düşündü, ama bir şey bu kararından vazgeçmesine sebep oldu. Ağzında... bir tuhaflık vardı.  </p>
			<p class="paragraf">Güm... güm... güm... güm!  </p>
			<p class="paragraf">Karanlıktan gelen bu tok seslerin yönü belirsizdi; bir yerlerden geliyordu.  </p>
			<p class="paragraf">Jessica kulak kabartırken teninde karıncalanmalar hissetti.  </p>
			<p class="paragraf">Bedenini hissettikçe, el ve ayak bileklerinin bağlanmış, ağzının da bir şeyle tıkanmış olduğunu fark etmeye başladı. Yan yatıyordu; elleri arkadan bağlanmıştı. İpleri koparmaya çalışınca, krimskell sicimi olduklarını anladı; çekiştirdikçe ipleri daha da sıkılaştırırdı.  </p>
			<p class="paragraf">Birden her şeyi anımsadı.  </p>
			<p class="paragraf">Yatak odasının karanlığında bir şey hareket etmişti, yüzüne çarpan ıslak ve pis kokulu bir şey ağzını doldurmuştu; eller vücudunu kavramıştı. Tek bir soluk alabilmişti, ıslak bezdeki uyuşturucuyu algılamıştı. Sonra bilincini yitirerek, kara bir dehşet çukuruna düşmüştü.  </p>
			<p class="paragraf"><span class="CharOverride-2">Sonunda oldu işte,</span> diye düşündü. <span class="CharOverride-2">Bir Bene Gesserit’i alt etmek ne kolaymış. Hıyanet yetti. Hawat haklıymış.  </span></p>
			<p class="paragraf">Kendini ipleri çekiştirmemeye zorladı.  </p>
			<p class="paragraf"><span class="CharOverride-2">Burası yatak odam değil,</span> diye düşündü. <span class="CharOverride-2">Beni başka bir yere </span><span class="CharOverride-2">getirmişler</span><span class="CharOverride-2">.  </span></p>
			<p class="paragraf">Giderek kendini kontrol altına alıp, içsel dinginliğe ulaştı.  </p>
			<p class="paragraf">Kendi terinin kokusunu almaya başlamıştı; vücudunun korkudan salgıladığı kimyasal maddelerin kokusunu alıyordu.  </p>
			<p class="paragraf"><span class="CharOverride-2">Paul nerede?</span> diye kendine sordu. <span class="CharOverride-2">Oğlum... o</span><span class="CharOverride-2">ğluma ne yaptılar?  </span></p>
			<p class="paragraf"><span class="CharOverride-2">Sakin ol.  </span></p>
			<p class="paragraf">Kadim yöntemleri kullanarak kendini sakinleşmeye zorladı.  </p>
			<p class="paragraf">Ama dehşeti fazla uzağa kovamadı; hemen yanı başındaydı.  </p>
			<p class="paragraf"><span class="CharOverride-2">Leto? Neredesin Leto?  </span></p>
			<p class="paragraf">Karanlığın giderek azaldığını fark etti. Önce gölgeler belirdi. Sonra Jessica boyutları fark etmeye başladı. Beyazlık gördü. Kapının altında bir çizgi vardı.  </p>
			<p class="paragraf"><span class="CharOverride-2">Yerdeyim.  </span></p>
			<p class="paragraf">İnsanlar yürüyordu. Jessica onların adımlarını zeminden hissedebiliyordu.  </p>
			<p class="paragraf">İçindeki dehşetle tekrar mücadele etti. <span class="CharOverride-2">Sakin, tetikte ve hazırlıklı olmalıyım. Tek bir fırsatım olabilir.</span> Yine kendini içsel dinginliğe ulaşmaya zorladı.  </p>
			<p class="paragraf">Kalp atışları düzene girdi. Ne kadar zamandır baygın olduğunu hesaplamaya çalıştı. <span class="CharOverride-2">Bir saat kadar.</span> Gözlerini kapatıp, yaklaşan ayak seslerine odakladı.  </p>
			<p class="paragraf"><span class="CharOverride-2">Dört kişi.  </span></p>
			<p class="paragraf">Bunu adımlarındaki farklılıklardan anlamıştı.  </p>
			<p class="paragraf"><span class="CharOverride-2">Baygın rolü yapmalıyım. </span>Soğuk zeminde gevşeyerek, vücudunun rol yapmaya hazır olup olmadığını sınadı; bir kapının açıldığını duydu, gözkapakları aydınlandı.  </p>
			<p class="paragraf">Yaklaşan ayak sesleri: Biri tam tepesinde durdu.  </p>
			<p class="paragraf">Kalın bir ses, “Uyanıksın,” diye gürledi. “Rol yapma.”  </p>
			<p class="paragraf">Jessica gözlerini açtı.  </p>
			<p class="paragraf">Tepesinde duran kişi Baron Vladimir Harkonnen’dı. Jessica mahzen odasında, Paul’ün yatak odasına dönüştürülen odada olduğunu gördü; Paul’ün yatağı yandaydı... boştu. Muhafızlar süspansör lambaları getirip, açık kapının iki yanına yerleştirdi. Koridordan gelen ışık, Jessica’nın gözlerini rahatsız etti.  </p>
			<p class="paragraf">Başını kaldırıp Baron’a baktı. Baron’un üstünde portatif süspansörler yüzünden kabarık görünen, sarı bir pelerin vardı. Tombul ve çocuksu yanakları, örümcek karası gözlerinin altındaki iki tümsek gibiydi.  </p>
			<p class="paragraf">Baron, “İlacın etki süresi belliydi,” diye gürledi. “Ne zaman kendine geleceğini dakikası dakikasına biliyorduk.”  </p>
			<p class="paragraf">Jessica, <span class="CharOverride-2">Bu nasıl olabilir?</span> diye merak etti. <span class="CharOverride-2">Bunun için kilomu, metabolizmamı bilmeleri gerekirdi... Yueh!  </span></p>
			<p class="paragraf">“Ne yazık ki ağzın tıkalı kalmalı,” dedi Baron. “Yoksa çok ilginç bir sohbet yapabilirdik.”  </p>
			<p class="paragraf">Jessica, <span class="CharOverride-2">Hain Yueh olmalı,</span> diye düşündü. <span class="CharOverride-2">Ama nasıl olur?  </span></p>
			<p class="paragraf">Baron arkasına dönüp kapıya baktı. “Gelsene Piter.”  </p>
			<p class="paragraf">Jessica kapıdan girip Baron’un yanına gelen adamı ilk kez görüyordu, ama ismi tanıdıktı: Mentat Suikastçı Piter de Vries. Adamın yüzünü inceledi; şahin yüzüne benziyordu, koyu mavi gözleri Arrakis’in yerlisi olduğu izlenimi uyandırıyordu, ama hareketleri ve duruşu bunu yalanlıyordu. Vücudu da su doluydu. Uzun boylu, ama zayıftı; kadınsı bir edası vardı.  </p>
			<p class="paragraf">“Sevgili Leydi Jessica, ne yazık ki sohbet edemeyeceğiz,” dedi Baron. “Ama yeteneklerinizin farkındayım.” Mentata baktı. “Değil mi Piter?”  </p>
			<p class="paragraf">“Evet Baron,” dedi adam.  </p>
			<p class="paragraf">Sesi tenordu. Jessica’nın belinden yukarı bir ürperti yayıldı. İlk kez böyle soğuk bir ses duyuyordu. Bene Gesserit eğitimi almış biri için, bu sesin ne anlama geldiği barizdi: Katil!  </p>
			<p class="paragraf">“Sana bir sürprizim var Piter,” dedi Baron. “Leydi Jessica, Piter buraya armağanını... yani sizi almaya geldiğini düşünüyor. Ama ona bir şey göstermek istiyorum; aslında sizi istemediğini göstermek istiyorum.”  </p>
			<p class="paragraf">Piter, “Benimle oyun mu oynuyorsun Baron?” diye sordu ve gülümsedi.  </p>
			<p class="paragraf">Bu gülümsemeyi gören Jessica, Baron’un kendini bu Piter denen adamdan korumak için geri çekilmemesine şaşırdı. Ama sonra durumu anladı. Baron bu gülümsemenin anlamını çözemezdi. Bene Gesserit eğitimi almamıştı.  </p>
			<p class="paragraf">“Piter pek çok açıdan oldukça saftır,” dedi Baron. “Sizin ne kadar tehlikeli bir yaratık olduğunuzu kabul etmek istemiyor Leydi Jessica. Kendisine bunu seve seve kanıtlardım, ama aptalca bir riske girmek istemem.” Baron, Piter’a gülümsedi. Piter’ın yüzü maskeye dönüşmüştü... bekliyordu. “Piter’ın ne istediğini biliyorum. Piter güç istiyor.”  </p>
			<p class="paragraf">“Onu bana vereceğine söz vermiştin,” dedi Piter. Tenor sesindeki soğukluk, soğukkanlılık biraz kaybolmuştu.  </p>
			<p class="paragraf">Jessica adamın sesindeki imayı fark etmişti; içten içe ürperdi. <span class="CharOverride-2">Baron bir mentatı böyle bir hayvana dönüştürmeyi nasıl başarmış?  </span></p>
			<p class="paragraf">“Sana iki seçenek sunuyorum Piter,” dedi Baron.  </p>
			<p class="paragraf">“Neymiş?”  </p>
			<p class="paragraf">Baron tombul parmaklarını şıklattı. “Ya bu kadını alıp İmparatorluğu terk ederek sürgüne gidersin ya da Arrakis’teki Atreides Düklüğü’nün başına geçip, benim adıma istediğin gibi yönetirsin.”  </p>
			<p class="paragraf">Jessica örümcek gözlü Baron’un Piter’ı incelemesini izledi.  </p>
			<p class="paragraf">“Pratikte buranın Dük’ü olabilirsin, Dük ünvanı almasan da,” dedi Baron.  </p>
			<p class="paragraf">Jessica, <span class="CharOverride-2">Leto’m öldü mü yoksa? </span>diye kendine sordu. İçinde bir yerlerde sessiz bir ağıdın başladığını işitti.  </p>
			<p class="paragraf">Baron gözünü mentattan ayırmıyordu. “Kendini anla Piter. Jessica’yı istiyorsun, çünkü o bir Dük’ün kadını, onun gücünün bir sembolü... rolünü mükemmel oynayacak şekilde yetiştirilmiş, güzel, faydalı bir kadın. Ama diğer tarafta koca bir düklük var Piter! O bir sembol değil; o gerçek. O düklüğe sahip olursan, bir sürü kadın... ve başka pek çok şey elde edersin.”  </p>
			<p class="paragraf">“Piter’la dalga geçmiyorsun, değil mi?”  </p>
			<p class="paragraf">Baron, Piter’a doğru döndü; üstündeki süspansörlerin hafifletici etkisi, dans edercesine hareket etmesine yol açıyordu. “Dalga geçmek mi? Ben mi? Unutma ki ben de çocuktan vazgeçiyorum. Hainin o çocuğun aldığı eğitim hakkında söylediklerini duydun. Ana oğul, ikisi de aynı... ikisi de çok tehlikeli.” Baron gülümsedi. “Artık gitmeliyim. Bu an için hazır tuttuğum muhafızı çağıracağım. Duvar gibi sağırdır. Sana sürgün yolculuğunun ilk ayağında eşlik edecek. Kadının seni ele geçirdiğini görürse müdahale edecek. Arrakis’ten uzaklaşana dek onu çözmene izin vermeyecek. Kalmayı seçersen de ona verdiğim başka emirleri uygulayacak.”  </p>
			<p class="paragraf">“Gitmene gerek yok,” dedi Piter. “Seçimimi yaptım.”  </p>
			<p class="paragraf">Baron kıkırdayarak, “Aha!” dedi. “Böyle çabuk karar verdiğine göre, neyi seçtiğin belli.”  </p>
			<p class="paragraf">“Düklüğü seçiyorum,” dedi Piter.  </p>
			<p class="paragraf">Jessica, <span class="CharOverride-2">Bu Piter denen adam, Baron’un yalan söylediğini anlamıyor mu?</span> diye düşündü. <span class="CharOverride-2">Gerçi nasıl anlasın ki? O sapkın bir mentat.  </span></p>
			<p class="paragraf">Baron aşağıya, Jessica’ya baktı. “Piter’ı bu kadar iyi tanımam ne hoş, değil mi? Dövüş ustamla bahse girmiştim; Piter’ın düklüğü seçeceğini biliyordum. Hah! Evet, artık gidiyorum. Böylesi çok daha iyi oldu. Ahh, çok daha iyi oldu. Leydi Jessica, sizinle bir alıp veremediğim yok; bunun farkındasınız, değil mi? Ama böyle olması şart. Böylesi çok daha iyi. Evet. Hem öldürülmenizi bizzat emretmedim. Böylece, başınıza ne geldiğini sorduklarında, gerçeği rahatça söyleyebileceğim.”  </p>
			<p class="paragraf">Piter, “Ben mi öldüreyim yani?” diye sordu.  </p>
			<p class="paragraf">“Çağırdığım muhafız senden emir alacak,” dedi Baron. “Ne yapacağına sen karar ver.” Piter’a uzun uzun baktı. “Evet. Ellerimin kanlanmasını istemiyorum. Kararı sen vereceksin. Evet. Ben karışmıyorum. Ne yapacaksan, ben gittikten sonra yap. Evet. Şey... ah, evet. Evet. Güzel.”  </p>
			<p class="paragraf">Jessica, <span class="CharOverride-2">Bir Gerçeğisöyleten tarafından sorguya çekilmekten korkuyor,</span> diye düşündü. <span class="CharOverride-2">Kim? Ahhh, Rahibe Ana Gaius Helen tabii! Onun taraf</span>ından sorguya çekileceğini<span class="CharOverride-2"> biliyorsa, demek ki </span><span class="CharOverride-2">İm</span><span class="CharOverride-2">parator da bu işin içinde. Ahhhh, zavallı Leto’m benim.  </span></p>
			<p class="paragraf">Baron. Jessica’ya son bir kez baktıktan sonra dönüp kapıdan çıktı. Jessica onu gözleriyle takip ederken, <span class="CharOverride-2">Rahibe Ana uyarısında haklıymış... fazla güçlü bir düşman,</span> diye düşündü.  </p>
			<p class="paragraf">İçeri iki Harkonnen askeri girdi. Peşlerinden gelen üçüncü bir asker kapı eşiğinde durup lazer silahını çekti; maskeyi andıran yüzünde yara izi vardı.  </p>
			<p class="paragraf">Jessica adamın yara izli yüzünü incelerken, <span class="CharOverride-2">Sağır olan,</span> diye düşündü. <span class="CharOverride-2">Baron Ses’i başka herkesin üstünde kullanabileceğimi biliyor.  </span></p>
			<p class="paragraf">Yaralı Yüz, Piter’a baktı. “Çocuk dışarıda, sedyede yatıyor. Ne emredersiniz?”  </p>
			<p class="paragraf">Piter, Jessica’ya döndü. “Oğlunu öldürmekle tehdit ederek seni kendime bağlamayı düşünmüştüm, ama şimdi anlıyorum ki bu işe yaramazdı. Hislerimin mantığımın sesini bastırmasına izin verdim. Bir mentat bunu yapmamalı.” İlk giren iki askere baktıktan sonra yüzünü üçüncüsüne, dudaklarını okuyabilsin diye çevirdi: “Hainin tavsiyesine uyun; onları çöle götürün. Hainin planı iyi. Solucanlar tüm kanıtları yok eder. Cesetleri asla bulunmamalı.”  </p>
			<p class="paragraf">Yaralı Yüz, “Onları bizzat öldürmek istemiyor musunuz?” diye sordu.  </p>
			<p class="paragraf">Jessica, <span class="CharOverride-2">Dudak okuyor,</span> diye düşündü.  </p>
			<p class="paragraf">“Baron’umun yaptığını yapacağım,” dedi Piter. “Onları hainin söylediği yere götürün.”  </p>
			<p class="paragraf">Piter’ın sesinin sertleştiğini fark eden Jessica, <span class="CharOverride-2">O da Gerçeğisöyleten tarafından sorguya çekilmekten korkuyor,</span> diye düşündü.  </p>
			<p class="paragraf">Piter omuz silktikten sonra dönüp kapıya doğru yürüdü. Orada bir an durunca, Jessica onun kendisine son bir kez bakmak için döneceğini sandı; ama Piter dönüp arkasına bakmadan çıkıp gitti.  </p>
			<p class="paragraf">Yaralı Yüz, “Bu gece olacaklardan sonra, o Gerçeği söyle-ten’le yüzleşmek istemem,” dedi.  </p>
			<p class="paragraf">Diğer askerlerden biri, “O yaşlı cadıyla hiç karşılaşmayacaksın, merak etme,” dedi. Jessica’nın başucuna gidip üstüne eğildi. “Neyse, gevezeliği bırakalım. Siz ayaklarından tutun...”  </p>
			<p class="paragraf">Yaralı Yüz, “Niye onları burada öldürmüyoruz?” diye sordu.  </p>
			<p class="paragraf">Birinci asker “Ortalık kanlanır,” dedi. “Onları boğmak istersen o başka. Ama ben temiz iş severim. Hainin söylediği gibi, onları çöle bırakıp üzerlerinde bir iki yara da açtık mı, gerisi solucanlara kalır. Ortada kanıt filan da kalmaz.”  </p>
			<p class="paragraf">Yaralı Yüz, “Evet... haklısın galiba,” dedi.  </p>
			<p class="paragraf">Jessica onları dinliyor, izliyor, analiz ediyordu. Ama ağzı tıkalı olduğundan Ses’i kullanamıyordu; hem Ses sağır askerin üstünde etkili olmazdı.  </p>
			<p class="paragraf">Yaralı Yüz lazer silahını kılıfına soktuktan sonra Jessica’yı ayaklarından tuttu. Onu bir arpa çuvalı gibi kaldırıp kapıdan geçirerek, dışarıdaki süspansörlü sedyenin üstüne attılar; sedyede bağlı bir kişi daha vardı. Jessica, onu sedyeye iyice yerleştirmek için çevirdiklerinde, yanındakinin yüzünü gördü... <span class="CharOverride-2">Paul!</span> Paul’ün elleri ve ayakları bağlıydı, ama ağzı tıkalı değildi. Yüzü Jessica’nınkinden en fazla on santim ötedeydi; gözleri kapalı, solukları düzenliydi.  </p>
			<p class="paragraf">Jessica, <span class="CharOverride-2">Uyuşturulmuş mu?</span> diye merak etti.  </p>
			<p class="paragraf">Askerler sedyeyi kaldırırken Paul’ün gözleri hafifçe açıldı... Jessica’ya baktı.  </p>
			<p class="paragraf">Jessica, <span class="CharOverride-2">N’olur Ses’i kullanmayı denemesin!</span> diye dua etti. <span class="CharOverride-2">Muhafız sağır!  </span></p>
			<p class="paragraf">Paul’ün gözleri kapandı.  </p>
			<p class="paragraf">Farkındalık solunumuyla zihnini yatıştırmış, kendisini tutsak alan adamların konuşmalarını dinlemişti. Sağır adam bir sorundu, ama Paul içinde kabaran umutsuzluk hissini bastırdı. Annesinden öğrendiği, zihin yatıştırıcı Bene Gesserit duası onu tetikte tutuyor, her fırsatı değerlendirme azmi veriyordu.  </p>
			<p class="paragraf">Paul gözlerini tekrar aralayıp annesinin yüzünü incelemeye cesaret etti. Görünüşe bakılırsa annesi incinmemişti. Ama ağzı tıkalıydı.  </p>
			<p class="paragraf">Paul annesini kimin tutsak aldığını merak etti. Kendisini tutsak alan kişi Yueh’ydi... Paul onun verdiği hapı yatmadan önce yuttuktan sonra, kendini bu sedyeye bağlı halde bulmuştu. Belki annesinin başına da aynı şey gelmişti. Mantığı ona hainin Yueh olduğunu söylese de, hemen yargıda bulunmak istemiyordu. Bir Suk doktorunun hain olması akıl almaz bir şeydi.  </p>
			<p class="paragraf">Harkonnen askerleri sedyeyi bir kapıdan geçirip yıldızlı geceye çıkarırken, sedye hafifçe yan yattı. Kapının üstünde bir süspansör lambası yanıyordu. Sonra kum üstünde ilerlemeye başladılar; askerlerin ayaklarının kumu ezdiği duyuluyordu. Bir topter kanadının altına girdiklerinde yıldızlar gözden kayboldu. Sedye yere bırakıldı.  </p>
			<p class="paragraf">Paul’ün gözleri loş ışığa alıştı. Sağır askerin topterin kapısını açıp içeri baktığını gördü; kumanda panelinde yeşil ışıklar yanıyordu.  </p>
			<p class="paragraf">Sağır asker, “Bineceğimiz topter bu mu?” diye sorduktan sonra, dudak okumak için döndü.  </p>
			<p class="paragraf">Diğer askerlerden biri, “Hain bu topterin çöl için ideal olduğunu söyledi,” dedi.  </p>
			<p class="paragraf">Yaralı Yüz başıyla onayladı. “Ama çok küçük. Buna ancak onlar ve iki kişi daha sığar.”  </p>
			<p class="paragraf">Sedyeyi taşıyanlardan biri, dudaklarını okuması için sağır askere yaklaşarak, “İki kişi yeterli,” dedi. “Bundan sonrasını biz hallederiz Kinet.”  </p>
			<p class="paragraf">Yaralı Yüz, “Baron onların öldüğüne emin olmamı emretti,” dedi.  </p>
			<p class="paragraf">İkinci asker sedyenin ardından, “Kaygılanacak ne var ki?” diye sordu.  </p>
			<p class="paragraf">Sağır asker “Bu kadın bir Bene Gesserit cadısı,” dedi. “Onların özel güçleri vardır.”  </p>
			<p class="paragraf">Birinci asker yumruğunu kulağına götürerek “Ahhh...” dedi. “Onlardan biri ha? Şimdi anlaşıldı.”  </p>
			<p class="paragraf">Arkasındaki asker homurdandı. “Birazdan solucan yemi olacak. Özel güçleri olan bir Bene Gesserit cadısı bile o solucanları kontrol edemez bence. Değil mi Czigo?” Öndeki askeri dirseğiyle dürttü.  </p>
			<p class="paragraf">“Evet,” dedi birinci asker. Sedyeye geri dönüp Jessica’yı omuzlarından tuttu. “Tamam Kinet. Madem öldüklerine emin olmak istiyorsun, gelebilirsin.”  </p>
			<p class="paragraf">Yaralı Yüz, “Beni davet etmen ne hoş Czigo,” dedi.  </p>
			<p class="paragraf">Jessica taşındığını hissetti, kanadın gölgesinin ve yıldızların döndüğünü gördü. Topterin arka tarafından içeri itildi; el ve ayak bileklerindeki krimskell sicimleri kontrol edildi, ardından da emniyet kemeri bağlandı. Sonra Paul de yanına itildi ve onun da emniyet kemeri bağlandı; Jessica, Paul’ün bağlarının sıradan ipler olduğunu fark etti.  </p>
			<p class="paragraf">Yaralı Yüz (Kinet dedikleri sağır asker), öne geçti. Czigo dedikleri adam da topterin etrafından dolanıp Kinet’in yanına oturdu.  </p>
			<p class="paragraf">Kinet yanındaki kapıyı kapadıktan sonra kumanda paneline eğildi. Topter kanat çırparak havalandı; güneye yönelip Kalkan Duvarı’nın üstünden uçmaya başladı. Czigo arkadaşının omzuna vurarak “Niye arkana dönüp o ikisini gözlemiyorsun?” dedi.  </p>
			<p class="paragraf">“Yolu bildiğine emin misin?” Kinet, Czigo’nun dudaklarına baktı.  </p>
			<p class="paragraf">“Haini birlikte dinledik ya.”  </p>
			<p class="paragraf">Kinet koltuğunu arkaya döndürdü. Jessica, Kinet’in elindeki lazer silahında yıldız ışığı parıltısı gördü. Topterin açık renkli iç duvarları ışığı yansıttığından, gözleri alıştıkça ortalığı seçmeye başladı; ama muhafızın yara izli yüzünü iyi göremiyordu. Emniyet kemerini biraz itince, gevşek olduğunu fark etti. Kemerin sol tarafı yırtılmıştı; bir çekişte kopacak haldeydi.  </p>
			<p class="paragraf">Jessica, <span class="CharOverride-2">Yoksa biri bu topteri bizim için mi hazırladı?</span> diye merak etti.<span class="CharOverride-2"> Kim?</span> Bağlı ayaklarını yavaşça çevirip, Paul’ün ayaklarından uzaklaştırdı.  </p>
			<p class="paragraf">Yaralı Yüz, “Böyle güzel bir kadını öldürmek ne acı... yazık,” dedi. “Soylu bir kadınla yattın mı hiç?” Dönüp pilota baktı.  </p>
			<p class="paragraf">“Bene Gesseritlerin hepsi soylu değildir,” dedi pilot.  </p>
			<p class="paragraf">“Ama hepsi öyle görünüyor.”  </p>
			<p class="paragraf">Jessica, <span class="CharOverride-2">Beni iyi görebiliyor,</span> diye düşündü. Bağlı ayaklarını kaldırıp koltuğun üstüne koyarken, dizlerini göğsüne çekerken gözlerini Yaralı Yüz’den ayırmadı.  </p>
			<p class="paragraf">“Cidden güzel kadın,” dedi Kinet. Dudaklarını diliyle ıslattı. “Sahiden yazık.” Czigo’ya baktı.  </p>
			<p class="paragraf">Pilot, “Tahmin ettiğim şeyi mi düşünüyorsun?” diye sordu.  </p>
			<p class="paragraf">Muhafız, “Kim bilecek?” diye sordu. “Nasılsa ölecekler.” Omuz silkti. “Ben hiç soylu bir kadınla yatmadım. Böyle fırsat bir daha ele geçmez.”  </p>
			<p class="paragraf">Paul öfkeyle “Anneme elini sürersen...” dedi. Yaralı Yüz’e ateş saçan gözlerle baktı.  </p>
			<p class="paragraf">Pilot, “Hey!” diyerek güldü. “Enik havlıyor. Ama ısıramaz.”  </p>
			<p class="paragraf">Jessica <span class="CharOverride-2">Paul’ün sesi fazla tiz,</span> diye düşündü. <span class="CharOverride-2">Yine de işe yarayabilir.  </span></p>
			<p class="paragraf">Sessizlik oldu.  </p>
			<p class="paragraf">Baron’un sözlerini düşünürken bir yandan da muhafızları inceleyen Jessica, <span class="CharOverride-2">Zavallı budalalar,</span> diye düşündü. <span class="CharOverride-2">Görevlerini başarıyla tamamladıklarını bildirir bildirmez öldürülecekler. Baron tanık bırakmaz istemez.  </span></p>
			<p class="paragraf">Topter Kalkan Duvarı’nın güney ucundan geçince, Jessica altlarında ay ışığıyla aydınlanan engin çölün uzandığını gördü.  </p>
			<p class="paragraf">“Yeterince uzaklaştık herhalde,” dedi pilot. “Hain onları Kalkan Duvarı’nın civarındaki herhangi bir yere bırakabileceğimizi söylemişti.” Aracı geniş bir kavis çizdirerek alçaltıp kumullara doğru sürdü ve birden çöle iniş yapmaya başladı.  </p>
			<p class="paragraf">Jessica, Paul’ün ritmik nefesler alarak sakinleşme egzersizi yaptığını gördü. Paul gözlerini açıp kapıyordu. Jessica onu acizce seyretti. <span class="CharOverride-2">Henüz Ses’te ustalaşmadı,</span> diye düşündü; <span class="CharOverride-2">başaramazsa...  </span></p>
			<p class="paragraf">Topter usulca çöl yüzeyine indi. Jessica geriye, kuzeydeki Kalkan Duvarı’na baktığında, orada bir çift kanadın gözden kaybolduğunu görür gibi oldu.  </p>
			<p class="paragraf"><span class="CharOverride-2">Biri bizi takip ediyor!</span> diye düşündü. <span class="CharOverride-2">Kim!</span> Sonra: <span class="CharOverride-2">Baron’un bu ikisini gözlemekle görevlendirdiği adamlar. Onları da gözleyenler vardır mutlaka.  </span></p>
			<p class="paragraf">Czigo kanat motorlarını durdurdu. Ortalığa sessizlik çöktü.  </p>
			<p class="paragraf">Jessica başını çevirdi. Yaralı Yüz’ün arkasındaki pencerenin ardında bir kayalık gördü; çöldeki bu kayalık, yükselen ayın loş ışığında buzula benziyordu. Çöl fırtınaları kenarlarını aşındırmıştı.  </p>
			<p class="paragraf">Paul genzini temizledi.  </p>
			<p class="paragraf">“Şimdi mi Kinet?” dedi pilot.  </p>
			<p class="paragraf">“Bilmem ki Czigo.”  </p>
			<p class="paragraf">Czigo dönüp “Ahh, şuna bak,” dedi. Elini Jessica’nın eteğine uzattı.  </p>
			<p class="paragraf">Paul, “Annemin ağzındaki bezi çıkar,” diye emretti.  </p>
			<p class="paragraf">Jessica bu sözün havada ilerlediğini hissetti. Sesin tonu, tınısı mükemmeldi; buyurgan ve çok keskindi. Biraz daha kalın olsa iyi olurdu, ama bu haliyle de o adamı etkilemeye yeterdi muhtemelen.  </p>
			<p class="paragraf">Czigo ellerini Jessica’nın başının arkasına uzatıp, ağzındaki bezin düğümünü çözmeye başladı.  </p>
			<p class="paragraf">Kinet, “Yapma!” diye emretti.  </p>
			<p class="paragraf">“Eeh, kapa çeneni,” dedi Czigo. “Elleri bağlı nasılsa.” Düğümü çözünce bez Jessica’nın ağzından düştü. Adam Jessica’yı parlak gözlerle süzdü.  </p>
			<p class="paragraf">Kinet elini pilotun koluna koydu. “Bak Czigo, buna gerek yok...”  </p>
			<p class="paragraf">Jessica başını çevirip ağzındaki tıkacı tükürdü. Alçak ve samimi bir tonla konuştu. “Beyler! Benim için kavga etmeyin lütfen. Buna gerek yok.” Bir yandan da Kinet’e bakarak kırıttı.  </p>
			<p class="paragraf">İki adamın arasının gerildiğini gördü; o anda birbirleriyle kavga etme gereği duymaya başladıklarını biliyordu... Jessica’yı elde etmek için kavga etmeleri gerektiğine inanıyorlardı. Başka bir sebep aramalarına gerek yoktu. Onlara göre, aralarındaki anlaşmazlığın sebebi Jessica’ya kimin sahip olacağıydı.  </p>
			<p class="paragraf">Jessica, Kinet’in dudaklarını rahatça okuyabilmesi için başını kaldırıp, “Tartışmamalısınız,” dedi. Adamlar geri çekilip birbirlerine düşmanca baktılar. Jessica, “Bir kadın için dövüşmeye değer mi hiç?” diye sordu.  </p>
			<p class="paragraf">Bunları söyleyerek ve varlığıyla onları kavgaya teşvik ediyordu.  </p>
			<p class="paragraf">Paul dudaklarını sımsıkı bastırıp, kendini konuşmamaya zorladı. Ses’i kullanmak için eline geçen tek fırsatı değerlendirmişti. Artık gerisi annesine kalmıştı... Annesi ondan çok daha tecrübeliydi.  </p>
			<p class="paragraf">Yaralı Yüz, “Evet,” dedi. “Kavga etmeye gerek yok...”  </p>
			<p class="paragraf">Eliyle pilotun boynuna vurmaya davrandı. Pilot elindeki metal bir cismi önce Kinet’in koluna, sonra da göğsüne sapladı.  </p>
			<p class="paragraf">İnleyerek geri çekilen Yaralı Yüz kapıya yaslanıp yere yığıldı.  </p>
			<p class="paragraf">“Beni aptal sandın galiba; bu numarayı bilirim,” dedi Czigo. Elini geri çekince, tuttuğu bıçak ortaya çıktı. Ay ışığında parlıyordu.  </p>
			<p class="paragraf">Czigo, “Şimdi sıra enikte,” diyerek Paul’ün üstüne eğildi.  </p>
			<p class="paragraf">Jessica “Buna gerek yok,” diye mırıldandı.  </p>
			<p class="paragraf">Czigo duraksadı.  </p>
			<p class="paragraf">Jessica, “Seninle isteyerek sevişmem daha güzel olmaz mı?” diye sordu. “Çocuğa bir şans ver.” Üst dudağını kıvırıp alayla gülümsedi. “Çölde fazla şansı olmaz zaten, ama yine de bir şans işte. Ona bu şansı ver...” Gülümsedi. “Ödülün büyük olur.”  </p>
			<p class="paragraf">Czigo sağına soluna baktıktan sonra tekrar Jessica’ya döndü. “Bu çölde insanın başına neler geldiğini duymuştum,” dedi. “Onu şimdi öldürürsem iyilik etmiş olurum.”  </p>
			<p class="paragraf">Jessica tatlı bir sesle, “Çok şey mi istiyorum?” dedi.  </p>
			<p class="paragraf">Czigo, “Beni kandırmaya çalışıyorsun,” diye mırıldandı.  </p>
			<p class="paragraf">“Oğlumun öldüğünü görmek istemiyorum, o kadar,” dedi Jessica. “Numara mı yapıyorum sence?”  </p>
			<p class="paragraf">Czigo gerileyip dirseğiyle kapının kolunu indirdi. Paul’ü koltuğundan kaldırıp sürükleyerek beline kadar dışarı itti ve bıçağını havaya kaldırdı. “İplerini çözsem ne yaparsın enik?”  </p>
			<p class="paragraf">“Hemen dışarı çıkıp o kayalıklara doğru koşmaya başlar,” dedi Jessica.  </p>
			<p class="paragraf">Czigo, “Bu doğru mu enik?” diye sordu.  </p>
			<p class="paragraf">Paul’ün sesindeki hırçınlık tam kıvamındaydı: “Evet.”  </p>
			<p class="paragraf">Czigo bıçağını indirip Paul’ün bacaklarındaki ipleri kesti. Adamın sırtına eliyle bastırarak onu aşağıdaki kumlara doğru ittiğini hisseden Paul dengesini yitirmemek için kapı çerçevesine yaslanır gibi yapıp, birden dönerek sağ bacağıyla tekme savurdu.  </p>
			<p class="paragraf">Yıllardır aldığı eğitim sayesinde tekmesi hedefini buldu; sanki onca eğitimi sırf bu an için almıştı. Vücudunun her kası, ayağının indirdiği darbeye katkıda bulundu. Ayak başparmağı Czigo’nun karnının yumuşak kısmına, göğüs kemiğinin hemen altına çarptı, sonra da karaciğerin üstünden yukarı kayarak diyaframa müthiş bir güçle bastırıp, adamın kalbinin sağ karıncığını ezdi.  </p>
			<p class="paragraf">Muhafız boğuk bir çığlık atarak geriye, koltukların üstüne düştü. Ellerini kullanamayan Paul de geriye, kumların üstüne düştü; yerde yuvarlanıp hemen ayağa fırladı. Kabinin içine daldı ve bıçağı bulup dişleriyle tuttu; annesinin kendi iplerini bıçağa sürterek kesmesini bekledi. Jessica serbest kalınca bıçağı alıp Paul’ün iplerini kesti.  </p>
			<p class="paragraf">“Onun işini ben de bitirebilirdim,” dedi. “Nasılsa iplerimi çözmek zorunda kalacaktı. Aptalca bir riske girdin.”  </p>
			<p class="paragraf">“Bir fırsat gördüm ve değerlendirdim,” dedi Paul.  </p>
			<p class="paragraf">Jessica, Paul’ün sesindeki sertliği fark etmişti. “Bu kabinin tavanında Yueh’nin aile arması var,” dedi.  </p>
			<p class="paragraf">Paul başını kaldırınca o kıvrık sembolü gördü.  </p>
			<p class="paragraf">“Çıkıp bu aracı inceleyelim,” dedi Jessica. “Pilot kabininin altında bir çanta var. Girerken hissettim.”  </p>
			<p class="paragraf">“Bomba mı?”  </p>
			<p class="paragraf">“Sanmam. Tuhaf bir şey.”  </p>
			<p class="paragraf">Jessica, Paul’ün peşinden kumların üstüne atladı. Dönüp koltuğun altındaki tuhaf çantayı alırken, yüzü Czigo’nun ayaklarına epey yaklaştı; çantayı çıkarırken, ıslak olduğunu hissetti... sonra bunun pilotun kanı olduğunu anladı.  </p>
			<p class="paragraf"><span class="CharOverride-2">Su israfı,</span> diye düşündü; Arrakisliler gibi düşündüğünü biliyordu.  </p>
			<p class="paragraf">Paul etrafa bakınınca, çölde yükselen sarp kayalığı gördü... Deniz kıyısındaki bir koya bakıyordu sanki; kayalığın ardında, rüzgârla yontulmuş başka kayalıklar vardı. Dönüp annesine baktı; Jessica çantayı topterden çıkarırken, Kalkan Duvarı tarafındaki kumullara bakmaktaydı. Paul de oraya bakınca, annesinin dikkatini çeken şeyi gördü; bir başka topter yaklaşmaktaydı, kendi topterlerinin içindeki cesetleri dışarı atıp aracı kullanarak kaçmaya zamanları yoktu.  </p>
			<p class="paragraf">Jessica, “Paul, kaç!” diye bağırdı. “Harkonnenlar!”  </p>
		</div>
</body>
</html>