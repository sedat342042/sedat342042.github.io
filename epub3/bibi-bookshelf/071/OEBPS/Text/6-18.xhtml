<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-18</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Düşlerle mi boğuşuyorsun?  </span></p>
			<p class="paragraf"><span class="CharOverride-2">Gölgelerle mi yarışıyorsun?  </span></p>
			<p class="paragraf"><span class="CharOverride-2">Uyurgezer gibi mi hareket ediyorsun?  </span></p>
			<p class="paragraf"><span class="CharOverride-2">Zaman geçip gitti.  </span></p>
			<p class="paragraf"><span class="CharOverride-2">Hayatın çalındı.  </span></p>
			<p class="paragraf"><span class="CharOverride-2">Boş işlerle uğraştın,  </span></p>
			<p class="paragraf"><span class="CharOverride-2">Aptallığının kurbanı oldun.  </span></p>
			<p class="paragraf ParaOverride-9">—PRENSES IRULAN,  </p>
			<p class="paragraf ParaOverride-9">“Muad’Dib’in Şarkıları”,   </p>
			<p class="paragraf ParaOverride-9">Cenaze Ovası’nda Jamis’e yakılan ağıt  </p>
			<p class="paragbos">  </p>
			<p class="paragraf">Leto evinin girişinde, yanan tek süspansör lambasının altında durup elindeki mesajı okudu. Şafağa daha birkaç saat vardı; Leto kendini yorgun hissediyordu. Karargâhtan döndüğü sırada bir Fremen ulak, mesajı ön kapıdaki muhafıza vermişti.  </p>
			<p class="paragraf">Mesaj şuydu: “Gündüz vakti bir duman kolonu, gece vakti bir ateş sütunu.”  </p>
			<p class="paragraf">İmzasızdı.  </p>
			<p class="paragraf">Leto, <span class="CharOverride-2">Bu ne demek ki?</span> diye merak etti.  </p>
			<p class="paragraf">Ulak karşılık beklemeden, sorguya çekilmesine de fırsat kalmadan ortadan kaybolmuştu. Dumansı bir gölge gibi karanlığa karışmıştı.  </p>
			<p class="paragraf">Leto kâğıt parçasını tüniğinin ceplerinden birine koydu; mesajı daha sonra Hawat’a gösterecekti. Alnına düşmüş saçını geriye attı ve derin bir nefes aldı. Enerji haplarının etkisi geçmeye başlıyordu. O akşam yemeğinden sonra geçen iki gün çok yorucu olmuştu, ayrıca Leto uyumayalı iki günden fazla oluyordu.  </p>
			<p class="paragraf">Askeri sorunlar yetmezmiş gibi bir de Hawat’la, Jessica hakkında, huzursuz edici bir konuşma yapmıştı; Hawat, Jessica ile yaptığı görüşmeyi anlatmıştı.  </p>
			<p class="paragraf"><span class="CharOverride-2">Jessica’yı uyandırsam mı?</span> diye düşündü. <span class="CharOverride-2">Artık ondan sır saklamama gerek yok. Yoksa var mı?</span>   </p>
			<p class="paragraf"><span class="CharOverride-2">Hep Duncan Idaho’nun yüzünden!  </span></p>
			<p class="paragraf">Başını iki yana salladı.<span class="CharOverride-2"> Hayır, Duncan’ın suçu yok. Kabahat bende; Jessica’ya her şeyi en başta anlatmalıydım. Daha fazla sorun çıkmadan, hemen </span>şimdi <span class="CharOverride-2">anlatsam iyi olacak.  </span></p>
			<p class="paragraf">Bu kararı verince kendini daha iyi hissetti; hemen Büyük Salon’a girdi ve oradan geçip, koridorlarda aile kanadına doğru yürüdü.  </p>
			<p class="paragraf">Bir koridorun ikiye ayrıldığı yerde durdu; koridorun bir kolu servis alanına açılıyordu. Servis koridorundan, miyavlamayı andıran tuhaf bir ses gelmişti. Leto sol elini kalkan kemerinin düğmesine götürürken, sağ eliyle kincalını çıkardı. Bıçağı tutmak kendini daha iyi hissetmesini sağlamıştı. O tuhaf ses tüylerini ürpertmişti.  </p>
			<p class="paragraf">Dük usulca servis koridoruna girip ilerlemeye başlarken, ışığın yetersizliğine küfretti. Buraya en küçük boy süspansörler, sekizer metre arayla konulmuş ve neredeyse tamamen kısılmıştı. Karanlık taş duvarlar ışığı emiyordu.  </p>
			<p class="paragraf">İlerideki loşlukta, yerde donuk bir leke belirdi.  </p>
			<p class="paragraf">Leto duraksadı; az daha kalkanını çalıştıracaktı, ama hareketlerini ve duyma yetisini kısıtlamak istemedi; hem ele geçirdikleri lazer silahları onda bazı şüpheler uyandırmıştı.  </p>
			<p class="paragraf">O gri lekeye doğru usulca yürüdü; yaklaşınca, bunun bir insan olduğunu fark etti... Taş zeminde bir adam yüzükoyun yatıyordu. Leto bıçağını öne uzatıp, yerdeki adamı ayağıyla çevirdi ve loşlukta yüzünü görmek için eğildi. Kaçakçı Tuek’ti bu; göğsü kanlıydı. Boş boş bakan cansız gözleri karanlıktı. Leto kan lekesine dokundu, adamın kanı ılıktı.  </p>
			<p class="paragraf"><span class="CharOverride-2">Bu adam nasıl burada öldü?</span> diye merak etti. <span class="CharOverride-2">Kim öldürdü?  </span></p>
			<p class="paragraf">Miyavlama sesi burada daha yüksekti. Yan geçidin ilerisinden, evin ana kalkan jeneratörünün olduğu yerden geliyordu.  </p>
			<p class="paragraf">Leto parmağını kuşağının düğmesinden çekmeden, kincalını önde tutarak cesedin yanından geçip koridorda usulca ilerlemeye başladı; köşeye varınca başını yavaşça uzatıp kalkan jeneratörü odasına baktı.  </p>
			<p class="paragraf">Birkaç adım ötede, yerde bir başka gri leke vardı; Leto sesin kaynağının o olduğunu fark etti. Yerdeki kişi ona doğru ağır ağır, acıyla sürünürken inliyor, bir şeyler mırıldanıyordu.  </p>
			<p class="paragraf">Leto aniden kapıldığı korkuyu kontrol altına aldıktan sonra, sürünen kişinin yanına koşup çömeldi. Yerdeki kişi Fremen kâhya Mapes’ti. Saçı yüzüne düşmüş, giysisi yırtılmıştı. Sırtının alt kısmına donuk, kara bir leke yayılıyordu. Leto kadının omzuna dokununca, Mapes dirseklerinin üstünde doğruldu ve başını kaldırıp ona baktı; kararmış gözleri boş boş bakıyordu.  </p>
			<p class="paragraf">“Siz,” diye inledi. “Öldürdü... muhafızı... çağırdınız... bulun... Tuek’i... kaçın... Leydim... siz... siz... burada... hayır...” Birden yere yığıldı. Başı taş zemine tok bir sesle çarptı.  </p>
			<p class="paragraf">Leto kadının şakaklarına dokunarak nabzına baktı. Mapes’in nabzı atmıyordu. Leto kadının sırtındaki lekeye baktı: Mapes bıçaklanmıştı. Bunu kim yapmıştı? Leto’nun aklından peş peşe düşünceler geçiyordu. Mapes birinin bir muhafızı öldürdüğünü mü söylemek istemişti? Peki ya Tuek... Jessica, Tuek’i mi çağırmıştı? Neden?  </p>
			<p class="paragraf">Doğrulacak oldu. Tam o sırada altıncı hissi onu uyardı. Elini kalkan düğmesine götürdü... çok geçti. Koluna uyuşukluk yayıldı. Kolunda acı hissetti; bakınca, dirseğine bir dart saplanmış olduğunu gördü. Felcin kolundan yukarıya doğru yayıldığını hissediyordu. Müthiş bir çaba harcayarak, başını kaldırıp koridora bakmayı başardı.  </p>
			<p class="paragraf">Jeneratör odasının açık kapısında Yueh duruyordu. Kapının üstündeki süspansör lambasının parlak sarı ışığı, adamın yüzünü aydınlatıyordu. Yueh’nin arkasındaki oda sessizdi... jeneratör sesi gelmiyordu.  </p>
			<p class="paragraf">Leto, <span class="CharOverride-2">Yueh!</span> diye düşündü. <span class="CharOverride-2">Evin jeneratörlerini sabote etmiş! Savunmasızız!  </span></p>
			<p class="paragraf">Yueh yürüyerek yaklaşırken, elindeki dart tabancasını cebine koydu.  </p>
			<p class="paragraf">Leto konuşabildiğini fark etti: “Yueh!” diye inledi. “Sen ha! Nasıl?” Sonra, felç bacaklarına da yayılınca, sırtını taş duvara yaslayıp yere yığıldı.  </p>
			<p class="paragraf">Yueh eğilip Leto’nun alnına dokundu; yüzü kederliydi. Dük adamın dokunuşunu hissedebiliyordu... ama çok az.  </p>
			<p class="paragraf">“Darttaki zehir seçicidir,” dedi Yueh. “Konuşabilirsiniz, ama tavsiye etmem.” Dönüp koridora baktıktan sonra tekrar Leto’nun üstüne eğildi ve dartı çıkarıp attı. Dük taş zemine düşen dartın sesini hayal meyal duydu.  </p>
			<p class="paragraf"><span class="CharOverride-2">Yueh olamaz,</span> diye düşündü. <span class="CharOverride-2">Koşullandırılmıştı.  </span></p>
			<p class="paragraf">“Nasıl?” diye fısıldadı.  </p>
			<p class="paragraf">“Üzgünüm ama şu an çok daha acil meseleler var, sevgili Dük’üm.” Yueh alnındaki elmas dövmesine dokundu. “Bunu ben de çok tuhaf buluyorum... ateş vicdanıma rağmen... bir insanı öldürmek istememi. Ama bunu gerçekten istiyorum. Bunun için her şeyi göze aldım.”  </p>
			<p class="paragraf">Dük’e tepeden baktı. “Hayır sevgili Dük’üm, sizi değil. Baron Harkonnen’ı. Baron’u öldürmek istiyorum.”’  </p>
			<p class="paragraf">“Bar...on Har...”  </p>
			<p class="paragraf">“Lütfen konuşmayın, zavallı Dük’üm. Fazla zamanınız yok. Hani Narcal’da düşmüştünüz de dişiniz kırılmıştı, ben de size takma diş takmıştım... İşte o dişi değiştirmeliyim; bir dakika sonra sizi bayıltıp o dişi değiştireceğim.” Yueh elini açıp, avucundaki şeye baktı. “Tıpatıp aynısı. İçi mükemmel, tam sinir şeklinde. Sıradan dedektörlere yakalanmaz, hatta hızlı taramalarda bile fark edilmez. Ama üstüne sertçe bastırırsanız, kaplaması kırılır. O zaman hızlı nefes verirseniz, etrafa zehirli gaz yayılır, son derece ölümcül bir gazdır.”  </p>
			<p class="paragraf">Leto gözlerini kaldırıp Yueh’ye baktı; adamın gözlerindeki delice ifadeyi, alnından ve çenesinden süzülen terleri gördü.  </p>
			<p class="paragraf">“Siz ölmeye çoktan mahkûmdunuz, zavallı Dük’üm,” dedi Yueh. “Ama ölmeden önce Baron’a yaklaşacaksınız. İlaçların etkisinde olacağınızdan, ona saldıramayacak kadar kendinizden geçmiş olduğunuzu sanacak. Evet, size ilaç verecekler... ve elinizi kolunuzu bağlayacaklar. Ama insan tuhaf şekillerde saldırabilir. Dişi sakın unutmayın. Dişi unutmayın, Dük Leto Atreides. Dişi unutmayın.”  </p>
			<p class="paragraf">Yaşlı doktor biraz daha eğildi. Sonunda, Leto’nun giderek daralan görüş alanında yalnızca doktorun yüzü ve ter damlayan bıyığı kaldı.  </p>
			<p class="paragraf">Yueh, “Dişi,” diye mırıldandı.  </p>
			<p class="paragraf">Leto, “Neden?” diye fısıldadı.  </p>
			<p class="paragraf">Yueh, Leto’nun yanında bir dizinin üstüne çöktü. “Baron’la şeytani bir anlaşma yaptım. Anlaşmanın kendisine düşen kısmını yerine getirdiğine emin olmalıyım. Onu görünce anlayacağım. Baron’a bakınca anlayacağım. Ama onun yanına gidebilmek için bedel ödemeliyim. Bedel sizsiniz, zavallı Dük’üm. Onu görünce anlayacağım. Zavallı Wanna’m bana pek çok şey öğretti; bunlardan biri şu: İnsan büyük stres altındayken gerçeği görür. Ben gerçeği her zaman göremiyorum, ama Baron’u gördüğüm zaman... İşte o zaman anlayacağım.”  </p>
			<p class="paragraf">Leto, Yueh’nin elindeki dişe bakmaya çalıştı. Kendini kâbusta gibi hissediyordu... bu yaşadıkları gerçek olamazdı.  </p>
			<p class="paragraf">Yueh sırıttı; mor dudakları kıvrıldı. “Baron’a yeterince yaklaşabilsem, bunu bizzat yapardım. Ama hayır. Beni güvenli bir mesafede tutacak. Ama siz... ah, siz! Benim muhteşem silahımsınız! Yakınında olmanızı isteyecek, size biraz böbürlenmek isteyecek.”  </p>
			<p class="paragraf">Leto gözlerini Yueh’nin çenesinin sol tarafındaki bir kastan alamıyordu. Adam konuştukça kas seğiriyordu.  </p>
			<p class="paragraf">Yueh biraz daha eğildi. “Ve siz, benim sevgili Dük’üm, değerli Dük’üm, bu dişi unutmamalısınız.” Dişi baş ve işaret parmakları arasında tuttu. “Bu tek silahınız olacak.”  </p>
			<p class="paragraf">Leto dudaklarını oynattı, ama sesi çıkmadı; sonra “Reddediyorum,” dedi.  </p>
			<p class="paragraf">“Yoo, hayır! Reddedemezsiniz. Çünkü bu ufak hizmetinizin karşılığında sizin için bir şey yapacağım. Oğlunuzu ve kadınınızı kurtaracağım. Bunu benden başka kimse yapamaz. Onları Harkonnenların ulaşamayacağı bir yere götürebilirim.”  </p>
			<p class="paragraf">Leto, “Nasıl... kurtaracaksın... onları?” diye fısıldadı.  </p>
			<p class="paragraf">“Onları ölmüş gibi göstereceğim ve Harkonnen adını duyunca bıçak çeken insanların arasına götüreceğim; o insanlar Harkonnenlardan öyle nefret ederler ki, bir Harkonnen’ın oturduğu sandalyeyi yakar, bir Harkonnen’ın yürüdüğü yere tuz serperler.” Leto’nun çenesine dokundu. “Çenenizde bir şey hissediyor musunuz?”  </p>
			<p class="paragraf">Dük yanıt veremediğini fark etti. Parmağının çekiştirildiğini hisseder gibi oldu, sonra da Yueh’nin elinde düklük mühür yüzüğünü tuttuğunu gördü.  </p>
			<p class="paragraf">“Paul için,” dedi Yueh. “Şimdi bayılacaksınız. Elveda, benim zavallı Dük’üm. Tekrar karşılaştığımızda, konuşacak vaktimiz olmayacak.”   </p>
			<p class="paragraf">Leto’nun çenesinden yukarı, yanaklarına bir serinlik yayıldı. Gölgeli koridor giderek küçüldü; ortasında Yueh’nin mor dudakları vardı.   </p>
			<p class="paragraf">Yueh, “Dişi hatırlayın!” diye fısıldadı. “Dişi!”  </p>
		</div>
</body>
</html>