<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-9</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Muad’Dib’in Arrakis koşullarını çabucak öğrenmesi birçok kişinin dikkatini çekmiştir. Bene Gesseritler bunun sebebini biliyor elbette. Diğerleri içinse şunu söyleyebiliriz ki, Muad’Dib’in öylesine çabuk öğrenmesinin sebebi, ilk eğitimini öğrenmek üzerine almış olmasıydı. Bu konuda aldığı ilk ders de öğrenebileceğine inanması gerektiğiydi. Pek çok insanın </span><span class="CharOverride-2">öğrenebileceğine inanmaması, daha da fazlasının ise öğrenmenin zor olduğuna inanması afallatıcıdır. Muad’Dib her deneyimin bir ders taşıdığını biliyordu.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib’in İnsanlığı”  </p>
			<p class="paragbos">  </p>
			<p class="paragraf">Paul yatağında uzanmış, uyuyrmuş gibi yapıyordu. Dr. Yueh’nin verdiği uyku hapını içer gibi yapıp avucunda saklaması zor olmamıştı. Kendini tutmasa kahkahayı basacaktı. Annesi bile onu uyuyor sanmıştı. Yataktan fırlayıp evi keşfe çıkmak için annesinden izin istemeyi düşünmüş, ama izin alamayacağını fark etmişti. Ortalık henüz fazla karışıktı. Hayır. Böylesi en iyisiydi.  </p>
			<p class="paragraf"><span class="CharOverride-2">İzin</span><span class="CharOverride-2"> istemeden çıkarsam emirlere karşı gelmiş sayılmam. Hem zaten evden çıkmayacağım; evin içi</span> güvenli.  </p>
			<p class="paragraf">Diğer odada annesiyle Yueh’nin konuştuklarını duyabiliyordu. Söylediklerini pek anlamıyordu... baharattan... Harkonnenlardan bahsediyorlardı. Sesleri yükselip alçalıyordu.  </p>
			<p class="paragraf">Paul dikkatini yatağının oymalı başlığına yöneltti... duvara monte edilmiş başlık, aslında odanın kumanda düğmelerini gizliyordu. Ahşap başlığa, kahverengi dalgaların üstünde sıçrayan bir balık resmi kazınmıştı; Paul balığın gözüne basarsa odanın süspansörlü lambalarının yanacağını biliyordu. Dalgalardan biri, çevrildiğinde havalandırmayı kontrol ediyordu. Bir başkası da oda sıcaklığını değiştiriyordu.  </p>
			<p class="paragraf">Paul yatakta usulca doğrulup oturdu. Solundaki duvara büyük bir kitap dolabı yaslıydı. Bu dolap yana itilince, arkasındaki daha küçük dolap ortaya çıkıyordu; küçük dolabın bir tarafı çekmeceliydi. Koridora açılan kapının kolu, ornitopter gaz kolu şeklindeydi.  </p>
			<p class="paragraf">Sanki bu oda onu cezbetmek için yapılmıştı.  </p>
			<p class="paragraf">Bu oda ve bu gezegen.  </p>
			<p class="paragraf">Yueh’nin ona gösterdiği film-kitabı düşündü... “Arrakis: İmparator Hazretleri’nin Çöl Botanik Test İstasyonu.” Baharatın keşfinden öncesinden kalma eski bir film-kitaptı. Paul kitaptan aldığı hafızaya kaydedici sinyaller sayesinde, kitaptaki isimleri resimleriyle birlikte hatırlayabiliyordu: Saguaro, eşek çalısı, hurma ağacı, kum mineçiçeği, eşekotu, fıçı kaktüsü, tütsü çalısı, sarı ağaç, katranruhu çalısı; cüce tilki, çöl şahini, kanguru faresi...  </p>
			<p class="paragraf">İnsanoğlunun Dünya’daki kadim geçmişinden kalma isimler ve resimler, isimler ve resimler... o canlıların birçoğu evrende artık sadece burada, Arrakis’te bulunuyordu.  </p>
			<p class="paragraf">Baharat hakkında öğrenecek öyle çok şey vardı ki.  </p>
			<p class="paragraf">Kumsolucanları hakkında da.  </p>
			<p class="paragraf">Diğer odada bir kapı kapandı. Paul annesinin koridorda uzaklaşan ayak seslerini duydu. Dr. Yueh’nin diğer odada kalıp bir şeyler okuyacağını biliyordu.  </p>
			<p class="paragraf">Keşfe çıkmanın tam sırasıydı.  </p>
			<p class="paragraf">Paul yataktan usulca inip, çekmeceli dolaba açılan, kitap dolabı şeklindeki kapıya yürüdü. Arkasından bir ses gelince durup döndü. Yatağın oymalı başlığı yavaşça aşağıya, Paul’ün az önce yattığı yere doğru iniyordu. Paul donakaldı; hareketsizliği hayatını kurtardı.  </p>
			<p class="paragraf">Yatak başlığının arkasından, en fazla beş santim uzunluğunda, küçük bir arayıcı-avcı çıktı. Paul onu hemen tanıdı; bütün soylu çocuklara küçük yaşta öğretilen, sıradan bir suikast silahıydı. Yakındaki bir insan tarafından yönlendirilen, ince, uzun, simsiyah bir metal parçasıydı. Hareket halindeki bir insanın vücuduna saplanıp sinir kanallarından geçerek, en yakındaki hayati organı bulabilirdi.  </p>
			<p class="paragraf">Arayıcı yükselip odada ileri geri gezinmeye başladı.  </p>
			<p class="paragraf">Paul arayıcı-avcının zayıf yönleriyle ilgili bildiklerini anımsadı, aletin sıkıştırılmış süspansör alanı, iletici gözünün sinyallerle aktardığı görüntüyü bulandırırdı. Loş odada hedeften yansıyacak yeterli ışık olmadığından, aleti kullanan kişi kurbanını ancak hareket ettiğinde algılayabilirdi. Bir kalkan avcıyı yavaşlatabilir, onu parçalama fırsatı verebilirdi; ama Paul kalkanını yatağın üstünde bırakmıştı. Lazer silahları da onları yok edebilirdi, ama bu silahlar hem pahalıydı hem de bakımları çok zordu. Ayrıca lazer ışını çalışan bir kalkana temas ederse büyük bir patlamaya yol açabilirdi. Atreidesler yalnızca vücut kalkanları ve zekâlarına güvenmeyi yeğlerdi.  </p>
			<p class="paragraf">Paul hiç kımıldamadan dururken, bu tehlikeyi ancak zekâsı sayesinde savuşturabileceğini biliyordu.  </p>
			<p class="paragraf">Arayıcı-avcı yarım metre daha yükseldi. Jaluzinin çubuk şeklindeki yatay gölgeleri üstüne düşerken, odada ileri geri gezinerek kurbanını arıyordu.  </p>
			<p class="paragraf">Paul, <span class="CharOverride-2">Onu tutmaya çalışmalıyım,</span> diye düşündü. Süspansör alanı yüzünden alt yüzeyi kaygandır. Sıkı tutmalıyım.  </p>
			<p class="paragraf">Arayıcı yarım metre alçaldı, sola döndü ve yatağın etrafında turladı. Hafifçe uğulduyordu.  </p>
			<p class="paragraf">Paul, <span class="CharOverride-2">Bunu kim kontrol ediyor? </span>diye merak etti. <span class="CharOverride-2">Yakınlarda biri olmalı. Yueh’ye seslenebilirim, ama kapıyı açar açmaz bu şey onu öldürür.  </span></p>
			<p class="paragraf">Paul’ün arkasındaki koridor kapısı gıcırdadı. Kapı çalındı. Sonra da açıldı.  </p>
			<p class="paragraf">Harekete doğru yönelen arayıcı-avcı, Paul’ün başının yanından ok gibi geçti.  </p>
			<p class="paragraf">Paul sağ elini hızla uzatıp ölümcül aleti yakaladı. Alet elinde vızıldayıp çırpınsa da, onu can havliyle sımsıkı tuttu. Aletin ucunu kapının metal levhasına sertçe vurdu. Gözü parçalanan arayıcının hareketsiz kaldığını hissetti.  </p>
			<p class="paragraf">Yine de onu elinden bırakmadı, ne olur ne olmaz diye.  </p>
			<p class="paragraf">Paul gözlerini kaldırdığında, Shadout Mapes’in faltaşı gibi açılmış masmavi gözleriyle karşılaştı.  </p>
			<p class="paragraf">“Baban seni çağırıyor,” dedi Mapes. “Koridorda sana refakat edecek adamlar var.”  </p>
			<p class="paragraf">Paul başıyla onayladı. Çuvalı andıran, köle kahverengisi giysili bu tuhaf kadını inceliyordu. Kadın şimdi, Paul’ün elinde sımsıkı tuttuğu şeye bakmaktaydı.  </p>
			<p class="paragraf">“Bunlardan bahsedildiğini duymuştum,” dedi. “Beni öldürecekti, değil mi?”  </p>
			<p class="paragraf">Paul ancak yutkunduktan sonra konuşabildi. “Hedefi... bendim.”  </p>
			<p class="paragraf">“Ama bana saldırdı.”  </p>
			<p class="paragraf">“Çünkü hareket ediyordun.” <span class="CharOverride-2">Kim bu kadın?</span> diye merak etti.  </p>
			<p class="paragraf">“Yani hayatımı kurtardın,” dedi kadın.  </p>
			<p class="paragraf">“İkimizin de hayatını kurtardım.”  </p>
			<p class="paragraf">“Beni öldürmesine izin vererek kaçıp kurtulabilirdin,” dedi kadın.  </p>
			<p class="paragraf">Paul, “Kimsin sen?” diye sordu.  </p>
			<p class="paragraf">“Kâhya Shadout Mapes’im.”  </p>
			<p class="paragraf">“Burada olduğumu nereden biliyordun?”  </p>
			<p class="paragraf">“Annen söyledi. Onunla merdivende karşılaştım. Aşağıya, koridorun sonundaki sırrî odasına gidiyordu.” Kadın sağına işaret etti. “Babanın adamları hâlâ bekliyor.”  </p>
			<p class="paragraf">Paul <span class="CharOverride-2">Hawat’ın adamlarıdır herhalde,</span> diye düşündü. <span class="CharOverride-2">Bu aleti kimin kullandığını bulmalıyız.  </span></p>
			<p class="paragraf">“Babamın adamlarına git,” dedi. “Evde bir arayıcı-avcı yakaladığımı söyle; evi arayıp onu kullananı bulsunlar. Eve ve bahçesine giriş çıkışı hemen yasaklasınlar. Bunu kullanan kişi aramızdaki bir yabancıdır mutlaka.”  </p>
			<p class="paragraf"><span class="CharOverride-2">Yoksa bu kadın mı?</span> diye merak etti. Ama o olmadığını biliyordu. Kadın içeri girdiğinde hâlâ biri arayıcıyı kullanıyordu.  </p>
			<p class="paragraf">“Söylediğini yapmadan önce aramızdaki bir meseleyi açıklığa kavuşturmalıyım küçük adam,” dedi Mapes. “Artık sana su borcum var ve bu borç hoşuma gitmiyor. Ama biz Fremenler borcumuzu mutlaka öderiz; borcumuz ak da olsa kara da olsa öderiz. Aranızda bir hain olduğunu da biliyoruz. Kim olduğunu bilmiyoruz, ama varlığından eminiz. Şu et kesiciyi kullanan oydu belki de.”  </p>
			<p class="paragraf">Paul bunu sessizce düşündü: <span class="CharOverride-2">Bir hain.</span> Tuhaf kadın onun konuşmasına fırsat vermeden dönüp kapıya koştu.  </p>
			<p class="paragraf">Paul ona seslenip geri çağırmayı düşündü, ama kadının bundan hoşlanmayacağını hissetti. Kadın bildiklerini Paul’e söylemişti, şimdi de onun söylediğini yapacaktı. Bir dakika içinde ev Hawat’ın adamlarıyla dolacaktı.  </p>
			<p class="paragraf">Paul aralarında geçen tuhaf konuşmanın başka kısımlarını düşünmeye başladı: sırrî odası. Sol tarafına, Mapes’in işaret ettiği yere baktı. Biz Fremenler. Demek Fremen’dı. Paul bir an durup gözlerini kırparak, kadının yüzünü; güneşten epey bronzlaşmış kırışıklı yüz hatlarını ve masmavi, aksız gözlerini hafızasına kazıdı. Bu görüntüye isim etiketi koydu: Shadout Mapes.  </p>
			<p class="paragraf">Parçalanmış arayıcıyı elinden bırakmadan yatağına gidip sol eliyle kalkan kemerini aldı, beline sardı ve koşarak dışarı çıkıp soldaki koridora saparken taktı.  </p>
			<p class="paragraf">Mapes annesinin aşağıda bir yerlerde, bir sırrî odasında olduğunu söylemişti.  </p>
		</div>
</body>
</html>