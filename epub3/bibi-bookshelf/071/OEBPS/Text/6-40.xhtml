<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-40</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Babam hiçbir kadın, erkek ya da çocukla yakınlık kurmamıştı. Padişah İmparator’la biraz olsun arkadaşlık kurabilen tek kişi, çocukluktan tanıdığı Kont Hasimir Fenring’di. Kont Fenring’in dostluğuna dair ilk örnek olumludur: Landsraad’ın Arrakis Olayı hakkındaki şüphelerini gidermişti. Annemin söylediğine göre, rüşvet olarak vermek zorunda kaldığı baharatın ederi bir milyar solariden fazlaymış; ayrıca köle kadınlar, soyluluk payeleri ve yüksek mevkiler gibi çeşitli armağanlar da dağıtmıştı. Kont’un dostluğunun ikinci önemli kanıtı ise olumsuzdu. Babamın emrine karşı gelerek, bir adamı öldürmeyi reddetmişti; oysa istese yapabileceği bir şeydi bu. Şimdi bu meseleden bahsedeceğim.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Kont Fenring: Bir Profil”  </p>
			<p class="paragbos">  </p>
			<p class="paragraf">Baron Vlamidir Harkonnen özel dairesinden çıkıp koridorda öfkeyle yürümeye başladı; yüksek pencerelerden düşen huzmelerin içinden havada süzülerek geçiyordu. Süspansörlerinin etkisiyle sıçrıyor, sağa sola dönüyordu; hareketleri sertti.  </p>
			<p class="paragraf">Özel mutfağının, kütüphanenin, küçük kabul odasının yanından hışımla geçerek hizmetkârların bölmesine girdi; hizmetkârlar daha şimdiden akşam mahmurluğu içindeydi.  </p>
			<p class="paragraf">Muhafız subayı Iakin Nefud odanın diğer tarafındaki bir divanda çömelmiş oturuyordu; semutanın etkisiyle uyuştuğu yüzünden ve odada çalan tuhaf semuta müziğinden belli oluyordu. Adamları etrafında oturmuş, emirlerini bekliyordu.  </p>
			<p class="paragraf">Baron, “Nefud!” diye gürledi.  </p>
			<p class="paragraf">Adamlar çil yavrusu gibi dağıldı.  </p>
			<p class="paragraf">Nefud ayağa kalktı; uyuşturucunun etkisiyle sakin görünen yüzünün solması korktuğunu gösteriyordu. Semuta müziği kesildi.  </p>
			<p class="paragraf">“Lordum, Baron,” dedi Nefud. Uyuşturucunun etkisinde olmasa sesi titreyecekti.  </p>
			<p class="paragraf">Baron etrafındaki adamların yüzlerini inceledi; hepsinin kaygılı olduğunu gördü. Sonra yine Nefud’a dönerek, usulca konuştu:  </p>
			<p class="paragraf">“Ne kadar zamandır muhafız subayımsın Nefud?”  </p>
			<p class="paragraf">Nefud yutkundu. “Arrakis’e gittiğimizden beri Lordum. Neredeyse iki yıl oldu.”  </p>
			<p class="paragraf">“Şahsıma yönelik tehditlere karşı hep önlem aldın mı peki?”  </p>
			<p class="paragraf">“Tek arzum budur Lordum.”  </p>
			<p class="paragraf">Baron, “Öyleyse Feyd-Rautha nerede?” diye gürledi.  </p>
			<p class="paragraf">Nefud korkuyla geri çekildi. “Lordum?”  </p>
			<p class="paragraf">“Feyd-Rautha’yı şahsıma yönelik bir tehdit saymıyor musun?” Baron yine usulca konuşmuştu.  </p>
			<p class="paragraf">Nefud dudaklarını diliyle ıslattı. Gözlerindeki semuta donukluğu biraz azalmıştı. “Feyd-Rautha kölelerin yanında Lordum.”  </p>
			<p class="paragraf">“Yine kadınlarla birlikte ha?” Hiddetini bastırmaya çalışan Baron titredi.  </p>
			<p class="paragraf">“Efendim, belki de...”  </p>
			<p class="paragraf">“Sus!”  </p>
			<p class="paragraf">Baron odanın içinde bir adım daha attı; diğer adamların hemen gerileyip Nefud’dan uzaklaştıklarını fark etti... Nefud’u Baron’un gazabıyla baş başa bırakıyorlardı.  </p>
			<p class="paragraf">“Na-Baron’un tam olarak nerede olduğunu her zaman bileceksin demedim mi?” diye sordu. Bir adım daha yaklaştı. “Na-Baron’un tam olarak ne dediğini... ve kime dediğini her zaman bileceksin demedim mi?” Bir adım daha attı. “Köle kadınların yanına giderse bana mutlaka haber vereceksin demedim mi?”  </p>
			<p class="paragraf">Nefud yutkundu. Alnı terlemeye başlamıştı.  </p>
			<p class="paragraf">Baron sert bir sesle, “Sana bütün bunları söylemedim mi?” diye sordu.  </p>
			<p class="paragraf">Nefud başıyla onayladı.  </p>
			<p class="paragraf">“Peki, bana gönderilen bütün köle oğlanları... bizzat kontrol etmeni emretmedim mi?”  </p>
			<p class="paragraf">Nefud yine başıyla onayladı.  </p>
			<p class="paragraf">Baron, “Bana bu akşam gönderilen oğlanın kalçasındaki lekeyi görmedin mi?” diye sordu. “Yoksa...”  </p>
			<p class="paragraf">“Amca.”  </p>
			<p class="paragraf">Baron arkasına dönünce, Feyd-Rautha’nın kapı eşiğinde durduğunu gördü. Yeğeninin hemen buraya gelmesi ve telaşını gizleyememesi çok şey anlatıyordu. Demek ki Feyd-Rautha, Baron’u kendi casus teşkilatıyla gözetliyordu.  </p>
			<p class="paragraf">“Dairemde bir ceset var... ortadan kaldırılmasını istiyorum,” dedi Baron; kaftanının altındaki eli mermili silahının üstündeydi... kalkanının en iyi kalite olmasına şükrediyordu.  </p>
			<p class="paragraf">Feyd-Rautha sağ duvarın dibindeki iki muhafıza başını salladı. Adamlar hemen kapıdan çıkıp koridorda Baron’un dairesine doğru koşmaya başladılar.  </p>
			<p class="paragraf">Baron, <span class="CharOverride-2">O ikisini seçti ha?</span> diye düşündü. <span class="CharOverride-2">Ah, bu genç canavarın kumpas kurmak konusunda daha öğreneceği çok şey var!  </span></p>
			<p class="paragraf">“Kölelerin yanında sorun çıkmadı umarım Feyd,” dedi Baron.  </p>
			<p class="paragraf">“Kölecibaşıyla keops oynadım,” diyen Feyd-Rautha,<span class="CharOverride-2"> Ne terslik oldu acaba?</span> diye düşündü. <span class="CharOverride-2">Amcama gönderdiğimiz oğlan ölmüş besbelli. Ama bu iş için biçilmiş kafta</span><span class="CharOverride-2">ndı. Hawat bile daha iyisini seçemezdi. O çocuk kusursuzdu!  </span></p>
			<p class="paragraf">“Demek piramit satrancı oynadınız,” dedi Baron. “Ne güzel. Kazandın mı bari?”  </p>
			<p class="paragraf">“Şey... evet amca.” Feyd-Rautha sakin görünmeye çalışıyordu.  </p>
			<p class="paragraf">Baron parmaklarını şıklattı. “Nefud, tekrar gözüme girmek ister misin?”  </p>
			<p class="paragraf">Nefud titrek bir sesle, “Lordum, ne yaptım da gözünüzden düştüm?” dedi.  </p>
			<p class="paragraf">“Bunun artık önemi yok,” dedi Baron. “Feyd kölecibaşını keopsta yenmiş. Duydun mu?”  </p>
			<p class="paragraf">“Evet... efendimiz.”  </p>
			<p class="paragraf">“Yanına üç adam alıp kölecibaşını bul,” dedi Baron. “Kölecibaşı Garrote’yi. İşini bitirince cesedini getir ki, öldüğüne emin olayım. Satrançtan anlamayan insanları yanımızda çalıştıramayız.”  </p>
			<p class="paragraf">Feyd-Rautha’nın beti benzi attı; bir adım önce çıktı. “Ama amca, ben...”  </p>
			<p class="paragraf">Baron “Sonra konuşuruz Feyd,” diyerek elini salladı. “Sonra.”  </p>
			<p class="paragraf">Baron’un dairesine gönderilen iki muhafız, köle oğlanın cesedini taşıyarak kapının önünden geçtiler; cesedin kolları yerde sürünüyordu. Baron onları gözden kaybolana dek izledi.  </p>
			<p class="paragraf">Nefud, Baron’un yanına geldi. “Kölecibaşını şimdi mi öldüreyim Lordum?”  </p>
			<p class="paragraf">“Şimdi,” dedi Baron. “Bu iş bitince, kapının önünden geçen o iki adamı da listene ekle. Cesedi taşıma tarzlarını beğenmedim. Böyle işler doğru dürüst yapılmalı. Onların da leşini görmek istiyorum.”  </p>
			<p class="paragraf">Nefud, “Lordum, bir kabahat işlediysem...” diye söze başladı.  </p>
			<p class="paragraf">Feyd-Rautha “Efendinin emirlerini yerine getir,” dedi. <span class="CharOverride-2">Artık kendi ca</span><span class="CharOverride-2">nımı kurtarmaktan başka bir şey düşünemem, </span>diye düşündü.  </p>
			<p class="paragraf">Baron, <span class="CharOverride-2">Güzel!</span> diye düşündü.<span class="CharOverride-2"> Zararın neresinden dönülse kârdır diye düşünmeyi biliyor. </span>İçin için gülümsedi.<span class="CharOverride-2"> Bu çocuk beni nasıl memnun edeceğini, gazabımdan kurtulmak için ne yapması gerektiğini de biliyor. Onu öldüremeyeceğimi biliyor. Günün birinde dizginleri devredeceğim başka kim var ki? Bu işi yapabilecek başka biri yok. Ama dersini iyi öğrenmeli! O öğrenirken, ben de kendimi korumalıyım.  </span></p>
			<p class="paragraf">Nefud adamlarına peşinden gelmelerini işaret ederek çıktı.  </p>
			<p class="paragraf">Baron, “Bana daireme kadar eşlik eder misin Feyd?” diye sordu.  </p>
			<p class="paragraf">Feyd-Rautha, “Hizmetinizdeyim,” dedi. Eğilerek selam verirken, <span class="CharOverride-2">Yakalandım,</span> diye düşündü.  </p>
			<p class="paragraf">Baron kapıyı göstererek, “Önden buyur,” dedi.  </p>
			<p class="paragraf">Feyd-Rautha bir an duraksayarak, korktuğunu ele verdi. <span class="CharOverride-2">Her şeyi yüzüme gözüme mi bulaştırdım?</span> diye kendine sordu. <span class="CharOverride-2">Sırtıma zehirli bıçak mı saplayacak... yavaşça, kalkanı delerek? Aklında başka bir veliaht mı var?  </span></p>
			<p class="paragraf">Baron yeğeninin arkasından yürürken <span class="CharOverride-2">İyice</span><span class="CharOverride-2"> korksun bakalım,</span> diye düşündü. <span class="CharOverride-2">Yerime geçecek, ama benim seçtiğim zamanda. Alnımın teriyle kurduğum her şeyi yıkmasına izin veremem!  </span></p>
			<p class="paragraf">Feyd-Rautha fazla hızlı yürümemeye çalışıyordu. Sırtındaki tüyler diken diken olmuştu; sanki vücudu da bıçağın ne zaman saplanacağını merak ediyordu. Kasları kasılıp gevşiyordu.  </p>
			<p class="paragraf">Baron, “Arrakis’ten gelen son haberleri duydun mu?” diye sordu.  </p>
			<p class="paragraf">“Hayır amca.”  </p>
			<p class="paragraf">Feyd-Rautha kendini dönüp arkaya bakmamaya zorladı. Koridorun sonundan saparak, hizmetkârlar bölümünden çıktı.  </p>
			<p class="paragraf">“Fremenlerin yeni bir peygamberi veya dini lideri var,” dedi Baron. “Ona Muad’Dib diyorlar. Aslında çok komik. Anlamı ‘Fare’. Rabban’a bu işe karışmamasını söyledim. Din onları oyalar.”  </p>
			<p class="paragraf">Feyd-Rautha, “Bu çok ilginç amca,” dedi. Amcasının dairesine giden koridora saparken, <span class="CharOverride-2">Niye dinden bahsediyor?</span> diye merak etti. <span class="CharOverride-2">Yoksa bana alttan alta mesaj mı veriyor?  </span></p>
			<p class="paragraf">“Sahiden ilginç, değil mi?” dedi Baron.  </p>
			<p class="paragraf">Kabul salonundan geçip Baron’un yatak odasına girdiler. Orada karşılarına bir boğuşmanın ufak tefek belirtileri çıktı... bir süspansör lambası yerinden oynamış, bir yatak yastığı yere düşmüş, yatağın yanındaki bir komodinin üstüne sakinleştirici içki dökülmüştü.  </p>
			<p class="paragraf">“Zekice bir planmış,” dedi Baron. Vücut kalkanına tam güç vererek, yeğeninin karşısında durdu. “Ama yeterince zekice değil. Söylesene Feyd, niye bana bizzat saldırmadın? Eline bir sürü fırsat geçti.”  </p>
			<p class="paragraf">Feyd-Rautha bir süspansör sandalyesi bulup oturdu; otururken bunun için izin almadığını fark etti, ama içinden, <span class="CharOverride-2">Boşver,</span> dedi.  </p>
			<p class="paragraf">Şimdi cesur olmalıyım, diye düşündü.  </p>
			<p class="paragraf">“Bana ellerimin temiz kalması gerektiğini öğretmiştiniz,” dedi.  </p>
			<p class="paragraf">“Ah, evet,” dedi Baron. “İmparator’un karşısına çıktığında, o işi senin yapmadığını rahatça söyleyebilmelisin. Yalan söylersen, İmparator’un yanındaki cadı bunu sesinden anlar. Evet. Seni bu konuda uyarmıştım.”  </p>
			<p class="paragraf">Feyd-Rautha, “Niye bir Bene Gesserit satın almadınız amca?” diye sordu. “Yanınızda bir Gerçeğisöyleten olsa...”  </p>
			<p class="paragraf">Baron sertçe, “Onlardan hazzetmediğimi biliyorsun!” dedi.  </p>
			<p class="paragraf">Feyd-Rautha amcasını süzdü; “Yine de çok işinize yarayabilirdi...”  </p>
			<p class="paragraf">Baron öfkeyle “Onlara güvenmiyorum!” dedi. “Hem konuyu değiştirmeye çalışma!”  </p>
			<p class="paragraf">Feyd-Rautha usulca, “Nasıl isterseniz amca,” dedi.  </p>
			<p class="paragraf">“Yıllar öncesini, arenadaki bir günü hatırlıyorum,” dedi Baron. “O gün bir kölenin seni öldürmesi ayarlanmış gibiydi. Bu gerçekten doğru muydu?”  </p>
			<p class="paragraf">“Bu çok eskidendi amca. Hatırlamam...”  </p>
			<p class="paragraf">“Lütfen gerçeği söyle,” dedi Baron; öfkesine zor hâkim olduğu sesindeki gerginlikten anlaşılıyordu.  </p>
			<p class="paragraf">Feyd-Rautha amcasına baktı... <span class="CharOverride-2">Biliyor. Bilmese sormazdı, </span>diye düşündü.  </p>
			<p class="paragraf">“Bir oyundu amca. Kölecibaşını gözünden düşürmek için ayarladığım bir oyundu.”  </p>
			<p class="paragraf">“Çok zekiceydi,” dedi Baron. “Cesurcaydı da. O köle-gladyatör seni az kalsın öldürüyordu, değil mi?”  </p>
			<p class="paragraf">“Evet.”  </p>
			<p class="paragraf">“Cesur olduğun kadar bir de zeki olsan, gerçekten takdire şayan biri olurdun.” Baron başını iki yana salladı. Arrakis’teki o korkunç günden sonra defalarca olduğu gibi, bir kez daha Mentat Piter’ın yokluğundan esef duydu. Piter’ın şeytani bir kurnazlığı vardı. Ama bu canını kurtarmasına yetmemişti. Baron yine başını salladı. Bazen kadere direnmek imkânsızdı.  </p>
			<p class="paragraf">Feyd-Rautha yatak odasına bakınarak, mücadele izlerini inceledi; amcasının köleyi nasıl yendiğini merak etti... oysa köleyi öyle özenle hazırlamışlardı ki.  </p>
			<p class="paragraf">Baron, “Onu nasıl mı yendim?” diye sordu. “Ahhh, yapma Feyd... bu yaşımda elimin altında hep silah bulundurmak zorundayım. Bunları boşver de, seninle bir anlaşma yapalım.”  </p>
			<p class="paragraf">Feyd-Rautha, Baron’a bakakaldı. <span class="CharOverride-2">Anlaşma dedi! Demek hâlâ gözünden düşmedim. Yoksa niye anlaşma yapsın ki? İnsan az çok kendine eşit gördüğü kişilerle anlaşma yapar!  </span></p>
			<p class="paragraf">“Nasıl bir anlaşma amca?” Feyd-Rautha sesinin korkusunu ele vermeden, sakin ve makul çıkmasından gurur duydu.  </p>
			<p class="paragraf">Feyd-Rautha’nın kendine hâkim oluşu Baron’un dikkatinden kaçmamıştı. Başıyla onayladı. “Sende potansiyel var Feyd. Seni harcamak istemem. Ama senin için ne kadar değerli olduğumu anlamamakta direniyorsun. Dik kafalısın. Senin için hayati önem taşıyan biri olduğumu, bu yüzden de üstüme titremen gerektiğini anlamıyorsun. Bu...” Yatak odasındaki mücadele izlerini gösterdi. “Bu aptalcaydı. Ben aptalca işler için ödül vermem.”  </p>
			<p class="paragraf">Feyd-Rautha, <span class="CharOverride-2">Sadede gel sersem moruk!</span> diye düşündü.  </p>
			<p class="paragraf">“Sersem moruğun teki olduğumu düşünüyorsun,” dedi Baron. “Bu inancını değiştirmeliyim.”  </p>
			<p class="paragraf">“Bir anlaşmadan bahsetmiştiniz.”  </p>
			<p class="paragraf">“Ah, gençler ne kadar da sabırsız oluyor,” dedi Baron. “Pekâlâ, madem merak ettin söyleyeyim: Bana karşı aptalca suikast girişimlerinde bulunmaktan vazgeçeceksin. Buna karşılık ben de hazır olduğunda tahtımı sana bırakıp danışmanın olacağım.”  </p>
			<p class="paragraf">“Tamamen çekilecek misiniz amca?”  </p>
			<p class="paragraf">“Beni hâlâ sersem sanıyorsun; teklifim de bu kanını destekliyor, değil mi?” dedi Baron. “Sana yalvarıyorum sanıyorsun! Adımlarına dikkat et Feyd. Bu sersem moruk, o köle oğlanın kalçasına yerleştirdiğin kalkanlı iğneyi gördü. Tam elimi koyacağım yere yerleştirmiştin, değil mi? Biraz bastırınca... tık! Zehirli iğne sersem moruğun avucuna batıverecekti! Ahhh Feyd...”  </p>
			<p class="paragraf">Baron başını iki yana sallarken <span class="CharOverride-2">Hawat uyarmasa bu plan işe yarayacaktı da,</span> diye düşündü. <span class="CharOverride-2">Ama çocuk ben fark ettim sansın. Aslında bu bir bakıma doğru </span><span class="CharOverride-2">sayılır. Ne de olsa </span><span class="CharOverride-2">Hawat’ı Arrakis’ten kurtaran benim. Bu çocuk bana saygı duymayı öğrenmeli.  </span></p>
			<p class="paragraf">Feyd-Rautha susuyor, kendi kendisiyle mücadele ediyordu. <span class="CharOverride-2">Doğru mu söylüyor? Gerçekten çekilmeyi mi düşünüyor? Neden olmasın? Adımlarımı dikkatli atarsam, günün birinde onun yerine geçeceğim kesin. Sonsuza dek yaşayacak değil ya. Belki de ölümünü çabuklaştırmaya çalışmam aptalcaydı.  </span></p>
			<p class="paragraf">“Bir anlaşmadan söz ettiniz,” dedi. “Bunun garantisi ne olacak?”  </p>
			<p class="paragraf">“Yani birbirimize nasıl güveneceğiz diyorsun,” dedi Baron. “Ben şahsen Thufir Hawat’ı seni gözlemekle görevlendireceğim. Hawat’a güveniyorum... bir mentat olarak bu işin altından kalkacağına eminim. Beni anlıyor musun? Sana gelince, bana güvenmekten başka şansın yok. Sonsuza dek yaşayamam, değil mi Feyd? Hem belki de sana öğretebileceğim şeyler vardır.”  </p>
			<p class="paragraf">Feyd-Rautha, “Söz verirsem, karşılığında ne vereceksiniz?” diye sordu.  </p>
			<p class="paragraf">“Yaşamana izin vereceğim,” dedi Baron.  </p>
			<p class="paragraf">Feyd-Rautha tekrar amcasını süzdü. <span class="CharOverride-2">Hawat’ı başıma nöbetçi dikecek! </span><span class="CharOverride-2">Kölecibaşının</span><span class="CharOverride-2"> canına mal olan o gladyatör numarasını Hawat’ın planladığını söylesem ne der acaba? Herhalde yalan söylediğimi, Hawat’a kara çalmaya çalıştığımı söyler. Hayır, Thufir iyi bir mentat; bunu söyleyebileceğimi düşünüp, ona göre hesabını yapmıştır.  </span></p>
			<p class="paragraf">Baron, “Eee, ne diyorsun?” diye sordu.  </p>
			<p class="paragraf">“Ne diyebilirim ki? Elbette kabul ediyorum.”  </p>
			<p class="paragraf">Feyd-Rautha, <span class="CharOverride-2">Hawat!</span> diye düşündü. <span class="CharOverride-2">İkili</span><span class="CharOverride-2"> mi oynuyor? Köle oğlan meselesinde ona danışmadım diye amcamın tarafına mı geçti?  </span></p>
			<p class="paragraf">“Hawat’ı seni gözlemekle görevlendirmem konusunda bir şey demedin,” dedi Baron.  </p>
			<p class="paragraf">Feyd-Rautha’nın kabaran burun delikleri, öfkesini ele verdi. Hawat ismi Harkonnen ailesinde yıllarca bir tehlike sinyali olarak görülmüştü; şimdiyse yeni bir anlamı vardı... ama hâlâ tehlikeliydi.  </p>
			<p class="paragraf">Feyd-Rautha, “Hawat tehlikeli bir oyuncak,” dedi.  </p>
			<p class="paragraf">“Oyuncak mı! Aptal olma. Hawat’ın ne olduğunu, onu nasıl kontrol edeceğimi biliyorum. Hawat’ın derin duyguları var Feyd. Duygusuz adamdan korkacaksın. Duygulu insanlarıysa... ah, onları kontrol edebilir, senin ihtiyaçlarını gidermelerini sağlayabilirsin.”  </p>
			<p class="paragraf">“Ne demek istediğinizi anlamadım amca.”  </p>
			<p class="paragraf">“Evet, bu açıkça ortada.”  </p>
			<p class="paragraf">Feyd-Rautha’nın bu karşılığa sinirlendiği yalnızca gözlerini hafifçe kırpıştırmasından anlaşılıyordu.  </p>
			<p class="paragraf">“Hawat’ı da anlamıyorsun,” dedi Baron.  </p>
			<p class="paragraf">Feyd-Rautha, <span class="CharOverride-2">Sanki sen </span>çok <span class="CharOverride-2">anlıyorsun!</span> diye düşündü.  </p>
			<p class="paragraf">Baron “Hawat şimdiki durumundan kimi sorumlu tutuyor?” diye sordu. “Beni mi? Tabii ki evet. Ama o bir zamanlar Atreideslerin hizmetkârıydı; İmparatorluk işe el atmadan önce, yıllarca beni alt etti. Durumu böyle görüyor. Bana karşı duyduğu nefret artık soğudu. Beni istediği zaman yenebileceğini sanıyor. Buna inandığı için de yeniliyor. Çünkü Hawat’ın dikkatini istediğim yere çekiyorum... onu İmparatorluk’a karşı kışkırtıyorum.”  </p>
			<p class="paragraf">Baron’un ne demek istediğini anlayan Feyd-Rautha’nın alnı kırıştı, dudakları gerildi. “Onu İmparator’a düşman mı ediyorsunuz?”  </p>
			<p class="paragraf">Baron, <span class="CharOverride-2">Sevgili yeğenim buna bayılacak,</span> diye düşündü.<span class="CharOverride-2"> Kendi kendine “İmparator Feyd-Rautha Harkonnen!” diyecek. Bunun nelere değer olduğunu kendine soracak. Bu hayalini gerçekleştirebilecek tek kişi olan yaşlı amcasının ölmesinden daha önemlidir herhalde!  </span></p>
			<p class="paragraf">Feyd-Rautha dilini yavaşça dudaklarında gezdirdi. Bu sersem moruğun söyledikleri doğru olabilir miydi? İşin içinde bir iş vardı sanki.  </p>
			<p class="paragraf">“Hawat’ın bu işle ne ilgisi var peki?” diye sordu.  </p>
			<p class="paragraf">“İmparator’dan intikam almak için bizi kullandığını sanıyor.”  </p>
			<p class="paragraf">“İntikamını aldıktan sonra ne yapacak?”  </p>
			<p class="paragraf">“Sonrasını düşünmüyor. Hawat uşak ruhlu bir adam; hep başkalarına hizmet etmek zorunda... ama bunun farkında değil.”  </p>
			<p class="paragraf">Feyd-Rautha, “Hawat’tan çok şey öğrendim,” dedi; bunun doğru olduğunu biliyordu. “Ama öğrendiklerim arttıkça, ondan kurtulmamız gerektiği yönündeki kanaatim güçleniyor... hem de bir an önce kurtulmalıyız ondan.”  </p>
			<p class="paragraf">“Seni gözetlemesi fikri hoşuna gitmedi mi?”  </p>
			<p class="paragraf">“Hawat herkesi gözetler.”  </p>
			<p class="paragraf">“Hawat seni İmparator yapabilir. Hawat kurnazdır. Tehlikelidir, cin gibidir. Ama panzehiri henüz kesmeyeceğim. Kılıç kullanmak tehlikelidir Feyd. Ama Hawat’ın işini bitirmemiz kolay. Panzehiri kesmemiz yeter.”  </p>
			<p class="paragraf">Feyd-Rautha “Bir bakıma arenadaki gibi,” dedi. “Hile içinde hile içinde hile. Gladyatörün hangi tarafa eğildiğine, hangi tarafa baktığına, bıçağını nasıl tuttuğuna dikkat etmek gibi.”  </p>
			<p class="paragraf">Bu sözlerinin amcasının hoşuna gittiğini fark edince başını yukarı aşağı salladı, ama bir yandan da, <span class="CharOverride-2">Evet! Tıpkı arenadaki gibi!</span> <span class="CharOverride-2">Tek fark, insanın zekâsıyla kesip biçmesi! </span>diye düşündü.  </p>
			<p class="paragraf">“Şimdi bana ne kadar ihtiyacın olduğunu anlamışsındır,” dedi Baron. “Hâlâ faydalıyım Feyd.”  </p>
			<p class="paragraf">Feyd-Rautha, <span class="CharOverride-2">Körelip işe yaramaz hale gelene dek kullanılacak bir kılıç,</span> diye düşündü.  </p>
			<p class="paragraf">“Evet amca,” dedi.  </p>
			<p class="paragraf">“Şimdi köle odalarına ineceğiz,” dedi Baron. “Haz kanadındaki tüm köle kadınları kendi ellerinle öldüreceksin... ben de seni seyredeceğim.”  </p>
			<p class="paragraf">“Ama amca!”  </p>
			<p class="paragraf">“Başka kadınların olacak Feyd. Ama sana söylemiştim: Bana yanlış yaparsan bedelini ödersin.”  </p>
			<p class="paragraf">Feyd-Rautha’nın yüzü asıldı. “Amca, siz...”  </p>
			<p class="paragraf">“Cezanı kabullenecek ve ondan ders çıkaracaksın,” dedi Baron.  </p>
			<p class="paragraf">Feyd-Rautha amcasının şeytani bir neşeyle parlayan gözlerine baktı. <span class="CharOverride-2">Bu geceyi hatırlamalıyım,</span> diye düşündü. <span class="CharOverride-2">Bu geceyi hatırlarken, başka geceleri de hatırlamalıyım.  </span></p>
			<p class="paragraf">“Kabul edeceksin,” dedi Baron.  </p>
			<p class="paragraf">Feyd-Rautha içinden, <span class="CharOverride-2">Kabul etmesem ne yaparsın moruk?</span> diye sordu. Ama Baron’un başka bir ceza da verebileceğini biliyordu... daha kötü bir ceza vermesi bile mümkündü.  </p>
			<p class="paragraf">“Seni tanıyorum Feyd,” dedi Baron. “Kabul edeceksin.”  </p>
			<p class="paragraf">Feyd-Rautha, <span class="CharOverride-2">Pekâlâ,</span> diye düşündü. <span class="CharOverride-2">Şimdilik sana ihtiyacım var. </span><span class="CharOverride-2">Bunu anlıyorum. Bir anlaşma yaptk. Ama sana hep ihtiyacım olacak de</span>ğ<span class="CharOverride-2">il ya. Er ya da geç...  </span></p>
		</div>
</body>
</html>