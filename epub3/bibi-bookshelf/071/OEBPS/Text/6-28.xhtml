<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-28</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Daha on beşindeyken, sessizliği çoktan öğrenmişti bile.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib’in Çocukluk Tarihi”  </p>
			<p class="paragbos">  </p>
			<p class="paragraf">Paul topterin kontrolünü yitirmemek için uğraşırken, bir yandan da fırtınanın iç içe geçmiş güçlerini saptadığını fark etmeye başladı; bir mentatınkinden de güçlü olan farkındalığı, en küçük ayrıntıları bile hesaplıyordu. Savrulan kumları, rüzgârları, girdapları hissediyordu.  </p>
			<p class="paragraf">Kabin, göstergelerin yeşil ışığıyla aydınlanan, sarsılıp duran bir kutuydu. Dışarıda durmadan akan sarımtırak tozlar şekilsiz görünüyordu, ama Paul o perdenin ardını sezileriyle görmeye başlamıştı.  </p>
			<p class="paragraf"><span class="CharOverride-2">Uygun bir girdap bulmalıyım,</span> diye düşündü.  </p>
			<p class="paragraf">Fırtına epeydir hafiflese de, hâlâ topteri sarsacak kadar şiddetliydi. Paul bir başka sarsıntının geçmesini bekledi.  </p>
			<p class="paragraf">Bu seferki girdap, gemiyi iyice sarsıyordu; Paul korkmasına rağmen topteri sola yatırdı.  </p>
			<p class="paragraf">Jessica irtifa küresine bakınca bu manevrayı gördü.  </p>
			<p class="paragraf">“Paul!” diye haykırdı.  </p>
			<p class="paragraf">Girdap onları döndürmeye başladı. Topteri bir gayzerin üstündeki tahta parçası misali, tükürürcesine yukarı fırlattı... topter ikinci ayın ışığıyla aydınlanan, dönüp duran o toz girdabında kanatlı bir noktacık gibi görünüyordu.  </p>
			<p class="paragraf">Paul aşağı bakınca, onları yukarı fırlatan, tozları döndüren sıcak rüzgâr sütununu gördü. Dinmekte olan fırtına çölün içine doğru, kuruyan bir nehir misali uzaklaşıyordu; ay ışığında gri görünüyor ve topter yükseldikçe iyice küçülüyordu.  </p>
			<p class="paragraf">Jessica, “Kurtulduk,” diye fısıldadı.  </p>
			<p class="paragraf">Paul topteri yavaşça döndürüp fırtınadan uzaklaşırken gece göğünü inceledi.  </p>
			<p class="paragraf">“Peşimizdekilerden de kurtulduk,” dedi.  </p>
			<p class="paragraf">Jessica kalbinin küt küt attığını hissediyordu. Sakinleşmeye çalıştı; uzaklaşan fırtınaya baktı. O fırtınanın içinde dört saat kaldıklarını tahmin ediyordu, ama ona bir ömür gibi gelmişti. Kendini yeniden doğmuş gibi hissediyordu.  </p>
			<p class="paragraf"><span class="CharOverride-2">Tıpkı duadaki gibi,</span> diye düşündü. <span class="CharOverride-2">Onunla yüzleştik, ama direnmedik. </span><span class="CharOverride-2">Fırtına içimizden ve etrafımızdan geçti. O gitti, ama biz kaldık.</span>  </p>
			<p class="paragraf">“Kanatlardan gelen sesler hoşuma gitmiyor,” dedi Paul. “Hasar görmüş olmalılar.”  </p>
			<p class="paragraf">Topteri kullanırken, kanatlardan gelen gıcırtıları duyuyordu. Fırtınadan çıkmışlardı, ama Paul’ün geleceği görme yetisi hâlâ olacakları net olarak göstermiyordu. Ama sonuçta kurtulmuşlardı; Paul titremeye başladı... bir kavrayışın eşiğindeydi.  </p>
			<p class="paragraf">Ürperdi.  </p>
			<p class="paragraf">Yoğun ve korkutucu bir histi bu; titremesinin, farkındalığının yükselmesinin sebebini merak etti. Sebeplerden birinin, Arrakis’te baharatlı yiyecekler yemesi olduğunu hissediyordu. Ama bir başka sebep de okuduğu dua olabilirdi; sanki o sözcüklerin kendi gücü vardı.  </p>
			<p class="paragraf">“Korkmamalıyım...”  </p>
			<p class="paragraf">Sebep ve sonuç: Düşman güçlere rağmen sağ kalmıştı. Şimdiyse derin bir öz farkındalığın eşiğinde olduğunu hissediyordu... bunda duanın büyüsünün de payı vardı mutlaka.  </p>
			<p class="paragraf">T.K. İncili’nden bir cümleyi anımsadı: “Hangi duyulardan yoksunuz ki, etrafımızdaki bir başka dünyayı göremiyor ve duyamıyoruz?”  </p>
			<p class="paragraf">“Etraf kayalık dolu,” dedi Jessica.  </p>
			<p class="paragraf">Paul dışarı baktı; kendine gelmek için başını salladı. Annesinin gösterdiği yere bakınca, sağda ve solda yükselen siyah kayalıklar gördü. Ayak bileklerinde esinti hissetti; kabin zemininde tozlar hareket ediyordu. Bir yerlerde delik vardı; fırtınanın işi olsa gerekti.  </p>
			<p class="paragraf">“En iyisi kumlara inelim,” dedi Jessica. “Kanatlar hızlı bir inişe dayanamayabilir.”  </p>
			<p class="paragraf">Paul ay ışığında kumulların arasından yükselen, rüzgârla yontulmuş kayalıkları başıyla gösterdi. “Şu kayalıkların civarına iniş yapacağım. Emniyet kemerini kontrol et.”  </p>
			<p class="paragraf">Jessica söyleneni yaparken şöyle düşündü: <span class="CharOverride-2">Suyumuz ve damıtıcı-giysilerimiz var. Yiyecek de bulabilirsek, çölde uzun süre yaşayabiliriz. Sonuçta Fremenler burada yaşıyor. Onlar yaşıyorsa biz de yaşarız.  </span></p>
			<p class="paragraf">“İner inmez şu kayalıklara doğru koş,” dedi Paul. “Çantayı ben taşırım.”  </p>
			<p class="paragraf">“Neden koşa...” Jessica susup başıyla onayladı. “Solucanlar.”  </p>
			<p class="paragraf">“O solucanlar dostumuz,” dedi Paul. “Bu topteri yutacaklar. Böylece buraya indiğimizi gösteren bir iz kalmayacak.”  </p>
			<p class="paragraf">Jessica, <span class="CharOverride-2">Ne kadar mantıklı</span> <span class="CharOverride-2">düşünüyor</span>, diye <span class="CharOverride-2">içinden geçirdi</span>.  </p>
			<p class="paragraf">Süzülerek alçaldılar... alçaldılar...  </p>
			<p class="paragraf">Altlarından geçen kumul gölgeleri giderek bulanıklaşıyor, giderek büyüyen kayalıklar adalara benzemeye başlıyordu. Topter bir kumulun tepesine sürtününce hafifçe sarsıldı; bir kum vadisini teğet geçtikten sonra bir başka kumula sürtündü.  </p>
			<p class="paragraf"><span class="CharOverride-2">Kuma sürtünerek hızımızı azaltıyor,</span> diye düşünen Jessica, Paul’ün becerisini takdir etti.  </p>
			<p class="paragraf">Paul, “Hazır ol!” diye uyardı.  </p>
			<p class="paragraf">Kanat frenini önce hafifçe, sonra giderek daha güçlü çekti. Kanatların havaya karşı direndiğini hissetti; açıklık oranları giderek azalıyordu. Üst üste geçmiş levhaları arasından rüzgâr ıslık çalarak esiyordu.  </p>
			<p class="paragraf">Ansızın, çok hafif bir sarsıntıdan sonra, fırtınada hasar görmüş sol kanat yukarı kıvrılıp topterin gövdesine çarptı. Araç bir kumulun tepesine sürtününce sola döndü. Tepeden aşağı seke seke kaydı ve burnu bir sonraki kumula gömüldü; yukarıdan kumlar yağdı. Topter kırık kanadının üstünde yan yatmıştı; sağ kanadı şimdi yıldızları gösteriyordu.  </p>
			<p class="paragraf">Paul emniyet kemerini çözüp annesinin üstünden geçerek, o taraftaki kapıyı itip açtı. Kabine yanık çakmaktaşı kokusu ve kum doldu. Paul arkadan çantayı aldıktan sonra annesine baktığında, onun da emniyet kemerini çözmüş olduğunu gördü. Jessica sağ koltuğun kenarına basarak kapıdan dışarı, topterin metal derisinin üstüne çıktı. Onu takip eden Paul, çantayı kayışlarından tutup çekti.  </p>
			<p class="paragraf">“Koş!” diye bağırdı.  </p>
			<p class="paragraf">Kumulu ve onun ardında yükselen, çöl rüzgârlarıyla yontulmuş, kuleyi andıran kayalığı gösterdi.  </p>
			<p class="paragraf">Jessica topterden atlayıp, düşe kalka koşarak kumula çıkmaya başladı. Peşinden Paul’ün soluk soluğa geldiğini duyuyordu. Kumulun tepesine ulaşınca, kayalıklara doğru uzanan bir başka kumul gördüler.  </p>
			<p class="paragraf">“Tepesinden gidelim,” dedi Paul. “Daha çabuk olur.”  </p>
			<p class="paragraf">Kayalıklara doğru, kumlara bata çıka ilerlediler.  </p>
			<p class="paragraf">Yeni bir ses duymaya başladılar: Boğuk bir fısıltı, bir tıslama, yerin altından gelen bir sürünme sesi.  </p>
			<p class="paragraf">“Solucan,” dedi Paul.  </p>
			<p class="paragraf">Ses giderek yükseldi.  </p>
			<p class="paragraf">Paul soluk soluğa, “Acele et!” dedi.  </p>
			<p class="paragraf">Kum denizindeki bir sahil gibi görünen ilk kayalığa en fazla on metre kalmışken, arkalarından metal çatırtıları ve kırılma sesleri geldi.  </p>
			<p class="paragraf">Paul kayışlarından tuttuğu çantayı sağ omzuna astı. Koşarken çanta böğrüne çarpıyordu. Diğer eliyle annesinin kolunu tuttu. Birlikte kayalığa tırmandılar; küçük taşlarla kaplı düz bir alandan geçerek, rüzgârla oyulmuş kıvrımlı bir mağaraya girdiler. Kesik kesik soluyorlardı.  </p>
			<p class="paragraf">Jessica soluk soluğa, “Artık koşamayacağım,” dedi.  </p>
			<p class="paragraf">Paul durdu ve Jessica’yı itip iri bir kayanın üstüne oturttuktan sonra dönüp aşağıya, çöle baktı. Kaya adasının etrafında hareketli bir kumul dolanıyordu... Ay ışığında, bir kilometre kadar ötede kumları dalgalandırıyordu... Tepesi neredeyse Paul’ün göz hizasındaydı. Geride bıraktığı kısa iz bir kez kıvrılarak, az önce ornitopterin bulunduğu yere dek uzanıyordu.  </p>
			<p class="paragraf">Araç artık ortalarda yoktu.  </p>
			<p class="paragraf">Hareketli kumul, kaya adasından uzaklaştı; sonra aynı yoldan geri döndü... arıyordu.  </p>
			<p class="paragraf">Paul, “Lonca uzay gemilerinden büyük,” diye fısıldadı. “Çölün içlerinde iri solucanlar olduğunu duymuştum, ama... bu kadar büyük olduklarını bilmiyordum.”  </p>
			<p class="paragraf">Jessica, “Ben de bilmiyordum,” diye fısıldadı.  </p>
			<p class="paragraf">Yaratık tekrar kayalıktan uzaklaşıp ufka doğru, kıvrıla kıvrıla, giderek artan bir hızla gitmeye başladı. Çıkardığı sese, etraflarından gelen hafif kum hışırtılarından ayırt edilemez olana dek kulak kabarttılar.  </p>
			<p class="paragraf">Paul derin bir nefes aldı. Başını kaldırıp kayalığın ay ışığıyla aydınlanan sivri tepesine bakarak, Kitabü’l-İbâr’dan alıntı yaptı: “Geceleri seyahat et, gündüzleri karanlık gölgelerde dinlen.” Annesine baktı. “Sabaha birkaç saat var. Yürüyebilir misin?”  </p>
			<p class="paragraf">“Biraz soluklanayım.”  </p>
			<p class="paragraf">Paul mağaradan çıkıp çantayı sırtına aldı ve kayışlarını ayarladı. Elinde parapusulayla bir an öylece durdu.  </p>
			<p class="paragraf">“Hazır olduğunda söyle,” dedi.  </p>
			<p class="paragraf">Jessica kayayı itip ayağa kalktı; gücünü toplamaya başlamıştı. “Ne tarafa gidiyoruz?”  </p>
			<p class="paragraf">“Bu kaya silsilesini takip edeceğiz.” Paul eliyle gösterdi.  </p>
			<p class="paragraf">“Yani çölün içine gidiyoruz,” dedi Jessica.  </p>
			<p class="paragraf">Paul, “Fremen çölüne,” diye fısıldadı.  </p>
			<p class="paragraf">Sustu. Birden Caladan’da gördüğü, geleceğe dair bir rüyayı anımsayıp sarsılmıştı. Rüyasında bu çölü görmüştü. Ama manzarası biraz değişikti; sanki o optik görüntü bilincinde yitmiş, belleği tarafından emilmişti... Şimdi de ortaya çıkmıştı, ama asıl manzarayla tam örtüşmüyordu. Sanki Paul hareketsiz dururken, rüyasındaki görüntü hareket etmiş ve ona farklı bir açıdan yaklaşmıştı.  </p>
			<p class="paragraf"><span class="CharOverride-2">Rüyamda Idaho </span><span class="CharOverride-2">yanım</span><span class="CharOverride-2">ızdaydı</span>, diye anımsadı. <span class="CharOverride-2">Ama Idaho öldü.  </span></p>
			<p class="paragraf">Jessica, “Geçebileceğimiz bir yer görüyor musun?” diye sordu; Paul’ün duraksamasını yanlış yorumlamıştı.  </p>
			<p class="paragraf">“Hayır,” dedi Paul. “Ama yine de gidelim.”  </p>
			<p class="paragraf">Çantayı sırtına iyice yerleştirdikten sonra kayaların içindeki, esen kumların açtığı bir kanala tırmandı. Kanalın diğer ucu, ay ışığıyla aydınlanan, düz bir taşlı araziye açılıyordu; güneyinde kayalıklar göz alabildiğine uzanıyordu.  </p>
			<p class="paragraf">Paul ilk kaya çıkıntısına yürüyüp üstüne çıktı. Jessica onu takip etti.  </p>
			<p class="paragraf">Jessica bastıkları yere sürekli dikkat etmek zorunda olduklarını fark etmişti... Kayalar arasındaki kumluk alanlar adımlarını yavaşlatıyor, rüzgârla oyulmuş kaya çıkıntıları ellerini kesiyor, karşılarına çıkan engeller onları seçim yapmaya zorluyordu: <span class="CharOverride-2">Tırmanalım mı, etrafından mı dolanalım?</span> Bu arazi kendi ritimlerini dayatıyordu. Birbirleriyle ancak gerektiğinde konuşuyorlardı; konuştuklarında da yorgunluk yüzünden sesleri kısık çıkıyordu.  </p>
			<p class="paragraf">“Dikkat et... bu kayanın üstü kumlu ve kaygan.”  </p>
			<p class="paragraf">“Dikkat et de şu kaya çıkıntısına kafanı çarpma.”  </p>
			<p class="paragraf">“Şu kayanın dibinden yürü; ay ışığı arkadan geliyor... hareketlerimiz görülmesin.”  </p>
			<p class="paragraf">Paul kayalıkların arasındaki küçük bir koyda durup, çantayı dar bir kaya çıkıntısına yasladı.  </p>
			<p class="paragraf">Jessica onun yanına uzandı; biraz dinlenebildiği için mutluydu. Paul’ün damıtıcı-giysi tüpünü emdiğini duyunca, aynı şeyi yaptı; kendi bedeninden çıkan suyu içti. Suyun tadı acıydı; Jessica Caladan’ın sularını, pınarlardan göğe doğru fışkıran suları hatırladı... O gezegende su öyle boldu ki, insan kıymetini bilemiyordu. Suyun asıl varlığını değil yalnızca şeklini, üstündeki yansımaları veya yanında durduğunda sesini fark ediyordu.  </p>
			<p class="paragraf"><span class="CharOverride-2">Durmak,</span> diye düşündü. <span class="CharOverride-2">Dinlenmek... gerçekten dinlenmek.  </span></p>
			<p class="paragraf">Mutluluğun durabilmek, bir anlığına da olsa durabilmek olduğunu fark etti. Durmanın mümkün olmadığı yerde mutluluk da olmazdı.  </p>
			<p class="paragraf">Paul ayağa kalkıp bir yamacı çıkmaya başladı. Jessica iç geçirerek onu takip etti.  </p>
			<p class="paragraf">Sarp bir kayalığın etrafından dolanan geniş bir kaya çıkıntısına atladılar. Bu engebeli bölgenin ahenksiz ritmine bir kez daha kapılmışlardı.  </p>
			<p class="paragraf">Jessica’nın gecenin içinde en çok farkına vardığı şey, ellerinin ve ayaklarının altındaki cisimlerin... kayaların, taşların, kum topaklarının, kumların, kumtaşlarının, tozların ve ince tozların boyutuydu.  </p>
			<p class="paragraf">İnce tozlar burun filtrelerine kaçtığından, üflenerek dışarı atılmaları gerekiyordu. Kum topakları sert bir yüzeyde insanın ayağını kaydırabilirdi. Kayalar insanın bir yerini kesebilirdi.  </p>
			<p class="paragraf">Sık sık karşılarına çıkan kumluk bölgeler yürüyüşlerini yavaşlatıyordu.  </p>
			<p class="paragraf">Paul bir kaya çıkıntısının üstünde aniden durunca, arkadan gelen annesi ona çarptı; Paul dönüp annesini düşmesin diye tuttu.  </p>
			<p class="paragraf">Sol tarafa işaret etti; Paul’ün gösterdiği yere bakan Jessica bir kayalığın tepesinde, çölün iki yüz metre yukarısında durduklarını gördü. Çöl aşağıda hareketsiz bir okyanus gibi uzanıyordu. Ay ışığında gümüşi dalgalarla kaplıydı. Dalgaların gölgelerinin uçları sivri, altları kavisliydi; uzakta, pusun içinde bir başka kayalığın grisi belli belirsiz seçiliyordu.  </p>
			<p class="paragraf">“Açık çöl,” dedi Jessica.  </p>
			<p class="paragraf">“Engin bir arazi,” dedi Paul. Yüzündeki filtre maskesi sesini boğuklaştırıyordu.  </p>
			<p class="paragraf">Jessica sağına soluna baktı, aşağıda kumdan başka bir şey göremedi.  </p>
			<p class="paragraf">Paul ileriye, açık arazideki kumullara bakıyor, gökyüzünde ilerleyen ayla birlikte hareket eden gölgeleri izliyordu. “Üç dört kilometre uzunluğunda,” dedi.  </p>
			<p class="paragraf">“Solucanlar,” dedi Jessica.  </p>
			<p class="paragraf">“Mutlaka vardır,” dedi Paul.  </p>
			<p class="paragraf">Jessica kendini çok bitkin hissediyordu; sızlayan kasları duyularını köreltiyordu. “Dinlenip bir şeyler yiyelim mi?”  </p>
			<p class="paragraf">Paul çantayı yere indirip oturdu; çantaya yaslandı. Jessica Paul’ün omzuna tutunarak, onun yanına çöktü. Taş zemine yerleşirken, Paul’ün dönüp çantayı karıştırdığını hissetti.  </p>
			<p class="paragraf">“Al,” dedi Paul.  </p>
			<p class="paragraf">Jessica’nın avucuna iki enerji kapsülü bıraktı; eli kupkuruydu.  </p>
			<p class="paragraf">Jessica damıtıcı-giysi tüpünden biraz su emip kapsülleri yuttu.  </p>
			<p class="paragraf">“Suyunun tamanını iç,” dedi Paul. “Suyunu saklayabileceğin en iyi yer vücudundur. Bu enerjini yüksek tutar. Seni dinç kılar. Damıtıcı-giysine güven.”  </p>
			<p class="paragraf">Jessica, Paul’ün sözünü dinleyip suyunun tamamını içince kendini daha iyi hissetti. Yorgun olmalarına karşın şu an buranın ne kadar huzurlu olduğunu düşündü birden; ozan savaşçı Gurney Halleck’in bir sözünü hatırladı: “Sürekli fedakârlık gerektiren, hırgürün eksik olmadığı bir evde yaşayacağıma, huzur içinde birkaç kuru lokmaya talim etmeyi yeğlerim.”  </p>
			<p class="paragraf">Jessica bu sözü Paul’e tekrarladı.  </p>
			<p class="paragraf">“Bunu Gurney söylemişti,” dedi Paul.  </p>
			<p class="paragraf">Ses tonundan, Gurney’nin öldüğüne inandığı anlaşılıyordu; Jessica, <span class="CharOverride-2">Zavallı Gurney sahiden de </span><span class="CharOverride-2">ölmüş</span> <span class="CharOverride-2">olabilir</span>, diye düşündü. Atreides askerleri ya ölmüş, ya esir düşmüş ya da onlar gibi bu susuz, ıssız diyarda kaybolmuşlardı.  </p>
			<p class="paragraf">“Gurney hep en uygun alıntıyı yapardı,” dedi Paul. “Şimdi burada olsa şöyle derdi: ‘Ve nehirleri kurutup bu diyarı kötülere satacağım; ve yabancıların eliyle, bu diyarı çöle çevireceğim.’”  </p>
			<p class="paragraf">Jessica gözlerini kapadı; oğlunun sesindeki hüzün gözlerini yaşartmıştı.  </p>
			<p class="paragraf">Bir süre sonra Paul, “Kendini... nasıl hissediyorsun?” diye sordu.  </p>
			<p class="paragraf">Paul’ün gebeliğini kastettiğini fark eden Jessica, “Kız kardeşinin doğmasına daha aylar var,” dedi. “Fiziksel olarak hâlâ... yeterince güçlüyüm.”  </p>
			<p class="paragraf"><span class="CharOverride-2">Kendi oğlumla bile ne kadar resmi konuşuyorum!</span> diye düşündü. Bir Bene Gesserit olarak, böyle tuhaf bir durumun sebebini kendi içinde aramalıydı; öyle yaptı ve sebebini buldu: <span class="CharOverride-2">Oğlumdan korkuyorum; tuhaflığından korkuyorum; geleceğimize baktığında göreceklerinden, bana söyleyeceklerinden korkuyorum.  </span></p>
			<p class="paragraf">Paul kukuletasını başına geçirip, gecenin içinden gelen böcek seslerini dinledi. Ciğerleri kendi içsel sessizliğiyle doluydu. Burnu kaşınıyordu. Burnunu ovuşturdu; filtreyi çıkarınca yoğun tarçın kokusu aldı.  </p>
			<p class="paragraf">“Civarda melanj baharatı var,” dedi.  </p>
			<p class="paragraf">Hafif bir esinti yanaklarını okşayıp giysisinin kıvrımlarını kımıldattı. Ama bu esinti fırtına habercisi değildi; Paul şimdiden aradaki farkı ayırt edebiliyordu.  </p>
			<p class="paragraf">“Birazdan şafak sökecek,” dedi.  </p>
			<p class="paragraf">Jessica başıyla onayladı.  </p>
			<p class="paragraf">“Bu kumluk bölgeyi sağ salim geçmenin bir yolu olmalı,” dedi Paul. “Fremenler yapıyor.”  </p>
			<p class="paragraf">“Solucanlardan kurtulmanın yolu mu?”  </p>
			<p class="paragraf">“Fremkitimizdeki gümleyicilerden birini bu kayalığa yerleştirirsek, solucanları bir süreliğine oyalar,” dedi Paul.  </p>
			<p class="paragraf">Jessica ay ışığında uzanan çöl arazisine ve ardındaki kayalığa baktı. “Dört kilometre gidebileceğimiz kadar mı?”  </p>
			<p class="paragraf">“Olabilir. Yürürken sadece doğal sesler, solucanların dikkatini çekmeyecek sesler çıkarırsak...”  </p>
			<p class="paragraf">Paul açık çölü inceledi; hafızasını yoklayarak, Fremkit kullanma kılavuzunda gümleyicilere ve yaradan kancalarına dair okuduklarını anımsamaya çalıştı. Ama solucanları düşündükçe yalnızca dehşete kapılıyordu; bunu tuhaf buldu. Çünkü solucanların korkulacak değil saygı duyulacak yaratıklar olduğunu her nasılsa biliyordu... eğer... eğer...  </p>
			<p class="paragraf">Başını iki yana salladı.  </p>
			<p class="paragraf">“Ritmik olmayan sesler çıkarmalıyız,” dedi Jessica.  </p>
			<p class="paragraf">“Ne? Ah. Evet. Düzensiz adımlar atmalıyız... bazen kumların hareket ettiği oluyordur. Solucanlar bütün küçük sesleri araştıramaz. Ama bu işe kalkışmadan önce iyice dinlenmeliyiz.”  </p>
			<p class="paragraf">Paul karşı taraftaki kayalığın yamacına baktı; ayın oraya düşürdüğü dikey gölgelere bakarak zamanı hesapladı. “Bir saat içinde şafak sökecek.”  </p>
			<p class="paragraf">Jessica, “Günü nerede geçireceğiz?” diye sordu.  </p>
			<p class="paragraf">Paul sola dönüp gösterdi. “Kayalık şurada tekrar kuzeye kıvrılıyor. Şu cephesi aşınmış, demek ki rüzgâr genellikle o taraftan esiyor. Orada derin yarıklar olmalı.”  </p>
			<p class="paragraf">“En iyisi hemen yola çıkalım, değil mi?” dedi Jessica.  </p>
			<p class="paragraf">Paul ayağa kalktı ve Jessica’nın da kalkmasına yardım etti. “Aşağı inebilecek kadar dinlendin mi? Çöl zeminine olabildiğince yakın kamp kurmak istiyorum.”  </p>
			<p class="paragraf">“Dinlendim.” Jessica başını sallayarak, Paul’e önden gitmesini işaret etti.  </p>
			<p class="paragraf">Paul duraksadıktan sonra çantayı sırtına aldı ve dönüp yürümeye başladı.  </p>
			<p class="paragraf">Jessica, <span class="CharOverride-2">Süspansörlerimiz olsa</span> <span class="CharOverride-2">aşağı atlayıverirdik</span><span class="CharOverride-2">,</span> diye düşündü. <span class="CharOverride-2">Ama belki de açık çölde süspansör kullanmak da tehlikelidir. Belki de tıpkı kalkanlar gibi, solucanları çekiyorlardır.  </span></p>
			<p class="paragraf">Karşılarına aşağı doğru uzanan kaya çıkıntıları çıktı; bunların ötesinde, kenarları ay ışığıyla aydınlanan bir yarık vardı.  </p>
			<p class="paragraf">Paul önden giderek aşağı inmeye başladı; temkinli ama hızlı hareket ediyordu, çünkü şafağın sökmesine çok az kalmıştı. Giderek karanlıklaşan o gölgeler dünyasına döne döne indiler. Etraflarında kayalıklar yıldızlara doğru yükseliyordu. Yarık alt kısmı karanlık olan, loş, gri bir kum bayırının kenarında son buluyordu; oradaki genişliği on metreydi.   </p>
			<p class="paragraf">Jessica, “İnebilecek miyiz?” diye fısıldadı.  </p>
			<p class="paragraf">“Sanırım.”  </p>
			<p class="paragraf">Paul ayağıyla kum zemini kontrol etti.  </p>
			<p class="paragraf">“Kayarak inebiliriz,” dedi. “Önce ben gideceğim. Ben durana kadar bekle; sonra peşimden gelirsin.”  </p>
			<p class="paragraf">“Dikkatli ol,” dedi Jessica.  </p>
			<p class="paragraf">Paul bayıra inip, sıkıştırılmış kumdan oluşan, neredeyse dümdüz, yumuşak yüzeyden kayarak inmeye başladı. Bayırın etrafı yüksek kayalıklarla çevriliydi.  </p>
			<p class="paragraf">Paul’ün arkasından akan kumların sesi geldi. Karanlıkta başını kaldırıp bayırın yukarısına bakmaya çalıştı, ama yukarıdan akan kumlar onu neredeyse devirecekti. Kum akışı bir süre sonra kesildi.  </p>
			<p class="paragraf">Paul, “Anne?” diye seslendi.  </p>
			<p class="paragraf">Karşılık gelmedi.  </p>
			<p class="paragraf">“Anne?”  </p>
			<p class="paragraf">Paul çantasını bırakıp bayıra tırmanmaya başladı; delirmiş gibiydi. Soluk soluğa, “Anne!” diye bağırdı. “Anne, neredesin?”  </p>
			<p class="paragraf">Yukarıdan tekrar kumlar aktı; Paul bu kez beline kadar gömüldü. Kumların içinden çıktı.  </p>
			<p class="paragraf"><span class="CharOverride-2">Kumların altında kalmış olmalı,</span> diye düşündü. <span class="CharOverride-2">Gömülmüş olmalı. Sakin olmalıyım... planlı hareket etmeliyim. Hemen boğulmaz. Oksijen tüketimini azaltmak için bindu duraklatışına geçmiştir. On</span><span class="CharOverride-2">u kazıp çıkaracağımı biliyordur.  </span></p>
			<p class="paragraf">Jessica’dan öğrendiği Bene Gesserit yöntemini kullanarak, küt küt atan kalbini yavaşlattı ve zihnini boşaltarak, son birkaç saniyeyi anımsamaya çalıştı. Kumların akışını en küçük ayrıntısına dek hafızasında hızla canlandırdı.  </p>
			<p class="paragraf">Sonra bayıra tırmanmaya başladı. Bir yandan da geçtiği yerleri ihtiyatla araştırıyordu; sonunda yarığın duvarına ulaştı; orada bir kaya çıkıntısı vardı. Çıkıntının dibini kazmaya başladı; kumların tekrar akmaya başlamaması için dikkatle hareket ediyordu. Sonunda eli bir kumaşa temas etti. Biraz daha kazınca bir kol buldu. Elini hafifçe koldan yukarı gezdirince, Jessica’nın yüzü ortaya çıktı.  </p>
			<p class="paragraf">Paul, “Beni duyuyor musun?” diye fısıldadı.  </p>
			<p class="paragraf">Yanıt gelmedi.  </p>
			<p class="paragraf">Paul daha hızlı kazıp Jessica’nın omuzlarını dışarı çıkardı. Jessica’nın vücudu gevşek ve hareketsizdi, ama nabzı hafifçe atıyordu.  </p>
			<p class="paragraf">Paul, <span class="CharOverride-2">Bindu duraklatışı,</span> diye düşündü.  </p>
			<p class="paragraf">Jessica’yı beline dek dışarı çıkardı, kollarını kendi omuzlarına attı, sonra da onu bayırdan aşağı doğru çekti; önce yavaşça, sonra var gücüyle çekerken, yukarıdaki kumların harekete geçtiğini hissediyordu. Jessica’yı giderek daha hızlı çekerken bir yandan da dengesini korumaya çabalıyordu; soluk soluğa kalmıştı. Tam yarığın sert zeminine ayak basmıştı ki, bayırın tepesindeki tüm kumların aşağı akmaya başladığını görünce Jessica’yı sırtlayıp koşmaya başladı; az önce durduğu yer kumla kaplanırken, yüksek bir hışırtı kaya duvarların arasında yankılandı.  </p>
			<p class="paragraf">Yarığın diğer ucuna vardığında, durup dışarı baktı; kumullarla kaplı çöl otuz metre kadar aşağıdaydı. Jessica’yı yavaşça kumun üstüne yatırıp, onu katalepsiden çıkaracak sözü söyledi.  </p>
			<p class="paragraf">Jessica uyanmaya, daha derin nefes almaya başladı.  </p>
			<p class="paragraf">“Beni bulacağını biliyordum,” diye fısıldadı.  </p>
			<p class="paragraf">Paul başını kaldırıp yukarıya, yarığın girişine baktı. “Aslında bulmasam belki de sana iyilik etmiş olurdum.”  </p>
			<p class="paragraf">“Paul!”  </p>
			<p class="paragraf">“Çantayı kaybettim,” dedi Paul. “Tonlarca kumun altında kaldı.”  </p>
			<p class="paragraf">“Her şey gitti mi?”  </p>
			<p class="paragraf">“Yedek suyumuz, damıtıcı-çadırımız... önemli olan her şey.” Paul bir cebine dokundu. “Hâlâ parapusulamız var.” Belindeki kuşağı karıştırdı. “Bıçak ve dürbün. Öleceğimiz yeri iyice inceleyebiliriz.”  </p>
			<p class="paragraf">Tam o anda yarığın ucunun ötesinde, solda, ufukta güneş belirdi. Çölde çeşitli renkler parıldadı. Kayaların arasına gizlenmiş kuşlar hep bir ağızdan şakımaya başladı.  </p>
			<p class="paragraf">Ama Jessica yalnızca Paul’ün yüzündeki umutsuzlukla ilgileniyordu. Sesine horgörü katarak, “Sana pes etmeyi mi öğrettik?” dedi.   </p>
			<p class="paragraf">Paul, “Anlamıyor musun?” diye sordu. “Burada sağ kalmamız için gerekli her şey şu kum yığınının altında kaldı.”  </p>
			<p class="paragraf">“Beni buldun ya,” dedi Jessica; sesi bu kez yumuşak ve sakindi.  </p>
			<p class="paragraf">Paul çömeldi.  </p>
			<p class="paragraf">Sonra başını kaldırıp, yeni oluşmuş bayıra baktı; kumların gevşek oluşu dikkatini çekti.  </p>
			<p class="paragraf">“Orada küçük bir çukur açıp sabitleyebilirsek, aşağı inip çantaya ulaşabiliriz,” dedi. “Ama bunun için köpük gerek, köpük için de yeterli...” bir an sustuktan sonra devam etti: “... suyumuz yok.”  </p>
			<p class="paragraf">Jessica, Paul’ün dikkatini dağıtmamak için konuşmadı.  </p>
			<p class="paragraf">Paul kumullara baktı. Çölü hem gözleri hem de burnuyla tarıyordu; sonunda aşağıdaki kumların üstündeki bir lekeye odaklandı.  </p>
			<p class="paragraf">“Baharat,” dedi. “Özü yüksek oranda alkaliktir. Parapusulam da var. Pili asitle çalışıyor.”  </p>
			<p class="paragraf">Jessica doğrulup sırtını kaya duvara yasladı.  </p>
			<p class="paragraf">Paul ona aldırmadan ayağa fırladı ve yarığın rüzgâra bakan ucundan, kumların sıkılaşmış olduğu kısımdan aşağıya, çöle indi.  </p>
			<p class="paragraf">Jessica, Paul’ün düzensiz adımlarla yürümesini seyretti. Paul bir adım attıktan sonra durdu, ardından iki adım attı, kaydı, sonra yine durdu.  </p>
			<p class="paragraf">Hareketlerinde, civardaki solucanlara burada çöle ait olmayan bir yaratığın yürüdüğünü gösterecek bir ritim yoktu.  </p>
			<p class="paragraf">Baharat lekesine ulaşan Paul birazını pelerininin içine koyup yarığa geri döndü. Baharatı Jessica’nın önüne, kuma döktükten sonra çömelip bıçağının ucuyla parapusulasını parçalara ayırmaya başladı. Parapusulanın camını çıkardı. Belindeki kuşağı çözüp yere serdi ve parapusulanın parçalarını üstüne dizip pilini de çıkardı. Sonra gösterge mekanizmasını da çıkarınca, elinde sadece aletin boş kasası kaldı.  </p>
			<p class="paragraf">“Suya ihtiyacın olacak,” dedi Jessica.  </p>
			<p class="paragraf">Paul boynundaki toplayıcı-tüpünü alıp emdi ve ağzındaki suyu parapusulanın boş kabına boşalttı.  </p>
			<p class="paragraf">Jessica, <span class="CharOverride-2">İşe yaramazsa b</span><span class="CharOverride-2">u su ziyan olacak, </span>diye düşündü. <span class="CharOverride-2">Ama zaten o zaman bunun önemi kalmayacak.  </span></p>
			<p class="paragraf">Paul bıçağıyla pili açıp, içindeki kristalleri suya attı. Kristaller biraz köpürerek battı.  </p>
			<p class="paragraf">Jessica tepelerinde bir şeylerin hareket ettiğini fark etti. Yukarı bakınca, yarığın kenarına yan yana tünemiş şahinler gördü. Gözlerini aşağıya, suya dikmiş bakıyorlardı.  </p>
			<p class="paragraf">Jessica, <span class="CharOverride-2">Yüce Ana!</span> diye düşündü. <span class="CharOverride-2">Suyun kokusunu ta oradan alıyorlar!  </span></p>
			<p class="paragraf">Paul parapusulanın kapağını geri takmış, ancak ayar düğmesini takmamıştı; düğmenin boş deliğinden bakınca içerideki sıvı görünüyordu. Paul bir eline parapusulayı, diğer eline de bir avuç baharat alıp yarığın diğer ucuna giderek, bayırın şeklini inceledi. Kuşağını çıkardığı için cüppesi hafifçe dalgalanıyordu. Bayırı çıkmaya başladı; adımları kumların kaymasına, tozların havalanmasına yol açıyordu.  </p>
			<p class="paragraf">Biraz çıktıktan sonra durdu ve pusulanın içine bir tutam baharat koyduktan sonra aleti sallamaya başladı.  </p>
			<p class="paragraf">Ayar düğmesinin deliğinden yeşil köpükler çıktı. Paul köpükleri bayıra dökerek küçük bir delik açtı; sonra ayağıyla kumları kazarak deliği büyüttü ve sabitlemek amacıyla içine biraz daha köpük döktü.  </p>
			<p class="paragraf">Jessica aşağıdan yaklaşarak, “Yardım edeyim mi?” diye seslendi.  </p>
			<p class="paragraf">“Buraya gel de kaz,” dedi Paul. “Daha üç metre kazmalıyız. Başarabiliriz de, başaramayabiliriz de.” O konuşurken, aletten dökülen köpükler kesildi.  </p>
			<p class="paragraf">“Çabuk,” dedi Paul. “Bu köpüğün kumu ne kadar tutacağı belli değil.”  </p>
			<p class="paragraf">Jessica yanına tırmanırken, Paul düğme deliğinden içeri biraz daha baharat atıp parapusula kasasını salladı. Kasanın içinden yine köpükler çıktı.  </p>
			<p class="paragraf">Paul köpükleri çukura dökerken Jessica elleriyle kazıyor, çıkan kumları bayırdan aşağı atıyordu. Soluk soluğa “Ne kadar kaldı?” diye sordu.  </p>
			<p class="paragraf">“Üç metre kadar,” dedi Paul. “Yerini tam kestiremiyorum. Bu çukuru genişletmemiz gerekebilir.” Bir adım geri çekilince, gevşek kumda ayağı kaydı. “Biraz geriye doğru kaz. Dimdik kazma.”  </p>
			<p class="paragraf">Jessica söyleneni yaptı.  </p>
			<p class="paragraf">Çukur giderek derinleşiyordu; neredeyse havzanın tabanına varmışlardı, ama hâlâ çantadan eser yoktu.  </p>
			<p class="paragraf">Paul kendi kendine, <span class="CharOverride-2">Yanlı</span>ş<span class="CharOverride-2"> hesaplamış olabilir miyim?</span> diye sordu. <span class="CharOverride-2">Zaten paniğe kapılıp çantayı kaybeden de benim. Yoksa bu hatam yetene</span>ğ<span class="CharOverride-2">imi mi köreltti?  </span></p>
			<p class="paragraf">Parapusulaya baktı. İçinde elli gram kadar asitli sıvı kalmıştı.   </p>
			<p class="paragraf">Jessica çukurun içinde doğrulup, yanağını köpüklü eliyle ovuşturdu. Paul ile göz göze geldi.  </p>
			<p class="paragraf">“Şimdi yukarı doğru,” dedi Paul. “Yavaşça.” Parapusula kasasına bir tutam baharat daha ekleyip, çıkan köpüğü Jessica’nın çukurun üst kısmını kazmaya başlayan ellerinin etrafına döktü. Bunu ikinci kez tekrarladığında, Jessica’nın elleri sert bir şeye dokundu. Jessica yavaşça kazmayı sürdürünce, ortaya plastik tutamaçlı bir kayış çıktı.  </p>
			<p class="paragraf">Paul neredeyse fısıltıyla, “Daha fazla kazma,” dedi. “Köpüğümüz bitti.”  </p>
			<p class="paragraf">Jessica bir eliyle kayışı tutup Paul’e baktı.  </p>
			<p class="paragraf">Paul boş parapusula kasasını bayırdan aşağı fırlatıp, “Bana diğer elini ver,” dedi. “Şimdi iyi dinle. Seni bu tarafa çekeceğim. Sakın o kayışı bırakma. Yukarıdan fazla kum akmaz. Çukur sabitlendi. Tek hedefim başının kumun üstünde kalmasını sağlamak olacak. Çukur dolunca, seni kazıp çıkarabiliriz... çantayı da tabii.”  </p>
			<p class="paragraf">“Anladım,” dedi Jessica.  </p>
			<p class="paragraf">“Hazır mısın?”  </p>
			<p class="paragraf">“Hazırım.” Jessica kayışı sımsıkı kavradı.  </p>
			<p class="paragraf">Paul bir çekişte Jessica’yı beline dek çukurdan dışarı çıkardı; köpük engeli yıkılıp kumlar çukura dolarken, Jessica’nın başını yukarıda tuttu. Kum akışı durduğunda, Jessica’nın belden aşağısı ve sol koluyla omzu kumun altında kalmıştı; Paul cüppesinin bir kısmını onun ağzına bastırarak yüzünü korumuştu. Kumun ağırlığı Jessica’nın omzunu acıtıyordu.  </p>
			<p class="paragraf">“Kayışı hâlâ tutuyorum,” dedi.  </p>
			<p class="paragraf">Paul ellerini yavaşça kuma, Jessica’nın yanına daldırıp kayışı buldu. “Birlikte çekeceğiz,” dedi. “Fazla asılma. Yoksa kayış kopar.”  </p>
			<p class="paragraf">Çantayı çekerlerken, yukarıdan kumlar aktı. Sonunda kayış dışarı çıkınca Paul durup annesini kumdan çıkardı. Sonra birlikte çantayı bayırdan aşağı çektiler.  </p>
			<p class="paragraf">Birkaç dakika sonra yarığın zemininde, aralarında çantayı tutarak duruyorlardı.  </p>
			<p class="paragraf">Paul annesine baktı. Jessica’nın yüzü ve cüppesi hâlâ köpüklüydü. Köpüğün kuruduğu yerlere kumlar yapışmıştı. Sanki Jessica’nın üstüne ıslak, yeşil kum topakları atılmıştı.  </p>
			<p class="paragraf">“Berbat görünüyorsun,” dedi Paul.  </p>
			<p class="paragraf">“Sen de baş döndürücü sayılmazsın,” dedi annesi.  </p>
			<p class="paragraf">Birlikte gülmeye başladılar; sonra ciddileştiler.  </p>
			<p class="paragraf">“Dikkatsizlik ettim,” dedi Paul. “Bunu yapmamalıydım.”  </p>
			<p class="paragraf">Jessica omuz silkip cüppesindeki kumları temizledi.  </p>
			<p class="paragraf">“Çadırı kuracağım,” dedi Paul. “Cüppeni çıkarıp silkelesen daha iyi olur.” Dönüp çantayı aldı.  </p>
			<p class="paragraf">Jessica başıyla onayladı; birden kendini konuşamayacak kadar bitkin hissetmişti.  </p>
			<p class="paragraf">“Kayada kanca izleri var,” dedi Paul. “Burada bizden önce birileri çadır kurmuş.”  </p>
			<p class="paragraf">Jessica cüppesini silkelerken, <span class="CharOverride-2">Neden olmasın ki?</span> diye düşündü. Burası konaklamak için ideal bir yerdi; kayalığın içindeydi ve dört kilometre ötedeki bir başka kayalığa bakıyordu. Solucanların saldıramayacağı kadar yüksekte, ama çöle rahatça inilebilecek kadar alçaktaydı.  </p>
			<p class="paragraf">Arkasına dönünce, Paul’ün çadırı kurmuş olduğunu gördü; yarımküre şeklindeki çadır, yarığın kaya duvarlarına dayandığı yerlerde onların şeklini almıştı. Paul, Jessica’nın yanından geçip dürbününü kaldırdı. İç basıncı hızla ayarladıktan sonra, yağ merceklerini çölün altın rengi şafağında yükselen diğer kayalığa odakladı.  </p>
			<p class="paragraf">Jessica, Paul’ün o apokaliptik manzarayı incelemesini seyretti. Paul özellikle kum nehirlerine ve kanyonlara bakıyordu.  </p>
			<p class="paragraf">“Şurada bitkiler var,” dedi.  </p>
			<p class="paragraf">Jessica çadırın yanındaki çantadan yedek dürbünü alıp baktı.  </p>
			<p class="paragraf">Paul bir eliyle dürbünü tutup diğeriyle işaret ederek, “İşte şurada,” dedi.  </p>
			<p class="paragraf">Jessica, Paul’ün gösterdiği yere baktı.  </p>
			<p class="paragraf">“Saguaro bitkisi,” dedi. “Cılız görünüyorlar.”  </p>
			<p class="paragraf">“Civarda yaşayan insanlar olabilir,” dedi Paul.  </p>
			<p class="paragraf">“Belki de bir botanik test istasyonunun kalıntılarıdır,” dedi Jessica.  </p>
			<p class="paragraf">“Sanmam... fazla güneydeyiz,” dedi Paul. Dürbününü indirip burnunun kenarını ovuşturdu; dudakları kupkuru ve çatlamıştı... ağzında toz tadı vardı ve susamıştı. “Bence civarda bir Fremen yerleşim merkezi var,” dedi.  </p>
			<p class="paragraf">Jessica “Fremenlerin dostça davranacağına emin miyiz?” diye sordu.  </p>
			<p class="paragraf">“Kynes yardım edeceklerine söz verdi.”  </p>
			<p class="paragraf">Jessica,<span class="CharOverride-2"> Ama bu </span><span class="CharOverride-2">çölün</span><span class="CharOverride-2"> insanları çaresiz,</span> diye düşündü. <span class="CharOverride-2">Bugün ben de kendimi biraz çaresiz hissettim. Çaresiz insanlar bizi suyumuz için öldürebilir.  </span></p>
			<p class="paragraf">Çöle gözlerini kapayıp zihninde Caladan’dan bir sahneyi canlandırdı. Bir keresinde, Paul’ün doğmasından önce, Dük Leto’yla birlikte Caladan’da tatile çıkmıştı. Yaban çalıları ve yemyeşil yapraklı ağaçlarla dolu güney ormanlarının, deltalardaki çeltik tarlalarının üstünden uçmuşlardı. O yeşilliklerin içinde karıncaya benzeyen, sırtlarında süspansör desteğiyle yük taşıyan, sıra sıra insanlar görmüşlerdi. Denizde de beyaz yelkenleri taç yapraklarına benzeyen balıkçı tekneleri görmüşlerdi.  </p>
			<p class="paragraf">Bütün bunlar geçmişte kalmıştı.  </p>
			<p class="paragraf">Jessica gözlerini açtı; çöl dingindi, hava giderek ısınıyordu. Sıcaklık arttıkça açık çölde hava titreşmeye başlamıştı. Uzaktaki diğer kayalık şimdi sanki ucuz bir camın ardından görünüyordu.  </p>
			<p class="paragraf">Yarığın ucundan aşağı biraz kum, hışırdayarak döküldü. Kumu harekete geçiren, sabah esintisi ve havalanmaya başlayan şahinlerdi. Ama hışırtı, kum akışı durduktan sonra da devam etti. Giderek yükseldi, insanın hayatı boyunca unutamayacağı bir sesti.  </p>
			<p class="paragraf">Paul, “Solucan,” diye fısıldadı.  </p>
			<p class="paragraf">Solucan sağ taraftan geliyordu; öyle fütursuz ve görkemliydi ki, onu dikkate almamak imkânsızdı. Paul ile Jessica’nın gözlerinin önünde bir kumul, diğer kumulların arasından kıvrıla kıvrıla ilerliyordu. Ön kısmı dalga gibi yükseldi. Sonra sola saparak gözden kayboldu.  </p>
			<p class="paragraf">Ses giderek azaldıktan sonra tamamen kesildi.  </p>
			<p class="paragraf">Paul, “Bazı uzay firkateynlerinden bile büyük,” diye fısıldadı.  </p>
			<p class="paragraf">Başıyla onaylayan Jessica çöle bakmayı sürdürdü. Solucanın geçtiği yerde kaygı verici bir iz kalmıştı. Bu iz sanki sonsuzdu... ufka dek uzanıyordu.  </p>
			<p class="paragraf">“Biraz dinlendikten sonra, derslerine devam etmeliyiz,” dedi Jessica.  </p>
			<p class="paragraf">Paul birden öfkelendi; öfkesini bastırarak “Anne, sence dersler artık gerekli mi?” dedi.  </p>
			<p class="paragraf">“Bugün paniğe kapıldın,” dedi Jessica. “Kendi zihnini ve bindu sinir sistemini benden iyi tanıyor olabilirsin, ama vücudunun prana kas yapısı konusunda hâlâ öğreneceğin çok şey var. İnsan vücudu bazen kendi başına hareket eder Paul; sana bu konuda öğreteceklerim var. Vücudunun her kasını, her lifini kontrol etmeyi öğrenmelisin. Ellerini gözden geçirmelisin. Parmak kaslarıyla, avuç tendonlarıyla ve parmak ucu hassasiyetiyle başlayacağız.” Sırtını döndü. “Haydi şimdi çadıra girelim.”  </p>
			<p class="paragraf">Paul sol elinin parmaklarını açıp kaparken, Jessica’nın eğilip çadıra girmesini izledi. Onu bu kararından caydıramayacağını, boyun eğmek zorunda olduğunu biliyordu.  </p>
			<p class="paragraf"><span class="CharOverride-2">Bana her ne yapıldıysa, buna ben de iştirak ettim,</span> diye düşündü.  </p>
			<p class="paragraf">Ellerini gözden geçirmeliydi!  </p>
			<p class="paragraf">Eline baktı. O solucan gibi yaratıklarla karşılaştırıldığında ne kadar da aciz, yetersiz görünüyordu.  </p>
		</div>
</body>
</html>