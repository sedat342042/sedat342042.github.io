<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-44</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Ortodoks bir dine siyasetin karışması kaçınılmazdır. Bu iktidar mücadelesi ortodoks cemaatinin eğitimini ve disiplinini etkiler. Bu baskı yüzünden, böyle bir cemaatin liderleri kaçınılmaz bir soruyla yüzleşmek zorunda kalır: Liderliklerini korumak için tamamen oportünist mi olmalı, yoksa ortodoks etiği adına kendilerini feda mı etmelidirler?  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib: Dinsel Sorunlar”  </p>
			<p class="paragbos">  </p>
			<p class="paragraf">Paul devasa yaradanın yolunda durmuş, yaklaşmasını bekliyordu. <span class="CharOverride-2">Bir kaçakçı gibi beklememeliyim... sabırlı ve sakin olmalıyım,</span> diye düşündü. <span class="CharOverride-2">Çölün bir parçası olmalıyım.</span>  </p>
			<p class="paragraf">Yaratığın gelmesine dakikalar kalmıştı; tıslama sesi iyice yükselmişti. Yaratığın iri dişlerle çevrili, mağara girişini andıran, yuvarlak ağzı çiçek gibi açılmıştı. Ağzından yayılan baharat kokusu ortalığı kaplamıştı.  </p>
			<p class="paragraf">Paul damıtıcı-giysisinin içinde rahattı; burun tıkaçlarını ve solunum maskesini neredeyse hissetmiyordu. Stilgar’ın çölde saatlerce verdiği dersler, her şeyin önüne geçmişti.  </p>
			<p class="paragraf">Stilgar, “Bezelye kumundayken, yaradandan ne kadar uzakta durmalısın?” diye sormuştu.  </p>
			<p class="paragraf">Paul soruyu doğru yanıtlamıştı: “Yaradanın çapının yarısı kadar uzakta.”  </p>
			<p class="paragraf">“Neden?”  </p>
			<p class="paragraf">“Yaradan dönerken girdabına kapılmamak, ama koşup sırtına çıkmaya vakit bulabilmek için.”  </p>
			<p class="paragraf">“Tohumlar ve Yaşam Suyu için yetiştirilen küçük yaradanlara bindin,” demişti Stilgar. “Ama sınavda vahşi bir yaradan çağıracaksın... çölün yaşlılarından birini çağıracaksın. Böyle bir yaradana karşı saygılı olmalısın.”  </p>
			<p class="paragraf">Gümleyicinin çıkardığı kalın ve ritmik sesler, yaklaşan solucanın tıslamasına karışmaya başlamıştı. Paul derin bir soluk alınca, filtrelere karşın keskin mineral kokusu aldı. Vahşi yaradan, çölün yaşlısı artık neredeyse tepesindeydi. Yükselen ön bölütlerinin gönderdiği kumdalgası, Paul’ün dizlerini yaladı.  </p>
			<p class="paragraf">Paul, <span class="CharOverride-2">Gel bakalım sevimli canavar,</span> diye düşündü. <span class="CharOverride-2">Yüksel. Beni duyuyorsun. Yüksel.</span> <span class="CharOverride-2">Yüksel</span><span class="CharOverride-2">.  </span></p>
			<p class="paragraf">Paul dalgayla birlikte yükseldi. Yüzüne toz bulutu vurdu. Ayakta kalmayı başarırken, aklında sadece karşısında yükselen o kıvrık duvar, o bölütlü kayalık ve üstündeki belirgin halka çizgileri vardı.  </p>
			<p class="paragraf">Paul kancalarını kaldırıp savurdu. Kancaların takıldığını, halatların gerildiğini hissetti. Sıçrayıp ayaklarını solucanın gövdesine dayadı ve halatlara tutunarak yukarı çıkmaya başladı. En kritik an buydu: Paul kancaları doğru yere takıp bölütü açmayı başarmışsa, solucan yan dönüp onu ezmeyecekti.  </p>
			<p class="paragraf">Solucan yavaşladı. Gümleyicinin üstünden geçip onu susturdu. Yavaşça dönmeye başladı, o rahatsız edici bölütü olabildiğince yüksekte tutmaya, etinin ayrılmış kısmından içeri kum girmesini engellemeye çalışıyordu.  </p>
			<p class="paragraf">Paul kendini solucanın sırtında bulunca coşkuya kapıldı. Kendini dünyasını teftişe çıkmış bir imparator gibi hissediyordu. Solucanı sağa sola döndürmek, onunla oynamak, bu yaratığa tamamen hâkim olduğunu kanıtlamak istedi; ama bu isteği bastırdı.  </p>
			<p class="paragraf">Stilgar’ın bu canavarları dans ettiren, onlarla oynayan, sırtlarında amuda kalkan, iki kancayı birden çıkarıp tekrar takan gözüpek gençler gibi yapmamasını söyleyerek onu uyarmasının sebebini şimdi anlıyordu.  </p>
			<p class="paragraf">Kancalardan birini yerinde bırakarak diğerini çıkarıp biraz aşağıya taktı. İkinci kancayı yerine iyice oturtup sınadıktan sonra, birincisini çıkarıp daha da aşağıya taktı. Kancaları yaratığın gövdesinin daha alt kısımlarına taktıkça, solucan dönüyor ve döndükçe kıvrılarak, diğerlerinin Paul’ü beklediği unkumu sahasına yöneliyordu.  </p>
			<p class="paragraf">Paul yaklaştıklarını gördü; kancalarını kullanıp tırmanmaya başladılar... ama yaratığın sırtına çıkana dek, kancalarını hassas bölüt kenarlarına takmaktan kaçındılar. Sonunda hepsi çıktı; şimdi Paul’ün arkasında üç sıra halinde duruyorlardı... kancalara bağlı halatlara tutunuyorlardı.  </p>
			<p class="paragraf">Stilgar, Paul’ün yanına gelip kancalarını kontrol etti; sonra başını kaldırıp, Paul’ün gülümseyen yüzüne baktı.  </p>
			<p class="paragraf">Tıslama sesini bastıracak kadar yüksek sesle “Demek başardın ha?” diye bağırdı. “Öyle mi sanıyorsun? Başardın mı sanıyorsun?” Doğruldu. “Bence berbattın. On iki yaşındaki çocuklar bile bu işi senden iyi yapıyor. Beklediğin yerde, solunda bir kumdavulu vardı. Solucan üstüne gelse, o tarafa çekilemezdin.”  </p>
			<p class="paragraf">Paul’ün yüzü asıldı. “Kumdavulunu gördüm.”  </p>
			<p class="paragraf">“Öyleyse niye işaret verip birimizin yardıma gelmesini istemedin? Bunu sınavdayken bile yapabilirdin.”  </p>
			<p class="paragraf">Paul yutkunup yüzünü rüzgâra çevirdi.  </p>
			<p class="paragraf">“Bunu şimdi söylemem hoşuna gitmedi,” dedi Stilgar. “Ama bu benim vazifem. Bizim için çok değerlisin. Yanlışlıkla o kumdavuluna bassan, yaradan üstüne gelirdi.”  </p>
			<p class="paragraf">Paul öfkelenmesine karşın, Stilgar’ın haklı olduğunu biliyordu. Annesinden öğrendiği şekilde sakinleşmek için bir dakika uğraşmak zorunda kaldı; bu süre ona çok uzun geldi. “Özür dilerim,” dedi. “Bir daha olmayacak.”  </p>
			<p class="paragraf">“Başın sıkışınca mutlaka birini yardıma çağır... yaradanın sırtına çıkamıyorsan, bunu yapabilecek birini çağır,” dedi Stilgar. “Unutma, biz ekip olarak çalışırız. Böylesi daha güvenli. Ekip olarak çalışırız, değil mi?”  </p>
			<p class="paragraf">Paul’ün omzuna şaplak attı.  </p>
			<p class="paragraf">Paul, “Ekip olarak çalışırız,” diye katıldı.  </p>
			<p class="paragraf">Stilgar hâlâ sert konuşarak, “Şimdi, bakalım yaradan sürmesini biliyor musun,” dedi. “Hangi taraftayız?”  </p>
			<p class="paragraf">Paul üstünde durdukları pullu bölüte baktı; pulların şekline ve boyutuna dikkat etti... sağına doğru büyüyüp, soluna doğru küçülüyorlardı. Her solucanın genellikle hep aynı tarafının üstünde hareket ettiğini biliyordu. Solucanın yaşı ilerledikçe bu alışkanlık halini alırdı. Bu yüzden alt pullar daha büyük, kalın ve kaygan olurdu. İri solucanların pulları arasındaki boyut farkını ayırt etmek kolaydı.  </p>
			<p class="paragraf">Paul kancalarını kaydırarak sola doğru yürüdü. Yancılara kancaları o tarafa takmalarını, solucanı saptırmadan döndürmelerini işaret etti. Solucan dönünce, iki serdümeni çağırıp önüne geçirdi.  </p>
			<p class="paragraf">“Agh heyyyyoo!” diye bağırdı. Bu işareti duyan soldaki serdümen, oradaki bir bölütü ayırdı.  </p>
			<p class="paragraf">Yaradan açılan bölütünü korumak için, muazzam bir şekilde dönmeye başladı. Dönüşünü tamamladıktan sonra geriye, güneye yöneldi... Paul, “Geyrat!” diye bağırdı.  </p>
			<p class="paragraf">Serdümen kancasını çıkardı. Yaradan dümdüz ilerlemeye başladı.  </p>
			<p class="paragraf">“Aferin Paul Muad’Dib,” dedi Stilgar. “Çok çalışırsan belki bir gün kumsüvarisi olabilirsin.”  </p>
			<p class="paragraf">Paul kaşlarını çattı; <span class="CharOverride-2">Solucanın</span><span class="CharOverride-2"> sırtına ilk çıkan ben değil miydim</span>? diye düşündü.  </p>
			<p class="paragraf">Arkasından kahkaha sesleri geldi. Askerler Paul’ün ismini hep bir ağızdan gökyüzüne haykırmaya başladılar.  </p>
			<p class="paragraf">“Muad’Dib! Muad’Dib! Muad’Dib! Muad’Dib!”  </p>
			<p class="paragraf">Paul en arkadaki adamların, solucanın kuyruk bölütlerine üvendireleriyle vurduklarını işitti. Solucan hızlanmaya başladı. Şimdi hepsinin cüppeleri rüzgârda dalgalanıyordu. Tıslama sesi giderek yükseliyordu.  </p>
			<p class="paragraf">Paul arkadaki askerlere bakarken, Chani’yi gördü; gözlerini ondan ayırmadan Stilgar’a, “Kumsüvarisi miyim, değil miyim Stil?” diye sordu.  </p>
			<p class="paragraf">“Hel yevm! Bugün bir kumsüvarisisin.”  </p>
			<p class="paragraf">“Öyleyse gideceğimiz yeri tayin edebilir miyim?”  </p>
			<p class="paragraf">“Edebilirsin.”  </p>
			<p class="paragraf">“Ben bugün burada, Habbanya Ergi’nde doğmuş bir Fremenim. Hayatım bugün başlıyor. Daha önce çocuktum.”  </p>
			<p class="paragraf">“Çocuk sayılmazdın,” dedi Stilgar. Kukuletasının rüzgârda titreşen ucunu damıtıcı-giysisine tıkıştırdı.  </p>
			<p class="paragraf">“Ama beni dünyama hapseden bir tıpa vardı; o tıpa çıkarıldı.”  </p>
			<p class="paragraf">“Artık tıpa filan yok.”  </p>
			<p class="paragraf">“Güneye gitmek istiyorum Stilgar... yirmi gümleyicilik bir yolculuk yapmak istiyorum. Yarattığımız o diyarı görmek istiyorum; şimdiye kadar sadece başkalarının gözünden gördüm.”  </p>
			<p class="paragraf"><span class="CharOverride-2">Oğlumu ve ailemi de görmek istiyorum,</span> diye düşündü.<span class="CharOverride-2"> Zihnimde geçmiş olan geleceği düşünmek için zamana ihtiyacım var. Kargaşa yaklaşıyor; ona engel olamazsam işler çığırından çıkacak.  </span></p>
			<p class="paragraf">Stilgar, Paul’ün yüzünü inceledi. Paul, Chani’ye bakıyordu... Chani’nin heyecanlandığını yüzünden anlamıştı; sözleri askerleri de heyecanlandırmıştı.  </p>
			<p class="paragraf">“Adamlar seninle birlikte Harkonnen çanaklarına akına çıkmak için sabırsızlanıyor,” dedi Stilgar. “Çanaklar yalnızca bir gümleyicilik mesafede.”  </p>
			<p class="paragraf">“Fedaykinler benimle akınlara çıktılar,” dedi Paul. “Bundan sonra da çıkacaklar, ta ki Arrakis’te Harkonnen kalmayana dek.”  </p>
			<p class="paragraf">Stilgar, Paul’e bakmayı sürdürdü; Paul adamın anılara daldığını fark etti... Stilgar önce Tabr Siyeçi liderliğine, Liet-Kynes’ın ölümünden sonra da Liderler Divanı başkanlığına yükselişini düşünüyor olmalıydı.  </p>
			<p class="paragraf">Paul, <span class="CharOverride-2">Genç Fremenlerin sorun çıkardığını biliyor,</span> diye düşündü.  </p>
			<p class="paragraf">Stilgar, “Liderler toplantısı yapılmasını mı istiyorsun?” diye sordu.  </p>
			<p class="paragraf">Genç askerlerin gözleri parladı. Paul ile Stilgar’ı izliyorlardı. Paul, Chani’nin gözlerindeki kaygıyı fark etti; Chani’nin bakışları dayısı Stilgar ile sevgilisi Paul Muad’Dib arasında mekik dokuyordu.  </p>
			<p class="paragraf">“Ne istediğimi tahmin bile demezsin,” dedi Paul. <span class="CharOverride-2">Taviz veremem,</span> diye düşündü. <span class="CharOverride-2">Bu insanlar üstünde hâkimiyet kurmalıyım.  </span></p>
			<p class="paragraf">“Bugünkü kumsürüşünün müdiri sensin,” dedi Stilgar. Sesi soğuk ve resmiydi. “Bu yetkiyi nasıl kullanacaksın?”  </p>
			<p class="paragraf">Paul, <span class="CharOverride-2">Gevşemek, sakin kafayla düşünmek için zamana ihtiyacımız var, </span>diye düşündü. “Güneye gideceğiz,” dedi.  </p>
			<p class="paragraf">“Peki ya bugün bittiğinde kuzeye geri döneceğimizi söylersem?”  </p>
			<p class="paragraf">Paul, “Güneye gideceğiz,” diye tekrarladı.  </p>
			<p class="paragraf">Stilgar alttan alamazdı; cüppesine mağrurca sarınıp “Toplantı yapılacak,” dedi. “Haber göndereceğim.”  </p>
			<p class="paragraf">Paul, <span class="CharOverride-2">Ona meydan okuyacağımı sanıyor,</span> diye düşündü. <span class="CharOverride-2">Beni yenemeyeceğini biliyor.  </span></p>
			<p class="paragraf">Yüzünü güneye çeviren Paul yanaklarında rüzgârı hissederken, kararlarını vermesine sebep olan zorunlulukları düşündü.  </p>
			<p class="paragraf"><span class="CharOverride-2">Bunun nasıl bir şey olduğunu bilmiyorlar,</span> diye düşündü.  </p>
			<p class="paragraf">Ama herhangi bir kaygının onu yolundan saptırmasına izin veremezdi. Gelecekte gördüğü zaman fırtınasına giden ana hatta kalmak zorundaydı. Fırtınayı dindirebileceği bir an gelecekti, ama tam o anda merkezi düğümü kesebilecek yerde olması gerekiyordu.  </p>
			<p class="paragraf"><span class="CharOverride-2">Mecbur kalmadıkça Stilgar’a meydan okumayacağım,</span> diye düşündü. <span class="CharOverride-2">Eğer cihadı engellemenin başka bir yolu varsa...  </span></p>
			<p class="paragraf">“Akşam yemeği ve dua için Habbanya Sırtı’nın altındaki Kuşlar Mağarası’nda kamp kuracağız,” dedi Stilgar. Yaradan sallanınca, elindeki kanca haladı sayesinde dengesini korudu; diğer eliyle, ufukta yükselen alçak bir kayalığı gösterdi.  </p>
			<p class="paragraf">Paul orayı inceledi; kayalığın büyük katmanları dalga şeklindeydi. O kaskatı ufukta hiç yeşillik yoktu. Kayalığın ardında güney çölüne giden yol uzanıyordu... en az on gün on gecelik bir yoldu bu.  </p>
			<p class="paragraf">Yirmi gümleyicilik bir yoldu.  </p>
			<p class="paragraf">Yolda Harkonnen devriyeleriyle karşılaşmayacakları kesindi. Paul yolculuğun nasıl geçeceğini biliyordu. Rüyalarında görmüştü. Bir gün, ilerlerken ufkun renginin hafifçe değiştiğini görecekti... bu öyle küçük bir değişim olacaktı ki, Paul serap gördüğünü sanacaktı... sonra karşısına yeni siyeç çıkacaktı.  </p>
			<p class="paragraf">Stilgar, “Muad’Dib kararımı uygun buluyor mu?” diye sordu. Sesindeki alaycılık belli belirsizdi; ama çevrelerindeki Fremenlerin kuş ya da silago seslerinin her tonunu algılamaya eğitilmiş kulakları bu alaycı tonu da algılamıştı... Paul’ün ne yapacağını merakla bekliyorlardı.  </p>
			<p class="paragraf">“Fedaykinleri takdis ederken Stilgar’a bağlılık yemini etmiştim,” dedi Paul. “Ölüm komandolarım sözümün eri olduğumu bilir. Yoksa Stilgar’ın bundan şüphesi mi var?”  </p>
			<p class="paragraf">Paul’ün sesindeki üzüntü gerçekti. Bunu fark eden Stilgar gözlerini indirdi.  </p>
			<p class="paragraf">“Siyeç yoldaşım Usûl’den asla şüphe duymam,” dedi. “Ama sen aynı zamanda Atreides Dük’ü Paul Muad’Dib, Lisanü’l-Gayb, yani Dışdünyadan Gelen Ses’sin. Bu adamları tanımıyorum.”  </p>
			<p class="paragraf">Paul başını çevirip, ufukta yükselen Habbanya Sırtı’na baktı. Altlarındaki yaradan hâlâ dinç ve şevkli gibiydi. Onları Fremenlerin şimdiye dek kullandığı herhangi bir solucandan iki misli uzağa taşıyabilirdi. Paul bunu biliyordu. Böyle bir çöl yaşlısından ancak efsanelerde söz edilirdi. Paul yeni bir efsanenin doğmakta olduğunu fark etti.  </p>
			<p class="paragraf">Omzunu bir el tuttu.  </p>
			<p class="paragraf">Paul dönüp baktığında Stilgar’ın karanlık gözlerini gördü... filtre maskesi ile damıtıcı-giysi başlığının arasından bakıyorlardı.  </p>
			<p class="paragraf">“Benden önce Tabr Siyeçi’ni yöneten adam dostumdu,” dedi Stilgar. “Birlikte pek çok tehlikeye göğüs gerdik. Defalarca hayatını kurtarmıştım... o da benimkini kurtarmıştı.”  </p>
			<p class="paragraf">“Ben de senin dostunum Stilgar.”  </p>
			<p class="paragraf">“Bundan kimsenin şüphesi yok,” dedi Stilgar. Elini indirdi. Omuz silkti. “Hayat böyle.”  </p>
			<p class="paragraf">Paul, Stilgar’ın Fremen hayat tarzını fazlasıyla benimsediği için aklına başka bir seçenek gelmediğini anladı. Burada lider olmak ya önceki lideri öldürmek ya da lider çölde ölmüşse kabilenin en güçlü adamını öldürmekle mümkündü. Stilgar da naib olmak için bunu yapmıştı.  </p>
			<p class="paragraf">“Bu yaradanı çölün içlerinde bırakmalıyız,” dedi Paul.  </p>
			<p class="paragraf">Stilgar, “Evet,” diye katıldı. “Buradan mağaraya yürüyebiliriz.”  </p>
			<p class="paragraf">“Onu çok yorduk; artık kumların altında bir gün dinlenir,” dedi Paul.  </p>
			<p class="paragraf">“Sen bu yolculuğun müdirisin,” dedi Stilgar. “Ne zaman istersen...” Sustu. Başını kaldırıp doğu göğüne baktı.  </p>
			<p class="paragraf">Paul birden döndü. Gözlerindeki baharat mavisi zar, gökyüzünü koyu görmesine yol açıyordu; o koyu mavi gökyüzünde, çok uzaklarda ritmik bir ışıltı vardı.  </p>
			<p class="paragraf">Ornitopter!  </p>
			<p class="paragraf">“Küçük bir topter,” dedi Stilgar.  </p>
			<p class="paragraf">“Keşif uçuşu yapıyor olabilir,” dedi Paul. “Bizi gördüler mi sence?”  </p>
			<p class="paragraf">“O mesafeden sadece solucanı görebilirler,” dedi Stilgar. Sol elini salladı. “İnin. Dağılın.”  </p>
			<p class="paragraf">Askerler solucanın iki yanından inmeye başladı; yere atlayınca kumların üstüne kapaklanıp, pelerinleriyle üstlerini örtüyorlardı. Paul, Chani’nin nereye atladığına dikkat etti. Sonunda solucanın üstünde kendisiyle Stilgar’dan başka kimse kalmadı.  </p>
			<p class="paragraf">“İlk çıkan son iner,” dedi Paul.  </p>
			<p class="paragraf">Stilgar başıyla onayladı; kanca halatlarına tutunarak solucanın yan tarafından inip kuma atladı. Paul yaradanın diğerlerinden uzaklaşmasını bekledikten sonra kancalarını çıkardı. Bitkin düşmemiş bir solucanın sırtındayken oldukça kritik bir andı bu.  </p>
			<p class="paragraf">Dev solucan kancalardan kurtulunca kuma dalmaya başladı. Paul solucanın geniş sırtında koşarak, zamanlamasını iyi ayarlayıp sıçradı. Ayaklarının üstüne düşüp koşmaya başladı; kendisine öğretilen şekilde, bir kumulun arkasına sığınıp cüppesinin altına gizlendi; üstüne kum yağıyordu.  </p>
			<p class="paragraf">Artık beklemeliydi...  </p>
			<p class="paragraf">Paul hafifçe dönüp pelerininin ucunu kaldırarak dışarı baktı. Gerideki diğerlerinin de aynı şeyi yaptığını tahmin ediyordu.  </p>
			<p class="paragraf">Topteri görmeden önce kanat seslerini duymaya başladı. Aracın jet motorları tıslıyordu; Paul’ün üstünden geçtikten sonra geniş bir kavis çizip dağlara yöneldi.  </p>
			<p class="paragraf">Topterin üstünde işaret olmaması Paul’ün dikkatini çekti.  </p>
			<p class="paragraf">Topter Habbanya Sırtı’nın ardında gözden kayboldu.  </p>
			<p class="paragraf">Çölde bir kuş çığlığı duyuldu. Sonra bir başkası.  </p>
			<p class="paragraf">Paul ayağa kalkıp silkindi, sonra da kumula tırmandı. Uzakta sıra halinde ayakta duran insanlar vardı. Paul aralarında Chani ile Stilgar’ı seçti.  </p>
			<p class="paragraf">Stilgar sırtı gösterdi.  </p>
			<p class="paragraf">Toplanıp kum yürüyüşüne başladılar; yaradanların dikkatini çekmemek için adımlarını düzensiz atıyorlardı. Stilgar bir kumulun üstünde, rüzgârın sıkıştırıp sertleştirdiği kısmında Paul’e yetişti.  </p>
			<p class="paragraf">“Kaçakçı aracıydı,” dedi Stilgar.  </p>
			<p class="paragraf">“Öyle görünüyordu,” dedi Paul. “Ama kaçakçılar çölün bu kadar içlerine gelmez.”  </p>
			<p class="paragraf">“Onların da başı devriyelerle belada,” dedi Stilgar.  </p>
			<p class="paragraf">“Buraya kadar geliyorlarsa, daha ileri de gidebilirler,” dedi Paul.  </p>
			<p class="paragraf">“Haklısın.”  </p>
			<p class="paragraf">“Fazla güneye giderlerse, görmemeleri gereken şeyler görebilirler. Kaçakçılar bilgi de satar.”  </p>
			<p class="paragraf">Stilgar, “Baharat mı avlıyorlardı sence?” diye sordu.  </p>
			<p class="paragraf">“Bir yerlerde onları bekleyen bir taşıyıcı ve fabrika olmalı,” dedi Paul. “Baharatımız var. Tuzak kurup şu kaçakçıları yakalayalım. Bu toprakların bizim olduğunu öğrensinler; hem askerlerimizin yeni silahlarla talim yapması gerekiyor.”  </p>
			<p class="paragraf">“İşte şimdi Usûl konuşuyor,” dedi Stilgar. “Usûl Fremen gibi düşünür.”  </p>
			<p class="paragraf">Paul, <span class="CharOverride-2">Ama Usûl korkunç gaye doğrultusunda karar vermek zorunda,</span> diye düşündü.  </p>
			<p class="paragraf">Fırtına geliyordu.  </p>
		</div>
</body>
</html>