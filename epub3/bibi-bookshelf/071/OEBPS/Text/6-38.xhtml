<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-38</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Elleri kımıldar, dudakları kımıldar...  </span></p>
			<p class="paragraf"><span class="CharOverride-2">Sözlerinden fikirler fışkırır,   </span></p>
			<p class="paragraf"><span class="CharOverride-2">Ve gözleri yutar!   </span></p>
			<p class="paragraf"><span class="CharOverride-2">O bir Benlik adasıdır.  </span></p>
			<p class="paragraf ParaOverride-9">—PRENSES IRULAN,  </p>
			<p class="paragraf ParaOverride-9">“Muad’Dib’i Anlama Kılavuzu”ndan bir tasvir  </p>
			<p class="paragbos">  </p>
			<p class="paragraf">Mağaranın üst kısımlarındaki fosforlutüpler içerideki kalabalığı hafifçe aydınlatıyor, kayayla çevrelenmiş bu odanın büyüklüğü hakkında da az çok fikir veriyordu... Jessica buranın Bene Gesserit Okulu’nun Toplantı Salonu’ndan bile büyük olduğunu görüyordu. Burada, Stilgar’la birlikte yan yana durduğu kaya platformun altında, en az beş bin kişi vardı.  </p>
			<p class="paragraf">Üstelik hâlâ yeni insanlar geliyordu.  </p>
			<p class="paragraf">Fısıldaşan insanların uğultusu yüksekti.  </p>
			<p class="paragraf">“Oğlunu çağırdık Seyyidina,” dedi Stilgar. “Kararını onunla paylaşmak ister misin?”  </p>
			<p class="paragraf">“Kararımı değiştirebilir mi?”  </p>
			<p class="paragraf">“Elbette, konuşurken kullandığın hava kendi ciğerlerinden gelse de...”  </p>
			<p class="paragraf">“Kararım kesin,” dedi Jessica.  </p>
			<p class="paragraf">Ama içten içe tereddüt ediyor, tehlikeli gördüğü bir yoldan ayrılmak için Paul’ü bahane olarak kullanmanın daha mı iyi olacağını merak ediyordu. Henüz doğmamış kızını da düşünmek zorundaydı. Kendi canını tehlikeye atması, kızının canını da tehlikeye atması demekti.  </p>
			<p class="paragraf">Rulo yapılmış halılar taşıyan adamlar geldi; inleyerek taşıdıkları halıları kaya platforma bıraktıklarında bir toz bulutu yükseldi.  </p>
			<p class="paragraf">Stilgar, Jessica’yı kolundan tutarak kaya platformun arka kısmına götürdü; burası boynuz şeklinde, akustik bir yerdi. Stilgar bir taş bankı gösterdi. “Buraya Rahibe Ana oturacak, ama o gelene kadar dinlenebilirsin.”  </p>
			<p class="paragraf">“Ayakta durmayı tercih ederim,” dedi Jessica.  </p>
			<p class="paragraf">Adamların halıları platforma sermelerini seyretti; kalabalığa baktı. Toplanmış insanların sayısı şimdi en az on bindi.  </p>
			<p class="paragraf">Üstelik hâlâ gelenler vardı.  </p>
			<p class="paragraf">Jessica dışarıdaki çölün üstüne gece çöktüğünü, gökyüzündeki kızıllığın giderek karardığını biliyordu; oysa bu mağaranın içinde daimi alacakaranlık hâkimdi... bu gri enginlik, Jessica’nın canını tehlikeye atmasını izlemeye gelen insanlarla doluydu.  </p>
			<p class="paragraf">Sağındaki kalabalık yol vermek için ikiye ayrılınca, Paul’ün iki oğlan çocuğunun arasında yaklaştığını gördü. Çocuklar kasıla kasıla yürüyorlardı. Ellerini bıçaklarından ayırmıyor, her iki taraflarında dizili insanlara çatık kaşlarla bakıyorlardı.  </p>
			<p class="paragraf">“Jamis’in oğulları artık Usûl’ün oğulları,” dedi Stilgar. “Muhafızlık görevlerini ciddiye alıyorlar.” Jessica’ya ihtiyatla gülümsedi.  </p>
			<p class="paragraf">Jessica, Stilgar’ın onu rahatlatmaya çalıştığını fark etti; bunun için minnettardı, ama kendisini bekleyen tehlikeyi aklından çıkaramıyordu.  </p>
			<p class="paragraf"><span class="CharOverride-2">Bunu yapmaktan başka </span><span class="CharOverride-2">çarem</span><span class="CharOverride-2"> yok,</span> diye düşündü. <span class="CharOverride-2">Bu Fremenlerin arasına bir an önce karışmalıyız.  </span></p>
			<p class="paragraf">Paul iki çocuğu aşağıda bırakıp taş platforma çıktı. Annesinin karşısına geçti; Stilgar’a, sonra tekrar annesine baktı. “Neler oluyor? Divan toplantısına çağrıldığımı sanıyordum.”  </p>
			<p class="paragraf">Stilgar elini kaldırıp onu susturdu ve sol tarafı gösterdi; o tarafta da kalabalık, gelmekte olan Chani’ye yol açmıştı... ince yüzlü Chani kederliydi. Damıtıcı-giysisini çıkarmış, ince kollarını açıkta bırakan hoş bir mavi elbise giymişti. Sol koluna, omzunun hemen altına yeşil mendil bağlanmıştı.  </p>
			<p class="paragraf">Paul, <span class="CharOverride-2">Yeşil yas simgesi,</span> diye düşündü.  </p>
			<p class="paragraf">Jamis’in iki oğlu ona bu âdeti açıklamışlardı... yeşil mendil takmadıklarını, çünkü Paul’ü hamibabaları olarak kabul ettiklerini söylemişlerdi.  </p>
			<p class="paragraf">“Lisanü’l-Gayb mısın?” diye sormuşlardı. Paul sözlerinde cihadı hissetmiş, bu yüzden de soruyu omuz silkerek geçiştirip, soruyla karşılık vermişti... böylece, çocukların büyüğü olan Kaleff’in on yaşında olduğunu, Geoff’un oğlu olduğunu öğrenmişti. Orlop ise sekiz yaşındaydı ve Jamis’in öz oğluydu.  </p>
			<p class="paragraf">Paul bu tuhaf günde, o ikisinin kendisine muhafızlık etmesini istemişti; böylece meraklıları uzak tutup, ona düşünme ve geleceğe dair hafızasına dalıp cihadı önleyecek bir plan yapma fırsatı vereceklerdi.  </p>
			<p class="paragraf">Ama şimdi, bu mağaradaki taş platformun üstünde, annesinin yanında durmuş, karşısındaki insan kalabalığına bakarken, herhangi bir planın fanatik lejyonların vahşi saldırılarını önleyebileceğinden şüphe duyuyordu.  </p>
			<p class="paragraf">Taş platforma yaklaşan Chani’nin peşinden dört kadın, bir tahtırevanda başka bir kadını taşıyarak gelmekteydi.  </p>
			<p class="paragraf">Chani’nin yaklaşmasına aldırmayan Jessica tüm dikkatini tahtırevandaki kadına verdi. Bu kadın çok yaşlıydı... kara kuruydu, cildi kırış kırıştı; kara cüppesinin kukuletası açık olduğundan, topuz yapılmış beyaz saçı ve incecik boynu görünüyordu.  </p>
			<p class="paragraf">Taşıyıcılar tahtırevanı taş platformun üstüne yavaşça yerleştirdi; Chani yaşlı kadının ayağa kalkmasına yardım etti.  </p>
			<p class="paragraf">Jessica, <span class="CharOverride-2">Demek Rahibe Anaları bu,</span> diye düşündü.  </p>
			<p class="paragraf">Yaşlı kadın, Chani’den destek alarak, topallayarak Jessica’ya doğru yürümeye başladı; kara bir cüppeyle sarılmış bir sopa demeti gibi görünüyordu. Jessica’nın karşısına geçince, başını kaldırıp ona uzun uzun baktıktan sonra boğuk bir fısıltıyla konuştu.  </p>
			<p class="paragraf">“Demek o sensin.” Sıska boynunun üstündeki yaşlı kafasını tek bir kez, onay verircesine salladı. “Shadout Mapes sana acımakta haklıymış.”  </p>
			<p class="paragraf">Jessica hemen, horgörüyle karşılık verdi: “Kimsenin acımasına ihtiyacım yok.”  </p>
			<p class="paragraf">Yaşlı kadın “Göreceğiz,” diye fısıldadı. Şaşırtıcı bir çeviklikle dönüp kalabalığa baktı. “Stilgar, söyle onlara.”  </p>
			<p class="paragraf">Stilgar, “Söylemesem olmaz mı?” diye sordu.  </p>
			<p class="paragraf">Yaşlı kadın, “Biz Mısr halkıyız,” dedi. “Sünni atalarımızın Nilotik el Ouruba’dan kaçışından beri, durmadan kaçıyor ve ölümle yüzleşiyoruz. Halkımızın yaşaması genç nesillere bağlı.”  </p>
			<p class="paragraf">Stilgar derin bir nefes alıp iki adım öne çıktı.  </p>
			<p class="paragraf">Jessica mağaradaki kalabalığın birden pür dikkat kesildiğini sezdi... yirmi bin kişi şimdi sus pus olmuş, neredeyse hiç kımıldamadan duruyordu. Birden kendini ufacık hissetti; tedbirli olma ihtiyacı duydu.  </p>
			<p class="paragraf">“Bu gece, uzun süredir yuvamız olan bu siyeçi terk edip güneye, çöle gitmeliyiz,” dedi Stilgar. Başlarını kaldırmış kendisine bakan insanların üzerinde gürleyen sesi, taş platformun arka tarafındaki akustik boynuzun etkisiyle tüm mağaraya yayılmıştı.  </p>
			<p class="paragraf">Kalabalık hâlâ sessizdi.  </p>
			<p class="paragraf">“Rahibe Ana yeni bir hicrete daha çıkamayacağını söyledi,” dedi Stilgar. “Rahibe Ana’sız kaldığımız zamanlar oldu, ama yeni bir yurt ararken bu olmamalı.”  </p>
			<p class="paragraf">Kalabalık kıpırdanıp fısıldaşmaya, huzursuzluk belirtileri göstermeye başladı.  </p>
			<p class="paragraf">“Bunun olmaması için, yeni Seyyidinamız Sırrî Jessica şimdi ayine katılmayı kabul etti,” dedi Stilgar. “Rahibe Anamızın gücünü kaybetmememiz için aramıza katılmaya çalışacak.”  </p>
			<p class="paragraf">Jessica, <span class="CharOverride-2">Sırrî Jessica,</span> diye düşündü. Paul’ün kendisine soran gözlerle baktığını, ama çevresinde olup biten garip şeyler karşısında sustuğunu gördü.  </p>
			<p class="paragraf"><span class="CharOverride-2">Başaramayıp ölürsem ona ne olacak?</span> diye kendine sordu. Tekrar şüpheye kapıldığını hissetti.  </p>
			<p class="paragraf">Chani, Rahibe Ana’yı akustik boynuzun içindeki taş banka oturttuktan sonra Stilgar’ın yanına döndü.  </p>
			<p class="paragraf">“Sırrî Jessica başaramazsa her şeyimizi kaybetmeyelim diye, Liet’in kızı Chani şimdi takdis edilerek Seyyidinalığa kabul edilecek,” dedi Stilgar. Bir adım yana çekildi.  </p>
			<p class="paragraf">Akustik boynuzun içlerinden yaşlı kadının sesi geldi; yükselmiş, sert ve etkileyici bir fısıltıydı bu: “Chani hicretinden döndü... Chani suları gördü.”  </p>
			<p class="paragraf">Kalabalık hep bir ağızdan tekrarladı: “Suları gördü.”  </p>
			<p class="paragraf">Yaşlı kadın, “Liet’in kızını takdis ediyor ve Seyyidinalığa kabul ediyorum,” diye fısıldadı.  </p>
			<p class="paragraf">Kalabalık, “Kabul edildi,” diye karşılık verdi.  </p>
			<p class="paragraf">Paul ayini pek duymuyordu. Aklı annesi hakkında söylenen şeye takılmıştı.  </p>
			<p class="paragraf"><span class="CharOverride-2">Başaramazsa?  </span></p>
			<p class="paragraf">Dönüp Rahibe Ana denen kadına baktı; kadının kara kuru yüzünü, delici bakışlı mavi gözlerini inceledi. Kadın sanki rüzgâr esse savrulacak gibiydi, ama coriolis fırtınasında bile başına bir şey gelmezmiş gibi bir hali de vardı. Tıpkı Paul’ü ıstırap verici gomcebbâr sınavından geçiren Rahibe Ana Gaius Helen Mohiam gibi güçlü görünüyordu.  </p>
			<p class="paragraf">Yaşlı kadın, “Ben, kalabalıkların sesiyle konuşan Rahibe Ana Ramallo, size diyorum ki Chani’nin Seyyidinalığa kabul edilmesi münasiptir,” dedi.  </p>
			<p class="paragraf">Kalabalık, “Münasiptir,” diye karşılık verdi.  </p>
			<p class="paragraf">Yaşlı kadın başıyla onayladıktan sonra fısıldadı: “Ona gümüşi göğü, altın sarısı çölü ve parlak kayalarını, müstakbel yeşil çayırları veriyorum. Bütün bunları Seyyidina Chani’ye veriyorum. Hepimizin hizmetkârı olduğunu unutmasın diye, bu Tohum Ayini’nde hizmetkârlık yapacak. Şeyh Hulud’un istediği olsun.” İncecik, esmer kolunu kaldırıp indirdi.  </p>
			<p class="paragraf">Ayinin onu bir akıntı gibi, geri dönülmez bir şekilde alıp götürdüğünü hisseden Jessica, Paul’ün meraklı yüzüne baktıktan sonra kendini sınava hazırladı.  </p>
			<p class="paragraf">“Su efendileri öne çıksın,” dedi Chani; genç kızın sesinde özgüvensizlikten kaynaklanan hafif bir titreme vardı, o kadar.  </p>
			<p class="paragraf">Jessica şimdi tehlikede olduğunu hissetti; bunu kalabalığın sessizce kendisine bakmasından anlayabiliyordu.  </p>
			<p class="paragraf">Arkalardan bir grup adam, kalabalığın açtığı yılankavi yoldan çifter çifter geçmeye başladı. Her çift, küçük birer deri torba taşıyordu; insan kafasının iki misli kadar büyüklükte olan bu torbalar hareket ettikçe lıkırdıyordu.  </p>
			<p class="paragraf">En öndeki iki adam taşıdıkları torbayı taş platforma, Chani’nin ayaklarının dibine bırakıp geri çekildi.  </p>
			<p class="paragraf">Jessica önce torbaya, sonra adamlara baktı. Başları açıktı, enselerinde kuyruk yapılmış saçları uzundu. Çukura kaçmış kara gözleri, Jessica’nın gözlerine dimdik bakıyordu.  </p>
			<p class="paragraf">Torbadan yoğun bir tarçın kokusu yükseldi. Jessica, <span class="CharOverride-2">Baharat mı?</span> diye merak etti.  </p>
			<p class="paragraf">Chani, “Su var mı?” diye sordu.  </p>
			<p class="paragraf">Soldaki su efendisi, burun kemerinde mor bir yara izi olan adam başıyla evetledi. “Su var Seyyidina, ama içemeyiz,” dedi.  </p>
			<p class="paragraf">Chani, “Tohum var mı?” diye sordu.  </p>
			<p class="paragraf">“Tohum var,” dedi adam.  </p>
			<p class="paragraf">Chani eğilip ellerini lıkırdayan torbanın üstüne koydu. “Su ve onun tohumu kutsaldır.”  </p>
			<p class="paragraf">Bu ayinde tanıdık bir şeyler bulan Jessica dönüp tekrar Rahibe Ana Ramallo’ya baktı. Yaşlı kadın gözlerini kapamış, öne eğilmişti; uyur gibiydi.  </p>
			<p class="paragraf">“Seyyidina Jessica,” dedi Chani.  </p>
			<p class="paragraf">Jessica dönünce, kızın kendisine baktığını gördü.  </p>
			<p class="paragraf">Chani, “Kutsanmış sudan içtin mi?” diye sordu.  </p>
			<p class="paragraf">Jessica yanıt veremeden, Chani devam etti: “Kutsanmış sudan içmiş olamazsın. Sen dışdünyadan gelen, imtiyazsız birisin.”  </p>
			<p class="paragraf">Kalabalıktan iç çekişleri ve cüppe hışırtıları yükseldi; bu sesler Jessica’nın ense tüylerini diken diken etti.  </p>
			<p class="paragraf">“Mahsul boldu ve yaradan öldürüldü,” dedi Chani. Torbanın tepesindeki kıvrık borunun ağzını açtı.  </p>
			<p class="paragraf">Jessica’nın duyduğu tehlike hissi iyice artmıştı. Paul’e baktığında, onun da ayinin gizemine kapılmış olduğunu gördü; Paul’ün gözü Chani’den başkasını görmüyordu.  </p>
			<p class="paragraf">Jessica, <span class="CharOverride-2">Bu anı </span><span class="CharOverride-2">önceden</span> <span class="CharOverride-2">gördü mü acaba?</span> diye merak etti. Elini karnına koyup, oradaki doğmamış kızını düşündü... <span class="CharOverride-2">İkimizin de canını tehlikeye atmaya hakkım var mı?</span> diye kendine sordu.  </p>
			<p class="paragraf">Chani torbayı kaldırıp Jessica’ya uzattı: “İşte Yaşam Suyu, sudan daha yüce olan su... Kan, ruhu özgür kılan su. Eğer Rahibe Ana’ysan, sana evrenin kapılarını açar. Şimdi kararı Şeyh Hulud versin.”  </p>
			<p class="paragraf">Jessica doğmamış çocuğuna olan sorumluluğuyla Paul’e olan sorumluluğu arasında kararsız kalmıştı. Paul’ün selameti için o torbayı alıp içindekini içmesi gerektiğini biliyordu; ama kendisine uzatılan boruya doğru eğilirken, sezileri büyük tehlikede olduğunu söylüyordu.  </p>
			<p class="paragraf">Torbadaki şeyin kokusu, bildiği bazı zehirlerin kokusuna benzese de, onlardan farklıydı.  </p>
			<p class="paragraf">“Şimdi içmelisin,” dedi Chani.  </p>
			<p class="paragraf">Jessica, <span class="CharOverride-2">Bunun geri dönüşü yok,</span> diye kendine hatırlattı. Ama aldığı onca Bene Gesserit eğitimi şu an işine yaramıyordu.  </p>
			<p class="paragraf"><span class="CharOverride-2">Bu ne?</span> diye kendine sordu. <span class="CharOverride-2">Likör mü? Uyuşturucu mu?  </span></p>
			<p class="paragraf">Boruya eğilirken aldığı tarçın kokusu, Duncan Idaho’nun sarhoşluğunu hatırlattı. <span class="CharOverride-2">Baharat likörü mü?</span> diye kendine sordu. Tüpü ağzına alıp hafifçe emdi. Sıvıda baharat tadı vardı... biraz acıydı.  </p>
			<p class="paragraf">Chani deri torbayı sıkınca, Jessica’nın ağzına o sıvı doldu. Jessica elinde olmadan sıvıyı yuttu; sakinliğini korumaya, rezil olmamaya çalıştı.  </p>
			<p class="paragraf">“Azar azar ölmeyi kabul etmek, ölmekten daha kötüdür,” dedi Chani. Jessica’ya bakıyor, bekliyordu.  </p>
			<p class="paragraf">Jessica onun bakışlarına karşılık verdi; boru hâlâ ağzındaydı. O sıvının tadını genzinde, damağında, yanaklarında, gözlerinde hissediyordu... sıvı artık keskin ve tatlı geliyordu.  </p>
			<p class="paragraf"><span class="CharOverride-2">Serin.  </span></p>
			<p class="paragraf">Chani torbayı tekrar sıkıp, Jessica’nın ağzına bir sıvı dalgası daha gönderdi.  </p>
			<p class="paragraf"><span class="CharOverride-2">Nefis.  </span></p>
			<p class="paragraf">Jessica, Chani’nin yüzünü inceledi; yüz hatları inceydi... yüzünde Liet-Kynes’tan izler vardı, ama henüz belirginleşmemişti.  </p>
			<p class="paragraf"><span class="CharOverride-2">Bana uyuşturucu veriyorlar,</span> diye düşündü.  </p>
			<p class="paragraf">Ama bildiği hiçbir uyuşturucuya benzemiyordu bu. Oysa Bene Gesserit eğitimi alırken pek çok uyuşturucu tatmıştı.  </p>
			<p class="paragraf">Chani’nin yüz hatları öyle belirgindi ki... sanki yüzüne ışık tutuluyordu.  </p>
			<p class="paragraf"><span class="CharOverride-2">Bir uyuşturucu.  </span></p>
			<p class="paragraf">Jessica’nın başı dönmeye başladı; etrafa sessizlik çökmüştü. Vücudunun her hücresi, ona çok derin bir şey olduğunu kabul ediyordu. Jessica bilinçli bir zerrecik olduğunu, atomaltı parçacıklardan bile küçük olduğunu, ama yine de hareket edebildiğini, etrafının farkında olabildiğini hissediyordu. Sanki gözlerindeki perdeler bir anda kalkmıştı... kendinin psikokinestetik bir uzantısının farkına varıyordu. O hem bir zerrecikti hem de değildi.  </p>
			<p class="paragraf">Etrafında hâlâ mağara... insanlar vardı. Jessica onların varlığını hissediyordu: Paul, Chani, Stilgar, Rahibe Ana Ramallo.  </p>
			<p class="paragraf"><span class="CharOverride-2">Rahibe Ana!  </span></p>
			<p class="paragraf">Okulda duyduğu söylentilere göre, Rahibe Analık sınavını geçemeyip uyuşturucuya kurban gidenler vardı.  </p>
			<p class="paragraf">Jessica, Rahibe Ana Ramallo’ya tamamen odaklandı. Bütün bunların zamanda donmuş bir an içinde gerçekleştiğini fark ediyordu... zaman yalnızca onun için durmuştu.  </p>
			<p class="paragraf"><span class="CharOverride-2">Zaman niye durdu?</span> diye kendine sordu. Etrafındaki donmuş yüzlere baktı, Chani’nin başının üstünde gördüğü bir toz zerresine odaklandı.  </p>
			<p class="paragraf">Bekledi.  </p>
			<p class="paragraf">Birden yanıtı buldu... bilincinde bir patlama olmuştu sanki; yanıt şuydu: kişisel zamanının durmasının sebebi, hayatını kurtarmaktı.  </p>
			<p class="paragraf">Kendisinin psikokinestetik uzantısına odaklandı... kendi içine baktığında, hücrelerden oluşan bir öz, karanlık bir çukur gördü; ürküp geri çekildi.  </p>
			<p class="paragraf"><span class="CharOverride-2">Burası bakamayacağımız yer,</span> diye düşündü. <span class="CharOverride-2">Burası Rahibe Anaların bahsetmek istemediği yer... sadece Kuisatz Haderah’ın bakabileceği yer.  </span></p>
			<p class="paragraf">Bunu anlayınca özgüveni biraz yerine geldi; böylece psikokinestetik uzantıya tekrar odaklanmaya cesaret etti... kendi içindeki tehlikeyi arayan bir zerreciğe dönüştü.  </p>
			<p class="paragraf">Tehlike yuttuğu uyuşturucudaydı.  </p>
			<p class="paragraf">İçinde, uyuşturucunun parçacıkları dans ediyordu; öyle hızlıydılar ki, donmuş zaman bile onları durduramıyordu. Dans eden parçacıklar. Jessica tanıdık şekiller, atomik bağlantılar görmeye başladı: Bir karbon atomu, sarmal titreşimler, bir glikoz molekülü. Karşısına uzun bir molekül zinciri çıktı; proteinlerden birini tanıdı... metil proteindi.  </p>
			<p class="paragraf"><span class="CharOverride-2">Ahhh!  </span></p>
			<p class="paragraf">Zehrin ne olduğunu anlayınca, zihni sessizce iç geçirmişti.  </p>
			<p class="paragraf">Psikokinestetik araştırması sırasında zehrin içine yöneldi; bir oksijen zerreciğinin yerini değiştirdi, bir karbon zerreciğinin onunla birleşmesini sağladı... kopmuş bir hidrojen-oksijen bağını onardı.  </p>
			<p class="paragraf">Değişim hızlanıyordu... katalize olan tepkime temas yüzeyini genişlettikçe giderek daha da hızlanıp yayılıyordu.  </p>
			<p class="paragraf">Zaman tekrar harekete geçti; Jessica bir hareket sezdi. Torbanın tüpü ağzına hafifçe dokunduruldu... tüpten bir damla su aldı.  </p>
			<p class="paragraf"><span class="CharOverride-2">Chani torbadaki zehri değişime uğratmak için vücudumdan aldığı katalizörü kullanıyor, </span>diye düşündü.<span class="CharOverride-2"> Ama niye?  </span></p>
			<p class="paragraf">Biri onu yere oturttu. Yaşlı Rahibe Ana Ramallo’nun da getirilip yanına, halının üstüne oturtulduğunu gördü. Boynuna kuru bir el dokundu.  </p>
			<p class="paragraf">Farkındalığında bir başka psikokinestetik zerrecik belirdi! Jessica bu zerreciği reddetmeye çalıştı, ama zerrecik giderek yaklaştı... yaklaştı.  </p>
			<p class="paragraf">Birbirlerine dokundular!  </p>
			<p class="paragraf">Bu aynı anda iki kişi olmak gibiydi. Telepati değil, paylaşılan bir farkındalıktı.  </p>
			<p class="paragraf">Jessica bu farkındalığı Yaşlı Rahibe Ana ile paylaşıyordu!  </p>
			<p class="paragraf">Ama Rahibe Ana’nın kendini yaşlı olarak görmediğini anladı. O ikili zihinde bir görüntü belirdi: Ruhu neşeyle dans eden, iyi kalpli ve narin bir genç kız.  </p>
			<p class="paragraf">Ortak farkındalığın içinde, genç kız “Evet, ben buyum,” dedi.  </p>
			<p class="paragraf">Jessica söyleneni duysa da karşılık veremedi.  </p>
			<p class="paragraf">İçindeki görüntü, “Yakında hepsini göreceksin,” dedi.  </p>
			<p class="paragraf">Jessica kendine, <span class="CharOverride-2">Halüsinasyon görüyorum,</span> dedi.  </p>
			<p class="paragraf">İçindeki görüntü “Halüsinasyon görmediğini biliyorsun,” dedi. “Rahat ol; benimle savaşma. Fazla vaktimiz yok. Biz...” Birden sustu; uzun bir sessizliğin ardından “Hamile olduğunu bize söylemeliydin!” dedi.  </p>
			<p class="paragraf">Jessica ortak farkındalığın içinde kendi sesini duydu: “Neden?”  </p>
			<p class="paragraf">“Bu ikinizi de değiştirir! Kutsal Ana adına, biz ne yaptık?”  </p>
			<p class="paragraf">Jessica ortak farkındalıkta bir değişim hissetti; içsel gözü bir başka zerrecik gördü. Bu yeni zerrecik çılgınca dönüp duruyordu. Yaydığı his saf korkuydu.  </p>
			<p class="paragraf">Yaşlı Rahibe Ana, “Güçlü olmalısın,” dedi. “Şükret ki erkek değil kız. Erkek olsa ölürdü. Şimdi... yavaşça, özenle... kızına dokun. Kızın ol. Korkusunu al... onu yatıştır... cesaretini ve gücünü kullan... yavaşça... çok yavaşça ...”  </p>
			<p class="paragraf">Dönüp duran zerrecik giderek yaklaştı. Jessica kendini ona dokunmaya zorladı.  </p>
			<p class="paragraf">Dehşete kapılacak gibi oldu.  </p>
			<p class="paragraf">Korkuya karşı bildiği tek yöntemle savaştı: “Korkmamalıyım. Korku katilidir aklın...”  </p>
			<p class="paragraf">Bu dua onu biraz sakinleştirdi. Diğer zerrecik şimdi ona yaslanmış titreşiyordu.  </p>
			<p class="paragraf">Jessica kendine, <span class="CharOverride-2">Sözler işe yaramaz,</span> dedi.  </p>
			<p class="paragraf">Kendini temel duygusal tepkilere indirgedi; sevgi, rahatlık, sıcaklık, şefkat hisleri yaymaya başladı.  </p>
			<p class="paragraf">Diğer zerreceğin korkusu azaldı.  </p>
			<p class="paragraf">Yaşlı Rahibe Ana’nın varlığı tekrar belirginleşti, ama bu kez üçlü bir ortak farkındalık vardı... ikisi faaldi, üçüncüsü ise sessizce durmuş, sadece algılıyordu.  </p>
			<p class="paragraf">Rahibe Ana ortak farkındalığın içinde, “Zaman azalıyor,” dedi. “Sana verecek çok şeyim var. Kızının delirmesine yol açabilir. Ama yine de yapmalıyım, kabilenin ihtiyaçları önde gelir.”  </p>
			<p class="paragraf">“Ne...”  </p>
			<p class="paragraf">“Sus ve al!”  </p>
			<p class="paragraf">Jessica’nın karşısında deneyimler belirmeye başladı. Bene Gesserit Okulu’ndaki bilinçaltı eğitim projektöründeki görüntülere benziyorlardı... ama daha hızlıydılar... çok daha hızlıydılar.  </p>
			<p class="paragraf">Ama yine de... nettiler.  </p>
			<p class="paragraf">Jessica gördüğü her deneyimi biliyordu: bir sevgili... güçlü kuvvetli, sakallı, koyu Fremen gözlü bir adam vardı; Jessica o adamın hem güçlü hem şefkatli olduğunu bir anda, Rahibe Ana’nın hafızasında gördü.  </p>
			<p class="paragraf">Bu olanların cenin halindeki kızına etkisini düşünmeye vakti yoktu; yalnızca kabul edip kaydetmeye vakti vardı. Jessica’nın içine deneyimler doluyordu: doğum, yaşam, ölüm... önemli ve önemsiz meseleler, tek bir bakış açısından zamanın ilerleyişi.  </p>
			<p class="paragraf"><span class="CharOverride-2">Bir tepeden akan kumlar niye hafızasına kazınmış ki?</span> diye kendine sordu.  </p>
			<p class="paragraf">Jessica neler olduğunu anladığında artık çok geçti: yaşlı kadın ölüyordu... ölürken de deneyimlerini Jessica’nın hafızasına, bir bardağa su koyarcasına boşaltıyordu. Jessica bu olanları izlerken, üçüncü zerrecik solup doğum öncesi farkındalığına geri döndü. Ölürken hayatını Jessica’nın hafızasına bırakan yaşlı Rahibe Ana son sözlerini fısıldadı.  </p>
			<p class="paragraf">“Uzun süredir seni bekliyordum,” dedi. “İşte hayatım.”  </p>
			<p class="paragraf">Hayatı oradaydı, tamamen oradaydı.  </p>
			<p class="paragraf">Ölüm anı bile.  </p>
			<p class="paragraf">Jessica, <span class="CharOverride-2">Artık bir Rahibe Ana’yım,</span> diye düşündü.  </p>
			<p class="paragraf">Artık tam anlamıyla bir Bene Gesserit Rahibe Anasına dönüşmüştü. O zehirli uyuşturucu onu dönüştürmüştü.  </p>
			<p class="paragraf">Bene Gesserit Okulu’nda bu iş daha farklı yapılırdı. Gerçi kimse ona işin sırrını anlatmamıştı, ama yine de bunu biliyordu.  </p>
			<p class="paragraf">Sonuç aynıydı.  </p>
			<p class="paragraf">Jessica içsel farkındalığına kızının zerreciğinin hâlâ dokunduğunu fark etti; ona uzandı, ama karşılık alamadı.  </p>
			<p class="paragraf">Kendisine neler olduğunu fark edince, korkunç bir yalnızlık hissine kapıldı. Kendi hayatının yavaşlayıp çevresindeki hayatın hızlandığını, dolayısıyla da aradaki farkın iyice belirginleştiğini görüyordu.  </p>
			<p class="paragraf">Zerrecik farkındalığı hissi biraz azaldı... vücudu zehrin etkisinden kurtulmaya başlamıştı; ama Jessica o diğer zerreciği hâlâ hissediyordu... ona dokunurken, onun başına gelenlere göz yumduğu için utanç duyuyordu.  </p>
			<p class="paragraf"><span class="CharOverride-2">Bunu ben yaptım, benim zavallı, şekillenmemiş, minik, sevgili kızım... seni bu evrene ben getirdim ve kalkanlarını oluşturmana fırsat tanımadan, seni bu evrendeki çeşitli şeylere maruz bıraktım.  </span></p>
			<p class="paragraf">Diğer zerrecikten hafif bir sevgi-rahatlatma hissi geldi; Jessica’nın ona gönderdiği hissin yansıması gibiydi.  </p>
			<p class="paragraf">Jessica karşılık veremeden “âdâb”ın, zorlayıcı belleğinin baskısını hissetti. Yapılması gereken bir şey vardı. Bunun ne olduğunu bulmaya çalışırken, değiştirilmiş uyuşturucunun zihnini bulandırdığını fark etti.  </p>
			<p class="paragraf"><span class="CharOverride-2">Bu etkiyi ortadan kaldırabilirim,</span> diye düşündü. <span class="CharOverride-2">Uyuşturucuyu zararsız bir şeye dönüştürebilirim.</span> Ama bunun hata olacağını hissediyordu. <span class="CharOverride-2">Bir birleşme ayinindeyim.  </span></p>
			<p class="paragraf">O zaman, ne yapması gerektiğini anladı.  </p>
			<p class="paragraf">Jessica gözlerini açıp, Chani’nin şimdi başının üstünde tuttuğu su torbasına işaret etti.  </p>
			<p class="paragraf">“Kutsandı,” dedi. “Suları karıştırın; değişim herkese yayılsın, halkımız kutsanmayı paylaşsın.”  </p>
			<p class="paragraf"><span class="CharOverride-2">Katalist işini yapsın,</span> diye düşündü. <span class="CharOverride-2">İnsanlar</span><span class="CharOverride-2"> onu içsin... birbirlerini bir süreliğine daha yüksek bir farkındalıkla algılasın. Uyuşturucu artık güvenli... </span><span class="CharOverride-2">Çünkü bir Rahibe Ana onu değiştirdi.  </span></p>
			<p class="paragraf">İçindeki zorlayıcı bellek hâlâ faaldi. Yapması gereken bir şey daha olduğunu fark etti, ama uyuşturucunun etkisi yüzünden buna odaklanmakta zorlanıyordu.  </p>
			<p class="paragraf"><span class="CharOverride-2">Ahhhhh... yaşlı Rahibe Ana.  </span></p>
			<p class="paragraf">“Rahibe Ana Ramallo’yla tanıştım,” dedi Jessica. “O öldü, ama hâlâ burada. Hatırası ayinle kutsansın.”  </p>
			<p class="paragraf"><span class="CharOverride-2">Bu sözler nereden aklıma geldi?</span> diye merak etti.  </p>
			<p class="paragraf">O sözlerin bir başka bellekten, ona verilmiş ve şimdi onun bir parçası olan hayattan geldiğini fark etti. Ama bu armağanda bir şeyler eksikti.  </p>
			<p class="paragraf">İçindeki diğer bellek, “Bırak eğlensinler,” dedi. “Zaten hayattan aldıkları pek az zevk var. Bu arada biz de tanışma fırsatı bulabiliriz; daha sonra geri çekilecek, anılarına karışacağım. Ahhh, zihnin ilginç şeylerle dolu. Hayal bile etmediğim bir sürü şeyle dolu.”  </p>
			<p class="paragraf">İçindeki anı-zihin, kendini Jessica’ya açtı... Jessica geniş bir koridor gördü; bu koridordan baktığında, Rahibe Anaların içindeki Rahibe Anaların içindeki Rahibe Anaları görebiliyordu... sayıları sonsuzdu sanki.  </p>
			<p class="paragraf">Ürken Jessica geri çekildi; bu teklik okyanusunda yitmekten korkmuştu. Ama koridor hâlâ oradaydı; Jessica’ya Fremen kültürünün sandığından çok daha eski olduğunu gösteriyordu.  </p>
			<p class="paragraf">Jessica bir zamanlar Poritrin’de Fremenler olduğunu gördü; rahat bir gezegende yaşaya yaşaya güçsüzleşmiş bir halktılar... Bela Tegeuse ile Salusa Secundus’a insan kolonileri yerleştirmek isteyen İmparatorluk akıncıları için kolay lokmaydılar.  </p>
			<p class="paragraf">Ah, o gezegenden ayrılmak onlar için ne acı olmuştu... Jessica bunu hissedebiliyordu.  </p>
			<p class="paragraf">Koridorun çok ilerisinde bir yerlerden bir imge-ses haykırdı: “Hacca gitmemizi engellediler!”  </p>
			<p class="paragraf">Jessica içindeki o koridorda, Bela Tegeuse’deki köle hücrelerini gördü; insanların elendiğini, seçilenlerin Rossak ve Harmonthep’e gönderildiğini gördü. Gözlerinin önünde tüyler ürpertici vahşet sahneleri belirdi... korkunç bir çiçeğin taçyaprakları gibi açılıverdiler. Seyyadinaların geçmişin sicimini birbirlerine aktardıklarını gördü... bunu önce çöl türküleri vasıtasıyla sözel olarak, ardından da (Rossak’ta zehirli uyuşturucunun keşfedilmesiyle birlikte) daha gelişkin bir şekilde, kendi Rahibe Anaları vasıtasıyla yapmışlardı... Şimdiyse, Arrakis’te Yaşam Suyu’nun keşfedilmesiyle birlikte, geçmişle aradaki bağ iyice güçlenmişti.  </p>
			<p class="paragraf">İçsel koridorun çok uzak bir yerinden bir başka ses haykırdı: “Asla affetme! Asla unutma!”  </p>
			<p class="paragraf">Ama Jessica’nın dikkati Yaşam Suyu’nun kaynağına odaklanmıştı: Yaşam Suyu bir kumsolucanının, yaradanın can çekişirken saldığı sıvıydı. Jessica solucanın öldürülmesine yeni belleğinde tanık olurken, az kalsın inleyecekti.  </p>
			<p class="paragraf">Yaratık boğularak ölmüştü!  </p>
			<p class="paragraf">“Anne, iyi misin?”  </p>
			<p class="paragraf">Paul’ün sesi araya girmişti; Jessica içsel farkındalığından sıyrılmayı başarıp başını kaldırarak ona baktı... ona karşı sorumluluk taşıdığının bilincindeydi, ama yine de varlığından esef duyuyordu.  </p>
			<p class="paragraf"><span class="CharOverride-2">Elleri doğuştan hissiz bir insan gibiyim...</span><span class="CharOverride-2"> günün birinde onlara hissetme yetisi dayatıldı.  </span></p>
			<p class="paragraf">Bu düşünce zihnini kapladı.  </p>
			<p class="paragraf"><span class="CharOverride-2">Ve diyorum ki: “Bakın! Ellerim var!” Ama </span><span class="CharOverride-2">çevremdeki herkes “El ne demek?”</span><span class="CharOverride-2"> diyor.  </span></p>
			<p class="paragraf">Paul, “İyi misin?” diye tekrarladı.  </p>
			<p class="paragraf">“Evet.”  </p>
			<p class="paragraf">“Bunu içmemde bir sakınca var mı?” Paul, Chani’nin iki eliyle tuttuğu torbayı gösterdi. “İçmemi istiyorlar.”  </p>
			<p class="paragraf">Jessica, Paul’ün sözlerindeki gizli anlamı fark etti; Paul’ün zehrin ilk, değişmemiş halini saptadığını ve annesi için kaygılandığını anladı. Onun geleceği görme yetisinin sınırlarını merak etti. Paul’ün sorduğu soru, Jessica’nın çok şey anlamasını sağlamıştı.  </p>
			<p class="paragraf">“İçebilirsin,” dedi Jessica. “Artık değişti.” Paul’ün arkasına baktığında, Stilgar’ın orada durmuş, başını eğmiş, kendisine bakmakta olduğunu gördü; adam koyu gözleriyle onu inceliyordu.  </p>
			<p class="paragraf">“Artık sahtekâr olmadığını biliyoruz,” dedi Stilgar.  </p>
			<p class="paragraf">Jessica bu sözdeki gizli anlamı da fark etti, ama uyuşturucu zihnini bulandırıyordu. Öyle sıcak ve yatıştırıcıydı ki. Bu Fremenler ne iyi insanlardı... onu aralarına almışlardı.  </p>
			<p class="paragraf">Paul annesinin uyuşturucunun etkisinde olduğunu gördü.  </p>
			<p class="paragraf">Hafızasını... sabit geçmişi ve muhtemel geleceklerin değişken hatlarını taradı. Zamanın dondurulmuş anlarını taramak gibiydi bu... içsel gözünü rahatsız ediyordu. Bu parçaları, akıntının içinden kapıp çıkarınca anlamak zordu.  </p>
			<p class="paragraf">Bu uyuşturucu hakkında bilgi toplayabilir, onun annesine ne yaptığını anlayabilirdi; ama bu bilgi doğal bir ritimden, bir karşılıklı yansıma sisteminden yoksun olurdu.  </p>
			<p class="paragraf">Birden şunu kavradı: Geçmişi şimdide görmek önemli olsa da, geleceği görebilme yetisinin en büyük göstergesi gelecekte geçmişi görebilmekti.  </p>
			<p class="paragraf">Her şey göründüğü gibi olmamakta direniyordu.  </p>
			<p class="paragraf">“İç,” dedi Chani. Torbanın borusunu Paul’ün burnunun dibinde salladı.  </p>
			<p class="paragraf">Paul dikelip Chani’ye baktı. Etrafa şenlik heyecanının hâkim olduğunu hissediyordu. Dönüştürülmüş baharattan yapılma uyuşturucuyu içerse ne olacağını biliyordu. Saf zamanın görüntüsüne, zamanın mekânlaşmış haline geri dönecekti. Uyuşturucu onu baş döndürücü bir zirveye çıkarıp, gerçeği kavraması için meydan okuyacaktı.  </p>
			<p class="paragraf">Stilgar, Chani’nin arkasından “İçsene evlat,” dedi. “Ayini geciktiriyorsun.”  </p>
			<p class="paragraf">Paul o zaman kalabalığı dinledi; seslerindeki heyecanı duydu... “Lisanü’l-Gayb,” diyorlardı. “Muad’Dib!” Paul başını eğip annesine baktı. Annesi oturduğu yerde huzur içinde uyur gibiydi... solukları derin ve düzenliydi. Paul yapayalnız geçmişi olan gelecekten bir söz anımsadı: “Yaşam Suyu’nda uyuyor.”  </p>
			<p class="paragraf">Chani kolunu çekiştirdi.  </p>
			<p class="paragraf">Paul boruyu ağzına alınca insanların haykırdığını işitti. Chani torbayı sıkınca boğazına hücum eden sıvıyı, sıvının kokusunun başını döndürdüğünü hissetti. Chani torbayı geri çekip, aşağıdan uzanan ellere verdi. Paul’ün bakışları Chani’nin koluna, oradaki yeşil matem bandına odaklandı.  </p>
			<p class="paragraf">Chani doğrulurken Paul’ün nereye baktığını görünce “Suyun verdiği mutluluk sırasında bile onun yasını tutabilirim,” dedi. “Bize öğrettiği şeylerden biri de buydu.” Elini Paul’ünkinin üstüne koyarak, onu platformun kenarına çekti. “Ortak bir yanımız var Usûl; ikimizin de babasını Harkonnenlar öldürdü.”  </p>
			<p class="paragraf">Paul, Chani’yi seyretti. Başının vücudundan ayrıldığını, sonra da eski yerine konup tuhaf şeylere bağlandığını hissediyordu. Bacakları hissizdi, lastik gibiydi.  </p>
			<p class="paragraf">Dar bir yan geçide girdiler; duvarlardaki korkürelerin loş ışığı geçidi aydınlatıyordu. Paul uyuşturucunun eşsiz etkisini göstermeye başladığını, zamanı çiçek gibi açtığını hissetti. Bir başka gölgeli tünele saparlarken, düşmemek için Chani’ye yaslanma ihtiyacı duydu. Chani’nin cüppesinin altındaki diri, yumuşak vücudunu hissedince içi bir hoş oldu. Bu his uyuşturucunun etkisiyle birleşince, geleceği ve geçmişi katlayarak şimdiki zamana getirdi; Paul’ün üçlü bakışı iyice daraldı.  </p>
			<p class="paragraf">“Seni tanıyorum Chani,” diye fısıldadı. “Kumların üstündeki bir kaya çıkıntısında oturduk; korkularını yatıştırdım. Siyeçin karanlığında birbirimizi okşadık. Biz...” Dikkatinin dağıldığını hissetti; başını sallamaya çalışınca tökezledi.  </p>
			<p class="paragraf">Chani onu doğrultup, kalın perdelerin arasından geçirerek sarı, sıcak bir odaya soktu... içeride alçak masalar, minderler, turuncu çarşaflı bir yer yatağı vardı.  </p>
			<p class="paragraf">Paul durduklarını fark etti; Chani karşısında durmuş, ona bakıyordu... gözlerinde sessiz bir dehşet vardı.  </p>
			<p class="paragraf">Chani, “Bana anlatmalısın,” diye fısıldadı.  </p>
			<p class="paragraf">“Sen Sihaya’sın... çöl baharı,” dedi Paul.  </p>
			<p class="paragraf">“Kabile, Su’yu paylaşınca, hepimiz... bir oluruz,” dedi Chani. “Biz... paylaşırız. Ben... diğerlerini içimde hissedebiliyorum; ama seninle paylaşmaya korkuyorum.”  </p>
			<p class="paragraf">“Neden?”  </p>
			<p class="paragraf">Paul, Chani’ye odaklanmaya çalıştı; ama geçmişle gelecek şimdiki zamana karışıyor, Chani’nin görüntüsünü bulandırıyordu. Chani’yi sayısız şekilde, konumda ve ortamda görüyordu.  </p>
			<p class="paragraf">“Sende korkutucu bir şeyler var. Seni diğerlerinden uzaklaştırdım, çünkü... onların ne istediğini hissedebiliyordum. Sen... insanları etkiliyorsun. Bazı... şeyler görmemize yol açıyorsun!”  </p>
			<p class="paragraf">Paul tane tane konuşmaya çabaladı: “Ne görüyorsun?”  </p>
			<p class="paragraf">Chani başını eğip ellerine baktı. “Kucağımda... bir çocuk görüyorum. Bizim çocuğumuz... seninle benim.” Elini ağzına götürdü. “Her şeyini biliyorum; bu nasıl olabilir?”  </p>
			<p class="paragraf">Paul’ün zihni, <span class="CharOverride-2">Yeteneğe biraz sahipler, </span>dedi. <span class="CharOverride-2">Ama bastırıyorlar, çünkü onları korkutuyor.  </span></p>
			<p class="paragraf">Birden zihni açıldı; Chani’nin tir tir titrediğini gördü.  </p>
			<p class="paragraf">“Ne söylemek istiyorsun?” diye sordu.  </p>
			<p class="paragraf">Chani “Usûl,” diye fısıldadı; hâlâ titriyordu.  </p>
			<p class="paragraf">“Geleceğe kaçamazsın,” dedi Paul.  </p>
			<p class="paragraf">Chani’ye karşı yoğun bir şefkat duydu. Onu kendine çekip başını okşadı. “Chani, Chani, korkma.”  </p>
			<p class="paragraf">Chani, “Usûl, yardım et bana,” diye hıçkırdı.  </p>
			<p class="paragraf">Chani konuşurken, Paul’ün içindeki uyuşturucunun etkisi had safhaya ulaştı. Perdeleri çekip açarak, Paul’e kendi geleceğinin uzak, gri karmaşasını gösterdi.  </p>
			<p class="paragraf">“Çok sessizsin,” dedi Chani.  </p>
			<p class="paragraf">Paul farkındalığının içinde öylece duruyordu... kendi tuhaf boyutunda göz alabildiğine uzanan zamanı seyrediyordu; çok hassas bir dengedeydi, ama dönüp duruyordu; dardı, ama sayısız dünyayı ve gücü toplayan bir ağ gibi dört bir yana uzanmıştı; üstünde yürümesi gereken gergin halat, aynı zamanda üstünde dengesini koruduğu bir tahterevalliydi.  </p>
			<p class="paragraf">Bir yanında İmparatorluğu görebiliyordu; Feyd-Rautha adlı bir Harkonnen ölümcül bir bıçak gibi üstüne geliyor, Sardaukarlar gezegenlerinde öfkeden kudurarak Arrakis’te soykırım yapmak istiyor, Lonca kumpas kurup plan yapıyor, Bene Gesseritler seçici üreme programlarıyla uğraşıyordu. Tüm bunlar Paul’ün ufkunda fırtına bulutları gibi toplanmıştı ve onları geride tutan yegâne şey Fremenler ile onların Muad’Dib’iydi... Fremenlerin evrene karşı başlatacakları korkunç din savaşı için uyandıracakları, uyuyan devdi.  </p>
			<p class="paragraf">Paul kendini tüm bunların merkezinde hissediyordu... tüm bu yapının üstünde döndüğü mihverdi o; incecik bir huzur telinin üstünde, yanında Chani’yle, az çok mutlu yürüyordu. Önünde uzanan teli görüyordu; göreceli olarak sakin bir zamanda, gizli bir siyeçteydi... şiddet dönemleri arasındaki bir huzur anındaydı.  </p>
			<p class="paragraf">“Başka hiçbir yerde huzur yok,” dedi.  </p>
			<p class="paragraf">Chani, “Usûl, ağlıyorsun,” diye mırıldandı. “Usûl, gücüm benim, ölülere su mu veriyorsun? Hangi ölülere?”  </p>
			<p class="paragraf">“Henüz ölmemişlere,” dedi Paul.  </p>
			<p class="paragraf">“Öyleyse hayatlarının kalanını yaşasınlar,” dedi Chani.  </p>
			<p class="paragraf">Uyuşturucunun sisi içindeki Paul, Chani’nin ne kadar haklı olduğunu kavradı; kızı vahşice kendine çekti. “Sihaya!” dedi.  </p>
			<p class="paragraf">Kız elini Paul’ün yanağına koydu. “Artık korkmuyorum Usûl. Bak bana. Beni böyle tuttuğunda, senin gördüğün şeyi görüyorum.”  </p>
			<p class="paragraf">Paul sert bir sesle, “Ne görüyorsun?” diye sordu.  </p>
			<p class="paragraf">“Fırtınalar arasındaki bir dinginlik anında birbirimizi sevdiğimizi görüyorum. Kaderimiz bu.”  </p>
			<p class="paragraf">Paul tekrar uyuşturucunun etkisi altına girmişti; <span class="CharOverride-2">Beni kim bilir kaç kez rahatlattın, yüreğime su serptin, unutmamı sağladın,</span> diye düşündü. Zamanın tekrar parlaklaştığını, geleceğinin anılara dönüştüğünü hissetti... fiziksel aşkın şefkatli ve küçük düşürücü hareketlerini, benliklerin paylaşımını ve birleşimini, yumuşaklığı ve şiddeti hissetti.  </p>
			<p class="paragraf">“Güçlü olan sensin Chani,” diye mırıldandı. “Yanımda kal.”  </p>
			<p class="paragraf">“Daima,” diyen Chani, onu yanağından öptü.  </p>
		</div>
</body>
</html>