<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-30</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Kraliyet Sarayı’ndaki aile hayatını anlamak çoğu insan için güçtür, ama size kısaca anlatmaya çalışayım. Sanırım babamın tek bir gerçek dostu vardı. Tek dostu Kont Hasimir Fenring’ti; Kont genetik-hadımdı ve İmparatorluk’taki en ölümcül savaşçılardan biriydi. Hep şık giyinen, kısa boylu, çirkin bir adam olan Kont bir gün babama yeni bir köle-odalık getirince, annem beni bu konuda casusluk yapmakla görevlendirdi. Hepimiz kendi çıkarımızı korumak adına babamı gizlice izlerdik. Bene Gesserit-Lonca Anlaşması köle-odalıkların çocuklarının veliaht olmasını yasaklıyordu elbette, ama bu konuda sürekli kumpaslar kurulurdu. Annemin, kız kardeşlerimin ve benim canımıza defalarca kastedildi. Bunu söylemem korkunç gelebilir, ama bu girişimlerin bazılarında babamın parmağı olduğundan şüpheleniyorum. Kraliyet ailesi başka ailelere benzemez. Neyse, yeni köle-odalık babam gibi kızıl saçlıydı; fidan gibiydi ve zarifti. Dansçı olduğu kaslarından belliydi; nörocezbetme eğitimi aldığı da anlaşılıyordu. Babam karşısında çırılçıplak duran kızı uzun uzun inceledi. Sonunda şöyle dedi: “Fazla güzel. Onu birine armağan etmek için saklayalım.” Bu kararın Kraliyet Sarayı’nda nasıl bir paniğe yol açtığını hayal bile edemezsiniz. Sonuçta babamın zekice davranabilmesi ve nefsine hâkim olabilmesi, hepimize yönelik en büyük tehditti.  </span></p>
			<p class="paragraf ParaOverride-9">—PRENSES IRULAN,  </p>
			<p class="paragraf ParaOverride-9">“Babamın Evinde”  </p>
			<p class="paragbos">  </p>
			<p class="paragraf">Paul akşama doğru, damıtıcı-çadırın önünde ayakta duruyordu. Çadırı kurduğu yarık kara gölgelerle kaplıydı. Dışarıya, açık çöl arazisinin ardındaki kayalığa baktı; çadırda uyuyan annesini uyandırıp uyandırmamakta kararsızdı.  </p>
			<p class="paragraf">Karşısında sayısız kumul uzanıyordu. Güneş batarken, kumulların gölgeleri kapkara görünüyordu.  </p>
			<p class="paragraf">Engin bir düzlük.  </p>
			<p class="paragraf">Paul’ün gözleri yüksek bir şeyler aradı. Ama ufukta, gümüşi mavi göğün altında sadece kumullar ve uzaktaki o kayalık vardı. Rüzgâr estiğini belli edecek tek bir şey (örneğin bir çiçek) bile yoktu.  </p>
			<p class="paragraf">Paul, <span class="CharOverride-2">Ya orada terk edilmiş bir test istasyonu yoksa?</span> diye düşündü. <span class="CharOverride-2">Ya Fremenler de yoksa? Ya </span><span class="CharOverride-2">o gördüğümüz bitkiler tamamen tesadüf eseri buradaysa?  </span></p>
			<p class="paragraf">Jessica uyanıp sırtüstü döndü ve çadırın şeffaf ucundan dışarıya, Paul’e baktı. Paul arkası dönük duruyordu; duruş tarzı Jessica’ya Paul’ün babasını, Dük Leto’yu anımsattı. Yoğun bir hüzne kapılınca yüzünü çevirdi.  </p>
			<p class="paragraf">Bir süre sonra damıtıcı-giysisini giydi, çadırın toplayıcı-keselerinden aldığı suyu içti ve emekleyerek dışarı çıkıp ayağa kalkarak gerindi.  </p>
			<p class="paragraf">Paul ona dönmeden konuştu: “Buranın sakinliği hoşuma gidiyor.”  </p>
			<p class="paragraf">Jessica, <span class="CharOverride-2">İnsan zihni bulunduğu ortama nasıl da uyum sağlıyor</span>, diye düşündü. Bir Bene Gesserit aksiyomunu anımsadı: “Zihin baskı altındayken pozitif veya negatif yöne gidebilir: açılabilir veya kapanabilir. Zihni bir spektrum olarak düşünün; negatif ucunda bilinçsizlik, pozitif ucundaysa hiperbilinç vardır. Zihnin baskı altında hangi yöne gideceğini belirleyen başlıca faktör, kişinin aldığı eğitimdir.”  </p>
			<p class="paragraf">“Burada yaşamak güzel olabilir,” dedi Paul.  </p>
			<p class="paragraf">Jessica çölü Paul’ün gözünden görmeye, bu gezegende olağan kabul edilen tüm güçlükleri düşünmeye çalıştı; Paul’ün hangi muhtemel gelecekleri gördüğünü merak etti. <span class="CharOverride-2">İnsan burada</span> <span class="CharOverride-2">gerçekten yalnız kalabilir... peşinde birilerinin olabileceğinden korkmadan, avcılardan korkmadan yalnız kalabilir, </span>diye düşündü.  </p>
			<p class="paragraf">Paul’ün yanından geçip dürbününü kaldırarak yağ merceklerini ayarladı; karşı tarafta yükselen kayalığı inceledi. Evet, orada saguaro ve benzeri dikenli bitkiler vardı... gölgede sarımsı yeşil görünen alçak çimenlikler de vardı.  </p>
			<p class="paragraf">“Çadırı toplayacağım,” dedi Paul.  </p>
			<p class="paragraf">Jessica başıyla onaylayıp, yarığın ağzına doğru yürüdü... buradan çölü daha iyi görebilirdi; dürbününü sola çevirdi. O tarafta beyaz, kenarları lekeli bir tuz çukuru parlıyordu. Buralarda beyaz ölümün rengiydi ve o çukur bembeyazdı. Ama çukurun varlığı, eskiden orada su olduğunu gösteriyordu. Bir zamanlar, o parlak beyazlığın üstünden sular akmıştı. Jessica dürbününü indirdi, başlıklı pelerinini düzeltti ve bir an için Paul’ün hareketlerine kulak kabarttı.  </p>
			<p class="paragraf">Güneş iyice alçalmıştı. Tuz çukurunun üstü gölgeyle kaplanıyordu. Günbatımında ufka çeşitli renkler yayılıyordu. Bu renkler çölü giderek kaplayan karanlığa karışıyordu. Çöl kömür karası gölgelerle kaplanırken, gökyüzü de iyice karardı.  </p>
			<p class="paragraf"><span class="CharOverride-2">Yıldızlar!  </span></p>
			<p class="paragraf">Jessica başını kaldırıp yıldızlara bakarken, yanına Paul’ün geldiğini hissetti. Sanki yıldızlara doğru yükseliyorlardı. Günün ağırlığını aşağıda bırakıyorlardı. Jessica yüzünde hafif bir esinti hissetti.  </p>
			<p class="paragraf">“Birazdan ilk ay doğar,” dedi Paul. “Çanta hazır. Gümleyiciyi de yerleştirdim.”  </p>
			<p class="paragraf">Jessica, <span class="CharOverride-2">Bu cehennemde sonsuza dek kaybolabiliriz,</span> diye düşündü. Onları kimse bulamazdı.  </p>
			<p class="paragraf">Gece rüzgârı karanlıkta çeşitli kokular getirdi: özellikle tarçın kokusu belirgindi; kokular yağmur gibi yağıyordu sanki.  </p>
			<p class="paragraf">Paul, “Tarçın kokusunu alıyorsundur,” dedi.  </p>
			<p class="paragraf">“Filtreden bile alabiliyorum,” dedi Jessica. “Burada bir servet yatıyor. Ama bununla su satın alabilir miyiz?” Havzayı gösterdi. “Orada hiç yapay ışık yok.”  </p>
			<p class="paragraf">“Etrafta Fremenler varsa, şu kayaların ardındaki bir siyeçte gizleniyorlardır,” dedi Paul.  </p>
			<p class="paragraf">Sağ taraflarında, ufukta gümüşi bir ışık belirdi: ilk ay. Giderek yükseldi; üstündeki el şekli oldukça belirgindi. Jessica ay ışığının gümüşi beyaza boyadığı çöle baktı.  </p>
			<p class="paragraf">“Gümleyiciyi yarığın en derin kısmına yerleştirdim,” dedi Paul. “Çalıştırdığımda otuz dakikamız olacak.”  </p>
			<p class="paragraf">“Otuz dakika mı?”  </p>
			<p class="paragraf">“Solucanları çağırmaya başlamasından önce.”  </p>
			<p class="paragraf">“Anladım. Ben hazırım.”  </p>
			<p class="paragraf">Paul yanından ayrıldı. Jessica onun yarığa geri döndüğünü işitti.  </p>
			<p class="paragraf"><span class="CharOverride-2">Gece bir tünel, yarına açılan bir delik... yarınımız olacaksa tabii,</span> diye düşündü. Başını iki yana salladı. <span class="CharOverride-2">Niye bu kadar karamsarım? Okulda bana karamsar olmayı öğretmediler!  </span></p>
			<p class="paragraf">Paul geri döndü ve çantayı alıp aşağı inmeye başladı; ilk kumula varınca da durup, peşinden gelen annesine kulak kabarttı. Annesinin hafif adımlarını ve soğuk kum tanelerinin hareketlerini duyuyordu; bunlar çölün emniyetlilik derecesini belirten şifreli seslerdi.  </p>
			<p class="paragraf">“Ritimsiz yürümeliyiz,” dedi Paul; kumda yürüyen adamları hem geleceğe dair hafızasıyla, hem de asıl hafızasıyla anımsadı.  </p>
			<p class="paragraf">“Beni seyret,” dedi. “Fremenler çölde böyle yürüyor.”  </p>
			<p class="paragraf">Kumulun rüzgârüstü tarafına çıkıp, ayaklarını sürüyerek yürümeye başladı.  </p>
			<p class="paragraf">Jessica, Paul’ün ilk on adımını seyrettikten sonra onu taklit etmeye başladı. Bu yürüyüş tarzındaki mantığı anlayabiliyordu; çıkardıkları sesler, rüzgârda kımıldayan kumların sesine benziyordu. ama kasları bu anormal, kesintili yürüyüş tarzına direniyordu: Adım at... ayak sürü... ayak sürü... adım at... adım at... bekle... ayak sürü... adım at...  </p>
			<p class="paragraf">Zaman geçip gidiyordu. İlerideki kayalık yakınlaşır gibi görünmüyordu. Arkadaki kayalıksa hâlâ çok yakındı.  </p>
			<p class="paragraf">“Güm! Güm! Güm! Güm!”  </p>
			<p class="paragraf">Bu sesler arkalarındaki kayalıktan geliyordu.  </p>
			<p class="paragraf">Paul, “Gümleyici,” diye fısıldadı.  </p>
			<p class="paragraf">Adım atarken, gümleyicinin davul gibi çıkardığı seslerin ritmine kapılmamak zor oluyordu.  </p>
			<p class="paragraf">“Güm... güm... güm... güm...”  </p>
			<p class="paragraf">Ay ışığıyla aydınlanan dev bir kâsenin içinde, o boğuk davul sesi eşliğinde yürüyorlardı. Kumullara inip çıkıyorlardı: adım at... ayak sürü... bekle... adım at... ayaklarının altında kaygan kum topakları yuvarlanıyordu: Ayak sürü... bekle... adım at...  </p>
			<p class="paragraf">Bu arada, tıslama sesi olup olmadığını anlamak için kulak kabartıyorlardı.  </p>
			<p class="paragraf">Tıslama sesi başladığında öyle hafifti ki, ayak sürümelerinin seslerine karıştığından fark etmediler. Ama giderek yükseldi; batıdan geliyordu.  </p>
			<p class="paragraf">Gümleyici hâlâ çalışıyordu: “Güm... güm... güm... güm...”  </p>
			<p class="paragraf">Arkalarından gelen tıslama geceye yayıldı. Yürürken başlarını geriye çevirince, solucanın yarattığı hareketli tepeyi gördüler.  </p>
			<p class="paragraf">Paul, “Yürümeye devam et,” diye fısıldadı. “Arkana bakma.”  </p>
			<p class="paragraf">Arkalarındaki gölgeli kayalıktan müthiş bir gümbürtü koptu; solucan kayalara sürtünüyordu. Sanki heyelan oluyordu.  </p>
			<p class="paragraf">Paul “Yürümeye devam et,” diye tekrarladı.  </p>
			<p class="paragraf">İki kayalığın arasındaki alanın tam ortasına geldiklerini gördü.  </p>
			<p class="paragraf">Arkalarından hâlâ parçalanan kayaların gümbürtüsü geliyordu.  </p>
			<p class="paragraf">Yürümeye devam ettiler; kaslarındaki ağrı hiç geçmeyecek gibiydi; ama Paul karşıdaki kayalığa, sanki onları çağıran kayalığa giderek yaklaştıklarını görüyordu.  </p>
			<p class="paragraf">Jessica yürümeye tamamen odaklanmıştı; yürümeyi sürdürmesini yalnızca irade gücüne borçlu olduğunun farkındaydı. Ağzı kupkuruydu, ama arkadan gelen sesler yüzünden durup da damıtıcı-giysisinin toplayıcı-keselerinden bir yudum su içemiyordu.  </p>
			<p class="paragraf">“Güm... güm...”  </p>
			<p class="paragraf">Arkalarındaki kayalıktan gelen gümbürtü iyice yükselip gümleyicinin sesini boğdu.  </p>
			<p class="paragraf">Sessizlik!  </p>
			<p class="paragraf">Paul, “Daha çabuk,” diye fısıldadı.  </p>
			<p class="paragraf">Jessica başıyla onayladı; Paul’ün bu hareketi görmediğini biliyordu, ama zaten dayanma sınırının sonuna gelmiş kaslarını daha da fazla zorlaması gerektiğini bu hareketle kendi kendine belirtmeye ihtiyacı vardı, o anormal hareketleri sürdürmeliydi...  </p>
			<p class="paragraf">Karşılarındaki kayalık şimdi sanki yıldızlara dek yükseliyordu, oraya ulaşabilirlerse kurtulacaklardı; Paul kayalığın dibinde bir kum düzlüğünün uzandığını gördü. Düzlüğe adım attı; bitkinlikten sendeleyince de dengesini korumak için bir ayağını bilinçsizce öne attı.  </p>
			<p class="paragraf">Etraflarındaki kumlar gürleyerek sarsıldı.  </p>
			<p class="paragraf">Paul yana doğru iki adım atarak düzlükten çıktı.  </p>
			<p class="paragraf">“Boom! Boom!”  </p>
			<p class="paragraf">Jessica “Kumdavulu!” diye fısıldadı.  </p>
			<p class="paragraf">Paul dengesini bulmuştu. Başını kaldırıp bakınca, kayalığın iki yüz metre kadar ileride olduğunu gördü.  </p>
			<p class="paragraf">Arkalarından bir tıslama sesi... rüzgâr sesini, susuz bir yerde ilerleyen bir dalgacığın sesini andıran bir ses geldiğini işitti.  </p>
			<p class="paragraf">Jessica, “Koş!” diye haykırdı. “Paul, koş!”  </p>
			<p class="paragraf">Koşmaya başladılar.  </p>
			<p class="paragraf">Attıkları her adımda kumdavulu gürlüyordu. Oradan çıkınca taşlı bir araziye girdiler. Koşmak sızlayan kaslarını biraz olsun rahatlatmıştı; anormal, ritimsiz yürüyüşten rahatsız olan kasları en azından ritme kavuşmuştu. Bu eylem anlaşılırdı. Bu eylem ritmikti. Ama kum topaklarına ve taşlara basıyorlardı. Solucanın tıslaması da giderek daha yakından geliyordu; etraflarını saran, giderek şiddetlenen bir fırtınanın sesi gibiydi.  </p>
			<p class="paragraf">Jessica tökezleyip dizlerinin üstüne düştü. Artık bitkinliğinden, o tıslama sesinden ve hissettiği korkudan başka bir şey düşünemiyordu.  </p>
			<p class="paragraf">Paul onu çekip ayağa kaldırdı.  </p>
			<p class="paragraf">Birlikte el ele koştular.  </p>
			<p class="paragraf">İleride kuma saplanmış ince bir kazık gördüler. Yanından geçtiler; karşılarına bir başkası çıktı.  </p>
			<p class="paragraf">Jessica’nın zihni bu kazıkların ne olduğunu ancak yanlarından geçtikten sonra kavradı.  </p>
			<p class="paragraf">Bir tane daha gördüler... kayalığın rüzgârla aşınmış cephesindeki bir çatlağa saplanmıştı.  </p>
			<p class="paragraf">Bir tane daha.  </p>
			<p class="paragraf">Kayalık!  </p>
			<p class="paragraf">Jessica artık kaya zemine bastığını hissetti; bastığı zeminin sert olması, gücünü biraz toplamasını sağladı.  </p>
			<p class="paragraf">Karşılarındaki kayalıkta boylamasına uzanan gölgeli bir yarık vardı; koşup dar yarığın içine girdiler.  </p>
			<p class="paragraf">Arkalarından gelen solucan sesi kesildi.  </p>
			<p class="paragraf">Jessica ile Paul dönüp çöle baktılar.  </p>
			<p class="paragraf">Elli metre kadar ötede, bir kaya sahilinin dibinde, kumların arasından yükselen gümüşi gri, halkalı bir yaratık vardı; üzerinden akan tozlarla kumlar dere gibiydi. Giderek yükselen yaratık bir deve dönüştü; açık ağzıyla etrafında yiyecek arıyordu. Bu ağız, kenarları ay ışığıyla parlayan, yuvarlak, kara bir delikti.  </p>
			<p class="paragraf">Ağız, Paul ile Jessica’nın sığındığı, birbirine sokulduğu dar yarığa yaklaştı. Kesif tarçın kokusu aldılar. Kristal dişler ay ışığında parlıyordu.  </p>
			<p class="paragraf">O dev ağız ileri geri hareket etmeye başladı.  </p>
			<p class="paragraf">Paul nefesini tuttu.  </p>
			<p class="paragraf">Jessica çömelmiş, öylece bakıyordu.  </p>
			<p class="paragraf">İçindeki ilkel korkuları bastırmak için, aldığı tüm Bene Gesserit eğitimini kullanması gerekiyordu; türsel hafızasına kazınmış bir dehşet, zihnine yayılmaya çalışıyordu.  </p>
			<p class="paragraf">Paul ise bir tür vecit hali yaşıyordu. Birkaç saniye önce, bir zaman engelini aşıp bilinmeyen bölgenin içlerine girmişti. İlerisinin karanlık olduğunu seziyordu... içsel gözü hiçbir şey görmüyordu. Sanki bir adım atınca bir kuyuya... veya iki dalga arasına düşmüştü ve bulunduğu yerden geleceği göremiyordu. Etrafı tamamen değişmişti.  </p>
			<p class="paragraf">Ama bu karanlık-zaman hissi onu korkutmak yerine, diğer duyularını bir tür hiperkeskinliğe geçmeye zorlamıştı. Kumlardan yükselerek kendisini arayan yaratığı en küçük ayrıntısına dek incelemeye başladığını fark etti. Yaratığın ağzı seksen metre çapındaydı; kenarları kıvrık, billurbıçak şeklinde kristal dişlerle doluydu; nefesi tarçın, biraz da aldehit, asit kokuyordu...  </p>
			<p class="paragraf">Solucan tepelerindeki kayalara sürtünürken ayı örttü. Daracık, küçük sığınaklarına taş ve kum yağmaya başladı.  </p>
			<p class="paragraf">Paul annesini geriye çekti.  </p>
			<p class="paragraf">Tarçın!  </p>
			<p class="paragraf">Tarçın kokusu iyice artmıştı.  </p>
			<p class="paragraf">Paul, <span class="CharOverride-2">Solucanlar ile melanj baharatı arasındaki ilişki ne?</span> diye kendine sordu. Liet-Kynes’ın bu konudan üstü kapalı bahsettiğini anımsadı.  </p>
			<p class="paragraf">“Booooommm!”  </p>
			<p class="paragraf">Sağ taraflarından gelen bu ses, uzaklardan gelen bir gökgürültüsünü andırıyordu.  </p>
			<p class="paragraf">Tekrar: “Booooommm!”  </p>
			<p class="paragraf">Solucan geriye, kumların arasına çekilip bir an öylece durdu. Ağzını oynattıkça kristal dişleri ay ışığında parlıyordu.  </p>
			<p class="paragraf">“Güm! Güm! Güm! Güm!”  </p>
			<p class="paragraf">Paul, <span class="CharOverride-2">Başka bir gümleyici!</span> diye düşündü.  </p>
			<p class="paragraf">O ses tekrar geldi.  </p>
			<p class="paragraf">Solucanın gövdesine bir ürperti yayıldı. Kumların içine iyice çekildi. Şimdi yalnızca ağzının üst kısmı görünüyordu... bir çanın yarısı, kumulların üstünde yükselen bir mağara girişi gibiydi.  </p>
			<p class="paragraf">Kumlar hışırdadı.  </p>
			<p class="paragraf">Yaratık kıvrılıp bükülerek kumların içine biraz daha çekildi ve döndü. Kumulların arasında hareket eden bir kumula dönüştü.  </p>
			<p class="paragraf">Paul yarıktan çıkıp, o kum dalgasının yeni gümleyiciye doğru uzaklaşmasını seyretti.  </p>
			<p class="paragraf">Yanına gelen Jessica, sesleri onunla birlikte dinledi: “Güm... güm... güm... güm... güm...”  </p>
			<p class="paragraf">Sonra sesler kesildi.  </p>
			<p class="paragraf">Paul damıtıcı-giysisinin tüpünü bulup, vücudundan geri kazanılmış suyu içti.  </p>
			<p class="paragraf">Jessica onu seyrediyordu, ama zihni bitkinlikten ve az önce yaşadığı dehşetten ötürü durmuştu. “Geri gelir mi acaba?” diye fısıldadı.  </p>
			<p class="paragraf">“Biri onu çağırdı,” dedi Paul. “Fremenler.”  </p>
			<p class="paragraf">Jessica kendini toplamaya başladığını hissetti. “Öyle büyüktü ki!”  </p>
			<p class="paragraf">“Topterimizi parçalayan solucan kadar büyük değildi.”  </p>
			<p class="paragraf">“Onu Fremenler mi uzaklaştırdı? Emin misin?”  </p>
			<p class="paragraf">“Gümleyici kullandılar.”  </p>
			<p class="paragraf">“Bize neden yardım etsinler ki?”  </p>
			<p class="paragraf">“Belki yardım için değildi. Belki de bir solucan çağırmak istiyorlardı.”  </p>
			<p class="paragraf">“Niye?”  </p>
			<p class="paragraf">Bunun yanıtı Paul’ün farkındalığının kenarında duruyor, ama daha fazla yaklaşmayı reddediyordu. Paul’ün zihninde, yanlarında taşıdıkları kancalı sopaların, “yaradan kancalarının” görüntüsü belirdi.  </p>
			<p class="paragraf">Jessica, “Niye bir solucan çağırmak istesinler ki?” diye sordu.  </p>
			<p class="paragraf">Paul’ün zihnine korku, nefes gibi yayıldı; annesine sırtını dönmeye, başını kaldırıp kayalığın üst kısmına bakmaya kendini zorladı. “Şafaktan önce oraya çıkmanın bir yolunu bulsak iyi olur.” Eliyle işaret etti. “Yanından geçtiğimiz o kazıklardan şurada da var.”  </p>
			<p class="paragraf">Jessica, Paul’ün gösterdiği yere bakınca kazıkları gördü. Rüzgârla aşınmışlardı; çok yukarıdaki bir yarığa doğru uzanan dar bir kaya çıkıntısının gölgesini seçti.  </p>
			<p class="paragraf">“Kayalığa giden bir yolu işaret ediyorlar,” dedi Paul. Çantasını sırtladı ve kaya çıkıntısının dibine gidip tırmanmaya başladı.  </p>
			<p class="paragraf">Jessica bir an soluklanıp gücünü topladıktan sonra Paul’ün peşinden gitti.  </p>
			<p class="paragraf">Kılavuz kazıkları takip ederek tırmandılar; sonunda karanlık bir yarığın dar girişine ulaştılar.  </p>
			<p class="paragraf">Paul başını içeri sokup o gölgeli mekâna baktı. Bastığı kaya çıkıntısı yarığın girişinde iyice daraldığından, dengesini korumakta zorlanıyordu; ama kendini yavaş ve tedbirli olmaya zorladı. Yarığın içinde karanlıktan başka bir şey görmüyordu. Yarık yukarı doğru uzanıyor, açık tepesinden yıldızlar görünüyordu. Paul kulak kabarttı, ama olağandışı bir ses duymadı; kayan kumların hafif hışırtısını, bir böceğin vızıltısını, koşan küçük bir hayvanın pıtırtısını duydu sadece. Bir ayağını içeri uzatıp yoklayınca, kumlu zeminin sert olduğunu fark etti. Yavaşça içeri girip, annesine peşinden gelmesini işaret etti. Annesini cüppesinin eteğinden tutup, içeri girmesine yardım etti.  </p>
			<p class="paragraf">Yukarıya, iki kaya çıkıntısının arasındaki yıldızlara baktılar. Paul yanında duran annesini hareket eden gri bir karaltı olarak görüyordu. “Işık yakmak riskli olmasaydı...” diye fısıldadı.  </p>
			<p class="paragraf">“Gözlerimizden başka duyu organlarımız da var,” dedi Jessica.  </p>
			<p class="paragraf">Paul bir ayağını öne kaydırıp, vücut ağırlığını o bacağına aktardı; sonra diğer ayağını da öne uzatıp zemini yoklayınca, bir engelle karşılaştı. Ayağını kaldırdığında, bunun bir basamak olduğunu anladı; basamağa çıktı. Elini geriye uzatıp annesini cüppesinden çekerek, peşinden gelmesini istediğini belirtti.  </p>
			<p class="paragraf">Bir basamak daha.  </p>
			<p class="paragraf">Paul, “Tepeye kadar çıkıyor galiba,” diye fısıldadı.  </p>
			<p class="paragraf">Jessica, <span class="CharOverride-2">Alçak ve düzgün basamaklar,</span> diye düşündü. <span class="CharOverride-2">Hiç şüphesiz insan işi.  </span></p>
			<p class="paragraf">Basamakları ayak yordamıyla bularak, karaltı olarak gördüğü Paul’ü takip etti. Kaya duvarlar giderek daralıyordu; sonunda Jessica’nın omuzları neredeyse duvarlara sürtünmeye başladı. Basamaklar yirmi metre kadar uzunlukta, dar, düz zeminli bir geçitte son buluyordu; bu geçit ay ışığıyla aydınlanan alçak bir havzaya açılıyordu.  </p>
			<p class="paragraf">Paul havzanın kenarına varınca, “Ne güzel bir yer,” diye fısıldadı.  </p>
			<p class="paragraf">Bir adım gerisinde duran Jessica ona içinden hak verdi; öylece bakakalmıştı.  </p>
			<p class="paragraf">Jessica bitkinliğine karşın, devridaimlerin sinir bozuculuğuna ve damıtıcı-giysisinin yol açtığı kısılı kalmışlık hissine karşın, duyduğu korkuya ve dinlenme ihtiyacına karşın havzanın büyüsüne kapılmıştı; gözlerini oradan alamıyordu.  </p>
			<p class="paragraf">Paul, “Bir masal diyarı gibi,” diye fısıldadı.  </p>
			<p class="paragraf">Jessica başıyla onayladı.  </p>
			<p class="paragraf">Karşısında türlü türlü çöl bitkileri; çalılar, kaktüsler, ufak yaprak öbekleri vardı; ay ışığında titreşiyorlardı. Havzanın halka şeklindeki duvarının sol tarafı karanlık, sağ tarafı aydınlıktı.  </p>
			<p class="paragraf">“Burası bir Fremen mekânı olmalı,” dedi Paul.  </p>
			<p class="paragraf">Jessica “Bu kadar çok çeşit bitkinin bir arada yaşayabilmesi için, onlara bakan birileri olmalı,” diyerek ona katıldı. Damıtıcı-giysi tüpünün kapağını açıp biraz su içti. Boğazından geçen ılık, hafif kekremsi suyu hissediyordu. Birden kendini daha iyi hissetti. Tüpün kapağını kapatırken, arada sıkışan kum taneleri gıcırdadı.  </p>
			<p class="paragraf">Paul altlarında uzanan yuvarlak havzanın sağ tarafında bir şeyin hareket ettiğini gördü. Aşağıya, duman çalılarıyla yabani otların arasındaki bir kayaya baktı; kumlarla kaplı olan bu kama şeklindeki kayanın üstünde hızla hareket eden küçük şeyler vardı.  </p>
			<p class="paragraf">Paul, “Fareler!” diye fısıldadı.  </p>
			<p class="paragraf">Fareler gölgelerin içine dalıp çıkıyordu.  </p>
			<p class="paragraf">Paul ile Jessica’nın önünden sessizce geçen bir şey, farelerin üstüne hızla süzüldü. Hafif bir cıyaklama ve kanat sesleri duyuldu. Hayalete benzeyen gri bir kuş, pençelerinde küçük, kara bir gölge taşıyarak havzanın üstünde yükselip uzaklaştı.  </p>
			<p class="paragraf">Jessica, <span class="CharOverride-2">Böyle bir derse i</span><span class="CharOverride-2">htiyacımız vardı</span>, diye düşündü.  </p>
			<p class="paragraf">Paul havzaya bakmayı sürdürüyordu. Derin bir nefes alınca, burnuna hafif keskin adaçayı kokusu geldi. O avcı kuşu çölün bir simgesi olarak görüyordu. O kuş, havzaya öyle derin bir sessizlik çökmesine yol açmıştı ki... saguarolarla dikenli çalıları aydınlatan süt mavisi ay ışığının sesi duyuluyordu sanki. Burada ışık hafifçe uğuldar gibiydi; Paul hiç bu kadar ahenkli bir müzik duymamıştı.  </p>
			<p class="paragraf">“Çadır kuracak bir yer bulsak iyi olur,” dedi. “Yarın o solucanı çağıran Fremenleri arayabi–”  </p>
			<p class="paragraf">“Davetsiz misafirler Fremenleri bulduklarına genellikle pişman olur!”  </p>
			<p class="paragraf">Paul’ün sözünü kesen bu kalın erkek sesi, anın büyüsünü bozmuştu. Ses yukarıdan, sağ taraftan gelmişti.  </p>
			<p class="paragraf">Paul geri çekilip yarığın içine girmeye davranınca, aynı ses “Lütfen koşmayın, davetsiz misafirlerimiz,” dedi. “Koşmanız vücut suyunuzun ziyan olmasından başka bir işe yaramaz.  </p>
			<p class="paragraf">Jessica, <span class="CharOverride-2">Vücut suyumuzu istiyorlar!</span> diye düşündü. Kasları bitkinliğini yenerek, çaktırmadan alarma geçti. Sesin geldiği yönü saptarken, <span class="CharOverride-2">Ne kadar sessiz! Geldiğini duymadım,</span> diye düşündü. O sesin sahibinin, konuşmadan önce sadece çölün doğal seslerini andıran, hafif sesler çıkardığını anladı.  </p>
			<p class="paragraf">Havzanın sol kenarından bir başkası konuştu: “Elini çabuk tut Stil. Sularını al da yola devam edelim. Şafağa çok az kaldı.”  </p>
			<p class="paragraf">Acil durumlarla başa çıkmak konusunda annesi kadar eğitimli olmayan Paul yeteneklerini kullanmak yerine bir anlığına da olsa paniğe kapılıp kaçmaya çalıştığı için kendinden utandı. Kendini annesinden öğrendiklerini uygulamaya zorladı: Sırf rahat gibi görünme, gerçekten gevşe ve kaslarını herhangi bir yöne atılmaya hazırla.  </p>
			<p class="paragraf">Yine de korkuyor ve bunun sebebini biliyordu. Kör bir zamandaydı, önceden görmediği bir gelecekteydi... ve kalkansız vücutlarının suyunu almaktan başka bir şey düşünmeyen vahşi Fremenlerin arasına düşmüşlerdi.  </p>
		</div>
</body>
</html>