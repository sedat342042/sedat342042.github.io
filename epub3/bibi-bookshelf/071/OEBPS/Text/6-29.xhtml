<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-29</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Biz Caladan’dan... türümüz için cennet olan bir dünyadan geldik. Caladan’da fiziksel ya da zihinsel bir cennet inşa etmeye gerek yoktu, orası zaten cennetti. Bedeliyse, insanların bu hayatta cennete sahip olmak için hep ödedikleri bedeldi... yumuşamış, körelmiştik.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib: Konuşmalar”  </p>
			<p class="paragbos">  </p>
			<p class="paragraf">“Demek o meşhur Gurney Halleck sensin,” dedi adam.  </p>
			<p class="paragraf">Halleck yuvarlak bir mağara ofisinde ayakta durmuş, karşısındaki metal masanın diğer tarafında oturan kaçakçıya bakıyordu. Adam Fremen cüppesi giymişti, ama açık mavi gözleri bu gezegenin dışından gelen yiyeceklerle de beslendiğini gösteriyordu. Ofis bir uzay firkateyninin ana kontrol merkezini andırıyordu; duvarın otuz derece kavisli kısmında iletişim cihazları ve ekranlar bulunuyordu, yanlarında da silah ateşleme sistemlerinin uzaktan kumandaları vardı.  </p>
			<p class="paragraf">“Ben Staban Tuek; Esmar Tuek’in oğluyum,” dedi kaçakçı.  </p>
			<p class="paragraf">“Bize yardım ettiğiniz için teşekkür ederim,” dedi Halleck.  </p>
			<p class="paragraf">“Ahhh, minnettarlık ha,” dedi kaçakçı. “Otur.”  </p>
			<p class="paragraf">Duvardan, ekranların altından, gemilerde görülen türden yuvarlak bir sandalye çıktı; Halleck oturunca rahatladığını hissedip iç geçirdi... yorgundu. Şimdi kaçakçının yanındaki karanlık bir ekrandan kendi yansımasını görebiliyordu; yumrulu yüzündeki bitkin ifadeyi görünce kaşlarını çattı. Çenesi boyunca uzanan mürekkep sarmaşığı izi kıvrıldı.  </p>
			<p class="paragraf">Tekrar Tuek’e baktı. Kaçakçının babasına benzediğini gördü. Adam tıpkı babası gibi kalın kaşlı, iri burunlu, çıkık elmacık kemikliydi.  </p>
			<p class="paragraf">“Adamların babanın Harkonnenlar tarafından öldürüldüğünü söyledi,” dedi Halleck.  </p>
			<p class="paragraf">“Babamı ya Harkonnenlar ya da içinizdeki bir hain öldürdü,” dedi Tuek.  </p>
			<p class="paragraf">Halleck bitkinliğine karşın öfkelendi. Doğrulup, “Hainin adını verebilir misin?” dedi.  </p>
			<p class="paragraf">“Emin değiliz.”  </p>
			<p class="paragraf">“Thufir Hawat, Leydi Jessica’dan şüpheleniyordu.”  </p>
			<p class="paragraf">“Ahhh, o Bene Gesserit cadısı... evet, o olabilir. Ama Hawat artık Harkonnenların tutsağı.”  </p>
			<p class="paragraf">“Biliyorum.” Halleck derin bir nefes aldı. “Anlaşılan epey savaşmamız gerekecek.”  </p>
			<p class="paragraf">“Dikkat çekecek hiçbir şey yapmayacağız,” dedi Tuek.  </p>
			<p class="paragraf">Halleck kaskatı kesildi. “Ama...”  </p>
			<p class="paragraf">“Sen ve kurtardığımız adamların bizimle kalabilirsiniz,” dedi Tuek. “Minnettarlıktan bahsediyorsun. Pekâlâ, bize olan borcunuzu çalışarak ödeyin öyleyse. Becerikli adamlara kapımız her zaman açık. Ama Harkonnenlara karşı en ufak bir açık saldırıda bulunursanız sizi öldürürüz.”  </p>
			<p class="paragraf">“Onlar senin babanı öldürdü be adam!”  </p>
			<p class="paragraf">“Olabilir. Babamın düşüncesizce hareket eden insanlar için söylediği bir söz vardı: ‘Taş da ağırdır, kum da; ama budalanın gazabı ikisinden de ağırdır,’ derdi.”  </p>
			<p class="paragraf">Halleck horgörüyle, “Yani babanın intikamını almayacak mısın?” diye sordu.  </p>
			<p class="paragraf">“Öyle bir şey demedim. Lonca ile aramızdaki anlaşmaya uyacağımı söylüyorum, o kadar. Lonca ihtiyatlı olmamızı istiyor. Hem bir düşmanı yok etmenin çeşitli yolları vardır.”  </p>
			<p class="paragraf">“Ahhhh.”  </p>
			<p class="paragraf">“Ah tabii. O cadının peşine düşmek istiyorsan sorun değil. Ama muhtemelen geç kaldın... hem hainin o olduğuna emin değiliz.”  </p>
			<p class="paragraf">“Hawat pek hata yapmazdı.”  </p>
			<p class="paragraf">“Harkonnenların eline düştü ama.”  </p>
			<p class="paragraf">“Sence hain Hawat mı?”  </p>
			<p class="paragraf">Tuek omuz silkti. “Boşa konuşuyoruz. Cadı muhtemelen öldü. En azından Harkonnenlar buna inanıyor.”  </p>
			<p class="paragraf">“Harkonnenlar hakkında çok şey biliyor gibisin.”  </p>
			<p class="paragraf">“Sağdan soldan bilgi topluyoruz.”  </p>
			<p class="paragraf">“Yetmiş dört kişiyiz,” dedi Halleck. “Bizi ciddi ciddi aranıza almak istediğine göre, Dük’ümüzün öldüğüne inanıyorsun.”  </p>
			<p class="paragraf">“Cesedini görenler var.”  </p>
			<p class="paragraf">“Peki ya çocuk... genç efendi Paul?” Halleck yutkunmaya çalıştı, ama boğazı şişmişti.  </p>
			<p class="paragraf">“Son aldığımız habere göre, annesiyle birlikte bir çöl fırtınasında kaybolmuş. Herhalde kemikleri bile asla bulunamaz.”  </p>
			<p class="paragraf">“Demek cadı öldü... hepsi öldü.”  </p>
			<p class="paragraf">Tuek başıyla onayladı. “Dune tahtına tekrar Hayvan Rabban’ın geçeceği söyleniyor.”  </p>
			<p class="paragraf">“Lankiveil Kontu Rabban mı?”  </p>
			<p class="paragraf">“Evet.”  </p>
			<p class="paragraf">Halleck içinde kabaran öfkeyi bastırmaya çalıştı. Dişlerini sıkarak konuştu: “Rabban’la görülecek kişisel bir hesabım var. Ailemi öldürdü,” çenesindeki yara izini okşadı, “ve bu izi bıraktı...”  </p>
			<p class="paragraf">“Hesabını vaktinden önce görmek için her şeyi tehlikeye atma,” dedi Tuek. Halleck’in çene kaslarının kabardığını, gözlerinin kısıldığını görünce kaşlarını çattı.  </p>
			<p class="paragraf">“Biliyorum... biliyorum.” Halleck derin bir nefes aldı.  </p>
			<p class="paragraf">“Sen ve adamların bizim için çalışırsanız, sizi Arrakis’in dışına çıkarabiliriz. Gidebileceğiniz pek çok...”  </p>
			<p class="paragraf">“Adamlarımı serbest bırakıyorum; istedikleri yere gidebilirler. Ama Rabban buradaysa... ben de burada kalacağım.”  </p>
			<p class="paragraf">“Şu ruh haline bakıyorum da, kalmanı ister miyiz emin değilim.”  </p>
			<p class="paragraf">Halleck kaçakçıya dik dik baktı. “Benden şüphe mi ediyorsun?”  </p>
			<p class="paragraf">“Yo, hayır...”  </p>
			<p class="paragraf">“Beni Harkonnenlardan kurtardın. Dük Leto’ya da aynı sebepten dolayı bağlanmıştım. Arrakis’te kalacağım; ya seninle ya da Fremenlerin yanında.”  </p>
			<p class="paragraf">“Bir düşünce ifade edilse de edilmese de, varlığı gerçektir ve güç barındırır. Fremenlerle yaşarsan, hiç beklemediğin bir anda ölebilirsin.”  </p>
			<p class="paragraf">Giderek bitkinleştiğini hisseden Halleck gözlerini kapadı. “Bizi çöl ve çukurlar diyarından geçiren Efendi nerede?” diye mırıldandı.  </p>
			<p class="paragraf">“Sabırlı olursan, intikamını alacağın gün gelir,” dedi Tuek. “Hız Şeytan’ın aracıdır. Kederini içine göm... seni oyalamanın yollarını buluruz; insanın içini hafifleten üç şey vardır: su, yeşil çimenler ve güzel kadınlar.”  </p>
			<p class="paragraf">Halleck gözlerini açtı. “Rabban Harkonnen’ın kanının ayaklarımın etrafından aktığını görmek daha çok hoşuma gider.” Tuek’e baktı. “Sence bunu göreceğim gün gelecek mi?”  </p>
			<p class="paragraf">“Geleceğinin nasıl olacağını bilemem Gurney Halleck. Sana ancak bugününde yardım edebilirim.”  </p>
			<p class="paragraf">“Öyleyse yardımını kabul edeceğim; babanın ve diğerlerinin intikamını almamı söyleyeceğin güne dek yanında kalacağım...”  </p>
			<p class="paragraf">“Dinle beni savaşçı,” dedi Tuek. Kulakları omuz hizasına gelene dek masasında öne eğilip Halleck’e dikkatle baktı. Kaçakçının yüzü, rüzgârın aşındırdığı bir kaya parçasına benzemişti birden. “Babamın suyunun öcünü... ben alacağım, kendi bıçağımla.”  </p>
			<p class="paragraf">Halleck, Tuek’in bakışlarına karşılık verdi. O anda kaçakçı ona Dük Leto’yu anımsatmıştı; konumundan ve çizdiği yoldan son derece emin, yiğit bir liderdi. Dük’ün... Arrakis’e gelmeden önceki haline benziyordu.  </p>
			<p class="paragraf">Halleck, “Bıçağımla sana yardım etmemi ister misin?” diye sordu.  </p>
			<p class="paragraf">Tuek arkasına yaslanıp gevşedi; hiç konuşmadan Halleck’i süzdü.  </p>
			<p class="paragraf">Halleck, “Beni bir savaşçı olarak görüyor musun?” diye ısrarla sordu.  </p>
			<p class="paragraf">“Sen Dük’ün subayları arasında tek sağ kalansın,” dedi Tuek. “Düşmanınız çok güçlüydü, ama sen ellerinden kurtuldun... biz Arrakis’i nasıl yendiysek, sen de onları öyle yendin.”  </p>
			<p class="paragraf">“Anlamadım?”  </p>
			<p class="paragraf">“Burada zor koşullarda yaşıyoruz Gurney Halleck,” dedi Tuek. “Arrakis bizim düşmanımız.”  </p>
			<p class="paragraf">“Düşmanları birer birer alt etmek gerek, değil mi?”  </p>
			<p class="paragraf">“Evet.”  </p>
			<p class="paragraf">“Fremenler de böyle mi sağ kalıyor?”  </p>
			<p class="paragraf">“Belki de.”  </p>
			<p class="paragraf">“Fremenlerle yaşamakta zorlanabileceğimi söyledin. Çölde, açık havada yaşadıkları için mi?”  </p>
			<p class="paragraf">“Fremenlerin nerede yaşadığını kim bilir? Orta Plato bizim için tarafsız bir bölgedir. Ama asıl konuşmak istediğim mesele...”  </p>
			<p class="paragraf">“Lonca’nın çöle pek baharat mavnası göndermediğini duydum,” dedi Halleck. “Ama çölün bazı kısımlarında, nereye bakacağını bilirsen, tek tük yeşillikler görmek mümkünmüş.”  </p>
			<p class="paragraf">Tuek horgörüyle, “Bunlar boş laflar!” dedi. “Şimdi seçimini yapacak mısın: Ben mi, Fremenler mi? Bizim hayatımız bir ölçüde güvenlidir; kayaların içindeki gizli mağaralarımızda, kendi siyeçimizde yaşarız. Medeni insanlar gibi. Fremenlerse baldırı çıplak yerlilerdir; biz onları baharat avcıları olarak kullanırız.”  </p>
			<p class="paragraf">“Ama Harkonnenları öldürebiliyorlar.”  </p>
			<p class="paragraf">“Bunun sonucunu bilmek ister misin peki? Şimdi Harkonnenlar Fremenleri hayvan gibi avlıyor... lazer silahlarıyla, çünkü Fremenlerin kalkanları yok. Kökleri kazınıyor. Niye? Çünkü Harkonnenları öldürdüler.”  </p>
			<p class="paragraf">Halleck, “Öldürdükleri Harkonnenlar mıydı acaba?” diye sordu.  </p>
			<p class="paragraf">“Ne demek istiyorsun?”  </p>
			<p class="paragraf">“Harkonnenların yanında Sardaukarların olduğu söyleniyor. Duymadın mı?”  </p>
			<p class="paragraf">“Bu da bir söylenti sadece.”  </p>
			<p class="paragraf">“Ama Harkonnenlar soykırım yapmaz. Onlar soykırımı ziyankârlık olarak görür.”  </p>
			<p class="paragraf">“Ben gözümle gördüğüme inanırım,” dedi Tuek. “Seçimini yap savaşçı. Ya ben ya Fremenler. Yanımda kalırsan güvende olursun... ileride intikam fırsatı da bulabilirsin; ikimiz de intikam almak istiyoruz. Buna emin ol. Fremenlerin yanında ise durmadan kaçmaktan başka bir şey yapamazsın.”  </p>
			<p class="paragraf">Halleck kararsızdı; Tuek’in içten konuştuğunu ve haklı olduğunu hissediyordu, ama anlayamadığı bir sebepten dolayı tedirgindi.  </p>
			<p class="paragraf">“Yeteneklerine güven,” dedi Tuek. “Sağ kalmanızı kimin kararları sağladı? Senin. Kararını ver.”  </p>
			<p class="paragraf">“Haklısın,” dedi Halleck. “Dük ile oğlu öldü demiştin, değil mi?”  </p>
			<p class="paragraf">“Harkonnenlar öldüklerine inanıyor. Böyle konularda Harkonnenlara güvenirim.” Tuek keyifsizce gülümsedi. “Ama başka konularda asla.”  </p>
			<p class="paragraf">Halleck tekrar, “Haklısın,” dedi. Sağ avucunu yukarı çevirip, baş parmağını avucunun üstünde kıvırıp, elini öne uzatarak geleneksel hareketi yaptı. “Sana kılıcımı sunuyorum.”  </p>
			<p class="paragraf">“Kabul ediyorum.”  </p>
			<p class="paragraf">“Adamlarımı ikna etmemi ister misin?”  </p>
			<p class="paragraf">“Kendi kararlarını vermelerine izin mi veriyorsun?”  </p>
			<p class="paragraf">“Buraya kadar peşimden geldiler, ama çoğu Caladanlı. Arrakis onlarda hayal kırıklığı yarattı. Burada canları hariç her şeylerini kaybettiler. Şimdi kendi kararlarını vermelerini yeğlerim.”  </p>
			<p class="paragraf">“Tereddüte kapılmanın sırası değil,” dedi Tuek. “Buraya kadar peşinden gelmişler işte.”  </p>
			<p class="paragraf">“Onlara ihtiyacın mı var?”  </p>
			<p class="paragraf">“Tecrübeli savaşçılar daima işimize yarar... hele bu aralar.”  </p>
			<p class="paragraf">“Kılıcımı kabul ettin. Onları ikna etmemi ister misin?”  </p>
			<p class="paragraf">“Sanırım seninle kalacaklar Gurney Halleck.”  </p>
			<p class="paragraf">“Umarım.”  </p>
			<p class="paragraf">“Ben de.”  </p>
			<p class="paragraf">“Yani bu konuda kararı ben mi vereceğim?”  </p>
			<p class="paragraf">“Evet, sen vereceksin.”  </p>
			<p class="paragraf">Halleck ayağa kalktı; bu küçük hareket bile yorucu gelmişti. “Şimdi adamların karınlarını doyurup yatacak yer bulmalarıyla ilgilenmeliyim,” dedi.  </p>
			<p class="paragraf">“Levazım subayımla konuş,” dedi Tuek. “Adı Drisq. En iyi şekilde ağırlanmanızı istediğimi söyle ona. Ben birazdan yanına gelirim. Önce bazı baharat yükleriyle ilgilenmem gerek.”  </p>
			<p class="paragraf">“İnsanın eline her yerde fırsatlar geçebilir,” dedi Halleck.  </p>
			<p class="paragraf">“Her yerde,” dedi Tuek. “Bizim meslekte özellikle kargaşa zamanlarında bol bol fırsat çıkar.”  </p>
			<p class="paragraf">Halleck başıyla onayladı; arkasından gelen hafif tıslama sesi ve esintiden, bir kapının açıldığını anladı. Dönüp eğilerek kapıdan geçip dışarı çıktı.  </p>
			<p class="paragraf">Kendini toplantı salonunda buldu; az önce Tuek’in yaverleri, onu ve adamlarını buraya getirmişti. Burası kayaların içine oyulmuş, uzun ve dar bir odaydı; duvarların düzgünlüğüne bakılırsa, odanın inşasında bıçakışınlı yakıcılar kullanılmıştı. Tavan oldukça yüksekti ve mağaranın o kısmına dokunulmadığından, doğal bir kubbe ve dahili havalandırma sistemi teşkil ediyordu. Duvarlarda dolaplar ve silahlar vardı.  </p>
			<p class="paragraf">Halleck ayakta durabilecek haldeki tüm adamlarının ayakta durduğunu görünce onlarla gurur duydu. Bitkin ve yenilmiş olmalarına karşın gevşememişlerdi. Aralarında gezinen kaçakçı doktorları yaralılarla ilgileniyordu. Yaralılar ileride solda sedyelere uzanmışlardı. Her birinin başında bir Atreides askeri vardı.  </p>
			<p class="paragraf">Aldıkları Atreides eğitimi –“Birbirimizi kollarız!”– içlerine işlemişti.  </p>
			<p class="paragraf">Subaylarından biri Halleck’e doğru yürüdü; elinde Halleck’in dokuz telli baliseti vardı. Selam verdikten sonra “Efendim, buradaki doktorlar Mattai’yi kurtaramayacaklarını söylüyorlar,” dedi. “Burada kemik ve organ bankaları yokmuş... sadece basit ilaçlar varmış. Mattai’nin fazla yaşamayacağını söylüyorlar; onun sizden bir isteği var.”  </p>
			<p class="paragraf">“Nedir?”  </p>
			<p class="paragraf">Subay baliseti Halleck’e uzattı. “Ona bir şarkı çalmanızı istiyor efendim. Hangisi olduğunu bilirmişsiniz... çalmanızı defalarca istemiş.” Subay yutkundu. “‘Kadınım’ şarkısını istiyor efendim. Eğer...”  </p>
			<p class="paragraf">“Biliyorum.” Halleck baliseti alıp, sapına takılı penayı çıkardı. Enstrümanda hafifçe akor basınca, akort edilmiş olduğunu anladı. Gözleri yanıyordu; ama yürürken kendini buna aldırmamaya, gülümseyerek balisetini çalmaya zorladı.  </p>
			<p class="paragraf">Sedyelerden birinin üstüne birkaç adamı ve bir doktor eğilmişti. Halleck yaklaşırken, adamlardan biri usulca şarkı söylemeye başladı; bu şarkıyı iyi bildiği, balisetin ritmine kolayca uymasından belliydi.  </p>
			<p class="paragbos">  </p>
			<p class="paragraf">“Kadınım pencereye çıkmış,  </p>
			<p class="paragraf">Dolgun vücudunu cama yaslamış.  </p>
			<p class="paragraf">Kolları havada... öne eğilmiş... duruyor.  </p>
			<p class="paragraf">Kırmızılı sarılı günbatımına karşı...  </p>
			<p class="paragraf">Gel bana...  </p>
			<p class="paragraf">Gel, sıcak kollarınla sar beni kadınım.  </p>
			<p class="paragraf">Benim için gel...  </p>
			<p class="paragraf">Gel, sıcak kollarınla sar beni kadınım.”  </p>
			<p class="paragbos">  </p>
			<p class="paragraf">Şarkı söyleyen adam sustu; sargılı elini uzatıp sedyedeki adamın gözlerini kapadı.  </p>
			<p class="paragraf">Halleck balisetinde son bir akor basarken, <span class="CharOverride-2">Artık yetmiş üç kişi kaldık</span>, diye düşündü.  </p>
		</div>
</body>
</html>