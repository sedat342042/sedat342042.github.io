<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-34</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Babam Padişah İmparator, Dük Leto’nun ölümüne sebep olup Arrakis’i Harkonnenlara geri verdiği sene 72 yaşındaydı, ama en fazla 35 yaşında gösteriyordu. Halkın karşısına genellikle Sardaukar üniforması ve tepesinde altın </span><span class="CharOverride-2">İmparatorluk aslanı bulunan siyah burseg miğferiyle çıkardı. Üniforması gücünün kaynağını açıkça anımsatırdı. Ama her zaman bu kadar kaba değildi. İstediği zaman hoş ve samimi olabiliyordu; gerçi son zamanlarda, sahiden göründüğü gibi bir insan mıydı diye kendime sık sık soruyorum. Şimdi düşünüyorum da, babam görünmez bir kafesten sürekli kurtulmaya çalışan bir adamdı. Unutmayın ki o bir imparatordu; kökü en eski çağlara dek uzanan bir hanedanın başıydı. Ama biz, ondan meşru bir oğlu esirgedik. Bu bir hükümdarın uğrayabileceği en korkunç yenilgi değil miydi? Annem, Leydi Jessica’nın tersine, amirlerinin, üstü olan Kız Kardeşlerinin emirlerine uydu. Hangisi daha güçlüydü? Tarih bunun yanıtını verdi bile.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Babamın Evinde”  </p>
			<p class="paragbos">  </p>
			<p class="paragraf">Jessica mağaranın karanlığında uyanınca, etrafındaki Fremenlerin kıpırdandığı gördü; burnuna keskin damıtıcı-giysi kokusu geldi. İçsel zaman hissi dışarıda birazdan gece olacağını söylüyordu, ama mağara hâlâ karanlıktı; mağara girişleri, içerideki vücut nemini koruyan plastik kapaklarla örtülüydü.  </p>
			<p class="paragraf">Jessica bitkinlikten dolayı tamamen gevşeyip derin bir uykuya dalmış olduğunu fark etti; demek ki bilinçaltı Stilgar’ın askerlerine güveniyordu. Cüppesinden yapılmış hamağın üstünde dönüp ayaklarını yere, taş zemine indirdi ve çöl botlarını giydi.  </p>
			<p class="paragraf"><span class="CharOverride-2">Damıtıcı-giysimin pompalama sistemini güçlendirmek için botlarımı özel bir tarzda bağlamalıyım,</span> diye düşündü. <span class="CharOverride-2">Hatırlanacak öyle çok şey var ki.  </span></p>
			<p class="paragraf">Kahvaltının; baharat balıyla yoğrulmuş kuş etli ve arpalı yaprak sarmanın tadı hâlâ damağındaydı, burada insanların gündüzleri uyuyup geceleri faal olduklarını fark etti.  </p>
			<p class="paragraf"><span class="CharOverride-2">Gece gizler; gece daha güvenlidir.  </span></p>
			<p class="paragraf">İçinde bulunduğu girintinin taş duvarlarındaki kazıklara bağlı cüppesini çözüp, karanlıkta el yordamıyla giydi.  </p>
			<p class="paragraf">Bene Gesserit’e nasıl mesaj gönderecekti? Başlarına gelenlerden haberdar edilmeliydiler.  </p>
			<p class="paragraf">Mağaranın derinliklerinde korküreler yandı. Jessica orada hareket eden insanlar gördü; aralarında Paul de vardı ve çoktan giyinmişti... kukuletasını başına geçirmediği için, Atreideslerin kartal benzeri hatlarını taşıyan yüzü profilden görülüyordu.  </p>
			<p class="paragraf">Paul uyumadan önce çok tuhaf davranmıştı. İçine kapanmıştı. Sanki ölüp dirilmiş, ama geri döndüğünü henüz tam olarak idrak edememişti; gözleri kısık ve donuktu. Jessica, Paul’ün baharatlı yiyecekler hakkındaki uyarısını hatırladı: Bağımlılık yapar.  </p>
			<p class="paragraf"><span class="CharOverride-2">Yan etkileri var mı acaba?</span> diye merak etti. <span class="CharOverride-2">Geleceği görme yetisiyle ilgisi olduğunu söyledi, ama gördüklerinden nedense hiç bahsetmiyor.  </span></p>
			<p class="paragraf">Stilgar sağ taraftan, gölgelerin içinden çıkıp korkürelerin altındaki gruba doğru yürüdü. Jessica adamın sakalını sıvazladığını, etrafına kedi gibi dikkatle baktığını gördü.  </p>
			<p class="paragraf">Paul’ün etrafında toplanmış insanların ne kadar gergin olduğunu fark edince birden korkuya kapıldı... kaskatı hareket ediyor, birbirlerine yakın duruyorlardı.  </p>
			<p class="paragraf">Stilgar, “Onlar benim himayemde!” diye gürledi.  </p>
			<p class="paragraf">Jessica, Stilgar’ın bağırdığı adamı tanıdı... Jamis! O zaman Jamis’in ne kadar öfkeli olduğunu fark etti; adam omuzlarını yukarı kaldırmıştı.  </p>
			<p class="paragraf"><span class="CharOverride-2">Jamis, Paul’ün yendiği adam!</span> diye düşündü.  </p>
			<p class="paragraf">“Kanunu biliyorsun Stilgar,” dedi Jamis.  </p>
			<p class="paragraf">Stilgar, “Benden iyi bilen var mı?” diye sordu; Jessica onun ses tonundan, Jamis’i yatıştırmaya çalıştığını anladı.  </p>
			<p class="paragraf">Jamis hırıldayarak “Dövüşmeyi seçiyorum,” dedi.  </p>
			<p class="paragraf">Jessica oraya koşup Stilgar’ın kolunu tuttu. “Neler oluyor?” diye sordu.  </p>
			<p class="paragraf">“Emsâl Yasası,” dedi Stilgar. “Jamis senin efsanedeki kişi olup olmadığını sınamak istiyor.”  </p>
			<p class="paragraf">“Onun yerine biri dövüşmeli,” dedi Jamis. “Seçtiği adam kazanırsa, bu kadın efsanedeki kişi demektir. Ama efsaneye göre...” Etrafına toplanmış insanlara baktı. “...Fremen bir koruyucuya ihtiyacı olmamalı; yani dövüşe kendi koruyucusunu sokması gerekiyor.”  </p>
			<p class="paragraf">Jessica, <span class="CharOverride-2">Paul ile teke tek dövüşmekten bahsediyor! </span>diye düşündü.  </p>
			<p class="paragraf">Stilgar’ın kolunu bırakıp yarım adım öne çıktı. “Ben hep kendi kendimin koruyucusu oldum,” dedi. “Efsanenin anlamı açıkça...”  </p>
			<p class="paragraf">Jamis, “Bize âdetlerimizi anlatma!” diye bağırdı. “Önce kendini kanıtla. Dün sabah söylediklerini Stilgar ezberletmiş olabilir. Belki de bizi kandırmayı umarak o sözleri papağan gibi tekrarladın.”  </p>
			<p class="paragraf">Jessica, <span class="CharOverride-2">Onu yenebilirim, ama bu efsaneyi yorumlama tarzla</span><span class="CharOverride-2">rına ters düşebilir, </span>diye düşündü. Missionaria Protectiva’nın burada yaptığı çalışmanın sonuçlarının bu kadar çarpık olmasına bir kez daha şaşırdı.  </p>
			<p class="paragraf">Stilgar, Jessica’ya bakarak alçak sesle, ama kalabalığı kendi taraflarına çekmeye yönelik bir ses tonuyla konuştu: “Jamis kincidir Seyyidina. Oğlun onu yendi, ayrıca...”  </p>
			<p class="paragraf">Jamis, “O şans eseriydi!” diye haykırdı. “Hem Tuono Havzası’nda bu cadı güçlerini kullanmıştı... bunu şimdi kanıtlayacağım!”  </p>
			<p class="paragraf">Stilgar “... ben de yenmiştim,” diye devam etti. “Bu tahaddi meydan okumasıyla benden de intikam almak istiyor. Jamis şiddete fazla düşkün, bu yüzden de asla iyi bir lider olamaz... fazla gafletli, dikkati dağınık. Ağzını kanunlara, yüreğiniyse sarfeye veriyor... Tanrı’ya sırt çeviriyor. Hayır, o asla iyi bir lider olamaz. İyi bir dövüşçü olduğu için ona şimdiye kadar tahammül ettim, ama böyle kızınca kendi halkı için tehlikeli oluyor.”  </p>
			<p class="paragraf">Jamis, “Stilgarrrr!” diye kükredi.  </p>
			<p class="paragraf">Jessica, Stilgar’ın ne yapmaya çalıştığını anladı. Stilgar, Jamis’i kızdırıp, Paul’ün yerine kendisiyle dövüşmesini sağlamak istiyordu.  </p>
			<p class="paragraf">Stilgar, Jamis’e baktı; Jessica, Stilgar’ın gürleyen sesindeki yatıştırıcı tonu tekrar işitti. “Jamis, o sadece bir çocuk. O...”  </p>
			<p class="paragraf">“Ama sen ona adam dedin,” dedi Jamis. “Annesi de gomcebbâr sınavından geçtiğini söylüyor. Eti dolgun; suyla dolu. Onların çantasını taşıyanlar, içinde litrejonlar dolusu su olduğunu söylüyor. Litrejonlar dolusu! Bizse hâlâ damıtıcı-giysi tüpü emip duruyoruz.”  </p>
			<p class="paragraf">Stilgar, Jessica’ya baktı. “Bu doğru mu? Çantanızda su mu var?”  </p>
			<p class="paragraf">“Evet.”  </p>
			<p class="paragraf">“Litrejonlar dolusu mu?”  </p>
			<p class="paragraf">“İki litrejon.”  </p>
			<p class="paragraf">“Bu servetle ne yapmayı düşünüyordunuz?”  </p>
			<p class="paragraf">Jessica, <span class="CharOverride-2">Servet mi?</span> diye düşündü. Başını iki yana salladı; Stilgar’ın sesindeki soğukluğu hissetmişti.  </p>
			<p class="paragraf">“Benim doğduğum yerde su gökten yağardı, yeryüzünde de geniş ırmaklar halinde akardı,” dedi. “Okyanus denen öyle büyük su birikintileri vardı ki, bir kıyıdan bakınca karşı kıyı görünmezdi. Ben sizin su disiplininizle eğitilmedim. Daha önce hiç bu tarz düşünmek zorunda kalmadım.”  </p>
			<p class="paragraf">Çevrelerindeki insanlardan hayret nidaları yükseldi: “Gökten su yağarmış... yeryüzünde akarmış.”  </p>
			<p class="paragraf">“İçimizden bazıları damıtıcı-giysilerinin toplayıcı-keselerindeki suyu kazayla kaybetti; başları fena halde belada, bu gece Tabr’a ulaşana dek epey sıkıntı çekecekler... bunu biliyor muydun?”  </p>
			<p class="paragraf">“Nereden bilebilirdim?” Jessica başını iki yana salladı. “İhtiyaçları varsa, çantamızdaki sudan verin.”  </p>
			<p class="paragraf">“Bu servetle yapmak istediğin bu muydu?”  </p>
			<p class="paragraf">“Onunla hayat kurtarmak istiyordum,” dedi Jessica.  </p>
			<p class="paragraf">“Öyleyse armağanını kabul ediyoruz Seyyidina.”  </p>
			<p class="paragraf">Jamis, “Bizi suyla satın alamazsın,” diye homurdandı. “Stilgar, sen de beni kızdıramazsın. Boşuna uğraşma; sana meydan okumamı sağlamaya çalışıyorsun... böylece sözlerimi kanıtlamamı engelleyeceksin aklınca.”  </p>
			<p class="paragraf">Stilgar, Jamis’e baktı. “Bir çocukla dövüşmekte kararlı mısın Jamis?” Sesi kısık ve öfkeliydi.  </p>
			<p class="paragraf">“Kadın kendi adına dövüşecek birini bulmalı.”  </p>
			<p class="paragraf">“Benim himayemde olsa bile mi?”  </p>
			<p class="paragraf">“Amtal Kuralı’nın uygulanmasını istiyorum,” dedi Jamis. “Bu benim hakkım.”  </p>
			<p class="paragraf">Stilgar başıyla onayladı. “Pekâlâ. Ama çocuk seni doğramazsa bile, dövüşten sonra ben doğrayacağım. Bu sefer daha önceki gibi merhamet göstermemi de bekleme.”  </p>
			<p class="paragraf">“Bunu yapamazsınız,” dedi Jessica. “Paul daha...”  </p>
			<p class="paragraf">“Bu işe karışma Seyyidina,” dedi Stilgar. “Biliyorum, beni yenebilirsin; demek ki aramızdan herhangi birini de yenebilirsin... ama hepimizle birden başa çıkamazsın. Bu iş olmalı; bu Amtal Kuralı.”  </p>
			<p class="paragraf">Jessica sustu; korkürelerin yeşil ışığında Stilgar’a bakınca, adamın yüzünde belirmiş katı, şeytani ifadeyi gördü. Sonra Jamis’e döndü; Jamis’in kaşlarını çatmış, fesatça baktığını görünce, <span class="CharOverride-2">Bunu tahmin etmeliydim,</span> diye düşündü. <span class="CharOverride-2">Nasıl da kötü kötü bakıyor. Kinini içinde biriktiren tiplerden. Hazırlıklı olmalıydım.  </span></p>
			<p class="paragraf">“Oğluma zarar verirsen benimle hesaplaşırsın,” dedi. “Sana şimdi meydan okuyorum. Seni lime lime doğrayıp...”  </p>
			<p class="paragraf">“Anne.” Paul öne çıkıp annesinin koluna dokundu. “Belki Jamis’e onu nasıl yendiğimi açıklarsam...”  </p>
			<p class="paragraf">Jamis öfkeyle, “Neyi açıklayacaksın!” dedi.  </p>
			<p class="paragraf">Paul susup adama baktı. Ondan korkmuyordu. Jamis hantal görünüyordu; Paul kumda karşılaştıkları gece onu kolayca yenmişti. Ama yine de bu mağaranın içinde bir zaman düğümü görüyordu... geleceğe baktığında, olası yolların çoğunda bıçakla öldürülmüş kendi cesedini gördüğünü anımsıyordu. Bu yolların pek azında kurtulabiliyordu...  </p>
			<p class="paragraf">“Seyyidina,” dedi Stilgar, “şimdi geri çekil de...”  </p>
			<p class="paragraf">“Ona Seyyidina demeyi kes!” dedi Jamis. “Bu daha kanıtlanmadı. Duayı biliyorsa ne olmuş! Bu neyi kanıtlar ki? O duayı çocuklar bile bilir.”  </p>
			<p class="paragraf">Jessica, <span class="CharOverride-2">Yeterince konuştu,</span> diye düşündü.<span class="CharOverride-2"> Onu çözdüm. Tek bir s</span><span class="CharOverride-2">özcükle durdurabilirim. </span>Duraksadı.<span class="CharOverride-2"> Ama hepsini birden durduramam.  </span></p>
			<p class="paragraf">“Bana hesap vereceksin,” dedi Jessica; başta tiz sesle, hafif inildercesine konuşurken birden sesini kalınlaştırmıştı.  </p>
			<p class="paragraf">Jamis ona bakakaldı; korktuğu yüzünden okunuyordu.  </p>
			<p class="paragraf">Jessica aynı ses tonuyla, “Sana acı çekmek neymiş göstereceğim,” dedi. “Dövüşürken bunu düşün. Öyle acı çekeceksin ki, gomcebbârın acısı solda sıfır kalacak. Tüm vücudun acıyla kıvrana–”  </p>
			<p class="paragraf">Jamis, “Bana büyü yapmaya çalışıyor!” diye inledi. Sağ yumruğunu kulağına dayadı. “Sussun!”  </p>
			<p class="paragraf">“Pekâlâ,” dedi Stilgar. Jessica’ya uyarırcasına baktı. “Seyyidina, konuşmayı sürdürürsen büyü yaptığını düşüneceğiz ve seni öldüreceğiz.” Geri çekilmesini başıyla işaret etti.  </p>
			<p class="paragraf">Jessica kendisini tutan, ama hoyrat olmayan eller tarafından geri çekildiğini hissetti. Paul’ün kalabalıktan çıkarıldığını, elf yüzlü Chani’nin onun kulağına bir şeyler fısıldarken Jamis’e bakıp başını salladığını gördü.  </p>
			<p class="paragraf">Topluluk bir çember oluşturdu. Yeni korküreler getirildi ve hepsi de sarı ışığa ayarlandı.  </p>
			<p class="paragraf">Jamis çemberin içine girdi; cüppesini çıkarıp kalabalıktaki birine fırlattı. Üstünde yamalı, bulut grisi, kaygan bir damıtıcı-giysi vardı. Başını omzuna eğip, toplayıcı-kese tüpünden su içti. Sonra doğrulup giysiyi çıkararak kalabalıktaki birine özenle teslim etti. Şimdi üstünde sadece bir tür peştemal ve deri ayakkabılar, sağ elinde de bir billurbıçak vardı.  </p>
			<p class="paragraf">Jessica, Chani’nin Paul’e yardım ettiğini, avucuna bir billurbıçak tutuşturduğunu, Paul’ün bıçağı kaldırıp ağırlığını ve dengesini sınadığını gördü. Paul’ün prana ve bindu, sinir ve kas eğitimi aldığını... Duncan Idaho, Gurney Halleck gibi yaşayan efsanelerden dövüş dersi aldığını hatırladı. Çocuk Bene Gesserit yöntemlerini de biliyordu; dinç ve kendinden emin görünüyordu.  </p>
			<p class="paragraf">Jessica, <span class="CharOverride-2">Ama daha on beşinde,</span> diye düşündü. <span class="CharOverride-2">Kalkanı da yok. Buna engel olmalıyım. Bir yolu olmalı...</span> Başını kaldırınca, Stilgar’ın kendisine baktığını gördü.  </p>
			<p class="paragraf">“Hiçbir şey yapamazsın,” dedi Stilgar. “Konuşmamalısın.”  </p>
			<p class="paragraf">Jessica elini ağzına götürüp şöyle düşündü: <span class="CharOverride-2">Jamis’in zihnine korku tohumları ektim. Bu onu biraz yavaşlatır... belki. Dua edebilseydim... gerçekten edebilseydim.  </span></p>
			<p class="paragraf">Paul şimdi çemberin içinde tek başına duruyordu; üstünde, damıtıcı-giysisinin altına giydiği dövüş giysisi vardı. Sağ elinde bir billurbıçak tutuyor, kumlu taş zemine yalınayak basıyordu. Idaho onu “Zeminden emin değilsen yalınayak dövüş,” diye defalarca uyarmıştı. Chani’nin verdiği talimatları da hatırlıyordu: “Jamis bir hamleyi savuşturduktan sonra bıçağıyla sağa döner. Bu alışkanlığını hepimiz gördük. Ayrıca gözlerine hamle edecektir... gözlerini kırpıştırırken gardını indirmen için. Her iki eliyle de bıçak kullanabilir, bu yüzden el değiştirmesine dikkat et.”  </p>
			<p class="paragraf">Ama Paul’ün en yoğun hissettiği, tüm vücudunda hissettiği şey, egzersiz salonunda her gün aldığı eğitim sayesinde içine işlemiş içgüdüsel tepki mekanizmasıydı.  </p>
			<p class="paragraf">Gurney Halleck’in sözlerini anımsıyordu: “İyi bir bıçak dövüşçüsü bıçağın ucunu, ağzını ve balçağını aynı anda düşünür. Ucu saplanabilir, ağzı kesebilir, balçağı hasmının darbesini savuşturabilir.”  </p>
			<p class="paragraf">Paul billurbıçağa baktı. Bıçağın balçağı yoktu; ince, yuvarlak sapının üst kısmı, eli korumak için biraz kalkıktı o kadar. Paul bu bıçağın dayanıklılığı konusunda hiçbir fikri olmadığını fark etti; kırılıp kırılamayacağını bile bilmiyordu.  </p>
			<p class="paragraf">Paul’ün karşısında duran Jamis, çemberin sağ tarafına doğru yan yan gitmeye başladı.  </p>
			<p class="paragraf">Paul dizlerini kırarken, birden kalkanı olmadığını anımsadı... oysa kalkanla dövüşmeye alışıktı; savunmada hızlı olurken, saldırıda düşmanın kalkanını delecek kadar yavaş hamle yapmaya alışıktı. Öğretmenlerinden kalkanla dövüşmeye alışmaması yönünde sürekli uyarı almış olmasına karşın, bu artık onun dövüş tarzının bir parçası haline gelmişti.  </p>
			<p class="paragraf">Jamis âdet olduğu üzere, “Bıçağın kırılsın, tuzla buz olsun!” diyerek meydan okudu.  </p>
			<p class="paragraf">Paul, <span class="CharOverride-2">Demek bu bıçak kırılabiliyor, </span>diye düşündü.  </p>
			<p class="paragraf">Jamis de kalkansızdı, ama o zaten ne kalkan kullanmaya alışıktı ne de kalkan eğitimi almıştı.  </p>
			<p class="paragraf">Paul, Jamis’e baktı. Adamın vücudu, düğümlü halatlar bağlanmış bir iskelete benziyordu. Elindeki billurbıçak, korkürelerin ışığında sarı sarı parlıyordu.  </p>
			<p class="paragraf">Paul ansızın korkuya kapıldı. Bu insan çemberinin ortasında, bu donuk sarı ışığın altında kendini yapayalnız ve çırılçıplak hissetti.   </p>
			<p class="paragraf">Geleceği görme yetisi ona sayısız deneyimler sergilemiş, geleceğin en güçlü akıntılarını ve onları yönlendiren karar zincirlerini hayal meyal göstermişti; ama burada gerçek-şimdiyi yaşıyordu. Sayısız küçük talihsizliğin yol açabileceği ölümle karşı karşıyaydı.  </p>
			<p class="paragraf">Burada geleceği herhangi bir şeyin belirleyebileceğini kavradı. Bir izleyicinin öksürmesi, dikkat dağıtacak bir şey. Bir korkürenin ışığının azalması veya güçlenmesi, aldatıcı bir gölge hareketi.  </p>
			<p class="paragraf">Paul, <span class="CharOverride-2">Korkuyorum, </span>diye düşündü.  </p>
			<p class="paragraf">Jamis’in karşısında yavaşça hareket ederken, Bene Gesserit korku duasını içinden tekrarladı: “Korku katilidir aklın ...” Bu soğuk duş etkisi yarattı. Kaslarının gevşediğini, tetikte ve hazır hale geldiğini hissetti.  </p>
			<p class="paragraf">Jamis, “Bıçağımı kanınla yıkayacağım,” diye hırladı. Son sözcüğün tam ortasında saldırdı.  </p>
			<p class="paragraf">Jessica neredeyse çığlığı basacaktı.  </p>
			<p class="paragraf">Adamın darbesini indirdiği yerde yalnızca boşluk vardı; Paul şimdi Jamis’in arkasında duruyordu; Jamis’in savunmasız sırtı tam karşısındaydı.  </p>
			<p class="paragraf">Jessica içinden, <span class="CharOverride-2">Şimdi Paul! Şimdi</span>! diye haykırdı.  </p>
			<p class="paragraf">Paul’ün hamlesi son derece akıcı ve güzeldi, ama öyle yavaştı ki Jamis kaçıp sağa dönme fırsatı buldu.  </p>
			<p class="paragraf">Paul gerileyip dizlerini kırdı. “Önce kanımı bulmalısın,” dedi.  </p>
			<p class="paragraf">Jessica oğlunun kalkan dövüşü yapar gibi dövüştüğünü fark etti; bu hem avantaj hem dezavantajdı. Oğlu gençti ve bu insanların hiç bilmediği yöntemlerle eğitilmişti. Ama saldırırken hasmı kalkanlıymış gibi, bu kalkanı delmek zorundaymış gibi davranıyordu. Bir kalkanı delmek için, yavaş hamle etmek gerekirdi. Kontrollü ve kurnaz davranmak şarttı.  </p>
			<p class="paragraf">Jessica, <span class="CharOverride-2">Paul öyle dövüştüğünün farkında mı?</span> diye merak etti. <span class="CharOverride-2">Farkına varmalı!  </span></p>
			<p class="paragraf">Jamis tekrar saldırdı; mürekkep karası gözleri ateş saçıyordu. Hamle eden vücudu, korkürelerin ışığı altında sarı ve bulanıktı.  </p>
			<p class="paragraf">Paul tekrar yana çekildi, ama karşı saldırıya geçmekte yine gecikti.  </p>
			<p class="paragraf">Yine.  </p>
			<p class="paragraf">Yine.  </p>
			<p class="paragraf">Her seferinde, Paul karşı hamlesini bir saniye geç yapıyordu.  </p>
			<p class="paragraf">Jessica, Jamis’in fark etmediğini umduğu bir şey görmüştü. Paul savunmada çok hızlıydı, ama her seferinde sanki etrafında Jamis’in darbelerini saptıracak bir kalkan varmış gibi tepki veriyordu.  </p>
			<p class="paragraf">Stilgar, “Oğlun o zavallı sersemle eğleniyor mu?” diye sordu. Jessica tam yanıt verecekken, Stilgar onu eliyle susturdu. “Affedersin, konuşmaman gerektiğini unutmuşum.”  </p>
			<p class="paragraf">Taş zeminin üstünde iki kişi birbirinin etrafında dolanıyordu; Jamis bıçaklı elini iyice öne uzatıp, bıçağın ucunu hafifçe kaldırmıştı... Paul ise dizlerini kırmış, bıçağını yere yakn tutuyordu.  </p>
			<p class="paragraf">Jamis tekrar hamle etti; bu sefer Paul’ün sıçramakta olduğu sağ tarafa yöneldi.  </p>
			<p class="paragraf">Paul geri sıçramak yerine, adamın bıçağını kendi bıçağının ucuyla karşıladı. Sonra sola dönüp uzaklaşırken, Chani’ye yaptığı uyarı için içinden teşekkür etti.  </p>
			<p class="paragraf">Jamis çemberin ortasına dek geriledi; bıçaklı elini ovuşturuyordu. Eli yaralanmıştı; yarasından sadece bir iki damla kan aktı. Jamis’in faltaşı gibi açılmış gözleri –mavili siyahlı bir çift delikti–, korkürelerin donuk ışığında Paul’e kaygıyla bakıyordu.  </p>
			<p class="paragraf">Stilgar, “Ah, canı yandı,” diye mırıldandı.  </p>
			<p class="paragraf">Paul dizlerini kırmış hazır beklerken “Teslim oluyor musun?” diye seslendi; ilk kanı akıttıktan sonra bu soruyu sorması öğretilmişti.  </p>
			<p class="paragraf">Jamis “Hah!” diye haykırdı.  </p>
			<p class="paragraf">Kalabalıktan öfkeli mırıltılar yükseldi.  </p>
			<p class="paragraf">Stilgar, “Susun!” diye bağırdı. “Çocuk kuralı bilmiyor.” Sonra Paul’e döndü. “Tahaddi dövüşünde teslim olmak yoktur. Ölümüne dövüşülür.”  </p>
			<p class="paragraf">Jessica, Paul’ün yutkunduğunu gördü. <span class="CharOverride-2">Daha önce hiç bu şekilde... bıçak dövüşünde adam öldürmedi, </span>diye düşündü. <span class="CharOverride-2">Yapabilecek mi?  </span></p>
			<p class="paragraf">Paul, Jamis’in karşısında yavaşça sağa kaydı. Bu mağaradaki zaman düğümünü tekrar görmeye başlamıştı. Yeni kavrayışı, bu kavgada hızla verilebilecek çok fazla karar olduğunu, bu yüzden de ileride açık seçik bir yol görmenin mümkün olmadığını söylüyordu.  </p>
			<p class="paragraf">O kadar çok değişken vardı ki... yolunun üstündeki bu mağaranın bulanık bir düğüm gibi görünmesinin sebebi buydu. Bu mağara selin içindeki dev bir kaya gibiydi; etrafındaki akıntıda girdaplar oluşturuyordu.  </p>
			<p class="paragraf">Stilgar, “Bitir işini evlat,” diye fısıldadı. “Oyun oynama.”  </p>
			<p class="paragraf">Paul hız avantajına güvenerek, çemberin ortasına azar azar yaklaştı.  </p>
			<p class="paragraf">Jamis geriledi; karşısındakinin, tahaddi dövüşüne girdiği kişinin, bir Fremen billurbıçağıyla kolayca öldürülecek zayıf bir dışdünyalı olmadığını anlamaya başlıyordu.  </p>
			<p class="paragraf">Jessica adamın yüzünde beliren çaresizliği gördü. <span class="CharOverride-2">Bu en tehlikeli hali,</span> diye düşündü. <span class="CharOverride-2">Artık çaresizlikten her şeyi yapabilir. Karşısındakinin sıradan bir çocuk değil, bebekliğinden beri dövüşme eğitimi almış bir ölüm makinesi olduğunu anlamaya başladı. İçine ektiğim korku tohumları serpilmeye başladı.  </span></p>
			<p class="paragraf">Jamis’e acıdığını fark etti; ancak oğlunun karşı karşıya olduğu tehlike, bu hissi azaltıyordu.  </p>
			<p class="paragraf"><span class="CharOverride-2">Jamis her şeyi yapabilir, hiç beklenmedik bir şey yapabilir,</span> diye düşündü. Paul’ün geleceği görüp görmediğini, bu anı tekrar yaşayıp yaşamadığını merak etti. Ama oğlunun hareketlerine bakınca, onun yüzündeki ve omuzlarındaki ter damlalarını, kas hareketlerindeki temkinliliği ve sakınganlığı gördü. Paul’ün yeteneğindeki belirsizlik faktörünü ilk kez, kavramasa da sezdi.  </p>
			<p class="paragraf">Paul şimdi hasmının üstüne gidiyordu; onun etrafında dolanıyor, ama saldırmıyordu. Hasmının korktuğunu görmüştü. Duncan Idaho’nun sözlerini hatırlıyordu: “Hasmın senden korkmaya başlarsa, korkunun dizginleri ele almasını bekle... bırak iyice etki etsin. Hasmının korkusunun dehşete dönüşmesini bekle. Dehşete kapılan insan kendi kendisiyle savaşır. En sonunda da umutsuzca saldırır. İşte bu en tehlikeli andır, ama dehşet içindeki adam genellikle ölümcül bir hata yapar. Sen burada, bu hataları fark etmeyi ve onlardan faydalanmayı öğreniyorsun.”  </p>
			<p class="paragraf">Seyirciler mırıldanmaya başladı.  </p>
			<p class="paragraf">Jessica, <span class="CharOverride-2">Paul’ün Jamis’le eğlendiğini sanıyorlar,</span> diye düşündü. <span class="CharOverride-2">Gereksiz yere zalimlik ettiğini</span> <span class="CharOverride-2">düşünüyorlar</span>.  </p>
			<p class="paragraf">Ama kalabalığın içten içe heyecanlandığını, dövüşü izlemekten zevk aldığını da hissediyordu. Jamis’in giderek daha fazla gerildiğini de görüyordu. Sonunda, bu gerilim dayanılmaz bir hal aldığında, bunu Jessica da Paul de açıkça gördüler.  </p>
			<p class="paragraf">Jamis yükseğe sıçrayıp, sağ eliyle darbe indirdi... ama o eli boştu. Billurbıçağını sol eline geçirmişti.  </p>
			<p class="paragraf">Jessica inledi.  </p>
			<p class="paragraf">Ama Paul, Chani’nin uyarısını unutmamıştı: “Jamis her iki eliyle de bıçak kullanabilir.” Aldığı eğitim sayesinde, bu uyarı hafızasına kazınmıştı. Gurney Halleck de onu defalarca uyarmıştı: “Gözün bıçakta olsun, onu tutan elde değil. Bıçak, elden daha tehlikelidir ve her iki elle de kullanılabilir.”  </p>
			<p class="paragraf">Paul, Jamis’in yaptığı hatayı da görmüştü: Jamis, Paul’ün dikkatini dağıtıp bıçağı diğer eline aldığını gizlemek için sıçrarken, ayaklarını yere sağlam basmadığından iyi sıçrayamamıştı.  </p>
			<p class="paragraf">Paul sanki egzersiz salonunda çalışıyordu; tek fark, alçak korkürelerin donuk sarı ışığı ve etrafını çevirmiş kalabalıktı. Bir de burada kalkan yoktu. Paul hızla yana kayarken bıçağını yukarıya, Jamis’in göğsüne doğru savurdu... bıçak saplanınca geri çekilip, adamın yere düşmesini izledi.  </p>
			<p class="paragraf">Jamis cansız bir kukla gibi yere kapaklandı; bir kez inledikten sonra yüzünü Paul’e çevirdi, ardından da taş zeminin üstünde hareketsiz kaldı. Ölü gözleri siyah cam bilyelere benziyordu.  </p>
			<p class="paragraf">Idaho bir keresinde Paul’e “Bıçağın ucuyla öldürmek sanat değildir, ama sen yine de fırsat bulursan öyle öldürmekten çekinme,” demişti.  </p>
			<p class="paragraf">Çevresindeki adamlar Jamis’in cesedinin başına üşüştü; Paul’ü yana iterek, cesedi hemen yerden kaldırıp bir cüppeyle sardılar. Sonra birkaçı onu mağaranın derinliklerine taşıdı.  </p>
			<p class="paragraf">Taş zemindeki ceset göz açıp kapayıncaya dek ortadan kaybolmuştu.  </p>
			<p class="paragraf">Jessica kalabalığın arasından geçerek oğluna yaklaştı. Cüppeli, pis kokulu bir sırt denizinde yüzer gibiydi; kalabalık tuhaf bir şekilde sessizdi.  </p>
			<p class="paragraf"><span class="CharOverride-2">Bu korkunç bir an,</span> diye düşündü. <span class="CharOverride-2">Paul akıl ve kas üstünlüğüyle bir adamı kolayca öldürdü. Böyle zaferlerden hoşlanmaya başlamamalı.  </span></p>
			<p class="paragraf">Önündeki son adamı da itip ufak bir boşluğa girdi; burada iki sakallı Fremen, Paul’ün damıtıcı-giysisini giymesine yardım ediyorlardı.  </p>
			<p class="paragraf">Jessica oğluna baktı. Paul’ün gözleri parlıyordu. Derin derin soluyordu; bedeniyle ilgilenmelerine göz yumuyor, ama adamlara yardım etmiyordu.  </p>
			<p class="paragraf">Adamlardan biri, “Jamis’le dövüştü, ama çizik bile almadı,” diye mırıldandı.  </p>
			<p class="paragraf">Chani yanda durmuş, gözlerini Paul’den ayırmıyordu. Jessica kızın ince hatlı yüzünde heyecan ve takdir gördü.  </p>
			<p class="paragraf"><span class="CharOverride-2">Şimdi yapmalıyım</span>, <span class="CharOverride-2">hemen</span>, diye düşündü Jessica.  </p>
			<p class="paragraf">Tamamen küçümseyici konuşmaya ve davranmaya özen göstererek, “Eee, söyle bakalım... katil olmak nasıl bir hismiş?” dedi.  </p>
			<p class="paragraf">Paul darbe almışçasına irkildi. Annesinin soğuk gözlerine bakınca, yüzü kıpkırmızı kesildi. Elinde olmadan başını eğip yana, az önce Jamis’in cesedinin durduğu yere baktı.  </p>
			<p class="paragraf">Stilgar kalabalığın arasından Jessica’nın yanına geldi; Jamis’in cesedinin götürüldüğü yerden dönmüştü. Paul’e dönüp, acı ve kontrollü bir sesle, “Bana meydan okumanın vakti geldiğinde, benimle de Jamis’le eğlendiğin gibi eğlenebileceğini sanma,” dedi.  </p>
			<p class="paragraf">Jessica kendisinin ve Stilgar’ın sözlerinin Paul’ü nasıl etkilediğini gördü. Bu insanların yaptığı hata... şimdi faydalı olmuştu. Paul ile birlikte etraftakilerin yüzlerini incelemeye başlayınca, onun gördüklerini gördü. Hayranlık, evet ve korku... bazılarında da... tiksinti. Stilgar’a bakıp yüzündeki ciddiyeti görünce, onun kavgayı nasıl yorumladığını anladı.  </p>
			<p class="paragraf">Paul annesine baktı. “Sen gerçeği biliyorsun,” dedi.  </p>
			<p class="paragraf">Jessica, Paul’ün aklının başına geldiğini, sesindeki pişmanlıktan anladı. Çevresindeki insanlara bakarak, “Paul ilk kez bıçakla adam öldürdü,” dedi.  </p>
			<p class="paragraf">Stilgar’ın buna inanmadığı yüzünden okunuyordu.  </p>
			<p class="paragraf">“Onunla eğlenmiyordum,” dedi Paul. Annesinin karşısına geçip cüppesini düzeltti; yerdeki kara lekeye, Jamis’in kanına baktı. “Onu öldürmek istememiştim.”  </p>
			<p class="paragraf">Jessica, Stilgar’ın buna inanmaya başlayıp rahatladığını gördü; Stilgar sakalını damarlı eliyle sıvazlamaya başlamıştı. Jessica çevredekilerin mırıltılarından, onların da Paul’e inandığını işitti.  </p>
			<p class="paragraf">“Demek bu yüzden teslim olmasını istedin,” dedi Stilgar. “Anlıyorum. Bizim âdetlerimiz farklıdır, ama öğrendikçe mantıklı olduklarını göreceksin. Aramıza bir akrep aldığımızı sanmıştım.” Duraksadıktan sonra ekledi: “Sana artık evlat demeyeceğim.”  </p>
			<p class="paragraf">Adamlardan biri seslendi: “Ona isim verelim Stil.”  </p>
			<p class="paragraf">Stilgar başıyla onayladı; sakalını sıvazladı. “Sen güçlüsün... sütunun temeli gibi güçlüsün.” Tekrar duraksadı. “Aramızdaki adın Usûl olacak, yani sütun kaidesi. Bu gizli adın, asker adın. Biz Tabr Siyeçliler sana Usûl diyebiliriz, ama başka kimse diyemez... Usûl.”  </p>
			<p class="paragraf">Adamlar, “İyi seçim... güçlü... bize şans getirir,” diye mırıldandı. Jessica savunucusuyla birlikte kendisinin de kabul edildiğini sezdi. O artık gerçekten de Seyyidina’ydı.  </p>
			<p class="paragraf">Stilgar, “Şimdi, gizli adının yanı sıra, sana normal bir isim de vermemiz lazım; bu ismin ne olmasını istersin?” diye sordu.  </p>
			<p class="paragraf">Paul önce annesine, sonra tekrar Stilgar’a baktı. Bu anın bazı kısımları geleceğe dair hafızasında vardı, ama aradaki farkları fizikselmiş gibi hissediyordu; sanki onu şimdiki zamanın dar kapısından geçmeye zorluyorlardı.  </p>
			<p class="paragraf">Tuono Havzası’ndaki fareleri anımsayarak “O sıçrayıp duran, küçük farelere ne diyorsunuz?” diye sordu. Hareketlerini eliyle taklit etti.  </p>
			<p class="paragraf">Askerler gülüştü.  </p>
			<p class="paragraf">“Muad’Dib deriz,” dedi Stilgar.  </p>
			<p class="paragraf">Jessica’nın soluğu kesildi. Paul’ün söylediği isimdi bu; Fremenlerin ona böyle hitap edeceğini söylemişti. Jessica birden hem oğlundan hem de oğlu için korktu.  </p>
			<p class="paragraf">Paul yutkundu. Zihninde sayısız kez oynadığı bir rolü tekrar oynadığını hissediyordu... ama yine de... arada farklar vardı. Kendini baş döndürücü bir zirvede görüyordu; pek çok şey yaşamıştı ve derin bir bilgi birikimine sahipti, ama etrafı uçurumla çevriliydi.  </p>
			<p class="paragraf">Atreideslerin yeşilli siyahlı bayrağını taşıyarak, evreni peygamberleri Muad’Dib adına yakıp yağmalayan fanatik lejyonlarının görüntüsü zihninde tekrar belirdi.  </p>
			<p class="paragraf"><span class="CharOverride-2">Bu olmamalı,</span> dedi kendine.  </p>
			<p class="paragraf">Stilgar, “Seçtiğin isim bu mu... Muad’Dib mi?” diye sordu.  </p>
			<p class="paragraf">Paul, “Ben bir Atreides’im,” diye fısıldadı; sonra sesini yükseltti: “Babamın bana verdiği isimden tamamen vazgeçmem doğru olmaz. Bana Paul Muad’Dib diyebilir misiniz?”  </p>
			<p class="paragraf">“Sen Paul Muad’Dib’sin,” dedi Stilgar.  </p>
			<p class="paragraf">Paul, <span class="CharOverride-2">Bunu önceden görmemiştim,</span> diye düşündü. <span class="CharOverride-2">Farklı bir şey </span><span class="CharOverride-2">yapt</span><span class="CharOverride-2">ım</span>.  </p>
			<p class="paragraf">Ama hâlâ çevresinde uçurumu hissediyordu.  </p>
			<p class="paragraf">Kalabalıktakiler dönüp birbirleriyle konuşmaya başlayınca tekrar mırıltılar yükseldi: “Hem bilge hem güçlü... Daha ne olsun... Efsane kesinlikle gerçekleşiyor... Lisanü’l-Gayb... Lisanü’l-Gayb...”  </p>
			<p class="paragraf">“Sana yeni isminle ilgili bir şey söyleyeceğim,” dedi Stilgar. “Seçimin hoşumuza gitti. Muad’Dib çölde zekice yaşar. Muad’Dib kendi suyunu yaratır. Muad’Dib güneşten saklanır, gecenin serinliğinde yolculuk eder. Muad’Dib çabuk ürer ve tüm diyara yayılır. Muad’Dib’e ‘erkek çocukların öğretmeni’ deriz. Hayatını kurmak için güçlü bir temel seçtin, Usûl adıyla tanıdığımız Paul Muad’Dib. Aramıza hoşgeldin.”  </p>
			<p class="paragraf">Stilgar avucuyla Paul’ün alnına dokundu, elini çekti, sonra da Paul’e sarıldı... “Usûl,” diye mırıldandı.  </p>
			<p class="paragraf">Stilgar onu bırakınca, bir başka asker Paul’e sarılıp yeni asker adını tekrarladı. Bütün askerler sırayla Paul’ü kucaklayıp, adını farklı tonlamalarla söylediler: “Usûl... Usûl... Usûl...” Paul bu insanlardan bazılarının adını şimdiden biliyordu. Chani, sıra kendisine geldiğinde, Paul’e sarılıp adını söylerken yanağını hafifçe onun yanağına sürttü.  </p>
			<p class="paragraf">Bu tören bitince Paul, Stilgar’ın karşısına geçti. Stilgar “Artık İhvan Bedeviyân’dansın, kardeşimizsin,” dedi. Yüzü sertleşti; buyurgan bir tonla, “Şimdi Paul Muad’Dib, şu damıtıcı-giysinin önünü iyice kapa,” dedi. Chani’ye baktı. “Chani! Paul Muad’Dib’in burun tıkaçlarıyla ilgilen. Hayatımda böyle kötü tıkaçlar görmedim! Onunla ilgilenmeni söylemiştim!”  </p>
			<p class="paragraf">“Yedek tıkacım yok Stil,” dedi Chani. “Jamis’inki var tabii, ama...”  </p>
			<p class="paragraf">“Yeter!”  </p>
			<p class="paragraf">“Tamam, benimkilerden birini veririm,” dedi Chani. “Bir taneyle idare edebilirim...”  </p>
			<p class="paragraf">“Hayır,” dedi Stilgar. “Yedek tıkaçlarımız olduğunu biliyorum. Nerede bu yedek tıkaçlar? Biz asker miyiz yoksa yabaniler sürüsü müyüz?”  </p>
			<p class="paragraf">Askerlerden bazıları sert, kıvrık cisimler uzattı. Stilgar dört tanesini seçip Chani’ye verdi. “Bunları Usûl ile Seyyidina’ya tak.”  </p>
			<p class="paragraf">Arkalardan bir askerin sesi yükseldi: “Peki ya su ne olacak Stil? Çantalarındaki litrejonlar dolusu su ne olacak?”  </p>
			<p class="paragraf">“Suya ihtiyacın olduğunu biliyorum Farok,” dedi Stilgar. Jessica’ya baktı. Jessica başıyla onayladı.  </p>
			<p class="paragraf">“İhtiyacı olanlara su verin,” dedi Stilgar. “Su efendisi... su efendisi nerede? Ah, Shimoom, ihtiyacı olanlara su ver. Ama yalnızca gereken miktarda; daha fazlasını verme. Bu su Seyyidina’nın malı; siyeçte ona açık hava faiziyle birlikte, taşıma bedeli düşülerek ödenecek.”  </p>
			<p class="paragraf">Jessica, “Açık hava faizi ne kadar?” diye sordu.  </p>
			<p class="paragraf">“Onda bir,” dedi Stilgar.  </p>
			<p class="paragraf">“Ama...”  </p>
			<p class="paragraf">“Bu iyi bir kuraldır... ileride anlarsın,” dedi Stilgar.  </p>
			<p class="paragraf">En arkadaki askerler dönüp suyu getirmeye gittiler; cüppeleri hışırdadı.  </p>
			<p class="paragraf">Stilgar elini kaldırınca herkes sustu. “Jamis’e gelince... eksiksiz bir tören yapılmasını emrediyorum,” dedi. “Jamis arkadaşımızdı, İhvan Bedeviyân’dan kardeşimizdi. Yaptığı tahaddi meydan okumasıyla, ne kadar talihli olduğumuzu kanıtladı; ona saygıda kusur edilmeyecek. Tören günbatımında düzenlenecek... Jamis karanlığa gömülecek.”  </p>
			<p class="paragraf">Paul bu sözleri duyunca, tekrar boşluğa; kör zamana dalmış olduğunu fark etti. Zihninde geleceği dair tek bir görüntü vardı: İleride bir yerde yeşilli siyahlı Atredies bayrağının dalgalandığını hâlâ görüyordu, cihadın kanlı kılıçlarını ve fanatik lejyonlarını hâlâ görüyordu.  </p>
			<p class="paragraf"><span class="CharOverride-2">Bu olmayacak,</span> dedi kendine. <span class="CharOverride-2">Olmasına izin veremem.  </span></p>
		</div>
</body>
</html>