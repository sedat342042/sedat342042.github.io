<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-55</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabas1">4. EK  </p>
			<p class="anabas2 ParaOverride-11">En Eşraf Almanağı   </p>
			<p class="anabas2"><span class="CharOverride-9">(Soylu Hanedanlara Dair Seçme Alıntılar)  </span></p>
			<p class="arabaslik_sol_kucuk ParaOverride-12">IV. SHADDAM (10.134 – 10.202)  </p>
			<p class="paragraf">Corrino Hanedanı’nın Altın Aslan Tahtı’na çıkan 81. mensubu olan Padişah İmparator’un hükümdarlığı 10.156’dan (babası IX. Elrood’un çomurkiyle öldürüldüğü yıldan) 10.196’ya dek sürdü (bu tarihte saltanat en büyük kızı Irulan’a geçti). IV. Shaddam’ın hükümdarlığının en ünlü olayı Arrakis İsyanı’dır; birçok tarihçi, saray meselelerine ve mevkisinin getirdiği ihtişama kendini fazla kaptıran IV. Shaddam’ı bu isyandan sorumlu tutar. Onun saltanatının ilk on altı yılında, burseglerin sayısı iki katına çıkmıştı. Ama Arrakis İsyanı’ndan önceki son otuz yılda, Sardaukarların eğitimine ayrılan bütçe giderek kısılmıştı. IV. Shaddam’ın beş kızı (Irulan, Chalice, Wensicia, Josifa ve Rugi) vardı; meşru oğlu yoktu. Tahttan indirilmesinden sonra, kızlarından dördü onunla birlikte yaşadı. Gizli Bene Gesserit olan eşi Anirul 10.176’da ölmüştü.  </p>
			<p class="arabaslik_sol_kucuk">LETO ATREIDES (10.140 – 10.191)  </p>
			<p class="paragraf">Corrinoların anne tarafından kuzeni; genellikle Kızıl Dük olarak anılır. Atreides Hanedanı yirmi nesil boyunca Caladan’ı siridar derebeyi sıfatıyla yönettikten sonra Arrakis’e gitmek zorunda bırakıldı. Dük Leto daha çok Ümmi Naib Dük Paul Muad’Dib’in babası olarak tanınır. Dük Leto’nun naaşı Arrakis’teki “Kafatası Kabri”nde bulunmaktadır. Bir Suk doktorunun ihaneti yüzünden öldüğü, ölümünde Siridar Baron Vladimir Harkonnen’ın parmağı olduğu söylenir.  </p>
			<p class="arabaslik_sol_kucuk">LEYDİ JESSICA (Fahri Atreides) (10.154 – 10.256)  </p>
			<p class="paragraf">Siridar Baron Vladimir Harkonnen’ın (Bene Gesserit kayıtlarına göre) öz kızı. Dük Paul Muad’Dib’in annesi. Wallach IX’daki Bene Gesserit Okulu’ndan mezun olmuştur.  </p>
			<p class="arabaslik_sol_kucuk">LEYDİ ALIA ATREIDES (10.191 – )  </p>
			<p class="paragraf">Dük Leto Atreides ile resmi odalığı Leydi Jessica’nın meşru kızı. Leydi Alia, Dük Leto’nun ölümünden takriben sekiz ay sonra Arrakis’te doğmuştur. Bene Gesseritlerin ondan genellikle “Lanetli” diye bahsetmesi, doğumundan önce bir farkındalık yelpazesi uyuşturucusuna maruz kalmasına yorulur. Popüler tarihte Azize Alia veya Bıçağın Azizesi Alia olarak bilinir. (Ayrıntılı hayat hikâyesi için bkz. Pander Oulson, <span class="CharOverride-2">Azize Alia, Bir Milyar Dünyanın Dişi Avcısı</span>.)  </p>
			<p class="arabaslik_sol_kucuk">VLADIMIR HARKONNEN (10.110 – 10.193)  </p>
			<p class="paragraf">Baron Harkonnen olarak tanınır; resmi unvanı Siridar (gezegen valisi) Baron’du. Vladimir Harkonnen’ın baba tarafından soyu, Corrin Muharebesi’nden sonra korkaklığı yüzünden sürgün edilen Başar Abulurd Harkonnen’a dek uzanır. Harkonnen Hanedanı’nın eski gücünü geri kazanması balina kürkü piyasasını ustaca manipüle etmelerine ve daha sonra Arrakis’te melanjdan elde ettikleri gelire yorulur. Siridar Baron isyan sırasında Arrakis’te öldü. Unvanı çok kısa süreliğine na-Baron Feyd-Rautha Harkonnen’a geçti.  </p>
			<p class="arabaslik_sol_kucuk">KONT HASIMIR FENRING (10.133 – 10.225)  </p>
			<p class="paragraf">Corrino Hanedanı’nın anne tarafından akrabası; IV. Shaddam’ın çocukluk arkadaşı. (Güvenilir bir kaynak olarak kabul edilmeyen <span class="CharOverride-2">Corrinoların Korsanlık Geçmişi</span>’nde, Fenring’in IX. Elrood’u çomurki ile zehirleyen kişi olduğu söylenir.) Tüm belgeler, Fenring’in IV. Shaddam’ın en yakın arkadaşı olduğunu göstermektedir. Kont Fenring’in İmparator için yaptığı hizmetler arasında, Arrakis’te Harkonnen yönetimi sırasında İmparatorluk ajanlığı ve daha sonra Caladan’ın Absentia Siridar’lığını (geçici vali) yapmak da vardı. IV. Shaddam’ın Salusa Secundus’a sürgün edilmesi üzerine, orada onunla birlikte yaşadı.  </p>
			<p class="arabaslik_sol_kucuk">KONT GLOSSU RABBAN (10.132 – 10.193)  </p>
			<p class="paragraf">Lankiveil Kontu Glossu Rabban, Vladimir Harkonnen’ın en büyük yeğeniydi. Glossu Rabban ile Feyd-Rautha Rabban (Siridar Baron’un ailesine kabul edilince Harkonnen soyadını almıştı), Siridar Baron’un en küçük yarıkardeşi Abulurd’un meşru oğullarıdır. Abulurd, Rabban-Lankiveil altbölge yöneticiliğine atanınca Harkonnen soyadından ve bunun getirdiği tüm ayrıcalıklardan vazgeçmişti. Rabban anne tarafının soyadıydı.  </p>
		</div>
</body>
</html>