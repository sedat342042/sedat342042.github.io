<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-25</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Babam bir keresinde bana, gerçeğe duyulan saygının ahlakın temellerinden biri olduğunu söylemişti. “Hiçlikten bir şey doğamaz,” demişti. “Gerçeğin” ne kadar değişken olduğunu bilen biri için oldukça derin bir fikir bu.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib ile Konuşmalar”  </p>
			<p class="paragbos">  </p>
			<p class="paragraf">Thufir Hawat, “Hep gerçeği görmekle övündüm,” dedi. “Mentat olmanın lanetidir bu. Verileri çözümlemekten kendini alıkoyamazsın.”  </p>
			<p class="paragraf">Yaşlı adam konuşurken, yıpranmış yüzü seher loşluğunda sakin görünüyordu. Safo lekeli dudakları gerilmiş, dümdüz olmuştu; kenarlarından yukarıya doğru kırışıklıklar uzanıyordu.  </p>
			<p class="paragraf">Hawat’ın karşısında, kumun üstüne çömelmiş, konuşmadan duran, cüppeli bir adam vardı; Hawat’ın sözlerinden etkilenmediği belliydi.  </p>
			<p class="paragraf">Geniş, sığ bir çanağa bakan bir kaya çıkıntısının altında çömelmişlerdi. Havzanın diğer tarafındaki kayalıklar şafakla birlikte pembeleşmeye başlamıştı. Bulundukları yer soğuktu; geceden kalma kuru bir soğuk vardı. Şafaktan hemen önce ılık bir rüzgâr esmişti, ama sonra hava yine soğumuştu. Hawat arkasındaki bir avuç adamın (geriye kalan askerlerinin) dişlerinin takırdadığını duyuyordu.  </p>
			<p class="paragraf">Hawat’ın karşısında çömelmiş adam Fremen’di; sahte şafağın ilk ışıklarıyla birlikte çanağı geçerek... kumun üstünde kayarak, kumulların arasına karışarak, fark edilmesi güç bir şekilde hareket ederek gelmişti.  </p>
			<p class="paragraf">Fremen parmağını aralarındaki kuma uzatıp bir şekil çizdi. Çizdiği şekil, içinden ok çıkan bir kâseye benziyordu. “Bir sürü Harkonnen devriyesi var,” dedi. Parmağını yukarı kaldırıp, Hawat ile adamlarının iniş yaptığı tepeleri gösterdi.  </p>
			<p class="paragraf">Hawat başıyla onayladı.  </p>
			<p class="paragraf">Bir sürü devriye. Evet.  </p>
			<p class="paragraf">Ama bu Fremen’in ne istediğini hâlâ bilmemek canını sıkıyordu. Mentat olarak eğitilmişti, bunu bilebilmesi gerekirdi.  </p>
			<p class="paragraf">Hawat hayatının en kötü gecesini yaşamıştı. Saldırı haberleri gelmeye başladığında, eski başkent Carthag’ın civarındaki garnizon köylerinden, tampon görevi gören ileri karakollardan biri olan Tsimpo’daydı. Başta şöyle düşünmüştü: <span class="CharOverride-2">Bu bir akın. Harkonne</span><span class="CharOverride-2">nlar gücümüzü sınıyor</span><span class="CharOverride-2">.  </span></p>
			<p class="paragraf">Ama haberler peş peşe... giderek daha sık aralıklarla gelmeyi sürdürmüştü.  </p>
			<p class="paragraf">Carthag’a iki lejyon inmişti.  </p>
			<p class="paragraf">Dük’ün Arrakeen’deki ana üssüne beş lejyon –elli tabur!– saldırmıştı.  </p>
			<p class="paragraf">Arsunt’a bir lejyon saldırmıştı.  </p>
			<p class="paragraf">Kopmuş Kaya’ya iki savaş grubu saldırmıştı.  </p>
			<p class="paragraf">Sonra ayrıntılı raporlar gelmeye başlamıştı: saldırganların arasında İmparator’un Sardaukarları da vardı... muhtemelen iki lejyon. İşgalciler nereye kaç askerle saldırmaları gerektiğini tam olarak biliyorlardı. Tam olarak! İstihbarat servisleri mükemmel olmalıydı.  </p>
			<p class="paragraf">Hawat hem afallamış hem de öfkelenmişti; öfkesi giderek artınca, mentat yeteneklerini neredeyse hiç kullanamaz hale gelmişti. Saldırının boyutu, zihnine fiziksel bir darbe gibi inmişti.  </p>
			<p class="paragraf">Şimdiyse çölde, bir kaya çıkıntısının altında saklanmaktaydı; kendi kendini onaylarcasına başını salladı... Yırtılıp parçalanmış tüniğine, etraftaki soğuk gölgeleri kovmak istercesine sarındı.  </p>
			<p class="paragraf">Saldırının boyutu.  </p>
			<p class="paragraf">Hawat düşmanlarının sınama akınları için bir iki mavna kiralayacağını düşünmüştü hep. Böyle Hanedanlar arası savaşlarda genellikle göze alınan bir riskti bu. Arrakis’e sürekli mavnalar gelip giderdi... Atreides Hanedanı’nın baharatını taşırlardı. Hawat akınlara karşı sahte baharat mavnalarıyla tedbir almıştı. Asıl saldırının da en fazla on taburla yapılacağını düşünmüşlerdi.  </p>
			<p class="paragraf">Ama son sayıma göre, Arrakis’e iki binden fazla gemi inmişti: yalnızca mavnalar değil firkateynler, keşif gemileri, monitörler, eziciler, asker taşıyıcılar, atma kutuları...  </p>
			<p class="paragraf">Yüzden fazla tabur; on lejyon!  </p>
			<p class="paragraf">Böyle bir saldırının maliyeti, Arrakis’in elli yıllık baharat gelirine denkti.  </p>
			<p class="paragraf">En az.  </p>
			<p class="paragraf">Hawat, <span class="CharOverride-2">Baron’un bize saldırmak için bu kadar masrafa girebileceğini </span><span class="CharOverride-2">öngöremedim</span><span class="CharOverride-2">,</span> diye düşündü. <span class="CharOverride-2">Dük’üme olan görevimi yerine getiremedim.  </span></p>
			<p class="paragraf"><span class="CharOverride-2">Bir de hain meselesi vardı tabii. </span><span class="CharOverride-2">Onu boğmadan ölmeyeceğim,</span> diye düşündü. <span class="CharOverride-2">Elimde fırsat varken o Bene Gesserit cadısını öldürmeliydim.</span> Hainin Leydi Jessica olduğuna emindi. Bütün veriler bunu gösteriyordu.  </p>
			<p class="paragraf">“Adamın Gurney Halleck ile bazı askerleri, kaçakçı dostlarımızın yanında güvende,” dedi Fremen.  </p>
			<p class="paragraf">“Güzel.”  </p>
			<p class="paragraf"><span class="CharOverride-2">Demek Gurney bu cehennem gezegeninden kaçabilecek. En azından bazılarımız kurtulacak.  </span></p>
			<p class="paragraf">Hawat dönüp, birbirlerine sokulmuş adamlarına baktı. Gecenin başında, yanında en iyi üç yüz adamı vardı. Şimdiyse yirmi adamı kalmıştı, onların da yarısı yaralıydı. Kimi uyuyor, kimi ayakta durup kayalara yaslanıyor, kimi kuma serilmiş yatıyordu. Son topterleri (yaralılarını taşımakta kullandıkları topter) şafaktan hemen önce bozulmuştu. Onu lazer silahlarıyla parçalayıp saklamış, sonra da havzanın kenarındaki bu yere gelip gizlenmişlerdi.  </p>
			<p class="paragraf">Hawat’ın nerede oldukları hakkında ancak genel bir fikri vardı... Arrakeen’in iki yüz kilometre kadar güneydoğusundaydılar. Güneyde, Kalkan Duvarı siyeç topluluklarının arasındaki ana yollar uzanıyordu.  </p>
			<p class="paragraf">Hawat’ın karşısındaki Fremen kukuletasını ve damıtıcı-giysi başlığını açınca, kum rengi saçıyla sakalı ortaya çıktı. Düz saçı geriye taranmıştı, alnı dar ve uzundu. Baharat tüketimi sebebiyle masmavi olmuş gözleri, hislerini ele vermiyordu. Ağzının bir kenarında, bıyık ve sakalında lekeler vardı; oradaki kıllar, burun tıkacı hortumunun baskısıyla yassılaşmıştı.  </p>
			<p class="paragraf">Adam tıkacı çıkarıp yeniden taktı. Burun kenarındaki bir yarayı ovuşturdu.  </p>
			<p class="paragraf">“Çanağı bu gece geçecek olursanız kalkan kullanmayın,” dedi Fremen. “Kayalıkların arasında bir yarık var...” Topuklarının üstünde dönüp güneyi gösterdi. “... şurada. Arkası erge kadar dümdüz çöldür. Kalkanlar...” duraksadı, “... solucanları çeker. Buraya pek gelmezler, ama bir kalkan çalıştırıldı mı illa ki bir solucan gelir.”  </p>
			<p class="paragraf">Hawat, <span class="CharOverride-2">Solucan dedi,</span> diye düşündü. <span class="CharOverride-2">Aslında başka bir şey diyecekti. Ama ne? Hem bizden ne istiyor?  </span></p>
			<p class="paragraf">Hawat iç geçirdi.  </p>
			<p class="paragraf">Kendini hiç bu kadar bitkin hissetmemişti. Kasları öyle yorgundu ki, enerji hapları bile fayda etmiyordu.  </p>
			<p class="paragraf"><span class="CharOverride-2">Kahrolası Sardaukarlar!  </span></p>
			<p class="paragraf">İmparator’un hıyanetini temsil eden o fanatik askerleri düşünürken kendini suçladı. Durumu mentat gözüyle değerlendirince, bu hıyanetin kanıtını Landsraad Yüce Divanı’na sunup adaletin yerine gelmesini sağlama olasılığının ne kadar düşük olduğunu görüyordu.  </p>
			<p class="paragraf">Fremen, “Kaçakçılara gitmek ister misiniz?” diye sordu.  </p>
			<p class="paragraf">“Mümkün mü?”  </p>
			<p class="paragraf">“Yol uzun.”  </p>
			<p class="paragraf">Idaho bir keresinde, “Fremenler hayır demeyi sevmez,” demişti.  </p>
			<p class="paragraf">“Halkının yaralılarımıza yardım edip edemeyeceğini söylemedin,” dedi Hawat.  </p>
			<p class="paragraf">“Onlar yaralı.”  </p>
			<p class="paragraf"><span class="CharOverride-2">Her seferinde aynı lanet olası cevap!  </span></p>
			<p class="paragraf">Hawat öfkeyle, “Yaralı olduklarını biz de biliyoruz!” dedi. “Asıl mesele...”  </p>
			<p class="paragraf">“Sakin ol dostum,” dedi Fremen. “Yaralılarınız ne diyor? Kabilenizin suya ihtiyacı olduğunu anlıyorlar mı?”  </p>
			<p class="paragraf">“Henüz su meselesini konuşmadık,” dedi Hawat. “Biz...”  </p>
			<p class="paragraf">“Gönülsüzlüğünü anlıyorum,” dedi Fremen. “Onlar dostların, halkın. Suyunuz var mı?”  </p>
			<p class="paragraf">“Yeterince yok.”  </p>
			<p class="paragraf">Fremen, Hawat’ın tüniğini ve çıplak tenini gösterdi. “Siyeçler arasında damıtıcı-giysisiz kaldınız. Su kararı vermelisiniz dostum.”  </p>
			<p class="paragraf">“Para versek, bize yardım eder misin?”  </p>
			<p class="paragraf">Fremen omuz silkti. “Suyunuz yok.” Hawat’ın arkasındaki gruba baktı. “Yaralılarınızdan kaçını feda edebilirsin?”  </p>
			<p class="paragraf">Hawat konuşmadan adama baktı. İletişim kuramadıklarını mentat olarak görebiliyordu. Burada sözcüklerle sesler arasındaki ilişki farklıydı.  </p>
			<p class="paragraf">“Ben Thufir Hawat’ım,” dedi. “Dük’üm adına konuşabilirim. Bana yardım edersen, karşılığını ileride ödeyeceğime söz veriyorum. Fazla bir şey istemiyorum; bize ihanet eden bir kadın var... kendini emniyette sanıyor; onu öldürene dek adamlarımı elimde tutmak istiyorum.”  </p>
			<p class="paragraf">“Bir kan davasında sizin tarafınızı tutmamızı mı istiyorsun?”  </p>
			<p class="paragraf">“Kan davasını ben hallederim. Benim tek istediğim, yaralı arkadaşlarımın sorumluluğundan kurtulmak; böylece rahat hareket edebilirim.”  </p>
			<p class="paragraf">Fremen kaşlarını çattı. “Yaralılardan niye sorumlu olasın ki? Onlar kendilerinden sorumlu. Önemli olan sudur, Thufir Hawat. Bu konuda kararı senin yerine vermemi mi istiyorsun?”  </p>
			<p class="paragraf">Adam elini cüppesinin altına gizlenmiş bir silaha götürdü.  </p>
			<p class="paragraf">Hawat gerildi... <span class="CharOverride-2">İhanet mi ediyor</span>? diye merak etti.  </p>
			<p class="paragraf">Fremen, “Neden korkuyorsun?” diye sordu.  </p>
			<p class="paragraf"><span class="CharOverride-2">Canına yandıklarım, sözlerini hiç sakınmıyorlar!</span> Hawat ihtiyatla konuştu. “Kelleme ödül kondu.”  </p>
			<p class="paragraf">“Ahhh.” Fremen elini silahından çekti. “Hain olduğumuzu sanıyorsun. Bizi tanımıyorsun. Harkonnenların suyu, aramızdaki en küçük çocuğu bile satın alamaz.”  </p>
			<p class="paragraf">Hawat, <span class="CharOverride-2">Ama Lonca’ya iki binden fazla savaş gemisini taşıtacak kadar paraları vardı,</span> diye düşündü. O meblağın yüksekliği karşısında hâlâ afallıyordu.  </p>
			<p class="paragraf">“Hepimiz Harkonnenlarla savaşıyoruz,” dedi Hawat. “Ortak hareket etmemiz, savaş sırasında birbirimizin sorunlarını paylaşmamız gerekmez mi?”  </p>
			<p class="paragraf">“Paylaşıyoruz zaten,” dedi Fremen. “Harkonnenlarla savaşmanı seyrettim. İyisin. Yanımda savaşmanı isterim.”  </p>
			<p class="paragraf">“Ne zaman istersen yardım etmeye hazırım,” dedi Hawat.  </p>
			<p class="paragraf">“Ne zaman isteyeceğimi bilemem,” dedi Fremen. “Her yerde Harkonnenların adamları var. Ama hâlâ su kararını vermedin... yaralılara da bırakmadın.”  </p>
			<p class="paragraf">Hawat, <span class="CharOverride-2">Tedbirli olmalıyım,</span> diye düşündü. <span class="CharOverride-2">Anlayamadığım bir şeyler oluyor.</span> “Siz Arrakislilerin düşünme tarzınızı anlatır mısın?”  </p>
			<p class="paragraf">“Sana yabancı gelir,” dedi Fremen; sesinde horgörü vardı. Kuzeybatıdaki kayalığın tepesini gösterdi. “Dün gece buraya gelişinizi seyrettik.” Kolunu indirdi. “Kumulların dibinden gitmediniz. Kötü. Damıtıcı-giysiniz yok, suyunuz yok. Fazla dayanamazsınız.”  </p>
			<p class="paragraf">“Arrakisliler gibi yaşamayı öğrenmek kolay değil,” dedi Hawat.  </p>
			<p class="paragraf">“Öyle. Ama biz Harkonnenları öldürdük.”  </p>
			<p class="paragraf">Hawat sert bir sesle “Kendi yaralılarınızı ne yapıyorsunuz peki?” diye sordu.  </p>
			<p class="paragraf">Fremen, “Adam dediğin, ne zaman kurtarılmaya değer olduğunu bilmez mi?” diye sordu. “Yaralılarınız, suyunuz olmadığını biliyorlar.” Başını eğip, Hawat’a yan yan baktı. “Şimdi su kararı verilmesi gerektiği ortada. Yaralılar da, diğerleri de kabilenin geleceğini düşünmeli.”  </p>
			<p class="paragraf">Hawat, <span class="CharOverride-2">Kabilenin geleceği, </span>diye düşündü. <span class="CharOverride-2">Atreides kabilesinin. Haklı.</span> Kendini sormaktan kaçındığı soruyu sormaya zorladı.  </p>
			<p class="paragraf">“Dük’ümden veya oğlundan haber var mı?”  </p>
			<p class="paragraf">Fremen, hislerini ele vermeyen gözlerini kaldırıp Hawat’a baktı. “Haber mi?”  </p>
			<p class="paragraf">Hawat öfkeyle, “Başlarına ne geldiği konusunda!” dedi.  </p>
			<p class="paragraf">“Kader kimseye ayrıcalık tanımaz,” dedi Fremen. “Dük’ünün öldüğü söyleniyor. Oğlunun, Lisanü’l-Gayb’ın kaderiyse Liet’in elinde. Liet henüz bir şey demedi.”  </p>
			<p class="paragraf">Hawat, <span class="CharOverride-2">Cevabı zaten biliyordum,</span> diye düşündü.  </p>
			<p class="paragraf">Dönüp adamlarına baktı. Artık hepsi uyanıktı. Konuşulanları duymuşlardı. Çöle bakıyorlardı; akıllarından geçenler yüzlerinden okunuyordu: artık Caladan’a geri dönemeyeceklerini, üstelik Arrakis’i de yitirdiklerini anlamışlardı.  </p>
			<p class="paragraf">Hawat tekrar Fremen’e döndü. “Peki ya Duncan Idaho’ya ne oldu, biliyor musun?”  </p>
			<p class="paragraf">“Duyduğuma göre kalkan indiğinde malikânedeymiş,” dedi Fremen. “Başka bir şey duymadım.”  </p>
			<p class="paragraf">Hawat, <span class="CharOverride-2">Jessica kalkanı indirip Harkonnenları içeri almıştır,</span> diye düşündü. <span class="CharOverride-2">Sırtı kapıya dönük oturan benmişim meğer. Bunu nasıl yapabildi... kendi oğluna nasıl ihanet edebildi? Ama Bene Gesserit cadılarının nasıl </span><span class="CharOverride-2">düşündüğünü</span> <span class="CharOverride-2">(düşünmek bile denemez ya) kim bilebilir ki?  </span></p>
			<p class="paragraf">Yutkunmaya çalıştı... boğazı kupkuruydu. “Çocuğa ne olduğunu ne zaman öğrenebilirsin?”  </p>
			<p class="paragraf">“Arrakeen’de olanlar hakkında pek bilgimiz yok,” dedi Fremen. Omuz silkti. “Kim bilir?”  </p>
			<p class="paragraf">“Öğrenme imkânın yok mu?”  </p>
			<p class="paragraf">“Olabilir.” Fremen burnunun kenarındaki yara izini ovuşturdu. “Söylesene Thufir Hawat, Harkonnenların kullandığı o dev silahlar hakkında bilgin var mı?”  </p>
			<p class="paragraf">Hawat acı acı, <span class="CharOverride-2">Toplar,</span> diye düşündü. <span class="CharOverride-2">Bu kalkan çağında top kullanacakları kimin aklına gelirdi?  </span></p>
			<p class="paragraf">“Adamlarımızı mağaralara hapsetmekte kullandıkları topları diyorsun,” dedi. “O ateşli silahlar hakkında teorik bilgi sahibiyim.”  </p>
			<p class="paragraf">“Tek bir girişi olan bir mağaraya çekilen herkes ölmeyi hak eder,” dedi Fremen.  </p>
			<p class="paragraf">“Niye bu silahlar hakkında bilgi sahibi olmak istiyorsun?”  </p>
			<p class="paragraf">“Liet istiyor.”  </p>
			<p class="paragraf">Hawat, <span class="CharOverride-2">Bizden istediği bu mu? </span>diye merak etti. “Buraya büyük toplar hakkında bilgi toplamaya mı geldin?” dedi.  </p>
			<p class="paragraf">“Liet o silahlardan birini bizzat görmek istedi.”  </p>
			<p class="paragraf">Hawat alayla “Öyleyse gidip bir tane bulun,” dedi.  </p>
			<p class="paragraf">“Evet,” dedi Fremen. “Bir tanesini ele geçirdik. Sakladık... Stilgar inceliyor, Liet de istediği zaman gidip görebilir. Ama bunu yapacağını sanmam, o silahlar Arrakis koşullarına uygun değil.”  </p>
			<p class="paragraf">Hawat, “Bir tanesini... ele mi geçirdiniz?” diye sordu.  </p>
			<p class="paragraf">“Sıkı bir çatışmaydı,” dedi Fremen. “Yalnızca iki adam yitirdik; onlarınsa yüzden fazlasının suyu döküldü.”  </p>
			<p class="paragraf">Hawat, <span class="CharOverride-2">Her topun başında Sardaukarlar vardı,</span> diye düşündü. <span class="CharOverride-2">Bu çöl delisi, Sardaukarlara karşı yalnızca iki adam yitirmelerinden önemsiz bir şeymiş gibi bahsediyor!  </span></p>
			<p class="paragraf">“Harkonnenların yanında savaşan o diğerleri olmasa, iki adamımızı da yitirmezdik,” dedi Fremen. “Onların bazıları iyi savaşçılar.”  </p>
			<p class="paragraf">Hawat’ın adamlarından biri topallayarak yaklaşıp, çömelmiş Fremen’e tepeden baktı. “Sardaukarlardan mı bahsediyorsun?”  </p>
			<p class="paragraf">“Sardaukarlardan bahsediyor,” dedi Hawat.  </p>
			<p class="paragraf">Fremen neşeyle, “Sardaukarlar!” dedi. “Ahhh! İsimleri bu demek! Bu hakikaten güzel bir gece oldu. Sardaukarlar. Hangi lejyon? Biliyor musunuz?”  </p>
			<p class="paragraf">“Şey, bilmiyoruz,” dedi Hawat.  </p>
			<p class="paragraf">Fremen düşünceli bir havayla “Sardaukarlar,” dedi. “Ama Harkonnen kıyafeti giyiyorlar. Bu tuhaf değil mi?”  </p>
			<p class="paragraf">“İmparator bir Büyük Hanedan’a karşı savaştığının bilinmesini istemiyor,” dedi Hawat.  </p>
			<p class="paragraf">“Ama sen onların Sardaukar olduklarını biliyorsun.”  </p>
			<p class="paragraf">Hawat acı acı, “Ben kimim ki?” diye sordu.  </p>
			<p class="paragraf">Adam ciddiyetle, “Sen Thufir Hawat’sın,” dedi. “Neyse, eninde sonunda öğrenecektik zaten. Üçünü esir alıp, sorguya çekilmeleri için Liet’in adamlarına gönderdik.”  </p>
			<p class="paragraf">Hawat’ın yaveri ağır ağır, hayretle konuştu: “Sardaukarları... esir mi aldınız?”  </p>
			<p class="paragraf">“Sadece üçünü,” dedi Fremen. “İyi savaştılar.”  </p>
			<p class="paragraf">Hawat esefle, <span class="CharOverride-2">Ah, bu Fremenlerle ittifak kuracak vaktimiz olsaydı keşke,</span> diye düşündü. <span class="CharOverride-2">Onları eğitip silahlandırabilseydik. Yüce Ana adına, elimizde müthiş bir ordu olurdu!  </span></p>
			<p class="paragraf">“Belki de burada oyalanmanızın sebebi Lisanü’l-Gayb için kaygılanmanızdır,” dedi Fremen. “O gerçekten Lisanü’l-Gayb ise, başına bir şey gelmez. Henüz kesinleşmemiş bir mesele üstüne kafa yormayın.”  </p>
			<p class="paragraf">“Ben... Lisanü’l-Gayb’ın kuluyum,” dedi Hawat. “Görevim onu korumak. Kendimi buna adadım.”  </p>
			<p class="paragraf">“Kendini onun suyuna mı adadın?”  </p>
			<p class="paragraf">Hawat yaverine göz atınca, adamın hâlâ Fremen’e hayretle baktığını gördü; sonra gözlerini tekrar Fremen’e çevirdi. “Suyuna, evet.”  </p>
			<p class="paragraf">“Arrakeen’e, onun suyunun yerine mi dönmek istiyorsun?”  </p>
			<p class="paragraf">“Evet... suyunun yerine.”  </p>
			<p class="paragraf">“Bunun bir su meselesi olduğunu niye baştan söylemedin?” Fremen ayağa kalkıp burun tıkacını yerine iyice oturttu.  </p>
			<p class="paragraf">Hawat yaverine diğerlerinin yanına dönmesini işaret etti. Yorgun görünen adam omuz silkip itaat etti. Hawat adamlarının fısıldaşmaya başladığını duydu.  </p>
			<p class="paragraf">“Her zaman suya giden bir yol vardır,” dedi Fremen.  </p>
			<p class="paragraf">Hawat’ın arkasındaki adamlardan biri küfretti. Hawat’ın yaveri, “Thufir! Arkie öldü,” diye seslendi.  </p>
			<p class="paragraf">Fremen yumruğunu kulağına götürdü. “Su bağı! Bu bir alamet!” Hawat’a baktı. “Civarda suyu kabul etmek için bir yer var. Adamlarımı çağırayım mı?”  </p>
			<p class="paragraf">Yaver tekrar Hawat’ın yanına gelip, “Thufir, adamlardan bazılarının karıları Arrakeen’de kaldı,” dedi. “Şey... anlarsın ya, onları merak ediyorlar.”  </p>
			<p class="paragraf">Fremen yumruğunu hâlâ kulağından çekmemişti. Sert bir sesle, “Bu su bağı mı Thufir Hawat?” diye sordu.  </p>
			<p class="paragraf">Hawat’ın zihni hızla işliyordu. Fremen’in ne demek istediğini anlamıştı, ama yorgun adamlarının vereceği tepkiden korkuyordu.  </p>
			<p class="paragraf">“Su bağı,” dedi Hawat.  </p>
			<p class="paragraf">Fremen, “Kabilelerimiz birleşsin,” diyerek yumruğunu indirdi.  </p>
			<p class="paragraf">Sanki bu bir işaretmiş gibi, tepelerindeki kayalıklarda dört adam belirip aşağı atladı. Kaya çıkıntısının altına koşup, cesedi büyük bir cüppeyle sararak kaldırdılar ve kayalığı sağlarına alıp, cesedi taşıyarak koşmaya başladılar. Attıkları her adımda tozlar havalanıyordu.  </p>
			<p class="paragraf">Bütün bunlar öyle çabucak olup bitmişti ki, Hawat’ın yorgun adamları ne olduğunu anlamamıştı. Cüppeyle sarılı cesedi taşıyan grup, bir kayadan saparak gözden kayboldu.  </p>
			<p class="paragraf">Hawat’ın adamlarından biri “Arkie’yi nereye götürüyorlar?” diye bağırdı. “Onu...”  </p>
			<p class="paragraf">“Onu... gömmeye götürüyorlar,” dedi Hawat.  </p>
			<p class="paragraf">Adam, “Fremenler cesetlerini gömmez!” diye bağırdı. “Bize numara yapma Thufir. Cesetleri ne yaptıklarını biliyoruz. Arkie bizden biriydi...”  </p>
			<p class="paragraf">“Lisanü’l-Gayb’a hizmet ederken ölen birinin cennete gideceği kesindir,” dedi Fremen. “Eğer gerçekten Lisanü’l-Gayb’ın hizmetindeyseniz, ki öyle olduğunuzu söylediniz, niye bağırıp çağırıyor, yas tutuyorsunuz? Bu yolda can veren biri, insan nesli tükenene dek unutulmaz.”  </p>
			<p class="paragraf">Ama Hawat’ın adamları öfkeli bakışlarla yaklaşmaya başladılar. Birinde lazer silahı vardı. Silahını çekmeye davrandı.  </p>
			<p class="paragraf">Hawat, “Olduğunuz yerde kalın!” diye bağırdı. Kaslarındaki bitkinlikle mücadele etti. “Bu insanlar ölülerimize saygı duyuyor. Âdetleri farklı olsa da anlamları aynı.”  </p>
			<p class="paragraf">Lazer silahlı adam öfkeyle, “Arkie’yi parçalayıp suyunu alacaklar,” dedi.  </p>
			<p class="paragraf">Fremen, “Adamların cenaze törenine mi katılmak istiyor?” diye sordu.  </p>
			<p class="paragraf">Hawat, <span class="CharOverride-2">Meselenin ne olduğunu bile anlamıyor,</span> diye düşündü. Fremenlerin saflığı korkutucuydu.  </p>
			<p class="paragraf">“Yoldaşları için kaygılanıyorlar,” dedi Hawat.  </p>
			<p class="paragraf">“Yoldaşınıza bizden biriymiş gibi hürmet edeceğiz,” dedi Fremen. “Çünkü aramızda su bağı var. Âdetleri biliriz. İnsanın eti kendisine, suyu kabilesine aittir.”  </p>
			<p class="paragraf">Lazer silahlı adam bir adım daha atınca Hawat çabucak konuştu: “Artık yaralılarımıza yardım edecek misiniz?”  </p>
			<p class="paragraf">“Kimse bağı sorgulayamaz,” dedi Fremen. “Kendimize nasıl davranıyorsak, size de öyle davranacağız. Önce hepinize giysiler bulmalı, ihtiyaçlarınızı karşılamalıyız.”  </p>
			<p class="paragraf">Lazer silahlı adam duraksadı.  </p>
			<p class="paragraf">Hawat’ın yaveri, “Arkie’nin... suyu karşılığında yardım mı satın alıyoruz?” dedi.  </p>
			<p class="paragraf">“Satın almıyoruz,” dedi Hawat. “Bu insanların arasına katılıyoruz.”  </p>
			<p class="paragraf">Hawat’ın adamlarından biri “Her milletin âdetleri farklıdır,” diye mırıldandı.  </p>
			<p class="paragraf">Hawat rahatlamaya başladı.  </p>
			<p class="paragraf">“Arrakeen’e gitmemize yardım edecekler mi?”  </p>
			<p class="paragraf">“Harkonnenları öldüreceğiz,” dedi Fremen. Sırıttı. “Sardaukarları da.” Geriye doğru bir adım atıp, ellerini kulaklarına götürüp başını geriye eğdi ve dinlemeye başladı. Sonra ellerini indirip, “Bir hava aracı geliyor,” dedi. “Kayanın altına gizlenin ve kımıldamayın.”  </p>
			<p class="paragraf">Hawat’ın işareti üzerine adamlar talimata uydu.  </p>
			<p class="paragraf">Fremen, Hawat’ı kolundan tutup diğerlerinin yanına doğru itti. “Savaşma vakti gelince savaşacağız,” dedi. Cüppesinin altından küçük bir kafes çıkardı; kafesteki yaratığı çıkarıp havaya kaldırdı.  </p>
			<p class="paragraf">Hawat bunun küçük bir yarasa olduğunu gördü. Yarasa başını çevirince, Hawat hayvanın gözlerinin masmavi olduğunu fark etti.  </p>
			<p class="paragraf">Fremen, yarasayı sakinleştirmek için okşamaya, onunla konuşmaya başladı. Eğilip, yarasanın yukarı dönük ağzının içine tükürüğünü damlattı. Yarasa kanatlarını açsa da havalanmadı, Fremen’in avucunda kaldı. Adam küçük bir tüp çıkarıp yarasanın başına yaklaştırdı ve tüpün içine bir şeyler mırıldandı, sonra da yaratığı kaldırıp havaya attı.  </p>
			<p class="paragraf">Havada süzülerek kayalık boyunca uçmaya başlayan yarasa kısa sürede gözden kayboldu.  </p>
			<p class="paragraf">Fremen kafesi katlayıp cüppesinin altına koydu. Sonra tekrar başını eğip kulak kabarttı. “Yüksek arazilerde geziniyorlar,” dedi. “Ne arıyorlar acaba?”  </p>
			<p class="paragraf">“Bu yönde geri çekildiğimizi biliyorlar,” dedi Hawat.  </p>
			<p class="paragraf">“İnsan asla bir avcının tek hedefi olduğunu düşünmemeli,” dedi Fremen. “Havzanın diğer tarafına bak. Bir şey göreceksin.”  </p>
			<p class="paragraf">Zaman geçti.  </p>
			<p class="paragraf">Hawat’ın adamlarından bazıları kımıldanıp fısıldaşmaya başladılar.  </p>
			<p class="paragraf">Fremen, “Ürkmüş hayvanlar gibi sessiz olun,” diye fısıldadı.  </p>
			<p class="paragraf">Hawat karşıdaki kayalığın yakınında hareket eden bir şeyler, koyu sarı kumların üstünde titreşen lekeler gördü.  </p>
			<p class="paragraf">“Küçük dostum mesajı iletecek,” dedi Fremen. “İyi bir ulaktır; gece gündüz demeden işini yapar. Onu yitirdiğime üzülüyorum.”  </p>
			<p class="paragraf">Çanağın diğer tarafındaki hareketler kesildi. Şimdi, o dört beş kilometrelik kum arazisinde hareket eden tek şey, sıcaklık arttıkça dalgalanarak yükselen havaydı.  </p>
			<p class="paragraf">Fremen, “Sakın ses çıkarmayın,” diye fısıldadı.  </p>
			<p class="paragraf">Karşı tepede bir grup insan belirdi; çanağa inmeye başladılar. Hawat onları Fremen’e benzetti, ama hareketleri tuhaf bir şekilde sakardı. Altı kişi, kumulları güçlükle aşıyorlardı.  </p>
			<p class="paragraf">Hawat’ın grubunun arkasından, sağından, gökyüzünden bir topterin kanat sesleri geldi. Kayalıkların ardından topter belirdi... Harkonnen savaş renklerine boyanmış bir Atreides topteriydi. Çanağı geçmekte olan adamlara doğru süzüldü.  </p>
			<p class="paragraf">Oradaki grup bir kumulun üstünde durup el salladı.  </p>
			<p class="paragraf">Topter tepelerinde dar bir çember çizdikten sonra Fremenlerin önüne, toz havalandırarak indi. Topterden beş adam çıktı. Hawat kalkanlı olduklarını, etraflarındaki havanın titreşmesinden ve toz geçirmemesinden anladı; sert ve kendinden emin tavırlarına bakılırsa, bu adamlar Sardaukar’dı.  </p>
			<p class="paragraf">Hawat’ın yanındaki Fremen öfkeyle “Tüh! O salak kalkanlarını kullanıyorlar,” diye fısıldadı. Çanağın güney tarafına göz attı.  </p>
			<p class="paragraf">Hawat, “Bunlar Sardaukar,” diye fısıldadı.  </p>
			<p class="paragraf">“Güzel.”  </p>
			<p class="paragraf">Sardaukarlar kendilerini bekleyen Fremenlere hilal şeklinde yaklaştılar. Ellerindeki bıçaklar güneşte parlıyordu. Fremenler birbirlerine sokulmuş bekliyorlardı; hiç kaygılanmamış gibiydiler.  </p>
			<p class="paragraf">Birden iki grubun etrafındaki kumların içinden Fremenler fırladı. Ornitoptere koşup içine girdiler. Kumulun tepesinde iki grup çatışmaya başlamıştı. Havalanan tozlar, olanların net görülmesini engelliyordu.  </p>
			<p class="paragraf">Bir süre sonra tozlar dağıldı; yalnızca Fremenler ayakta kalmıştı.  </p>
			<p class="paragraf">Hawat’ın yanındaki Fremen, “Neyse ki topterde sadece üç adam bıraktılar,” dedi. “Aracı zarar vermeden ele geçirdik sanıyorum.”  </p>
			<p class="paragraf">Hawat’ın arkasındaki adamlardan biri, “Bunlar Sardaukar’dı!” diye fısıldadı.  </p>
			<p class="paragraf">Fremen, “Ne kadar iyi dövüştüklerini fark ettiniz mi?” diye sordu.  </p>
			<p class="paragraf">Hawat derin bir nefes aldı. Yanık toz kokusu alıyor, sıcağı ve ağzının kuruluğunu hissediyordu. Ağzının kupkuru olduğunu belli eden bir sesle “Evet, sahiden de iyi dövüştüler,” dedi.  </p>
			<p class="paragraf">Ele geçirilen topter kanat çırparak havalandı; kanatlarını toplayıp, güneye doğru yükselmeye başladı.  </p>
			<p class="paragraf">Hawat, <span class="CharOverride-2">Demek bu Fremenler topter de kullanabiliyor,</span> diye düşündü.  </p>
			<p class="paragraf">Uzaktaki kumulda duran Fremenlerden biri kare şeklinde, yeşil bir bez parçası salladı: Bir kez... iki kez.  </p>
			<p class="paragraf">Hawat’ın yanındaki Fremen, “Başkaları geliyor!” diye haykırdı. “Hazır olun. Sizi daha fazla pürüz çıkmadan götürebilmeyi umuyordum.”  </p>
			<p class="paragraf">Hawat, <span class="CharOverride-2">Pürüz ha!</span> diye düşündü.  </p>
			<p class="paragraf">Batıdan, çok yüksekten iki topter daha geldiğini gördü; kumula doğru süzüldüler... Oradaki Fremenler birden ortadan kaybolmuştu. Çatışma mahallinde artık sadece sekiz mavi leke –Harkonnen üniformalı Sardaukarların cesetleri– vardı.  </p>
			<p class="paragraf">Hawat’ın tepesindeki kayalığın üstünde bir başka topter belirdi. Topteri görünce Hawat’ın nefesi kesildi; koca bir asker taşıyıcıydı bu. Yük kapasitesinin dolduğu, kanatlarını açarak ağır ağır süzülmesinden anlaşılıyordu, yuvasına dönen dev bir kuş gibiydi.  </p>
			<p class="paragraf">Hawat’ın yanındaki Fremen, “Korkaklar!” diye fısıldadı.  </p>
			<p class="paragraf">Asker taşıyıcı, mavi üniformalı cesetlerin yattığı yere doğru alçaldı. Kanatlarını iyice açıp, ani duruşa hazırlandı.  </p>
			<p class="paragraf">Hawat güneyde bir metal parıltısı fark etti; kanatlarını toplamış bir topter son sürat dalış yapıyordu. Jet motorları koyu gri gökyüzünde parlak, altın rengi izler bırakıyordu. Asker taşıyıcıya doğru ok gibi uçuyordu. Az önce lazer silahları kullanıldığı için geminin kalkanı inikti. Topter, taşıyıcıya tam ortadan çarptı.  </p>
			<p class="paragraf">Havza büyük bir patlamayla sarsıldı. Etraftaki tüm kayalıklardan kayalar yuvarlandı. Taşıyıcı ile topterin bulunduğu yerden göğe doğru kırmızı-turuncu alevler fışkırdı... oradaki her şey alevlere kapıldı.  </p>
			<p class="paragraf">Hawat, <span class="CharOverride-2">O topteri kullanan Fremen, gemiyi yok etmek için canını feda etti,</span> diye düşündü. <span class="CharOverride-2">Yüce Ana aşkına! Bunlar nasıl insanlar?  </span></p>
			<p class="paragraf">Hawat’ın yanındaki Fremen, “Bizim açımızdan kârlı oldu,” dedi. “O taşıyıcıda en az üç yüz adam vardı. Şimdi sularını almalı ve başka bir hava aracı ele geçirmek için plan yapmalıyız.” Gizlendiği yerden çıktı.  </p>
			<p class="paragraf">Karşısındaki kayalıktan mavi üniformalı adamlar yağmaya başladı. Süspansör kullandıkları için yere ağır ağır iniyorlardı. Hawat bunların Sardaukarlar olduğunu gördü; gözlerini kan bürüdüğü belliydi, kalkansızdılar ve her birinin bir elinde bıçak, diğerinde sersemletici vardı.  </p>
			<p class="paragraf">Fırlatılan bir bıçak, Hawat’ın Fremen arkadaşının boğazına saplandı; adam geriye düşüp sırtüstü yere yığıldı. Hawat kendi bıçağını çekecek zamanı ancak bulmuşken, bir sersemleticiyle vurulunca kendinden geçti.  </p>
		</div>
</body>
</html>