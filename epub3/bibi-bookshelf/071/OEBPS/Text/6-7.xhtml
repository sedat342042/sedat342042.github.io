<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-7</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Bene Gesseritlerin Missionaria Protectiva yoluyla efsaneler aşılayıp yayma sistemi, Leydi Jessica ve Arrakis ile doruğa ulaştı. B.G. personelinin güvenliğini artırmak adına, bilinen evrene bir kehanet izleğinin tohumlarını saçma yönteminin işe yararlığı uzun süredir kabul görse de, ilk kez kişiler ve koşullar öylesine elverişliydi. Kehanet niteliğindeki efsaneler Arrakis’te öyle kök salmıştı ki, birtakım terimler (örneğin Rahibe Ana terimi, hatta Canto ve Respondu Ayini ve Panoplia Propheticus’un Şeriat kısmının büyük bölümü) benimsenmişti. Leydi Jessica’nın henüz harekete geçmemiş yeteneklerinin mazur görülemez ölçüde küçümsendiği de günümüzde artık genel bir kanıdır.  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Analiz: Arrakeen Krizi”   </p>
			<p class="paragraf ParaOverride-9">[Özel baskı: B.G. dosya numarası AR-81088587]  </p>
			<p class="paragbos">  </p>
			<p class="paragraf">Leydi Jessica’nın dört bir yanı, hayatlarına dair her şeyin konduğu kutularla, sandıklarla, kolilerle, kasalarla çevriliydi –Arrakeen’in büyük salonunun köşelerine, boş olan her yerine yığılmışlardı– ve bazıları henüz açılmamıştı. Lonca mekiğinin kargo görevlilerinin antreye koli taşımayı sürdürdüklerini duyuyordu.  </p>
			<p class="paragraf">Jessica salonun ortasında duruyordu. Yavaşça dönüp yukarılara, gölgelerin içindeki oymalara, duvarlardaki çatlaklara, derin pencerelere baktı. Mimarisi epey eski tarz olan bu muazzam salon, Bene Gesserit Okulu’ndaki Rahibeler Salonu’nu anımsatmıştı. Ama okuldayken o salon hoş gelirdi; burasıysa çıplak, iç karartıcı taşlardan ibaretti.  </p>
			<p class="paragraf"><span class="CharOverride-2">Payandalı duvarlara, duvar kilimlerine bakılırsa mimar epey tarih araştırması yapmış,</span> diye düşündü. Tepesindeki, iki kat yukarıdaki kemerli tavanın dev çapraz kirişlerinin Arrekis’e getirtilmesi epey tuzluya patlamış olmalıydı. Öyle kirişler yapmak için gerekli ağaç, bu güneş sistemindeki hiçbir gezegende yetişmiyordu... Gerçi taklit de olabilirlerdi.  </p>
			<p class="paragraf">Taklit olduklarını sanmıyordu.  </p>
			<p class="paragraf">Burası Eski İmparatorluk zamanında hükümet konağıydı. O zamanlar maliyetler o kadar önemli değildi. Harkonnenların gelip Carthag megalopolünü kurmalarından önceydi bu. Carthag, Kırık Diyar’ın iki yüz kilometre kadar kuzeydoğusuna kurulmuş vasat, berbat bir yerdi. Leto hükümet merkezi olarak burayı seçmekle akıllılık etmişti. Arrakeen ismi kulağa hoş ve saygın geliyordu, insana gelenekleri anımsatıyordu. Ayrıca burası daha küçük bir şehir olduğundan, düşmanlardan arındırılması ve savunulması daha kolaydı.  </p>
			<p class="paragraf">Yine antreden koli sesleri geldi. Jessica iç geçirdi.  </p>
			<p class="paragraf">Sağındaki bir koliye dayalı tabloya, Dük’ün babasının resmine baktı. Paketlemede kullanılmış sicimler, tablonun üstünden yıpranmış süsler gibi sarkıyordu. Jessica sol elinde hâlâ bir parça sicim tutmaktaydı. Tablonun yanında, yerde, cilalı bir ahşap levhanın üstüne yerleştirilmiş siyah bir boğa kafası vardı. O kafa, paket kâğıdı denizinin ortasında simsiyah bir ada gibiydi. Levha yere yatırıldığından, boğanın ışıltılı ağzı tavana dönüktü; hayvan bu yankılı odada her an dövüşmeye hazır halde böğürecekti sanki.  </p>
			<p class="paragraf">Jessica neden önce bu ikisini –kafayı ve tabloyu– çıkardığını merak etti. Bunu yapmasının sembolik bir anlamı olduğunu biliyordu. Okuluna Dük’ün adamlarının gelip de onu satın aldığı, alıp götürdüğü günden beri ilk kez kendini bu kadar korkmuş ve güvensiz hissediyordu.  </p>
			<p class="paragraf">Kafa ve tablo.  </p>
			<p class="paragraf">Bunlar aklını iyice karıştırıyordu. Ürperdi... Çok yüksekteki dar ve uzun pencerelere baktı. Vakit henüz ikindi başıydı, ama bu enlemlerde gökyüzü bu saatte bile karanlık ve soğuk görünüyordu... Caladan göğünün sıcak mavisinden çok daha koyu renkliydi. Jessica evini özlediğini hissedip hüzünlendi.  </p>
			<p class="paragraf">Caladan öyle uzaktaydı ki.  </p>
			<p class="paragraf">“İşte geldik!”  </p>
			<p class="paragraf">Dük Leto’nun sesiydi bu.  </p>
			<p class="paragraf">Hızla dönen Jessica, Dük’ün uzun adımlarla kemerli geçitten geçerek yemek salonuna girdiğini gördü. Göğsü kırmızı şahin armalı, zırhlı, siyah üniforması tozlu ve buruşuk görünüyordu.  </p>
			<p class="paragraf">“Bu iğrenç yerde kaybolmuş olabilirsin diye düşündüm,” dedi Dük.  </p>
			<p class="paragraf">“Soğuk bir ev,” dedi Jessica. Dük’ün uzun boyuna, zeytinlikleri ve mavi suların üstündeki altın rengi güneşi çağrıştıran esmer tenine baktı. Dük’ün gözlerinin grisi, ahşap dumanı rengiydi, ama yüzü bir avcının yüzüydü: Zayıf, köşeli ve sivri hatlıydı.  </p>
			<p class="paragraf">Jessica birden ondan korktu; göğsü sıkıştı. Dük, İmparator’un emrine uymaya karar verdiğinden beri öyle vahşi ve buyurgandı ki.  </p>
			<p class="paragraf">“Bu şehir her şeyiyle soğuk geliyor,” dedi Jessica.  </p>
			<p class="paragraf">Dük, “Burası pis, tozlu, küçük bir garnizon şehri,” diye katıldı. “Ama bunu değiştireceğiz.” Salona bakındı. “Bunlar resmi amaçlar için yapılmış kamusal odalar. Güney kanadındaki aile odalarından birkaçına göz attım. Onlar çok daha güzel.” Yaklaşıp Jessica’nın koluna dokundu; onun asaletine hayrandı.  </p>
			<p class="paragraf">Jessica’nın bilinmeyen soyunu bir kez daha merak etti; belki de Jessica firari bir hanedana mensuptu? Belki de, adı kötüye çıkmış soylu bir ailedendi? İmparator’un akrabalarından daha asil göründüğü kesindi.  </p>
			<p class="paragraf">Dük’ün yoğun bakışlarından rahatsız olan Jessica başını biraz yana çevirip profilini sergiledi. Dük, Jessica’nın güzelliğinin belirgin bir sebebi olmadığını fark etti. Jessica’nın yüzü ovaldi. Başında takke gibi duran saçı, cilalı bronz rengiydi. Birbirinden epey ayrı gözleri, Caladan’ın sabah göğü gibi yeşil ve berraktı. Burnu küçüktü; geniş ağzı, yüce gönüllü olduğunu belli ediyordu. Vücudu uzun ve biçimli, ama fazla zayıftı; dolgunluğunu yitirmişti.  </p>
			<p class="paragraf">Okuldaki rahibelerin Jessica’ya sıska dediklerini adamlarından duyduğunu anımsadı. Ama fazla basit bir nitelendirmeydi bu. Jessica, Atreides Hanedanı’na soylu bir güzelliği geri getirmişti. Paul iyi ki Jessica’ya çekmişti.  </p>
			<p class="paragraf">Dük, “Paul nerede?” diye sordu.  </p>
			<p class="paragraf">“Evde bir yerlerde... Yueh’Den ders alıyor.”  </p>
			<p class="paragraf">“Herhalde güney kanadındadır,” dedi Dük. “Yueh’nin sesini duyar gibi oldum, ama gidip bakmaya fırsat bulamadım.” Jessica’ya tereddütle baktı. “Buraya Caladan Şatosu’nun anahtarını yemek salonuna asmak için gelmiştim o kadar.”  </p>
			<p class="paragraf">Jessica’nın nefesi kesildi; Dük’e sarılmamak için kendini zor tuttu. Anahtarı asmak... Bu eylemde nihailik vardı. Ama Dük’ü avutmanın ne zamanı ne de yeriydi. “İçeri girerken sancağımızın evin tepesinde dalgalandığını gördüm,” dedi.  </p>
			<p class="paragraf">Dük babasının resmine baktı. “Bunu nereye asacaktın?”  </p>
			<p class="paragraf">“Burada bir yere.”  </p>
			<p class="paragraf">“Hayır.” Dük açık ve net konuşmakla, Jessica’nın isterse kurnazlığa başvurarak onu ikna edebileceğini, ama doğrudan tartışmasının faydasız olacağını ima etmişti. Jessica yine de, sırf Dük’ü asla kandırmayacağını kendine hatırlatmak için bile olsa denemek zorundaydı.  </p>
			<p class="paragraf">“Lordum,” dedi, “izin verirseniz...”  </p>
			<p class="paragraf">“Cevabım hâlâ hayır. Çoğu zaman sana utanç verici bir şekilde boyun eğiyorum, ama bu sefer olmaz. Yemek salonundan yeni geldim; orada...”  </p>
			<p class="paragraf">“Lordum! Lütfen.”  </p>
			<p class="paragraf">“Sindirim sisteminle ailemin itibarı arasında seçim yapmam gerekiyor canım,” dedi. “Kararımı verdim; yemek salonuna asılacaklar.”  </p>
			<p class="paragraf">Jessica iç geçirdi. “Peki Lordum.”  </p>
			<p class="paragraf">“Mümkün oldukça odanda yemek yeme âdetini sürdürebilirsin. Ama resmi ziyafetlerde yanımda olmanı bekleyeceğim.”  </p>
			<p class="paragraf">“Teşekkür ederim Lordum.”  </p>
			<p class="paragraf">“Böyle soğuk ve resmi davranma! Seninle evlenmediğim için şükret. Yoksa her yemekte bana eşlik etmekte zorunda kalırdın.” Jessica başıyla onayladı. Yüzü ifadesizdi.  </p>
			<p class="paragraf">“Hawat, zehir-bulucumuzu yemek masasına monte etti,” dedi. “Odanda da portatif bir tane var.”  </p>
			<p class="paragraf">“Bu konuda anlaşmazlığa düşeceğimizi tahmin etmiştiniz demek.”  </p>
			<p class="paragraf">“Canım, senin rahatını da düşünüyorum, merak etme. Hizmetçiler tuttum. Yerliler, ama Hawat hepsini araştırdı, hepsi Fremen. Bizimkiler diğer işleri halledene kadar onlarla idare edeceğiz.”  </p>
			<p class="paragraf">“Buralı herhangi birine gerçekten güvenebilir miyiz?”  </p>
			<p class="paragraf">“Harkonnenlardan nefret eden herhangi birine güvenebiliriz. Hem bakarsın baş kâhya kadının kalmasını bile istersin. Shadout Mapes’in.”  </p>
			<p class="paragraf">“Shadout,” dedi Jessica. “Fremen unvanı mı?”  </p>
			<p class="paragraf">“Anlamı ‘kuyuya atlayan’mış; burada oldukça saygın bir unvanmış. Sana hizmetçi tipinde biri gibi gelmeyebilir; ama Hawat, Duncan’ın raporuna dayanarak onu çok övdü. Bize, özellikle de sana hizmet etmek istediğine eminler.”  </p>
			<p class="paragraf">“Bana mı?”  </p>
			<p class="paragraf">“Fremenler senin Bene Gesserit olduğunu öğrenmişler,” dedi Dük. “Burada Bene Gesseritlerle ilgili efsaneler yaygın.”  </p>
			<p class="paragraf">Jessica <span class="CharOverride-2">Missionaria Protectiva,</span> diye düşündü. <span class="CharOverride-2">Ellerinin uzanmadığı yer yok.  </span></p>
			<p class="paragraf">“Yani Duncan başardı mı?” diye sordu. “Fremenler müttefikimiz mi olacak?”  </p>
			<p class="paragraf">“Henüz kesinleşmiş bir şey yok,” dedi Dük. “Duncan bizi bir süre izlemek istediklerini düşünüyor. Ama mütareke süresince sınır köylerimize saldırmaktan vazgeçmeyi kabul ettiler. Bu aslında büyük bir kazanç. Hawat, Fremenlerin Harkonnenların başına bela olduğunu, saldırılarının gerçek boyutunun gizlendiğini söyledi. Harkonnenlar, ordularının ne kadar güçsüz olduğunu İmparator’un öğrenmesini istemezler tabii.”  </p>
			<p class="paragraf">Jessica, “Fremen bir kâhya,” diye mırıldanarak Shadout Mapes konusuna geri döndü. “Gözleri masmavidir herhalde.”  </p>
			<p class="paragraf">“Bu insanların görünüşü seni yanıltmasın,” dedi Dük. “Çok güçlü ve hayat dolular. Bence tam da ihtiyacımız olan insanlar.”  </p>
			<p class="paragraf">“Tehlikeli bir kumar,” dedi Jessica.  </p>
			<p class="paragraf">“Yine başlamayalım,” dedi Dük.  </p>
			<p class="paragraf">Jessica zoraki gülümsedi. “Kararımız kesin; ona şüphe yok.” Kendini sakinleştirmesi kısa sürdü; iki derin nefes alıp, her zamanki duayı içinden okuduktan sonra “Oda paylaşımı yaparken size ayırmamı istediğiniz bir oda var mı?” dedi.  </p>
			<p class="paragraf">“Bunu nasıl yaptığını bana bir gün anlatmalısın,” dedi Dük; “kaygılarını bir anda kenara atıp gündelik meselelere geçmeyi nasıl becerdiğini bana bir gün anlatmalısın. Bene Gesseritlere özgü bir şey olsa gerek.”  </p>
			<p class="paragraf">“Kadınlara özgü,” dedi Jessica.  </p>
			<p class="paragraf">Dük gülümsedi. “Yatak odamın yanında geniş bir çalışma odası istiyorum. Buradaki resmi işler Caladan’dakinden fazla olacak. Muhafızlara da bir oda gerek elbette. Hepsi bu kadar. Evin güvenliği konusunda tasalanma. Hawat’ın adamları her şeyi hallettiler.”  </p>
			<p class="paragraf">“Eminim halletmişlerdir.”  </p>
			<p class="paragraf">Dük kol saatine göz attı. “Unutma, bütün saatler Arrakeen’e göre ayarlanacak. Bir teknisyeni bu işle görevlendirdim. Birazdan gelir.” Jessica’nın alnına düşmüş saçını geriye attı. “Şimdi iniş alanına dönmeliyim. İkinci mekik, personelimi taşıyan mekik neredeyse gelir.”  </p>
			<p class="paragraf">“Onları Hawat karşılayamaz mı Lordum? Çok yorgun görünüyorsunuz.”  </p>
			<p class="paragraf">“Thufir benden daha meşgul. Harkonnenların bu gezegende ne kumpaslar kurduğunu biliyorsun. Hem bazı eğitimli baharat avcılarını burada kalmaya ikna etmeye çalışmam gerekiyor. Derebeylik yönetiminin değişmesi onlara gitme hakkı veriyor, biliyorsun... İmparator ve Landsraad’ın Değişim Yargıcı olarak atadıkları gezegenbilimciyi parayla satın almak da mümkün değil. Gitmelerine izin veriyor. Sekiz yüz eğitimli adamın baharat mekiğiyle gitmesi bekleniyor; bir Lonca kargo gemisi de beklemede.”  </p>
			<p class="paragraf">“Lordum...” Jessica duraksadı.  </p>
			<p class="paragraf">“Evet?”  </p>
			<p class="paragraf">Jessica <span class="CharOverride-2">Bu gezegeni bizim için güvenli hale getirmeye çalışmakta kararlı,</span> diye düşündü. <span class="CharOverride-2">Fikrini değiştirmek için numara yapamam.  </span></p>
			<p class="paragraf">“Akşam yemeğini saat kaçta yiyeceksiniz?” diye sordu.  </p>
			<p class="paragraf">Dük <span class="CharOverride-2">Soracağı soru bu değildi,</span> diye düşündü. <span class="CharOverride-2">Ahhhh Jessica’m, keşke başka bir yerde olsaydık; bu korkunç yerden uzakta, herhangi bir yerde olsaydık... baş başa, yalnızca ikimiz, dertsiz tasasız.  </span></p>
			<p class="paragraf">“Subaylarla birlikte alanda yemek yiyeceğim,” dedi Dük. “Bu gece epey geç dönerim. Ha, bu arada, Paul için muhafızlı araç göndereceğim; strateji toplantımıza katılmasını istiyorum.”  </p>
			<p class="paragraf">Sanki başka bir şey söyleyecekmiş gibi genzini temizledi, ama sonra birden sırtını dönüp hızlı adımlarla antreye doğru yürümeye başladı; Jessica hâlâ oraya yerleştirilen kolilerin sesini duyuyordu. Dük’ün sesini bir kez daha işitti; Dük acelesi olduğunda hizmetçilerle hep bu buyurgan ve küçümseyici ses tonuyla konuşurdu. “Leydi Jessica Büyük Salon’da. Hemen yanına git.”  </p>
			<p class="paragraf">Dış kapı gürültüyle kapandı.  </p>
			<p class="paragraf">Jessica dönüp Leto’nun babasının resmine baktı. Bu resim, Eski Dük orta yaşlardayken, ünlü ressam Albe tarafından yapılmıştı. Dük’ün üstünde matador kıyafeti vardı, sol omzunda da morumsu kırmızı bir pelerin asılıydı. Yüzü genç görünüyordu, Leto’nun şimdiki halinden çok yaşlı değil gibiydi; tıpkı onun gibi şahin yüzlü, gri gözlüydü. İki yanından sarkıttığı ellerini sıkıp yumruk yapan Jessica, resme öfkeyle baktı.  </p>
			<p class="paragraf">“Lanet olsun sana! Lanet olsun sana! Lanet olsun sana!” diye fısıldadı.  </p>
			<p class="paragraf">“Emirleriniz nedir Soyludoğan?”  </p>
			<p class="paragraf">Tiz ve sert bir kadın sesiydi bu.  </p>
			<p class="paragraf">Hızla dönen Jessica karşısında kahverengi, bol, biçimsiz bir köle giysisi giymiş, gri saçını topuz yapmış bir kadın gördü. Kadın o sabah iniş alanına ayak bastıklarından beri onları selamlayan herkes gibi kırış kırış ve sıskaydı. Jessica bu gezegende gördüğü bütün yerlilerin yetersiz beslenmiş ve sıska olduğunu düşündü. Ama Leto güçlü ve hayat dolu olduklarını söylemişti. Gözleri... mavinin en koyu ve derin tonundaki o aksız gözler... ser verip sır vermeyen o gizemli gözler de etkileyiciydi elbette. Jessica kendini tutmasa kadına gözlerini dikip bakacaktı.  </p>
			<p class="paragraf">Kadın başıyla hafifçe selam verdikten sonra “Bana Shadout Mapes derler Soyludoğan,” dedi. “Emirleriniz nedir?”  </p>
			<p class="paragraf">“Bana ‘Leydim’ diyebilirsin,” dedi Jessica. “Soylu doğmadım. Dük Leto’nun odalığıyım.”  </p>
			<p class="paragraf">Kadın başını yine tuhaf bir şekilde salladıktan sonra gözlerini kaldırıp Jessica’ya kurnazca bakarak “Dük evli mi?” diye sordu.  </p>
			<p class="paragraf">“Hayır. Hiç evlenmedi. Ben Dük’ün tek... partneriyim; veliahtının annesiyim.”  </p>
			<p class="paragraf">Jessica bunları söylerken içten içe kendi kibrine güldü. <span class="CharOverride-2">Aziz Augustinus ne demişti?</span> diye kendine sordu. <span class="CharOverride-2">“Zihin bedene emredince, beden itaat eder. Ama zihin kendi kendine emredince direnişle karşılaşır.” Evet... son zamanlarda giderek daha fazla direnişle karşılaşıyorum. İnzivaya çekilip dinlenebilsem keşke.  </span></p>
			<p class="paragraf">Dışarıdan, sokaktan tuhaf bir çığlık geldi. Sonra tekrarlandı: “Suu-suu-sûk! Suu-suu-sûk!” Ardından: “İkhut eyg! İkhut eyg!” Sonra tekrar: “Suu-suu-sûk!”  </p>
			<p class="paragraf">Jessica “Bu nedir?” diye sordu. “Bu sabah sokaklardan geçerken defalarca duydum.”  </p>
			<p class="paragraf">“Bir su satıcısı o kadar Leydim. Ama onun gibilerle muhatap olmanıza gerek yok. Buradaki sarnıç elli bin litre kapasitelidir ve hep dolu tutulur.” Kendi elbisesine bakıp güldü. “Burada damıtıcı-giysimi giymeme bile gerek yok!” Kıkırdadı. “Üstümde damıtıcı-giysim olmadığı halde hâlâ yaşıyorum!”   </p>
			<p class="paragraf">Jessica duraksadı; bu Fremen kadını sorguya çekmek istiyordu, ondan alacağı bilgilere ihtiyacı vardı. Ama şatodaki karmaşayı sona erdirip düzen getirmek daha acildi. Yine de, suyun burada önemli bir zenginlik sembolü olması onu rahatsız etmişti.  </p>
			<p class="paragraf">“Eşim sana Shadout dendiğini söylemişti,” dedi Jessica. “Bu sözcüğü bilirim. Çok kadim bir sözcüktür.”  </p>
			<p class="paragraf">Mapes “Kadim dilleri biliyor musunuz?” diye sordu ve tuhaf bir ilgiyle yanıt bekledi.  </p>
			<p class="paragraf">“Bene Gesserit’te önce diller öğretilir,” dedi Jessica. “Botani Jib’i, Çakobsa’yı, tüm avcı dillerini bilirim.”  </p>
			<p class="paragraf">Mapes başıyla onayladı. “Tam efsanedeki gibi.”  </p>
			<p class="paragraf">Jessica kendine <span class="CharOverride-2">Niye bu oyunu oynuyorum ki?</span> diye sordu. Ama Bene Gesserit yöntemlerinde hilekârlık ve iknanın yeri büyüktü.  </p>
			<p class="paragraf">“Karanlık Şeyleri ve Yüce Ana’nın yöntemlerini bilirim,” dedi Jessica. Mapes’in hareketlerinde ve görünüşünde daha bariz belirtiler, onu ele veren küçük değişimler gördü. Çakobsa dilinde konuşarak “Miseces prejia,” dedi. “Andral t’re pera! Trada cik buscakri miseces perakri...”  </p>
			<p class="paragraf">Mapes bir adım geriledi; dönüp kaçmak üzere gibiydi.  </p>
			<p class="paragraf">“Çok şey biliyorum,” dedi Jessica. “Çocuklar doğurduğunu, sevdiklerini kaybettiğini, korkuyla saklandığını, şiddete başvurduğunu ve tekrar başvuracağını biliyorum. Çok şey biliyorum.”  </p>
			<p class="paragraf">Mapes, “Saygısızlık etmek istememiştim Leydim,” diye fısıldadı.  </p>
			<p class="paragraf">“Efsanelerden bahsediyor, yanıtlar arıyorsun,” dedi Jessica. “Ama bulabileceğin yanıtlardan korkmalısın. Buraya şiddet kullanmaya hazır olarak geldiğini, yeleğinin altında bir silah olduğunu biliyorum.”  </p>
			<p class="paragraf">“Leydim, ben...”  </p>
			<p class="paragraf">“Küçük bir ihtimalle de olsa kanımı akıtabilirsin,” dedi Jessica; “ama bunu yaparsan, hayal bile edemeyeceğin kadar korkunç bir yıkıma sebep olursun. Tüm bir halk için bile... ölümden daha kötü şeyler vardır, bilirsin.”  </p>
			<p class="paragraf">Mapes yalvarırcasına, “Leydim!” dedi. Diz çökmek üzere gibiydi. “Bu silah, Seçilmiş olduğunuzu kanıtlarsanız size vermem için, armağan olarak gönderildi.”  </p>
			<p class="paragraf">“Kanıtlamazsam da beni onunla öldürecektin,” dedi Jessica. Bekledi; son derece sakin görünebiliyordu, ki Bene Gesserit eğitimi almış kişileri dövüşte son derece ürkütücü kılan bir özellikti bu.  </p>
			<p class="paragraf"><span class="CharOverride-2">Bakalım ne karar verecek,</span> diye düşündü.  </p>
			<p class="paragraf">Mapes elini yavaşça giysisinin boynundan içeri sokup siyah bir kın çıkardı. Kının bir ucundan, üstünde derin parmak oyukları bulunan siyah bir bıçak sapı çıkmıştı. Mapes bir eliyle kını, diğeriyle de sapı tutarak süt beyazı bir hançeri çekip çıkardı ve havaya kaldırdı. Bıçağın gövdesi içten gelen bir ışıkla parlıyordu sanki. Kincal gibi, iki kenarı da keskindi; uzunluğu yirmi santimetre kadardı.  </p>
			<p class="paragraf">“Bunun ne olduğunu biliyor musunuz Leydim?”  </p>
			<p class="paragraf">Jessica bunun tek bir şey olabileceğini biliyordu: Arrakis’in efsanevi billurbıçağıydı. Bu gezegenin dışına asla çıkarılmadığından, bu silahı gören pek yoktu; hakkında tuhaf söylentiler dolaşırdı o kadar.  </p>
			<p class="paragraf">“Bu bir billurbıçak,” dedi.  </p>
			<p class="paragraf">“Önemsizmiş bir şeymiş gibi konuşmayın,” dedi Mapes. “Anlamını biliyor musunuz?”  </p>
			<p class="paragraf">Jessica, <span class="CharOverride-2">Bu önemli bir soru,</span> diye düşündü. <span class="CharOverride-2">Bu Fremen’in yanımda çalışmak istemesinin tek sebebi buydu, bu soruyu sormaktı. Vereceğim yanıta göre, ya üstüme saldıracak ya da... ya da ne? Benden yanıt bekliyor, bir</span> bıçağın anlamını söylememi bekliyor<span class="CharOverride-2">. Bu kadına Shadout, yani Çakobsa dilinde Gölge deniyor. Çakobsa dilinde </span><span class="CharOverride-2">bıçağa “Ölüm Yaratıcı” denir. Kadın huzursuzlanmaya başladı</span><span class="CharOverride-2">. Bir an önce cevap vermeliyim. Gecikmek de yanlış cevap vermek kadar tehlikeli.  </span></p>
			<p class="paragraf">Jessica, “Bu bir yaratıcı...” dedi.  </p>
			<p class="paragraf">Mapes, “Eeye-e-e-e-e-e!” diye çığlığı bastı. Hem kederli hem sevinç dolu bir çığlıktı bu. Tir tir titremeye başlayınca, elindeki bıçaktan yansıyan huzmeler odada gezindi.  </p>
			<p class="paragraf">Jessica tetikte bekledi. Bu bıçağın bir yaratıcı, bir “ölüm yaratıcı” olduğunu söyleyip ardından da eski dildeki ismini eklemek istemişti; ama şimdi tüm duyuları, en ufak kas seğirmesinin anlamını bile sezmesini sağlayan güçlü farkındalık eğitimi onu uyarıyordu.  </p>
			<p class="paragraf">Anahtar sözcük... yaratıcıydı.  </p>
			<p class="paragraf">Yaratıcı mı? Yaratıcı.  </p>
			<p class="paragraf">Ama Mapes hâlâ bıçağı elinde tutuyordu ve onu kullanmaya hazır gibiydi.  </p>
			<p class="paragraf">“Yüce Ana’nın sırlarını bilen ben, Yaradan’ı bilmez miyim sandın?” dedi Jessica.  </p>
			<p class="paragraf">Mapes bıçağı indirdi. “Leydim, insan çok uzun süre bir kehanete göre yaşayınca, kehanetin gerçekleşmesi şoke edici oluyor.”  </p>
			<p class="paragraf">Jessica kehaneti... Missionaria Protectiva’dan bir Bene Gesserit’in bu gezegene yüzyıllar önce getirdiği Şeriat’ı ve Panoplia Propheticus’u düşündü; o kadın çoktan ölmüştü şüphesiz, ama görevini başarmıştı: bu insanların arasında, günün birinde bir Bene Gesserit’in işine yarayabilecek koruyucu efsaneler yaymayı başarmıştı.  </p>
			<p class="paragraf">İşte o gün gelmişti.  </p>
			<p class="paragraf">Mapes bıçağı kınına geri koyup “Bu değişken bir bıçak Leydim,” dedi. “Üstünüzde taşıyın. Vücuttan bir haftadan fazla uzak kalırsa çözülmeye başlar. Bu bir Şeyh Hulud dişidir; artık ölünceye kadar sizin.”  </p>
			<p class="paragraf">Jessica sağ elini uzatırken bir riske girdi: “Mapes, o bıçağı kana bulamadan kınına geri koydun.”  </p>
			<p class="paragraf">Mapes inleyerek kınındaki bıçağı Jessica’nın eline bıraktı ve kahverengi yeleğini yırtarak açıp “Hayat suyumu alın!” diye bağırdı.  </p>
			<p class="paragraf">Jessica bıçağı kınından sıyırdı. Bıçak nasıl da parlıyordu! Jessica onu Mapes’e doğrultunca, kadının ölüm korkusundan da büyük bir korkuya kapıldığını gördü. <span class="CharOverride-2">Yoksa ucu zehirli mi?</span> diye merak etti. Bıçağın ucuyla Mapes’in sol memesinin üstünde ince bir yara açtı. Yaradan boşalan kan neredeyse anında pıhtılaştı ve akışı kesildi. Jessica <span class="CharOverride-2">Ultra hızlı pıhtılaşma,</span> diye düşündü. <span class="CharOverride-2">Nemi muhafaza etmeye yarayan bir mutasyon mu?  </span></p>
			<p class="paragraf">Bıçağı kınına sokup, “Önünü ilikle Mapes,” dedi.  </p>
			<p class="paragraf">Mapes tir tir titreyerek itaat etti. Aksız gözlerini Jessica’ya dikmişti. “Siz bizimsiniz,” diye mırıldandı. “Seçilmişsiniz.”  </p>
			<p class="paragraf">Antreden, yere bırakılan kolilerin sesi geldi. Mapes kınındaki bıçağı kapıp Jessica’nın korsesinin içine sakladı. “Bu bıçağı gören kişi ya arındırılmalı ya da öldürülmelidir,” diye homurdandı. “Bunu biliyorsunuz Leydim!”  </p>
			<p class="paragraf">Jessica, <span class="CharOverride-2">Artık biliyorum,</span> diye düşündü.  </p>
			<p class="paragraf">Kargo taşıyıcıları Büyük Salon’a girmeden uzaklaştılar.  </p>
			<p class="paragraf">Mapes kendini toparlayıp “Arınmamış kişiler billurbıçak görürlerse Arrakis’ten sağ ayrılamazlar,” dedi. “Bunu asla unutmayın Leydim. Bu billurbıçak size duyulan güvenden ötürü verildi.” Derin bir nefes aldı. “Şimdi olayları akışına bırakmalı. Acele etmemeliyiz.” Etraflarındaki koli ve paket yığınlarına baktı. “Burada geçireceğimiz zaman içinde yapacağımız çok iş var.”  </p>
			<p class="paragraf">Jessica duraksadı. “Olayları akışına bırakmalı.” Missionaria Protectiva’nın dualarından birinden... “Rahibe Ana’nın sizi özgür kılmaya gelişi”nden alıntıydı bu.  </p>
			<p class="paragraf">Jessica, <span class="CharOverride-2">Ama ben Rahibe Ana değilim,</span> diye düşündü. Sonra da: <span class="CharOverride-2">Yüce Ana! Bu efsaneyi yaydıklarına göre, burası iğrenç bir yer olmalı!  </span></p>
			<p class="paragraf">Mapes gerçekçi bir insanın sesiyle “Önce ne yapmamı istersiniz Leydim?” dedi.  </p>
			<p class="paragraf">Jessica o ses tonunu içgüdüsel olarak taklit etti. “Şu Eski Dük’ün portresi, yemek salonunun bir duvarına asılmalı. Boğa kafası da onun karşısındaki duvara asılmalı.”  </p>
			<p class="paragraf">Mapes boğa kafasına doğru yürüdü. “Kafası böyle iri olduğuna göre dev bir hayvanmış.” Eğildi. “Bunu önce sileyim, değil mi Leydim?”  </p>
			<p class="paragraf">“Hayır.”  </p>
			<p class="paragraf">“Ama boynuzları kirlenmiş.”  </p>
			<p class="paragraf">“Onlar kir değil Mapes. Dük’ümüzün babasının kanı. Dük’ü öldürmesinden birkaç saat sonra, boğanın boynuzlarına saydam bir koruyucu madde püskürtüldü.”  </p>
			<p class="paragraf">Mapes doğruldu. “Ah, demek öyle!” dedi.  </p>
			<p class="paragraf">“Altı üstü kan,” dedi Jessica. “Eski kan. Şimdi bunları asacak birilerini bul. Çok ağırlar.”  </p>
			<p class="paragraf">Mapes “Kandan rahatsız olurum mu sandınız?” diye sordu. “Çöl insanıyım ben, kan görmeye alışığım.”  </p>
			<p class="paragraf">“Bunu... fark ettim,” dedi Jessica.  </p>
			<p class="paragraf">“Kendi kanımı da gördüm,” dedi Mapes. “Açtığınız küçük yaradan akan kandan çok daha fazlasını gördüm.”  </p>
			<p class="paragraf">“Daha mı derin kesmemi isterdin?”  </p>
			<p class="paragraf">“Yo, hayır! Vücut suyum zaten az; bir de yaradan havaya karışıp ziyan olmasına gerek yok. Yaptığınız doğruydu.”  </p>
			<p class="paragraf">Jessica “vücut suyu” teriminin önemli olduğunu Mapes’in sözlerinden ve tavrından anladı. Arrakis’te suyun bu kadar önemli olması tekrar içini sıktı.  </p>
			<p class="paragraf">Mapes, “Bu güzel şeyleri yemek salonunun hangi duvarlarına asayım Leydim?” diye sordu.  </p>
			<p class="paragraf">Jessica, <span class="CharOverride-2">Bu Mapes de epey hamarat</span> çıktı<span class="CharOverride-2">,</span> diye düşündü. “Sen karar ver Mapes. Fark etmez.”  </p>
			<p class="paragraf">“Nasıl isterseniz Leydim.” Mapes eğilip boğa kafasını paket kâğıtlarından ve sicimlerden arındırmaya başladı. “Demek yaşlı bir dükü öldürdün ha?” diye mırıldandı.  </p>
			<p class="paragraf">Jessica “Sana yardım edecek birini çağırayım mı?” diye sordu.  </p>
			<p class="paragraf">“Ben hallederim Leydim.”  </p>
			<p class="paragraf">Jessica, <span class="CharOverride-2">Evet, o halleder,</span> diye düşündü. <span class="CharOverride-2">Bu Frem</span><span class="CharOverride-2">en kadınının böyle bir özelliği var: </span><span class="CharOverride-2">halletme azmi.  </span></p>
			<p class="paragraf">Jessica korsesinin altındaki billurbıçağın kınının soğukluğunu hissederken, Bene Gesseritlerin kurduğu uzun plan zincirinin buradaki halkasını düşündü. O planlar sayesinde, ölümcül bir krizden kurtulmuştu. Mapes “Acele etmemeliyiz,” demişti. Ama Jessica kendini bir anda burada buluvermişti ve içinde kötü bir his vardı. Ne Missionaria Protectiva’nın hazırlıkları ne de Hawat’ın bu kaleleştirilmiş taş yığınını titizce araştırması içini rahatlatıyordu.  </p>
			<p class="paragraf">“Onları asmayı bitirince kolileri boşaltmaya başla,” dedi. “Antredeki kargo taşıyıcılarından birinde bütün anahtarlar var; o her şeyin nereye konacağını biliyor. Ondan anahtarları ve listeyi al. Bir sorun olursa, beni güney kanadında bulabilirsin.”  </p>
			<p class="paragraf">“Emredersiniz Leydim.”  </p>
			<p class="paragraf">Jessica sırtını dönerken şöyle düşündü: Hawat buranın güvenli olduğuna karar vermiş olabilir, ama bir terslik var. Hissediyorum.  </p>
			<p class="paragraf">Jessica birden oğlunu görmek istedi. Yemek salonuna ve aile kısımlarına açılan geçidin kemerli girişine doğru yürüdü. Giderek hızlandı; sonunda neredeyse koşmaya başladı.  </p>
			<p class="paragraf">Boğa kafasındaki paket kâğıtlarını toplayan Mapes, Jessica’nın arkasından bakarak “O sahiden de Seçilmiş,” diye düşündü. “Zavallı.”  </p>
		</div>
</body>
</html>