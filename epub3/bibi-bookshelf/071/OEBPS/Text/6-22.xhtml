<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-22</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Ey Caladan’ın denizleri,   </span></p>
			<p class="paragraf"><span class="CharOverride-2">Ey Dük Leto’nun halkı...  </span></p>
			<p class="paragraf"><span class="CharOverride-2">Leto’nun kalesi yıkıldı,   </span></p>
			<p class="paragraf"><span class="CharOverride-2">Ebediyen yıkıldı...  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Muad’Dib’in Şarkıları”  </p>
			<p class="paragbos">  </p>
			<p class="paragraf">Paul bu geceden önceki tüm geçmişinin, yaşadığı tüm deneyimlerin, bir kum saatinin alt kısmında biriken kum tanelerine dönüştüğünü hissediyordu. Annesinin yanında oturmuş, kollarını dizlerine dolamıştı; topterde buldukları (ve orada bıraktıkları) çantadan çıkan, kumaş ve plastikten yapılma küçük bir çadırın –damıtıcı-çadırın– içinde oturuyorlardı... üzerlerindeki Fremen giysilerini de çantada bulmuşlardı.  </p>
			<p class="paragraf">Paul o fremkiti oraya kimin koyduğuna, topterin nereye gideceğini kimin söylediğine emindi.  </p>
			<p class="paragraf"><span class="CharOverride-2">Yueh</span><span class="CharOverride-2">.  </span></p>
			<p class="paragraf">O hain doktor onları Duncan Idaho’ya göndermişti.  </p>
			<p class="paragraf">Paul damıtıcı-çadırın şeffaf ucundan dışarıya, Idaho’nun onları sakladığı bu yeri çevreleyen kayalıklara baktı; ay ışığıyla aydınlanan kayalıklar gölgeliydi.  </p>
			<p class="paragraf"><span class="CharOverride-2">Artık Dük olduğum halde çocuk gibi saklanıyorum,</span> diye düşündü. Bu düşünce onu rahatsız etse de saklanmaları gerektiğini de biliyordu.  </p>
			<p class="paragraf">Bu gece algılarına bir şeyler olmuştu... Çevresindeki her olayı, her durumu sıradışı bir netlikle görüyordu. Bilgi dağarcığına durmadan eklenen bilgileri ve farkındalığının merkezinde soğuk bir gözle yapılan derin değerlendirmeleri durduramıyordu. Bu onun mentat gücü ve daha fazlasıydı.  </p>
			<p class="paragraf">Paul gecenin içinde beliren topter dev bir şahin gibi üzerlerine doğru süzüldüğünde hissettiği çaresizliği ve öfkeyi anımsadı; topter çığlık atan çöl rüzgârında nasıl da kanat çırpmıştı. Paul’ün zihnindeki değişim o zaman başlamıştı. Topter bir kumulun üstünden geçip, yerde koşan insanlara... Paul ile annesine doğru süzülmüştü. Paul topterin kızakları kuma sürtünürken aldığı yanık kükürt kokusunu anımsadı.  </p>
			<p class="paragraf">Annesi dönüp toptere bakmıştı; Paul onun lazer silahlı Harkonnen askerleri görmeyi beklediğini biliyordu... ama Jessica bunun yerine, topterin açık kapısından sarkan Duncan Idaho’yu görmüştü. Idaho “Çabuk!” diye seslenmişti. “Güneyinizde solucan işareti var!”  </p>
			<p class="paragraf">Paul ise topteri kimin kullandığını dönüp bakmadan önce anlamıştı. Aracın uçuş ve iniş tarzındaki –annesinin bile fark etmediği– küçük belirtiler, Paul’e kumanda panelinin başında kimin oturduğunu açıkça göstermişti.  </p>
			<p class="paragraf">Damıtıcı-çadırda Paul’ün karşısında oturan Jessica kımıldanıp “Bunun tek bir açıklaması olabilir,” dedi. “Harkonnenlar Yueh’nin karısını tutsak almış. Yueh, Harkonnenlardan nefret ediyordu! Bu konuda yanılmış olamam. Hem bıraktığı mesajı sen de okudun. Ama bizi niye kurtardı?”  </p>
			<p class="paragraf">Paul, <span class="CharOverride-2">Gerçeği ancak şimdi, üstelik hayal meyal görüyor,</span> diye düşündü. Bu düşünce onu afallattı. Kendisiyse torbadaki, düklük mühür yüzüğüne sarılı mesajı okurken durumu hemen anlamıştı.  </p>
			<p class="paragraf">Yueh, “Beni bağışlamaya çalışmayın,” diye yazmıştı. “Beni bağışlamanızı istemiyorum. Sırtımda yeterince yük var zaten. Yaptığım şeyi fesatlıktan yapmadığım gibi, başkaları tarafından anlaşılma umudum da yok. Bu benim şahsi tahaddiyü’l-burhanım, en büyük sınavım. Gerçeği söylediğimi kanıtlamak için size Atreides düklük mühür yüzüğünü veriyorum. Bu mesajı okuduğunuzda Dük Leto ölmüş olacak. Ama sizi temin ederim ki tek başına ölmedi... en nefret ettiğimiz kişiyi de yanında götürdü; bu size teselli olsun.”  </p>
			<p class="paragraf">Mektupta ne isim ne de imza vardı, ama o kargacık burgacık el yazısı Yueh’ye aitti.  </p>
			<p class="paragraf">Paul mektubu anımsarken, o an hissettiği sıkıntıyı tekrar yaşadı... Yeni edindiği yoğun zihinsel dikkatin dışında, tuhaf ve keskin bir şeydi bu. Babasının öldüğünü okumuştu ve bunun doğru olduğunu biliyordu; ama bu bilgi, zihninde depolanıp kullanılacak herhangi bir bilgiden farksız gelmişti.  </p>
			<p class="paragraf"><span class="CharOverride-2">Babamı severdim,</span> diye düşündü; bunun doğru olduğunu biliyordu. <span class="CharOverride-2">Yasını tutmalıyım. Bir şeyler hissetmeliyim.  </span></p>
			<p class="paragraf">Ama hiçbir şey hissetmiyordu... tek düşündüğü şuydu:<span class="CharOverride-2"> </span><span class="CharOverride-2">İşte bu önemli bir gerçek.</span><span class="CharOverride-2">  </span></p>
			<p class="paragraf">Tüm gerçeklerden yalnızca biriydi.  </p>
			<p class="paragraf">Bu arada Paul’ün zihni duyusal izlenimleri değerlendiriyor, hesaplar yapıyordu.  </p>
			<p class="paragraf">Halleck’in sözlerini anımsadı: “Sığırlar ruh hallerine göre davranır; sevişirken de havanda olman gerekebilir. Dövüşmen gerekiyorsa dövüşürsün, havanda olsan da olmasan da.”  </p>
			<p class="paragraf">Paul, <span class="CharOverride-2">Belki de haklıdır,</span> diye düşündü. <span class="CharOverride-2">Babamın yasını sonra... zamanım olunca tutarım.  </span></p>
			<p class="paragraf">Ama varlığındaki soğuk algı derinliğinde azalma hissetmiyordu. Bu yeni farkındalığının yalnızca başlangıç olduğunu, giderek güçlendiğini hissediyordu. İlk kez Rahibe Ana Gaius Helen Mohiam’ın çetin sınavından geçerken hissettiği korkunç gaye, şimdi ona tamamen hâkim olmuştu. Sağ eli –acıyı anımsayan eli– karıncalanıyor ve zonkluyordu.  </p>
			<p class="paragraf"><span class="CharOverride-2">Onların Kuisatz Haderah’ı olmak bu mu?</span> diye merak etti.  </p>
			<p class="paragraf">Jessica, “Bir ara Hawat’ın yine çuvalladığını düşündüm,” dedi. “Yueh’nin belki de Suk doktoru olmadığını düşündüm.”  </p>
			<p class="paragraf">“Yueh hakkında bildiğimiz her şey doğruydu, ama bilmediğimiz şeyler de vardı,” dedi Paul. <span class="CharOverride-2">Niye böyle şeyleri kavramakta geç kalıyor?</span> diye düşündü. “Eğer Idaho, Kynes’a ulaşmayı başaramazsa...”   </p>
			<p class="paragraf">“Idaho tek umudumuz değil,” dedi Jessica.   </p>
			<p class="paragraf">“Aksini iddia etmedim.”  </p>
			<p class="paragraf">Paul’ün sesindeki sertliği, buyurganlığı hisseden Jessica dönüp damıtıcı-çadırın gri karanlığında ona baktı. Paul çadırın şeffaf ucundan görülen, ay ışığıyla aydınlanan kayalıkların önündeki bir siluetti.   </p>
			<p class="paragraf">“Babanın adamlarından bazıları kurtulmuştur,” dedi Jessica. “Onları bulup bir araya getirmeliyiz...”  </p>
			<p class="paragraf">“Sadece kendimize güveneceğiz,” dedi Paul. “İlk ilgilenmemiz gereken mesele aile atomiklerimiz. Harkonnenlar aramaya başlamadan önce onlara ulaşmalıyız.”  </p>
			<p class="paragraf">“Bulabileceklerini sanmıyorum. Çok gizli bir yerdeler,” dedi Jessica.  </p>
			<p class="paragraf">“Bu işi şansa bırakamayız.”  </p>
			<p class="paragraf">Jessica, <span class="CharOverride-2">Gezegeni ve baharatını aile atomiklerimizle tehdit edip şantaj yapmayı düşünüyor,</span> diye düşündü. <span class="CharOverride-2">Ama o zaman en iyi ihtimalle firari olur; hayatı gizlenmekle geçer.  </span></p>
			<p class="paragraf">Annesinin sözleri Paul’de başka düşünceler uyandırmıştı... Bir Dük olarak, o gece kaybettiği adamlarını düşündü. <span class="CharOverride-2">Bir Büyük Hanedan’</span>ın <span class="CharOverride-2">asıl </span><span class="CharOverride-2">gücü halkından gelir</span>, diye düşündü. Hawat’ın sözlerini anımsadı: “İnsanlardan ayrılmak üzücüdür; mekânlarsa altı üstü mekândır.”  </p>
			<p class="paragraf">“Sardaukarları kullanıyorlar,” dedi Jessica. “Sardaukarlar geri çekilene kadar beklemeliyiz.”  </p>
			<p class="paragraf">“Çöl ile Sardaukarlar arasında sıkışıp kaldığımızı sanıyorlar,” dedi Paul. “Atreideslerden kimse sağ kalmasın istiyorlar... kökümüzü kazımak istiyorlar. Tek bir adamımızın bile kurtulacağını sanmıyorum.”  </p>
			<p class="paragraf">“İmparator’un bu işte oynadığı rolü fazla belli etme riskine giremezler.”  </p>
			<p class="paragraf">“Öyle mi dersin?”  </p>
			<p class="paragraf">“Adamlarımızdan bazıları kurtulur mutlaka.”  </p>
			<p class="paragraf">“Emin misin?”  </p>
			<p class="paragraf">Jessica başını öteye çevirdi; oğlunun sesindeki acı kuvvetten ürkmüştü... Onun durumu soğukkanlılıkla değerlendirdiğini görüyordu. Paul’ün zihninin onunkini aştığını, artık bazı açılardan ondan daha çok şey gördüğünü seziyordu. Bunun kaynağı olan aklın eğitimine katkıda bulunmuştu, ama şimdi ondan korkuyordu. Dük’ünü, sığınağını kaybettiğini hatırlayınca gözleri yaşardı.  </p>
			<p class="paragraf"><span class="CharOverride-2">Böyle olması gerekiyordu Leto,</span> diye düşündü. <span class="CharOverride-2">“Aşkın da vakti vardır, kederin de.”</span> Elini karnına koyup, oradaki embriyona odaklandı. <span class="CharOverride-2">Karnımda bir Atreides kızı var</span><span class="CharOverride-2">... bana emredileni yaptım; ama Rahibe Ana yanılıyordu: ilk çocuğum kız olsa da Leto’mu kurtaramazdı. Bu çocuk ölümün ortasında geleceğe doğru uzanan bir yaşam, o kadar. Onu yaratmamın sebebi itaatkârlık değil içgüdülerimdi.  </span></p>
			<p class="paragraf">“İletişim aygıtını tekrar dene,” dedi Paul.  </p>
			<p class="paragraf">Jessica, <span class="CharOverride-2">Zihnimizi durdurmaya istediğimiz kadar çalışalım, o yine de düşünmeyi sürdürüyor,</span> diye düşündü.  </p>
			<p class="paragraf">Idaho’nun verdiği küçük telsizi bulup düğmesine bastı. Cihazın ön tarafında yeşil bir ışık belirdi. Hoparlöründen tiz cızırtılar geldi. Jessica telsizin sesini biraz kısıp frekanslarda gezinmeye başladı. Atreides savaş dilini konuşan bir ses duydular.  </p>
			<p class="paragraf">“...geri çekilip kayalıklarda toplanın. Fedor, Carthag’da sağ kalan olmadığını ve Lonca Bankası’nın yağmalandığını bildirdi.”  </p>
			<p class="paragraf">Jessica, <span class="CharOverride-2">Carthag!</span> diye düşündü. Orası Harkonnenların güçlü olduğu yerlerden biriydi.  </p>
			<p class="paragraf">“Onlar Sardaukar,” dedi ses. “Atreides üniforması giymiş Sardaukarlara dikkat edin. Onlar–”  </p>
			<p class="paragraf">Hoparlörden bir gürleme sesi geldi; sonra sessizlik oldu.  </p>
			<p class="paragraf">“Diğer kanalları dene,” dedi Paul.  </p>
			<p class="paragraf">“Bunun ne demek olduğunu anlıyor musun?” dedi Jessica.  </p>
			<p class="paragraf">“Beklediğim bir şeydi. Lonca’nın bankasının yağmalanmasından bizi sorumlu tutmasını istiyorlar. Lonca bize düşman olursa, Arrakis’te kısılı kalırız. Diğer kanalları dene.”  </p>
			<p class="paragraf">Jessica, Paul’ün sözünü düşündü: “Beklediğim bir şeydi.” Ona ne olmuştu böyle? Jessica tekrar telsizle ilgilenmeye başladı. O frekanslarda gezinirken, Atreides savaş diliyle bağıran sesler duydular: “...geri çekilin...” “...toplanmaya çalışın...” “...mağarada kısılı kaldık...”  </p>
			<p class="paragraf">Diğer kanallardan gelen Harkonnen sesleriyse muzafferdi. Sert emirler, savaş raporları. Jessica söylenenleri tam olarak anlamasa da, konuşanların ses tonu her şeyi anlatıyordu.  </p>
			<p class="paragraf">Harkonnenlar kazanıyordu.  </p>
			<p class="paragraf">Paul yanındaki çantayı sallayıp, çantadaki iki litrejon suyun sesini dinledi. Derin bir nefes alıp çadırın şeffaf ucundan dışarıya, yıldızlı göğün altında yükselen kayalığa baktı. Çadır girişinin fermuarına sol eliyle dokundu. “Birazdan şafak sökecek,” dedi. “Gündüz Idaho’yu bekleyebiliriz, ama bir gece daha bekleyemeyiz. Çölde geceleri yürünür, gündüzleri de gölgede dinlenilir.”  </p>
			<p class="paragraf">Jessica çöl hakkında söylenenleri hatırladı: <span class="CharOverride-2">Çölde</span><span class="CharOverride-2"> </span><span class="CharOverride-2">gölgede oturan</span><span class="CharOverride-2">, damıtıcı-giysisiz bir insanın vücut ağırlığını korumak için günde beş litre su içmesi gerekir.</span> Üstündeki damıtıcı-giysinin kaygan, yumuşak astarının temasını hissediyordu. Hayatlarının bu giysilere bağlı olduğunu düşündü.  </p>
			<p class="paragraf">“Gidersek Idaho bizi bulamaz,” dedi.  </p>
			<p class="paragraf">“Her insanı konuşturmanın yolları vardır,” dedi Paul. “Idaho şafağa kadar dönmezse, esir düştüğünü varsaymak zorundayız. Sence konuşmadan ne kadar dayanabilir?”  </p>
			<p class="paragraf">Yanıt beklemiyordu... Jessica da yanıt vermedi.  </p>
			<p class="paragraf">Paul çantayı açıp içinden parlak ekranlı ve büyüteçli, ufak bir mikrorehber çıkardı. Yeşil ve turuncu yazıları büyüteçle okudu: “Litrejonlar, damıtıcı-çadır, enerji kapsülleri, devridaimler, kumşnorkeli, dürbün, damıtıcı-giysi bakkiti, baradye tabancası, çanak haritası, filtretıkaç, parapusula, yaradan kancaları, gümleyiciler, fremkit, ateş sütunu...”  </p>
			<p class="paragraf">Çölde hayatta kalmak için bilinmesi gereken ne çok şey vardı.  </p>
			<p class="paragraf">Paul bir süre sonra rehberi yere bıraktı.  </p>
			<p class="paragraf">Jessica, “Nereye gidebiliriz ki?” diye sordu.  </p>
			<p class="paragraf">“Babam çöl gücünden bahsetmişti,” dedi Paul. “Harkonnenlar bu gezegeni onsuz yönetemez. Bu gezegeni asla yönetemediler ve yönetemeyecekler. Ellerinde on bin Sardaukar lejyonu olsa bile.”  </p>
			<p class="paragraf">“Paul, bu düşündüğün şey çok...”  </p>
			<p class="paragraf">“Elimizde tüm kanıtlar var,” dedi Paul. “Burada, bu çadırda... çadırın kendisi, bu çanta ve içindekiler, bu damıtıcı-giysiler. Lonca’nın hava uydularına fahiş fiyat koyduğunu biliyoruz. Ayrıca...”  </p>
			<p class="paragraf">Jessica, “Hava uydularının ne alakası var?” diye sordu. “Onlar...” Birden sustu.  </p>
			<p class="paragraf">Paul yükselmiş farkındalığı sayesinde, Jessica’nın en ufak tepkilerini bile algılayıp değerlendiriyordu. “Doğru anladın,” dedi. “Uydular bu gezegeni gözetliyor. Çölün içlerinde, gözlerden ırak olması istenen şeyler var.”  </p>
			<p class="paragraf">“Yani bu gezegeni Lonca mı kontrol ediyor?”  </p>
			<p class="paragraf">Annesinin kafası öyle yavaş çalışıyordu ki.  </p>
			<p class="paragraf">“Hayır!” dedi Paul. “Fremenler! Gözlerden ırak olmak için Lonca’ya para ödüyorlar... çöl gücüne sahip herkesin kolayca sahip olabildiği bir parayla, yani baharatla ödeme yapıyorlar. Bu bir tahmin değil, doğrudan varılmış bir sonuç. Kesinlikle doğru.”  </p>
			<p class="paragraf">“Paul, sen henüz mentat değilsin,” dedi Jessica; “bundan emin olamazsın...”   </p>
			<p class="paragraf">“Asla mentat olmayacağım,” dedi Paul. “Ben başka bir şeyim... bir hilkat garibesiyim.”  </p>
			<p class="paragraf">“Paul! Böyle bir şeyi nasıl...”  </p>
			<p class="paragraf">“Beni rahat bırak!”  </p>
			<p class="paragraf">Paul, Jessica’ya sırtını dönüp geceye baktı. <span class="CharOverride-2">Niye yas tutamıyorum?</span> diye merak etti. Tüm varlığıyla yas tutmak istediğini hissediyordu, ama bunu asla yapamayacaktı.  </p>
			<p class="paragraf">Jessica oğlunun böylesine gergin konuşmasına ilk kez tanık olmuştu. Ona dokunmak, kucaklayıp avutmak, yardım etmek istiyordu... ama elinden hiçbir şey gelmeyeceğini hissediyordu. Paul bu sorunu kendi başına çözmeliydi.  </p>
			<p class="paragraf">Gözü yerde, aralarında duran parlak Fremkit Elkitabı’na ilişti. Kitabı alıp ilk sayfasını okudu: “Hayat dolu Dost Çöl’ün Elkitabı. Burada hayatın âyât ve burhanı vardır. İmanlı olursanız, el-Lât sizi asla yakmaz.”  </p>
			<p class="paragraf">Büyük Sırlar üstüne aldığı dersleri hatırlayan Jessica, <span class="CharOverride-2">Tıpkı Azher Kitabı gibi,</span> diye düşündü.<span class="CharOverride-2"> Arrakis’e bir Din Manipülatörü mü gelmiş?  </span></p>
			<p class="paragraf">Paul çantadan parapusulayı çıkardı ve baktıktan sonra geri koyup, “Bütün bu özel Fremen aygıtlarını düşün,” dedi. “Öylesine ustaca yapılmışlar ki, eşi benzerleri yok. Bunları yapan bir kültür, kimsenin şüphelenmediği kadar gelişmiş olmalı.”  </p>
			<p class="paragraf">Paul’ün sesindeki sertlikten hâlâ endişelenen Jessica kitaba geri döndü ve Arrakis göğündeki bir takımyıldızı ele alan, illüstrasyonlu bir yazıya baktı: “Muad’Dib: Fare”; takımyıldızın kuyruğunun kuzeye dönük olduğuna dikkat etti.  </p>
			<p class="paragraf">Paul çadırın karanlığında, Elkitabı’nın ışığında hareketlerini hayal meyal seçtiği annesine baktı. <span class="CharOverride-2">Artık babamın arzusunu yerine getirmemin zamanı geldi,</span> diye düşündü. <span class="CharOverride-2">Şimdi, yas tutmaya vakti varken, ona babamın mesajını vermeliyim. Daha sonra yas tutmaya vaktimiz olmayacak.</span> Yürüttüğü bu soğuk ve mükemmel mantık karşısında afalladığını fark etti.  </p>
			<p class="paragraf">“Anne,” dedi.  </p>
			<p class="paragraf">“Evet?”  </p>
			<p class="paragraf">Paul’ün ses tonunun değiştiğini fark eden Jessica’nın midesi buz gibi oldu. İlk kez böylesine soğuk ve kontrollü bir insan sesi duyuyordu.  </p>
			<p class="paragraf">“Babam öldü,” dedi Paul.  </p>
			<p class="paragraf">Jessica gerçekleri ilişkilendirerek, ne hissettiğini anlamaya çalıştı... Bene Gesseritlerin verileri değerlendirme yoluydu bu; sonunda buldu: korkunç bir yitirmişlik hissine kapılmıştı.  </p>
			<p class="paragraf">Başıyla onayladı... konuşamıyordu.  </p>
			<p class="paragraf">“Babam başına bir şey gelirse sana iletmem için bir mesaj verdi,” dedi Paul. “Senden şüphelendiğine inanmandan korkuyordu.”  </p>
			<p class="paragraf">Jessica, <span class="CharOverride-2">Ne gereksiz bir kaygı,</span> diye düşündü.  </p>
			<p class="paragraf">“Senden asla şüphelenmediğini bilmeni istiyordu,” dedi Paul; uygulanan planı açıklayıp söze devam etti: “Sana hep tamamen güvendiğini, seni hep sevdiğini, onu için biricik olduğunu bilmeni istiyordu. Sana kendinden çok güvendiğini söyledi; tek bir şeyden... seninle evlenmemiş olmaktan pişmanlık duyduğunu söyledi.”  </p>
			<p class="paragraf">Jessica yanaklarından süzülen gözyaşlarını silerken, <span class="CharOverride-2">Vücut suyumu salakça harcıyorum!</span> diye düşündü. Ama niye böyle düşündüğünü biliyordu... hissettiği kederi öfkeye dönüştürmeye çalışıyordu. <span class="CharOverride-2">Leto, Leto’m benim, </span>diye düşündü. <span class="CharOverride-2">Sevdiklerimize ne korkunç şeyler yapıyoruz!</span> Elkitabının ışığını sertçe kapadı.  </p>
			<p class="paragraf">Hıçkıra hıçkıra ağlamaya başladı.  </p>
			<p class="paragraf">Paul annesinin ağladığını duydu; kendisiyse hiçbir şey hissetmiyordu. Üzülmüyorum, diye düşündü. <span class="CharOverride-2">Neden? Neden?</span> Üzülememesinin korkunç bir kusur olduğunu düşünüyordu.  </p>
			<p class="paragraf">Jessica’nın aklına T.K. İncili’nden cümleler geldi: “Elde etmenin de vakti vardır, yitirmenin de. Elde tutmanın da vakti vardır, bırakmanın da; sevginin de vakti vardır, nefretin de; savaşın da vakti vardır, barışın da.”  </p>
			<p class="paragraf">Paul’ün zihni soğuk bir şekilde mantık yürütmeyi sürdürüyordu. Bu düşman gezegende sahip oldukları seçenekleri görüyordu. Kendine hayal kurma izni bile vermeden geleceğe odaklanıyor, en muhtemel gelecekleri hesaplıyordu; ama dahası da vardı, ilgi çekici bir gizem vardı... Sanki zihni zamanın dışındaki bir katmana dalıp, geleceğin rüzgârlarının hangi yöne estiğine bakıyordu.  </p>
			<p class="paragraf">Paul’ün zihni ansızın, uygun anahtarı bulmuşçasına, yeni bir farkındalık seviyesine yükseldi. Bu yeni seviyeye güçlükle tutunarak etrafa bakındı. Sanki bir kürenin içindeydi ve küreden her yöne doğru yollar uzanıyordu... ama hissettiği şey tam olarak bu da değildi.  </p>
			<p class="paragraf">Bir keresinde rüzgârda dalgalanan bir mendil gördüğünü hatırladı; şimdi gelecek, o mendil kadar dalgalı ve geçici bir yüzeyin üstünde kıvrılarak uzanıyormuş gibi geliyordu.  </p>
			<p class="paragraf">İnsanlar görüyordu.  </p>
			<p class="paragraf">Sayısız olasılığın sıcaklığını ve soğukluğunu hissediyordu.  </p>
			<p class="paragraf">İsimler ve yerler biliyor, sayısız hisler duyuyor, kıyıda köşede kalmış sayısız veriyi değerlendiriyordu. Araştırıp sınamaya ve tatmaya zamanı vardı, ama biçimlendirmeye zamanı yoktu.  </p>
			<p class="paragraf">Gördüğü şey, en uzak geçmişten en uzak geleceğe dek uzanan bir olasılıklar yelpazesiydi. Kendi ölümünü sayısız şekillerde görüyordu. Yeni gezegenler, yeni medeniyetler görüyordu.  </p>
			<p class="paragraf">İnsanlar.  </p>
			<p class="paragraf">İnsanlar.  </p>
			<p class="paragraf">Öyle çok insan görüyordu ki, isimlerinin listesi çıkarılamazdı; ama zihni onları sınıflandırıyordu.  </p>
			<p class="paragraf">Lonca üyelerini bile.  </p>
			<p class="paragraf">Şöyle düşündü: <span class="CharOverride-2">Lonca... kurtuluşumuz olabilir; artık vazgeçilmez olan baharatı </span><span class="CharOverride-2">sürekli temin ettiğim sürece, bendeki tuhaflığı tanıdık ve çok değerli bir şey olarak görürler.  </span></p>
			<p class="paragraf">Ama hayatının geri kalanını muhtemel geleceklere bakarak, uzay gemilerine rehberlik ederek geçirmek ona çok sevimsiz geliyordu. Lonca üyelerini içeren muhtemel geleceğe bakarken, kendi tuhaflığının bilincine vardı.  </p>
			<p class="paragraf"><span class="CharOverride-2">Bende farklı bir bakış var. Farklı bir arazi görüyorum: gidilebilecek yollar.  </span></p>
			<p class="paragraf">Bunu bilmek onu hem rahatlatmış hem de kaygılandırmıştı; o farklı arazide alçalarak veya saparak gözden kaybolan öyle çok yol vardı ki.  </p>
			<p class="paragraf">Bu his geldiği gibi ansızın geçti; Paul bütün bunları bir an içinde yaşamış olduğunu fark etti.  </p>
			<p class="paragraf">Yine de dikkati ürkütücü bir şekilde yoğunlaşmıştı. Etrafına bakındı.  </p>
			<p class="paragraf">Kayalıklarla çevrili damıtıcı-çadırın etrafında hâlâ gece vardı. Annesinin hıçkırıkları hâlâ duyuluyordu.  </p>
			<p class="paragraf">Paul ise hâlâ keder duymuyordu... Kendi yolunda sabit hızla ilerleyen, verileri mentat yöntemiyle değerlendirip hesap yaparak yanıtlar sunan zihninden ayrı bir boşluk vardı içinde.  </p>
			<p class="paragraf">Şimdiye kadar pek az kişinin sahip olduğu bilgilere sahipti. Ama bu, içindeki boşluğa dayanabilmesini kolaylaştırmıyordu. Sanki içinde bir şeyler parçalanacaktı. Sanki içine saatli bomba yerleştirilmişti. O ne isterse istesin, içindeki şey kendi yolunda gitmeyi sürdürüyordu. Etrafındaki en ufak değişiklikleri bile kaydediyordu; hafif nem değişikliğini, sıcaklığın çok az düşmesini, damıtıcı-çadırın tavanındaki böceğin yürüyüşünü, çadırın şeffaf ucundan görünen yıldızlı gökyüzünde şafağın sökmesini kaydediyordu.  </p>
			<p class="paragraf">O boşluk dayanılmazdı. Saatli bombanın çalışmaya başladığını bilmek hiçbir şeyi değiştirmiyordu. Onun nasıl çalışmaya başladığını görmek için kendi geçmişine bakması yeterliydi... Aldığı eğitim, yeteneklerinin geliştirilmesi, karmaşık disiplinlerin baskısı, hatta kritik bir anda kendisine T.K. İncili’nin okutulması... son olarak da bol miktarda baharat tüketmesi etkili olmuştu. Geleceğe bakıp –ki en korkunç yön buydu– bütün bunların işaret ettiği yeri görebilirdi.  </p>
			<p class="paragraf"><span class="CharOverride-2">Ben bir canavarım!</span> diye düşündü. <span class="CharOverride-2">Bir hilkat garibesiyim!  </span></p>
			<p class="paragraf">“Hayır!” dedi. Sonra: “Hayır. Hayır! HAYIR!”  </p>
			<p class="paragraf">Çadırın zeminini dövmeye başladığını fark etti. (Acımasız yönü bunu ilginç bir duygusal veri olarak kaydedip hesaplamalarına dahil etti.)  </p>
			<p class="paragraf">“Paul!”  </p>
			<p class="paragraf">Annesi yanına gelmiş, ellerini tutuyordu; Paul kendisine bakan annesinin gri yüzünü hayal meyal görüyordu. “Paul, sorun ne?”  </p>
			<p class="paragraf">“Sen!” dedi Paul.  </p>
			<p class="paragraf">“Buradayım Paul,” dedi annesi. “Her şey yolunda.”  </p>
			<p class="paragraf">Paul, “Bana ne yaptın?” diye sordu.  </p>
			<p class="paragraf">Bu sorunun anlamını kısmen kavrayan Jessica “Seni doğurdum,” dedi.  </p>
			<p class="paragraf">Bunun en uygun yanıt olduğunu hem aldığı eğitim sayesinde biliyor hem de seziyordu. Annesinin ellerini tuttuğunu hisseden Paul loşlukta onun yüzüne odaklandı. (Durmadan işleyen zihni, gördüğü yüzdeki bazı genetik izleri yeni yöntemle kaydetti; bu ipuçları başka verilere eklendi ve sonunda bir yanıt sunuldu.)  </p>
			<p class="paragraf">“Bırak beni,” dedi Paul.  </p>
			<p class="paragraf">Jessica, Paul’ün sesindeki sertlik karşısında itaat etti. “Sorunun ne olduğunu söyleyecek misin Paul?”  </p>
			<p class="paragraf">Paul, “Beni eğitirken, bana ne yaptığını biliyor muydun?” diye sordu.  </p>
			<p class="paragraf">Jessica, <span class="CharOverride-2">Sesinde çocuksuluktan eser kalmadı,</span> diye düşündü. “Her ebeveyn gibi... senin üstün olduğunu... farklı olduğunu umuyordum.”  </p>
			<p class="paragraf">“Farklı mı?”  </p>
			<p class="paragraf">Paul’ün sesindeki öfkeyi fark eden Jessica “Paul, ben...” dedi.  </p>
			<p class="paragraf">“Senin istediğin bir oğul değildi!” dedi Paul. “Sen bir Kuisatz Haderah istiyordun! Erkek bir Bene Gesserit istiyordun!”  </p>
			<p class="paragraf">Jessica irkildi. “Ama Paul...”  </p>
			<p class="paragraf">“Bu konuda babamın fikrini aldın mı hiç?”  </p>
			<p class="paragraf">Acısı hâlâ taze olan Jessica yumuşak bir sesle konuştu: “Paul, sen her ne isen, bana çektiğin kadar babana da çektin.”   </p>
			<p class="paragraf">“Ama beni eğiten sendin,” dedi Paul. “İçimde uyuyanı... uyandıran sendin.”  </p>
			<p class="paragraf">“Uyuyanı mı?”  </p>
			<p class="paragraf">“O burada.” Paul elini önce başına, sonra göğsüne koydu. “İçimde. Durmadan işliyor, işliyor, işliyor, işliyor...”  </p>
			<p class="paragraf">“Paul!”  </p>
			<p class="paragraf">Jessica, Paul’ün sesinin giderek isterikleştiğini fark etmişti.  </p>
			<p class="paragraf">“Dinle beni,” dedi Paul. “Rahibe Ana’ya rüyalarımı anlatmamı istemiştin. Şimdi onun yerine sen dinleyeceksin. Demin uyanıkken rüya gördüm. Sebebini biliyor musun?”  </p>
			<p class="paragraf">“Sakin olmalısın,” dedi Jessica. “Eğer bir...”  </p>
			<p class="paragraf">“Baharat,” dedi Paul. “Burada her yerde baharat var... havada, toprakta, yiyeceklerde. Yaşlanmayı geciktiren baharat. Tıpkı Gerçeğisöyletme ilacı gibi. Bir zehir!”  </p>
			<p class="paragraf">Jessica kaskatı kesildi.  </p>
			<p class="paragraf">Paul fısıldayarak tekrarladı: “Bir zehir... sinsi, kurnaz, panzehirsiz bir zehir; insanı ancak onu kullanmayı bırakınca öldürüyor. Arrakis’ten ayrılsak bile, onun bir parçasını hep içimizde taşıyacağız.”  </p>
			<p class="paragraf">Ürkütücü ses tonu tartışmaya mahal vermiyordu.  </p>
			<p class="paragraf">“Sen ve baharat,” dedi Paul. “Baharat onu bu kadar kullanan herkesi etkiler, ama sayende ben bu değişimi bilinç düzeyine taşıdım. Bilinçaltımda kalsa beni rahatsız etmezdi. Oysa şimdi, onu görebiliyorum.”  </p>
			<p class="paragraf">“Paul, sen...”  </p>
			<p class="paragraf">Paul, “Onu görüyorum,” diye tekrarladı.  </p>
			<p class="paragraf">Paul’ün sesindeki deliliği algılayan Jessica ne yapacağını bilemedi.  </p>
			<p class="paragraf">Ama Paul tekrar konuştuğunda, sesindeki katı hâkimiyet geri gelmişti: “Burada kapana kısıldık.”  </p>
			<p class="paragraf">Jessica içinden ona hak verdi: <span class="CharOverride-2">Burada kapana kısıldık.  </span></p>
			<p class="paragraf">Paul’ün sözlerinin doğruluğunu kabullendi. Ne Bene Gesserit baskısı, ne bir hile ne de kurnazlık onları Arrakis’ten tamamen kurtarabilirdi; baharat bağımlılık yapıcıydı. Jessica’nın bedeni bu gerçeği zihninden çok daha önce anlamıştı.  </p>
			<p class="paragraf"><span class="CharOverride-2">Demek hayatımızın geri kalanını burada, bu cehennem gezegeninde geçireceğiz,</span> diye düşündü. <span class="CharOverride-2">Burası bizim için hazırlandı, ama Harkonnenlardan kurtulmamız gerekiyor tabii.</span> <span class="CharOverride-2">Benim rolümse ortada: Bene Gesserit Planı’nda önemli bir yeri olan bir soyu</span> <span class="CharOverride-2">sürdürmekte</span><span class="CharOverride-2"> kullanılan damızlık bir kısrağım.  </span></p>
			<p class="paragraf">“Sana uyanıkken gördüğüm rüyayı anlatmalıyım,” dedi Paul. (Şimdi sesinde hiddet vardı.) “Bana inanman için, önce şunu söyleyeyim: Bir kız doğuracağını biliyorum... kız kardeşimi burada, Arrakis’te doğuracaksın.”  </p>
			<p class="paragraf">Ansızın korkuya kapılan Jessica geri çekilip ellerini yere, sırtını da çadırın kavisli duvarına dayadı. Hamileliğinin henüz dıştan belli olmadığını biliyordu. Kendisi bile, bedenindeki ilk küçük belirtilere dikkat etmesini, yalnızca birkaç haftalık embriyonun varlığını fark etmesini sırf aldığı Bene Gesserit eğitimine borçluydu.  </p>
			<p class="paragraf">Jessica, Bene Gesserit ilkesine sığınarak “Yalnızca hizmet etmek için,” diye fısıldadı. “Yalnızca hizmet etmek için yaşarız.”  </p>
			<p class="paragraf">“Fremenlerin arasında yaşayacağız,” dedi Paul; “Missionaria Protectiva’nız bize bu imkânı sağladı.”  </p>
			<p class="paragraf">Jessica, <span class="CharOverride-2">Bize çölde sağ kalma imkânı sağladılar,</span> diye düşündü. <span class="CharOverride-2">Ama Paul, Missionaria Protectiva’yı nereden biliyor?</span> Paul’deki ürkütücü tuhaflık karşısında hissettiği dehşeti bastırmakta giderek zorlanıyordu.  </p>
			<p class="paragraf">Paul karanlıkta Jessica’yı süzdü; yeni farkındalığı sayesinde, onun korkusunu ve her tepkisini, sanki Jessica köreltici bir ışığın altındaymış gibi görüyordu. Ona acımaya başladı.  </p>
			<p class="paragraf">“Burada olabilecekleri sana anlatamam,” dedi. “Onları görmeme karşın, kendime bile anlatamıyorum. Geleceği görebiliyorum... ama bu kontrolümde olan bir şey değil. Kendiliğinden oluyor. Yakın geleceği; mesela bir yıl sonrasını– kısmen görebiliyorum... Caladan’daki Ana Caddemiz kadar geniş bir yol. Bazı yerleri göremiyorum... gölgeli yerleri... sanki bir tepenin ardındalar...” (Rüzgârda dalgalanan mendili düşündü yine.) “...ve orada yollar çatallanıyor...”  </p>
			<p class="paragraf">Gördüklerini hatırlayınca sustu; hiçbir kehanet rüyası, hayatındaki hiçbir deneyim onu bu kez yaşadıklarına, örtülerin çekilip alınmasına ve çıplak zamanın belirmesine hazırlamamıştı.  </p>
			<p class="paragraf">O deneyimi hatırlayınca, korkunç gayesinin ne olduğunu anladı... yaşamının baskısı giderek büyüyen bir kabarcık gibi yayılıyordu... zaman onun karşısında geri çekiliyordu...  </p>
			<p class="paragraf">Jessica çadırın ışık düğmesini bulup ona bastı.  </p>
			<p class="paragraf">Birden içeriyi aydınlatan loş yeşil ışık gölgeleri kovunca, korkusu biraz olsun azaldı. Paul’ün yüzüne, gözlerine... gözlerindeki içedönük ifadeye baktı. Bu ifadeyi daha önce nerede gördüğünü biliyordu: felaket fotoğraflarında görmüştü... Açlık çekmiş veya korkunç yaralar almış çocukların yüzlerinde görmüştü. Paul’ün gözleri kuyu gibiydi, ağzı düz bir çizgiydi, avurtları çöküktü.  </p>
			<p class="paragraf">Jessica, <span class="CharOverride-2">Korkunç bir şeyi idrak etmiş birinin ifadesi bu,</span> diye düşündü; <span class="CharOverride-2">faniliğiyle</span> <span class="CharOverride-2">yüzleşmek zorunda kalan birinin ifadesi</span>.  </p>
			<p class="paragraf">Paul gerçekten de artık çocuk değildi.  </p>
			<p class="paragraf">Jessica, oğlunun söylediklerinin önemini kavradıkça, diğer her şeyi aklından çıkardı. Paul ileriyi görebilir, bir kurtuluş yolu bulabilirdi.  </p>
			<p class="paragraf">“Harkonnenlardan kurtulmanın bir yolu var,” dedi Jessica.  </p>
			<p class="paragraf">Paul horgörüyle, “Harkonnenlar mı!” dedi. “O hasta ruhlu insanları boşver.” Annesine baktı, yeni aydınlıkta onun yüz hatlarını inceledi. Bu hatlar onu ele veriyordu.  </p>
			<p class="paragraf">Jessica, “Kişilere insan demek için...” diye söze başladı.  </p>
			<p class="paragraf">“Aradaki farkı bildiğine o kadar emin olma,” dedi Paul. “Geçmişimizi beraberimizde taşırız. Anne, bilmediğin ve bilmen gereken bir şey var... bizde Harkonnen kanı var.”  </p>
			<p class="paragraf">Jessica’nın zihni korkunç bir şey yaptı: birden karardı... Sanki tüm duyularını kapama ihtiyacı duymuştu. Ama Paul amansızca konuşmayı sürdürerek, Jessica’yı zorla çekip geri getirdi.  </p>
			<p class="paragraf">“İlk fırsatta aynaya bakıp yüzünü incele... Şimdi benimkini incele. İyi bakarsan izleri görürsün. Ellerime, kemik yapıma bak. Hâlâ ikna olmazsan da bana güven. Geleceğe gittim, bir kayda baktım, bir yer gördüm, tüm bilgileri aldım. Bizde Harkonnen kanı var.”  </p>
			<p class="paragraf">“Ailenin... firari bir koluyuz, değil mi?” dedi Jessica. “Harkonnenlarla akrabayız...”  </p>
			<p class="paragraf">“Sen Baron’un öz kızısın,” dedi Paul. Jessica’nın ellerini ağzına götürmesini seyretti. “Baron gençliğinde pek çok zevki tattı; bir keresinde de baştan çıkarılmaya göz yumdu. Ama o ilişkiyi Bene Gesseritler, genetik sebeplerden ötürü ayarlamışlardı; o kadın sizden biriydi.”  </p>
			<p class="paragraf">Paul’ün “sizden” deme tarzı Jessica’da tokat etkisi göstermişti. Ama aynı zamanda zihninin tekrar çalışmasını sağlamıştı; Paul’ün söylediklerini reddedemiyordu. Geçmişindeki pek çok karanlık nokta şimdi aydınlanmış ve birbiriyle ilişkilenmişti. Bene Gesseritlerin kız çocuk istemesinin sebebi, Atreidesler ile Harkonnenlar arasındaki kan davasına son vermek değil, o iki soydaki bir genetik faktörü düzeltmekti. Ama bu faktör neydi? Jessica yanıtı bulmaya çabaladı.  </p>
			<p class="paragraf">Paul onun zihnini okurcasına, “Beni istiyorlardı,” dedi. “Ama bekledikleri gibi olmadı; erken doğdum. Bunu bilmiyorlar.”  </p>
			<p class="paragraf">Jessica ellerini ağzına bastırdı.  </p>
			<p class="paragraf"><span class="CharOverride-2">Yüce Ana aşkına! O Kuisatz Haderah!  </span></p>
			<p class="paragraf">Jessica kendini onun karşısında çırılçıplak hissediyordu; Paul’ün gözlerinin hemen her şeyi gördüğünü anlamıştı. Korkmasının sebebi buydu.  </p>
			<p class="paragraf">“Kuisatz Haderah olduğumu düşünüyorsun,” dedi Paul. “Bunu aklından çıkar. Ben beklenmedik bir şeyim.”  </p>
			<p class="paragraf">Jessica, <span class="CharOverride-2">Okullardan birine haber göndermeliyim,</span> diye düşündü. <span class="CharOverride-2">Çiftleşme</span><span class="CharOverride-2"> dizini, ne olduğunu gösterebilir.  </span></p>
			<p class="paragraf">“Hakkımdaki gerçeği öğrendiklerinde çok geç olacak,” dedi Paul.  </p>
			<p class="paragraf">Jessica onun dikkatini başka yöne çekmek için ellerini indirip, “Fremenlerin arasında yaşayabilecek miyiz?” dedi.  </p>
			<p class="paragraf">“Fremenlerin Sonsuzluğun Yaşlı Babası Şeyh Hulud’a atfettikleri bir deyiş vardır,” dedi Paul. “‘Karşılaştığın şeyi tanımaya hazır ol’ derler.”  </p>
			<p class="paragraf"><span class="CharOverride-2">Evet anne... Fremenlerin arasında yaşayacağız,</span> diye düşündü. <span class="CharOverride-2">Gözlerin mavileşecek, o güzel burnun da damıtıcı-giysinin filtre tüpü</span> yüzünden<span class="CharOverride-2"> nasır tutacak... ve kız kardeşimi,</span> <span class="CharOverride-2">Bıçağın Azizesi </span><span class="CharOverride-2">Alia’yı doğuracaksın.  </span></p>
			<p class="paragraf">“Eğer Kuisatz Haderah değilsen, öyleyse ne...” dedi Jessica.  </p>
			<p class="paragraf">“Bunu bilemezsin,” dedi Paul. “Görmeden inanamazsın.”  </p>
			<p class="paragraf"><span class="CharOverride-2">Ben bir tohumum,</span> diye düşündü.  </p>
			<p class="paragraf">Düştüğü toprağın ne kadar bereketli olduğunu gördü birden; bunu fark edince de içi korkunç gayeyle doldu... korkunç gayesi içindeki boşluğa yayılıp onu kedere boğdu.  </p>
			<p class="paragraf">Önünde uzanan yolun iki ana kola ayrıldığını görmüştü... birinde habis, yaşlı Baron’un karşısına çıkıp ona “Selam dede,” diyordu. Bu yol ve üstündekiler midesini bulandırıyordu.  </p>
			<p class="paragraf">Diğer yolsa uzundu ve gri lekelerle, belirsizliklerle doluydu; üstünde yer yer şiddet tepeleri yükseliyordu. Paul orada bir savaşçı dini görmüştü; baharat likörüyle sarhoş olmuş fanatik lejyonlarının başında Atreideslerin yeşilli siyahlı sancağı dalgalanıyor, tüm evrene alevler yayılıyordu. Aralarında Gurney Halleck ve Paul’ün babasının adamlarından birkaçı –sayıları çok azdı– vardı; hepsi de babasının kafatasının bulunduğu türbedeki şahin amblemini taşıyordu.  </p>
			<p class="paragraf">“O yoldan gidemem,” diye mırıldandı. “Okullarınızdaki yaşlı cadıların asıl istediği bu.”  </p>
			<p class="paragraf">“Ne dediğini anlamıyorum Paul,” dedi annesi.  </p>
			<p class="paragraf">Paul sustu; bir tohum olarak düşünmeye başladı... İlk seferde korkunç gaye olarak deneyimlediği ırksal bilinciyle düşündü. Artık Bene Gesseritlerden, İmparator’dan, hatta Harkonnenlardan bile nefret edemediğini fark etti. Onların hepsi de dört bir yana dağılmış ırklarını yenilemeye, soylarını birleştirerek yeni ve büyük bir genetik havuz oluşturmaya çalışıyordu. Bildikleri tek kesin yöntemse eski yöntemdi... denenmiş ve işe yaradığı kanıtlanmış, yoluna çıkan her şeyi ezip geçen yöntemdi: Cihat.  </p>
			<p class="paragraf">Paul, <span class="CharOverride-2">Bu yolu seçemem,</span> diye düşündü.  </p>
			<p class="paragraf">Ama babasının kafatasının bulunduğu türbe, dökülen kanlar ve dalgalanan o yeşil siyahlı sancak zihninde tekrar belirdi.  </p>
			<p class="paragraf">Jessica genzini temizledi. Paul’ün suskunluğu onu kaygılandırmıştı. “Yani... Fremenler bizi aralarına kabul edecekler mi?”  </p>
			<p class="paragraf">Paul başını kaldırıp, çadırı aydınlatan yeşil ışıkta Jessica’ya, onun akraba evliliği ürünü olan soylu yüz hatlarına baktı. “Evet,” dedi. “Yollardan biri bu.” Başıyla onayladı. “Evet. Bana... Muad’Dib diyecekler. ‘Yolu Gösteren Kişi’. Evet... bana öyle diyecekler.”  </p>
			<p class="paragraf">Gözlerini kapadı. <span class="CharOverride-2">Artık yasını tutabilirim baba.</span> Yanaklarından süzülen gözyaşlarını hissetti.  </p>
		</div>
</body>
</html>