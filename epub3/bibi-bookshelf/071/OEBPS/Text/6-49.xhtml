<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-49</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x6" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf ParaOverride-3"><span class="CharOverride-2">Ve Muad’Dib karşılarına geçip dedi ki: “Tutsakları ölü saymak âdetimizdir, ama kız kardeşim yaşıyor. Çünkü onun tohumu benim tohumum, onun sesi benim sesim. O en uzak ihtimalleri bile görebilir. Evet, benim sayemde, bilinemezler diyarını bile görebilir.”  </span></p>
			<p class="paragraf ParaOverride-9">—PRENSES IRULAN,   </p>
			<p class="paragraf ParaOverride-9">“Arrakis Uyanıyor”  </p>
			<p class="paragbos">  </p>
			<p class="paragraf">Baron Vladimir Harkonnen, İmparator’un kabul salonunda, yere bakarak ayakta duruyordu; burası Padişah İmparator’un karargâhındaki oval selamlıktı. Baron metal duvarlı odaya ve içindekilere; nûgerlere, uşaklara, muhafızlara, duvar diplerinde dizilmiş Sardaukarlara kaçamak bakışlarla göz gezdirmişti; Sardaukarlar odadaki tek süs olan, kanlı ve yırtık düşman sancaklarının altında rahatta duruyordu.  </p>
			<p class="paragraf">Odanın sağından gelen, yüksek geçitte yankılanan sesler duyuldu: “Açılın! İmparator’a yol açın!”  </p>
			<p class="paragraf">Padişah İmparator IV. Shaddam peşinde maiyetiyle birlikte kabul salonuna girdi. Tahtının getirilmesini beklerken ne Baron’a ne de odadaki diğer insanlara baktı.  </p>
			<p class="paragraf">Baron ise gözünü İmparator’dan alamıyordu; bu görüşmenin sebebi hakkında fikir sahibi olabilmek için, İmparator’u dikkatle inceleyerek ipucu arıyordu. İmparator ayakta dimdik beklemekteydi; zayıf ve zarif görünüyordu... kenarları gümüş ve altın işlemeli, gri bir Sardaukar üniforması giymişti. İnce yüzü ve soğuk gözleri, Baron’a öleli epey olmuş Dük Leto’yu anımsatıyordu. İmparator da avcı kuş gibi bakıyordu. Ama onun saçı Leto’nunki gibi siyah değil kızıldı; saçının neredeyse tamamını gizleyen siyah burseg miğferinin tepesinde, altın İmparatorluk arması vardı.  </p>
			<p class="paragraf">Uşaklar tahtı getirdi. Hagal kuartzından yapılmış bu dev, yarı saydam, yekpare koltuğun rengi mavimsi yeşildi... içinde alev sarısı, parlak şeritler görülüyordu. Taht platformun üstüne yerleştirildi; İmparator tahta oturdu.  </p>
			<p class="paragraf">Siyah aba cüppeli, kukuletasını alnına dek indirmiş, yaşlı bir kadın, İmparator’un maiyetinin arasından çıkıp tahtın arkasına geçti; sıska elini kuartz tahtın sırtına koydu. Kukuletanın içindeki yüzü bir cadı karikatürü gibiydi... avurtları ve gözleri çöküktü, burnu aşırı uzundu, damarlı cildinde yaşlılık lekeleri vardı.  </p>
			<p class="paragraf">Baron kadını görünce başlayan titremesini bastırdı. İmparator’un Gerçeğisöyleteni Rahibe Ana Gaius Helen Mohiam’ın varlığı, bu görüşmenin ne kadar önemli olduğunu gösteriyordu. Baron maiyeti inceleyip, görüşmenin sebebini anlamaya çalıştı. Aralarında iki Lonca ajanı vardı; biri uzun, diğeri kısa boyluydu... ama ikisi de şişmandı ve gözleri donuk griydi. Uşakların arasında İmparator’un kızlarından biri, Prenses Irulan duruyordu; bu kızın en derin Bene Gesserit eğitimini aldığı, ileride Rahibe Ana olacağı söyleniyordu. Prenses uzun boylu, sarışın, güzel yüzlü, yeşil gözlüydü; delici bakışlarıyla Baron’a baktı... onu görmez gibiydi.  </p>
			<p class="paragraf">“Sevgili Baron.”  </p>
			<p class="paragraf">İmparator, Baron’un farkına varmaya nihayet tenezzül etmişti. Sesi bariton, ses kontrolü mükemmeldi. Baron’u daha selamlarken bile aşağılamayı başarmıştı.  </p>
			<p class="paragraf">Baron eğilip selam verdikten sonra tahta yaklaştı; kurala uyarak, tahta on adım kala durdu. “Beni çağırmışsınız Majesteleri; hemen geldim.”  </p>
			<p class="paragraf">Yaşlı cadı, “Kendi gelmiş!” diye kıkırdadı.  </p>
			<p class="paragraf">İmparator, “Lütfen Rahibe Ana,” diyerek onu paylasa da, dönüp de Baron’un kaygılı halini görünce gülümsedi; “Önce bana adamın Thufir Hawat’ı nereye gönderdiğini söyleyeceksin,” dedi.  </p>
			<p class="paragraf">Baron sağına soluna kaçamak bakışlar fırlattı; buraya muhafızlarıyla gelmediğine pişman olmuştu... gerçi Sardaukarlara karşı pek işe yaramazlardı. Ama yine de...  </p>
			<p class="paragraf">“Eee?” dedi İmparator.  </p>
			<p class="paragraf">“Beş gün önce gitti Majesteleri.” Baron, Lonca ajanlarına, sonra da tekrar İmparator’a baktı. “Bir kaçakçı üssüne inip, Muad’Dib denen Fremen fanatiğin kampına sızmayı deneyecekti.”  </p>
			<p class="paragraf">“İnanılmaz!” dedi İmparator.  </p>
			<p class="paragraf">Cadı pençeye benzeyen eliyle İmparator’un omzuna dokundu; eğilip onun kulağına bir şeyler fısıldadı.  </p>
			<p class="paragraf">İmparator başıyla onayladı; “Beş gün ha Baron?” dedi. “Söylesene, hâlâ dönmemesi seni kaygılandırmıyor mu?”  </p>
			<p class="paragraf">“Elbette kaygılandırıyor Majesteleri!”  </p>
			<p class="paragraf">İmparator konuşmadan Baron’a baktı... bekliyordu. Sonunda Rahibe Ana çatlak bir kahkaha attı.  </p>
			<p class="paragraf">“Yani demek istediğim, Majesteleri... Thufir Hawat zaten birkaç saat içinde ölecek,” dedi Baron. Hawat’ın vücudundaki zehirden ve panzehirinden bahsetti.  </p>
			<p class="paragraf">“Ne kadar zekisin Baron,” dedi İmparator. “Peki yeğenlerin, Rabban ile genç Feyd-Rautha nerede?”  </p>
			<p class="paragraf">“Fırtına geliyor Majesteleri. Onları etrafa bakmaları için gönderdim; Fremenler kum fırtınasını fırsat bilip saldırıya geçebilir... ne olur ne olmaz.”  </p>
			<p class="paragraf">İmparator dudaklarını büzerek, “Etrafa ha?” dedi. “Fırtına burada, havzada pek etkili olmaz; o Fremen çapulcular da, ben beş Sardaukar lejyonumla birlikte buradayken saldırmaya cesaret edemezler.”  </p>
			<p class="paragraf">“Elbette edemezler Majesteleri, ama yine de tedbiri elden bırakmamak gerek,” dedi Baron.  </p>
			<p class="paragraf">“Ahhhh,” dedi İmparator. “Tedbirmiş. Bu Arrakis saçmalığı yüzünden ne kadar zaman harcadım, biliyor musun? CHOAM Şirketi’nden gelen paranın ne kadarını bu sıçan deliğine harcadım, biliyor musun? Bu aptalca mesele yüzünden ne çok devlet işini erteledim, hatta iptal ettim, biliyor musun?”	  </p>
			<p class="paragraf">İmparator’un öfkesinden ürken Baron gözlerini indirdi. Bıçak sırtında yürüyordu; onu koruyan tek şey Sözleşme’deki, Büyük Hanedanlarla ilgili <span class="CharOverride-2">dictum familia</span> kuralıydı. <span class="CharOverride-2">Niyeti beni öldürmek mi?</span> diye kendine sordu. <span class="CharOverride-2">Yapamaz! Diğer Büyük Hanedanlar yukarıda toplanmış, Arrakis’teki bu kargaşadan çıkar sağlamak için fırsat kollarken yapamaz.  </span></p>
			<p class="paragraf">İmparator, “Elinizde hiç tutsak var mı?” diye sordu.  </p>
			<p class="paragraf">“Tutsaklar işe yaramıyor Majesteleri,” dedi Baron. “O deli Fremenler her tutsak için cenaze ayini düzenliyor, sanki ölmüş gibi davranıyorlar.”  </p>
			<p class="paragraf">“Eee?” dedi İmparator.  </p>
			<p class="paragraf">Baron bekledi; sağına soluna, selamlığın metal duvarlarına baktı... içinde bulunduğu, yelpazemetalden yapılma dev çadırı düşündü. Bu çadır öyle muazzam bir servetin sembolüydü ki, Baron’u bile hayrete düşürüyordu. <span class="CharOverride-2">Uşaklarını, gereksiz saray dalkavuklarını, kadınlarını ve eşlikçilerini, kuaförleri, tasarımcıları, herkesi, saraydaki tüm asalakları getirmiş,</span> diye düşündü. <span class="CharOverride-2">Hepsi burada... </span><span class="CharOverride-2">İmparator’a</span><span class="CharOverride-2"> yağ çekerken bir yandan da sinsice kumpas kuruyorlar; İmparator’un bu meseleyi halletmesine, savaş üstüne vecizeler yumurtlamasına, yar</span><span class="CharOverride-2">alıları öve öve göklere çıkarmasına tanık olmak için buradalar.  </span></p>
			<p class="paragraf">“Belki de doğru insanları tutsak almadınız,” dedi İmparator.  </p>
			<p class="paragraf"><span class="CharOverride-2">Bir şeyler biliyor.</span> Baron midesine taş gibi oturan korkuyu hissetti; birden herhangi bir şey yeme düşüncesine neredeyse katlanamaz oldu. Ama bir yandan da acıkmıştı; süspansörlerinin üstünde dururken, yiyecek getirtmeyi düşündü. Ama burada hizmetine koşacak kimse yoktu.  </p>
			<p class="paragraf">İmparator, “Bu Muad’Dib denen kişinin kimliği hakkında bir fikrin var mı?” diye sordu.  </p>
			<p class="paragraf">“Ümmilerden biridir mutlaka,” dedi Baron. “Fanatik bir Fremen, dine düşkün bir maceraperesttir. Geri kalmış toplumlarda böyleleri sık görülür. Majesteleri bunu bilirler.”  </p>
			<p class="paragraf">İmparator, Gerçeğisöyletenine baktıktan sonra Baron’a dönüp kaşlarını çattı. “Muad’Dib’in kim olduğunu gerçekten bilmiyor musun?”  </p>
			<p class="paragraf">“Delinin teki,” dedi Baron. “Ama Fremenlerin hepsi az çok delidir.”  </p>
			<p class="paragraf">“Deli mi?”  </p>
			<p class="paragraf">“Adamları savaşırken onun ismini haykırıyorlar. Kadınlar, erkekleri saldırmaya fırsat bulsun diye bebeklerini üstümüze fırlatıp bıçaklarımızın üstüne atlıyorlar. Hayvanlardan farkları yok!”  </p>
			<p class="paragraf">İmparator “Demek o kadar kötüler ha?” diye mırıldandı; sesindeki alaycılık Baron’un dikkatinden kaçmamıştı. “Söylesene sevgili Baron, Arrakis’in güney kutup bölgesini incelettin mi?”  </p>
			<p class="paragraf">Baron, İmparator’a baktı; konunun değişmesi karşısında afallamıştı. “Ama... şey, biliyorsunuz Majesteleri, o bölgede yaşamak imkânsızdır... fırtınalar ve solucanlar yüzünden. Oralarda baharat bile yok.”  </p>
			<p class="paragraf">“Peki, baharat gemilerinden, oralarda yeşil alanlar bulunduğuna dair raporlar almadın mı?”  </p>
			<p class="paragraf">“Öyle raporlar hep gelir. Bazı araştırmalar yapıldı... çok eskiden. Tek tük bitkiler görenler oldu. Ama çok topter kaybettik. Bu iş fazla pahalıya patlıyor Majesteleri. Zaten orada bir insanın uzun süre sağ kalabilmesi mümkün değil.”  </p>
			<p class="paragraf">“Öyle mi?” dedi İmparator. Parmaklarını şıklatınca solunda, tahtın ardında bir kapı açıldı. İçeri iki Sardaukar, aralarında dört yaşlarında bir kız çocuğuyla birlikte girdi. Kızın üstünde siyah bir aba vardı; başı açık olduğundan, boynundan sarkan damıtıcı-giysi kayışları görülüyordu. Gözleri Fremen mavisiydi; yüzü toparlak, teni yumuşaktı. Korkmuş gibi bir hali yoktu. Bakışlarında Baron’u anlayamadığı bir sebepten dolayı rahatsız eden bir şey vardı.  </p>
			<p class="paragraf">Kız yürürken yaşlı Gerçeğisöyleten’e geri durmasını işaret edince, o Bene Gesserit cadısı bile geri çekildi. Çocuğun varlığı onu sarsmıştı besbelli.  </p>
			<p class="paragraf">İmparator konuşmak için genzini temizledi, ama ilk konuşan çocuk oldu... tiz ve biraz peltek bir sesle konuşsa da sözleri anlaşılıyordu. “Sonunda geldi demek,” dedi. Platformun kenarına dek yürüdü. “Pek etkileyici görünmüyor, değil mi? Vücudunu süspansörsüz taşıyamayacak kadar güçsüz, yaşlı, şişman, korkmuş bir adam.”  </p>
			<p class="paragraf">Bunlar bir çocuktan beklenmeyecek laflardı; Baron öyle şaşırmıştı ki, sinirlenmesine karşın bir şey diyemedi. <span class="CharOverride-2">Yoksa cüce mi?</span> diye kendine sordu.  </p>
			<p class="paragraf">“Sevgili Baron, seni Muad’Dib’in kız kardeşiyle tanıştırayım,” dedi İmparator.  </p>
			<p class="paragraf">“Kız kar...” Baron, İmparator’a baktı. “Anlamıyorum.”  </p>
			<p class="paragraf">“Bazen benim de ihtiyatlı davrandığım olur,” dedi İmparator. “Aldığım raporlara göre, senin o kimse yaşamıyor dediğin güney kutup bölgelerinde insanların yaşadığına dair kanıtlar bulunmuş.”  </p>
			<p class="paragraf">Baron, “Ama bu imkânsız!” diye itiraz etti. “Solucanlar... kumlar...”  </p>
			<p class="paragraf">“Bu insanlar solucanlardan uzak durmayı başarıyor anlaşılan,” dedi İmparator.  </p>
			<p class="paragraf">Çocuk platformun kenarına, tahtın yanına oturdu; ayaklarını sarkıtıp sallamaya, platforma vurmaya başladı. Çevresini incelerken bakışları kendinden emindi.  </p>
			<p class="paragraf">Baron çocuğun platforma vuran ayaklarına ve siyah cüppesinde yol açtıkları hareketlere baktı; kumaşın hemen altından çocuğun sandaletli ayakları çıkıyordu.  </p>
			<p class="paragraf">“Ne yazık ki oraya sadece beş asker taşıyıcı ve küçük bir taarruz kuvveti gönderdim; görevleri esirler alıp sorguya çekmekti,” dedi İmparator. “Yalnızca üç esir alabildik, gemilerden de yalnızca biri geri dönebildi. Büyük çoğunluğu kadın, çocuk ve yaşlılardan oluşan bir kuvvet, neredeyse o Sardaukarlarımın tamamını öldürecekti Baron. Bu çocuk, saldıran gruplardan birinin lideriydi.”  </p>
			<p class="paragraf">“Görüyorsunuz ya Majesteleri!” dedi Baron. “Nasıl olduklarını görüyorsunuz!”  </p>
			<p class="paragraf">“Beni esir almanıza izin verdim,” dedi çocuk. “Abime oğlunun öldüğünü söylemek zorunda kalmak istemedim.”  </p>
			<p class="paragraf">“Adamlarımızdan yalnızca birkaçı kurtuldu,” dedi İmparator. “Kaçarak! Duyuyor musun?”  </p>
			<p class="paragraf">“Alevler olmasa onları da haklardık,” dedi çocuk.  </p>
			<p class="paragraf">“Sardaukarlarım asker taşıyıcının jet motorlarını alev püskürtücü niyetine kullandı,” dedi İmparator. “Ancak bu sayede, üç esirle birlikte kaçabildiler. Düşünebiliyor musun sevgili Baron: Sardaukarlar kadın, çocuk ve yaşlılardan kaçmak zorunda kaldı!”  </p>
			<p class="paragraf">“Büyük bir taarruz yapmalıyız,” dedi Baron. “Onların kökünü kazıma...”  </p>
			<p class="paragraf">İmparator, “Sus!” diye gürledi. Tahtında öne eğildi. “Beni aptal yerine koymayı kes. Karşımda durmuş, saf ve masum numarası yaparak...”  </p>
			<p class="paragraf">Yaşlı Gerçeğisöyleten, “Majesteleri,” dedi.  </p>
			<p class="paragraf">İmparator elini sallayarak onu susturdu. “Orada saptadığımız faaliyetler ve bu müthiş savaşçılar hakkında hiçbir şey bilmiyorsun demek!” İmparator tahtından biraz doğruldu. “Sen beni ne sanıyorsun Baron?”  </p>
			<p class="paragraf">Baron iki adım geriledi. <span class="CharOverride-2">Rabban,</span> diye düşündü. <span class="CharOverride-2">Rabban’ın yüzünden. Rabban...  </span></p>
			<p class="paragraf">İmparator tahtına tekrar otururken “Dük Leto’yla aran açıkmış gibi yapmayı da iyi becermiştin,” dedi.  </p>
			<p class="paragraf">Baron, “Majesteleri,” diye yalvardı. “Ne diyor...”  </p>
			<p class="paragraf">“Sus!”  </p>
			<p class="paragraf">Yaşlı Bene Gesserit elini İmparator’un omzuna koyup eğilerek kulağına bir şeyler fısıldadı.  </p>
			<p class="paragraf">Platformda oturan çocuk ayaklarını vurmayı kesip, “Onu biraz daha korkut Shaddam,” dedi. “Bu hoşuma gidiyor. Ne yapayım, elimde değil.”  </p>
			<p class="paragraf">“Sus çocuk,” dedi İmparator. Öne eğilip elini kızın başına koyarak Baron’a baktı. “Bu mümkün mü Baron? Gerçeğisöyletenimin söylediği kadar saf olabilir misin gerçekten? Bu çocuğu, müttefikin Dük Leto’nun kızını tanımadın mı?”  </p>
			<p class="paragraf">“Babam asla onun müttefiki olmadı,” dedi kız. “Babam öldü; bu yaşlı Harkonnen hayvanı da beni ilk kez görüyor.”  </p>
			<p class="paragraf">Baron faltaşı gibi açık gözlerle, öylece bakmaktan başka bir şey yapamadı. Bir süre sonra konuşabildiğinde, yalnızca “Kim?” diyebildi.  </p>
			<p class="paragraf">“Adım Alia; Dük Leto ile Leydi Jessica’nın kızı, Dük Paul Muad’Dib’in kız kardeşiyim,” dedi çocuk. Platformdan aşağı atladı. “Abim savaş sancağının ucuna senin kelleni geçirmeye yemin etti; bence bunu yapacak.”  </p>
			<p class="paragraf">“Sus çocuk,” dedi İmparator; arkasına yaslanıp elini çenesine götürerek Baron’u süzdü.  </p>
			<p class="paragraf">“Ben İmparator’dan emir almam,” dedi Alia. Dönüp başını kaldırarak yaşlı Rahibe Ana’ya baktı. “O biliyor.”  </p>
			<p class="paragraf">İmparator da başını kaldırıp Gerçeğisöyletenine baktı. “Ne demek istiyor?”  </p>
			<p class="paragraf">Yaşlı kadın, “Bu çocuk bir hilkat garibesi!” dedi. “Annesi gelmiş geçmiş en ağır cezayı hak ediyor. Ölmeli! Hem bu çocuk hem de annesi derhal öldürülmeli!” Yaşlı kadın işaret parmağını Alia’ya uzattı. “Zihnimden çık!”  </p>
			<p class="paragraf">İmparator, “T-P mi?” diye fısıldadı. Dikkatini yeniden Alia’ya yöneltti. “Yüce Ana adına!”  </p>
			<p class="paragraf">Yaşlı kadın “Anlamıyorsunuz Majesteleri,” dedi. “Telepati değil. O zihnimin içinde. Tıpkı benden öncekiler gibi, bana anılarını verenler gibi. Zihnimde duruyor! Orada olmaması gerek, ama orada!”  </p>
			<p class="paragraf">İmparator sert bir sesle, “Kimlerden bahsediyorsun?” diye sordu. “Ne saçmalıyorsun sen?”  </p>
			<p class="paragraf">Yaşlı kadın doğrulup elini indirdi. “Gereğinden fazla şey söyledim, ama şu kesin: aslında çocuk olmayan bu çocuk öldürülmeli. Böyle birinin doğacağı konusunda çok önceden uyarılmıştık... bunu nasıl önleyebileceğimiz söylenmişti; ama içimizden biri ihanet etti.”  </p>
			<p class="paragraf">“Saçmalıyorsun yaşlı kadın,” dedi Alia. “Gerçeği bilmiyorsun; kör bir budala gibi saçmalıyorsun.” Alia gözlerini kapayıp derin bir nefes aldı ve nefesini tuttu.  </p>
			<p class="paragraf">Yaşlı Rahibe Ana inleyip sendeledi.  </p>
			<p class="paragraf">Alia gözlerini açtı. “İşte böyle oldu,” dedi. “Kozmik bir kazaydı... bunda senin de payın vardı.”  </p>
			<p class="paragraf">Rahibe Ana ellerini Alia’ya uzattı; avuçları yukarı dönüktü.  </p>
			<p class="paragraf">İmparator, “Neler oluyor?” diye sertçe sordu. “Çocuk, düşüncelerini gerçekten başkalarının zihnine gönderebiliyor musun?”  </p>
			<p class="paragraf">“Öyle bir şey değil... alakası yok,” dedi Alia. “Sizlerden biri olarak doğmadığımdan, sizin gibi düşünemem.”  </p>
			<p class="paragraf">Yaşlı kadın, “Öldürün onu,” diye mırıldandı; ayakta kalmak için tahtın sırtına tutundu. “Öldürün onu!” Alia’ya bakan çökük, yaşlı gözleri ateş saçıyordu.  </p>
			<p class="paragraf">“Sus,” dedi İmparator; Alia’yı süzdü. “Çocuk, abinle iletişim kurabilir misin?”  </p>
			<p class="paragraf">“Ağabeyim burada olduğumu biliyor,” dedi Alia.  </p>
			<p class="paragraf">“Teslim olursa senin canını bağışlayacağımı ona söyler misin?”  </p>
			<p class="paragraf">Alia masumca gülümsedi. “Bunu yapmam,” dedi.  </p>
			<p class="paragraf">Baron öne atılıp Alia’nın yanına geldi. Yalvarırcasına konuştu: “Majesteleri, bu konuda hiçbir şey bilmi...”  </p>
			<p class="paragraf">“Beni bir daha rahatsız edersen Baron,” dedi İmparator, “bir daha asla rahatsız edemeyecek hale gelirsin.” Alia’yı kısık gözlerle incelemeyi sürdürdü. “Yapmazsın demek? Peki zihnimi okuyabiliyor musun? Bana itaatsizlik edersen ne yapacağımı görebiliyor musun?”  </p>
			<p class="paragraf">“Zihin okuyamadığımı söylemiştim, ama niyetini anlamak için telepatiye gerek yok,” dedi Alia.  </p>
			<p class="paragraf">İmparator kaşlarını çattı. “Çaresiz durumdasın çocuk. Askerlerime vereceğim tek bir emirle bu gezegeni tamamen...”  </p>
			<p class="paragraf">“O kadar basit değil,” dedi Alia. İki Lonca görevlisine baktı. “Onlara sor.”  </p>
			<p class="paragraf">“İsteklerime karşı gelmek akıl kârı değildir,” dedi imparator. “Bu küçücük isteğimi reddetmemelisin.”  </p>
			<p class="paragraf">“Abim geliyor. Muad’Dib’in karşısında İmparatorlar bile titrer, çünkü onda haklılığın gücü var ve gökyüzü ona gülümsüyor.”  </p>
			<p class="paragraf">İmparator ayağa fırladı. “Bu oyun yeterince uzadı. Abini de, bu gezegeni de yok ede...”  </p>
			<p class="paragraf">Birden salon sarsıldı. Tahtın arkasına, çadırın İmparatorluk gemisiyle temas ettiği kısımdan içeri kum yağmaya başladı. İnsanların derilerinin aniden gerilmesi, bir geniş alan kalkanının çalıştırıldığının göstergesiydi.  </p>
			<p class="paragraf">“Söylemiştim,” dedi Alia. “Abim geliyor.”  </p>
			<p class="paragraf">İmparator tahtının önünde durup sağ elini sağ kulağına bastırarak, kulağındaki servo-alıcıdan durum raporunu dinledi. Baron, Alia’nın iki adım gerisine geçti. Sardaukarlar kapıları tutuyordu.  </p>
			<p class="paragraf">“Uzaya çekilip toparlanacağız,” dedi İmparator. “Baron, kusura bakmayın. O deliler fırtınayı fırsat bilip saldırıya geçmiş. Onlara bir İmparator’un gazabı neymiş göstereceğiz.” Alia’yı gösterdi. “Cesedini fırtınanın içine atın.”  </p>
			<p class="paragraf">Alia korkup kaçmaya çalışır gibi yaptı. “Bırakın da fırtına istediğini alsın!” diye haykırdı. Baron’un kollarının arasına doğru geriledi.  </p>
			<p class="paragraf">Baron, “Onu yakaladım Majesteleri!” diye haykırdı. “Hemen buracıkta... ayyyy!” Alia’yı yere çalıp, sol kolunu tuttu.  </p>
			<p class="paragraf">“Üzgünüm dede,” dedi Alia. “Atreideslerin gomcebbârıyla tanıştın.” Ayağa kalkıp elindeki siyah iğneyi yere attı.  </p>
			<p class="paragraf">Baron geriledi. Sol avucundaki kırmızı çiziğe bakarken gözleri faltaşı gibi açıldı. “Sen... sen.” Yana, süspansörlerinin üstüne yığıldı; zeminin birkaç santim yukarısında, başı sarkık, ağzı açık halde duran bir et yığınıydı artık.  </p>
			<p class="paragraf">İmparator öfkeyle, “Bunların hepsi zırdeli,” dedi. “Çabuk! Gemiye binin. Hepsinin kökünü kazıyacağız; bu gezegendeki bütün... “  </p>
			<p class="paragraf">Sol tarafında bir şey parıldadı. Oradaki duvardan seken bir ışık topu, metal zemine düşünce cızırdadı. Selamlığa yanık yalıtkan kokusu yayıldı.  </p>
			<p class="paragraf">Sardaukar subaylarından biri, “Kalkan!” diye haykırdı. “Dış kalkan çalışmıyor! Onlar...”  </p>
			<p class="paragraf">İmparator’un ardındaki gemi duvarı sarsıldı; kopan metalik gümbürtü, subayın sesini boğdu.  </p>
			<p class="paragraf">Biri, “Gemimizin burnunu vurdular!” diye seslendi.  </p>
			<p class="paragraf">Birden salonun içine toz doldu. Bunu fırsat bilen Alia dış kapıya doğru koştu.  </p>
			<p class="paragraf">İmparator dönüp maiyetine tahtın ardında, geminin yan tarafında kayarak açılan acil durum kapısından geçmelerini işaret etti. Toz bulutunun içinde koşan bir Sardaukar subayına da el işareti yaptı. “Burada savaşacağız!” diye emretti.  </p>
			<p class="paragraf">Çadır yeniden sarsıldı. Salonun diğer ucundaki çift kanatlı kapı birden açılınca, içeri rüzgârın getirdiği kumlar doldu ve bağrışmalar duyuldu. Kapıdan giren ışıkta ufak tefek, siyah cüppeli biri görüldü bir an... Alia aldığı Fremen eğitimine uygun şekilde, bir bıçak bulup Harkonnen ve Sardaukar yaralılarını öldürmek için dışarı fırlıyordu. Yeşilimsi sarı toz bulutunun içinde kapıya koşan Sardaukarlar, İmparator geri çekilirken onu korumak için yay şeklinde dizilip silahlarını ellerine aldılar.  </p>
			<p class="paragraf">Bir Sardaukar subayı, “Kendinizi kurtarın Efendimiz!” diye bağırdı. “Gemiye binin!”  </p>
			<p class="paragraf">Ama İmparator platformunun üstünde tek başına durmuş, kapıyı gösteriyordu. Çadırın o kısmının kırk metrelik bir bölümü parçalanmıştı; selamlığın açık kapısından içeri kum giriyordu. Dış dünyada alçak bir toz bulutu uzanıyor, uzaklarda pastel renkler seçiliyordu. Bulutta statik şimşekler çakıyor, sisin içinde fırtınanın kısa devre yaptırdığı kalkanların parıltıları görülüyordu. Ova dövüşen insanlarla... Sardaukarlarla ve fırtınanın içinden çıkan, sıçrayan, döne döne saldıran cüppeli adamlarla doluydu.  </p>
			<p class="paragraf">İmparator’un eli bütün bunları gösteriyordu.  </p>
			<p class="paragraf">Fırtınanın savurduğu kumların arasında dev figürler belirdi... billur mızraklarla dolu, inip kalkan devasa eğriler, kumsolucanlarının açık ağızlarına dönüştü; düzenli ilerleyen solucanlar bir duvar gibiydi ve sırtlarında onları saldırıya yönelten Fremen askerleri vardı. Solucanlar ovada savaşanların arasına tıslayarak dalarken, Fremenlerin cüppeleri rüzgârda dalgalanıyordu.  </p>
			<p class="paragraf">Onlar İmparator’un karargâhına doğru ilerlerken, Sardaukarlar tarihte ilk kez bir saldırı karşısında donup kalıyor ve neler olduğunu kavrayamıyorlardı.  </p>
			<p class="paragraf">Ama solucanların sırtlarından atlayan figürler insandı, ürkütücü sarı ışıkta parlayan bıçaklar da Sardaukarların yüzleşmek üzere eğitildiği şeylerdi. Sardaukarlar savaşa atıldılar. Arrakeen ovasında göğüs göğse savaş yapılırken, bir Sardaukar muhafızı İmparator’u geminin içine iterek kapıyı kapadı ve o kapının önünde ölmeye hazırlandı.  </p>
			<p class="paragraf">Geminin içindeki göreceli sessizlik afallatıcıydı... İmparator gözleri faltaşı gibi açılmış maiyetine bakınca, yanakları kıpkırmızı olmuş en büyük kızını gördü... yaşlı Gerçeğisöyleten ise kukuletasını yüzüne indirmiş, kara bir gölge gibi öylece duruyordu; İmparator sonunda aradığı kişileri... iki Lonca ajanını buldu. Üzerlerinde gri, sade Lonca giysileri vardı; etraftakilerin paniğine karşın sakin kalmaya çalıştıkları için, bu renk onlara uyuyordu.  </p>
			<p class="paragraf">Adamlardan uzun boylu olanı eliyle sol gözünü kapamıştı. İmparator bakarken biri Lonca ajanının koluna çarpınca, adamın gözü ortaya çıktı. Göz lenslerinden birini yitirmişti; şimdi gözü öyle koyu bir maviydi ki neredeyse siyah görünüyordu.  </p>
			<p class="paragraf">Kısa boylu Lonca ajanı çevresindekileri iterek İmparator’a bir adım yaklaşıp, “Sonucu bilemeyiz,” dedi. Uzun boylu ajan elini tekrar gözüne götürüp soğuk bir sesle, “Ama şu Muad’Dib de bilemez,” diye ekledi.  </p>
			<p class="paragraf">Bu sözler İmparator’u sarsıp kendine gelmesini sağladı. Ters bir karşılık vermemek için kendini zor tuttuğu açıkça görülüyordu; bu ovada olanların kısa vadeli sonucunu görmek için, her seferde ancak tek bir şeye odaklanabilen bir Lonca seyrüsefercisine ihtiyacı yoktu. <span class="CharOverride-2">Bu ikisi yeteneklerini fazla kullanm</span><span class="CharOverride-2">aktan gözlerini ve akıllarını mı kö</span><span class="CharOverride-2">reltmişler?</span> diye merak etti.  </p>
			<p class="paragraf">“Rahibe Ana, bir plan yapmalıyız,” dedi.  </p>
			<p class="paragraf">Rahibe Ana kukuletasını biraz geri çekip, gözlerini hiç kırpıştırmadan İmparator’a baktı. Bakışarak hemfikir oldular. Geride tek bir silahları kalmıştı ve bunun ne olduğunu ikisi de biliyordu: Hıyanet.  </p>
			<p class="paragraf">Rahibe Ana, “Kont Fenring’i çağırın,” dedi.  </p>
			<p class="paragraf">Padişah İmparator başıyla onayladı ve yaverlerinden birine emri yerine getirmesini işaret etti.  </p>
		</div>
</body>
</html>