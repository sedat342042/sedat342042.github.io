<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Senin aşkından bir yaprak öğreninceye kadar</p>
<p class="indentmetinitalik">ilimden üç yüz yaprak unuttum.</p>
<p class="normal"> </p>
<p class="normal">Konya’daki herkes için ben onlarca soru işaretiydim?
Kimdim? Neden Konya’daydım? Mevlâna’ya ne yaptım
da sus pus ettim? Dünyasını değiştirmemdeki gücüm ne?
Efsunlu bir derviş miyim? Büyü mü yaptım Mevlâna’ya? Öfkeme
karşı niye çaresizdiler? Bana karşı öfkeleniyorlardı; ama ürküyorlardı
da. Hem bana ön yargıları ile diş biliyorlardı, hem de beni
merak etmeden duramıyorlardı. Kafalarında hakkımda soru
işaretleri gün geçtikçe artıyordu. Onlarca merak sorusu içinde
kıvranadursunlar... Beni anlayan vardı nasılsa. Celaleddin’i
tanıyanları toplasanız bir meydanı dolduramaz; ama ben
Mevlâna’laştırıp tüm âleme tanıtacağım. Sıradan memur misali
yaşayan Celaleddin, tenekeler içinde kalırsa pas tutacaktı. Elması
parlatarak ve” o bir cevherdir yeri bu sokaklar değil tüm
dünyadır” diyecektim.Zaman lazımdı.Yavaş yavaş kıvama getirmem
gerekti.Kimin ne düşündüğü, ne söylediği umurumda olmadı,
olamazdı da.Mezar taşları, kör duvarlar konuşsa konuşsa
ancak kuru uğultu çıkarır.Ben Konya taşlarından su sızdırayım
da kurak kalmasın Gülizâr yeter.</p>
<p class="normal">Akşamları odasında Mevlâna, Mütenebbi’nin Divanı’nı
elinden düşürmüyordu.</p>
<p class="normal">— Şu Mütenebbi’nin kitabını okuma, ne buluyorsun bu
kuru şiirlerde, dedim. Umursamadı. Ertesi akşam aynı kitabı eline
almıştı. Gözümün ucuyla baktım. Bakıştık. Suratımı ekşittim. Divanı bıraktı 
minderin üzerine ve hanımının yanına yatmaya gitti. O gecenin sabahında kan ter 
içinde odama geldi:</p>
<p class="normal">— Kalk namaza geçeceğiz.</p>
<p class="normal">— Daha ezan okunmadı.</p>
<p class="normal">— Sabah namazı değil.</p>
<p class="normal">— Ya ne namazı kılacaksın?</p>
<p class="normal">— Korku namazı.</p>
<p class="normal">— Ne oldu da?</p>
<p class="normal">— Rüyamda Mütenebbi’nin kulağından tutarak yanıma 
getiriyorsun, bu adamın sözlerini mi okuyorsun, diye bağırıyorsun. Zavallı 
Mütenebbi “Beni bu Şems’ten kurtar, artık kitabımı karıştırma” diye titriyordu. 
Güldüm. Eh ben seni uyarmıştım illâ rüya âleminden tembih mi gelmesi lâzımdı?</p>
<p class="normal">Bir gece uyumaya hazırlanıyordum. Kapımın önünden bazı sesler 
duydum. Sanki birisi kapıma işleme- yahut tamir yapıyordu. Önemsemedim ve 
uyudum. Sabah uyandığımda kapımın önünde Mevlâna’yı uyur gördüm. Hemen kalktı. 
Baktım kapıda kırmızı mürekkeple “Hızır’ın maşukunun makamı” yazıyor. Yazıya 
üfledim. Yazı kayboldu. Dedim ki:</p>
<p class="normal">“Bir bakarsın altınla gümüşle aldatır beni o. Bir bakarsın şan 
ile makam ile aldatır beni o. Oysa makama, şana, şöhrete çoktan boş vermişiz 
biz.”</p>
<p class="normal">Mahcup oldu. Elimi omzuna koydum. Sana semâyı öğreteyim mi dediğimde çok sevindi.</p>
</div>
<div class="calibre1" id="calibre_pb_25"/></body>
</html>