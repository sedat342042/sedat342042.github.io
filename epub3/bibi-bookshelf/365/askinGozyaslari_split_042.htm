<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_15"><img class="resimalti1" src="semazen2.jpg"/><br class="chapter"/>
AŞKIN ŞEHADETİ</h1>
<p class="indentmetinitalik">Kör kuyulara atılmasaydım,</p>
<p class="indentmetinitalik">bütün karanlığına rağmen nasıl görecektin güneşi…</p>
<p class="indentmetinitalik">Şems olmak kolay mıydı canı canana teslim etmeden?</p>
<p class="normal"> </p>
<p class="normal">Yedi kapı, yedi oda, yedi soru, yedi cellât... Yedi atlı, 
gecenin
karanlığını yara yara yol alıyordu, yedisinin atı
da safkan Arap atı. Yedi atlı tozu dumana katıyordu. Konuştukları
dili anlayan yoktu. Gerçi pek konuştukları da yoktu. Şifreli
kelimeler, bakışmalar, kaş göz hareketleri ketum hallerini iyice
esrarengizleştiriyordu. Yedi atlı, yedi gündüz yedi gece yolculuktan
sonra Konya’ya geldiler.</p>
<p class="normal">Gecenin siyah kanatları, kardan sütbeyaz bir giysiye bürüdüğü
şehrin üzerini kapladı ve insanlar ısınmak için sokakları
boşaltarak, evlerine kapanırlarken, kuzey rüzgârı bahçeleri darmadağın
etme niyetiyle hanın üzerine üzerine esiyordu. Yedi
atın yeleleri Moğol soluğundan beter rüzgârlar estiriyordu.</p>
<p class="normal">Yedi bıçkın, yedi bıçak kuru ayaza inat kan ter içinde hana
geldiler. Yıllar önce aşkın elmasını parlatmak için gelen Şems’in
konakladığı Şekerciler hanından içeri ölüm ıslığı gibi içeri girdiler.
İçlerinden birisi, kırık dökük Türkçesi ile:</p>
<p class="normal">— Tebrizli Konya’da mıdır?</p>
<p class="normal">— Hangi Tebrizli, Konya’da yetmiş iki milletten, yetmiş iki 
beldeden insan var. O kadar çok Tebrizli var ki siz hangisini soruyorsunuz.</p>
<p class="normal">— Şeyh olanı. Siyah feracesinden başka mülkü olmayan 
Tebrizliyi.</p>
<p class="normal">— Ha! Güneş Tebrizliyi mi arıyorsunuz. O dergâhtadır.</p>
<p class="normal">— Güneşiniz batsın, batacak da.</p>
<p class="normal">— Siz sarhoş musunuz yabancılar.</p>
<p class="normal">— Biz değil; ama siz içmeden sarhoşsunuz.</p>
<p class="normal">— Bu sözün aynısını Şems’imiz de söylemişti.</p>
<p class="normal">— Biliyoruz.</p>
<p class="normal">— Bu hanın kaç odası var.</p>
<p class="normal">— Misafirler için dokuz oda, ailem için de bir oda var.</p>
<p class="normal">— Şimdi handa kaç müşterin var?</p>
<p class="normal">— Mevsim kış, boş odalar...</p>
<p class="normal">— Güzel, aileni de al götür, hanı boşalt. İki günlüğüne hanını
kapatıyoruz. Ne kadar istiyorsan şu torbadan o kadar altın
al, serbestsin, ancak iki gün hanına uğrama.</p>
<p class="normal">— Temizlik ve yemekleriniz ne olacak.</p>
<p class="normal">— Doğuştan temiziz. Yemeğimizi de kendimiz yaparız.
Hancı, olup bitene anlam veremedi. Elleri titreyerek torbadan
bir avuç altın alarak arkasına bile bakmadan gitti…
Gökyüzü isli, hava da görülemeyecek kadar bulanık ve kapalı.
Sabahın mahmurluğu ile sokaklarda çocuklardan başka
kimse yok. Hanın dış kapısı sert sert birkaç kez vuruldu. Kapı
açıldı. Gelen sütçü çocuktu.</p>
<p class="normal">— Hancı dede yok mu?</p>
<p class="normal">— İki günlüğüne yoklar.</p>
<p class="normal">— Ben sütleri ne yapacağım peki?</p>
<p class="normal">— Git dereye dök.</p>
<p class="normal">— Anlamadım.</p>
<p class="normal">— Sen süt satmakla yedi günde ne kadar kazanıyorsun?</p>
<p class="normal">— İki altın.</p>
<p class="normal">— Süt sende kalsa, sana üç altın versem bir emanet götürebilir 
misin dergâha?</p>
<p class="normal">— Hangi dergâha, Konya’da dolu dergâh var.</p>
<p class="normal">— Tebrizli Şems’in olduğu dergâha, tanır mısın onu.</p>
<p class="normal">— Şems’i kim tanımaz ki.</p>
<p class="normal">— Bekle o vakit.</p>
<p class="normal">Elinde kızıl bir beze sarılı emaneti getiren yabancı sütçüye 
sıkı sıkıya tembihleyerek</p>
<p class="normal">— Bu emaneti Şems’e vereceksin tamam mı? Ve bu emanetine aç ne 
de kimseye bugün olup biteni anlat.</p>
<p class="normal">— Tamam, üç altınımı alayım.</p>
<div class="calibre1" id="calibre_pb_43"/></body>
</html>