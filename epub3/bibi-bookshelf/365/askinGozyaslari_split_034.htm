<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_13"><img class="resimalti1" src="semazen2.jpg"/><br class="chapter"/>
KARŞILAMA ŞÖLENİ</h1>
<p class="indentmetinitalik">Arza hacet yok halim sana ayandır...</p>
<p class="indentmetinitalik">Dile gerek yok, sessizliğim sana beyandır...</p>
<p class="indentmetinitalik">Söze lüzum yok, susuşum sana kelâmdır...</p>
<p class="indentmetinitalik">Kelama ihtiyaç yok, aşk sana figandır.</p>
<p class="normal">Konya bahar yaşıyordu, ama yalancı bahardı bu. Mevlâna’yı 
hoşnut etmek için gönülsüz de olsa kalabalık gölgelerdi sadece. Görkemli ve 
izdiham uyandıran bir karşılama düşünmüşlerdi. Mevlâna onlara engel olmuş:</p>
<p class="normal">”Şems kral değil, sultan değil, biz Hak âşıkları peygamberimiz 
misali garibiz, şatafatta kuru gürültülerde gönlümüz azap çeker.” demiş.</p>
<p class="normal">Cemreler teker teker önce havaya, ardından suya ve sonunda 
toprağa düşmüştü. Ancak dördüncü bir cemre vardı ki aşk cemresi Mevlâna’nın 
yüreğine müjgan olarak düşmüş ısıtmıştı. Aylardır gülmeyen yüzü gülüyordu. Ne de 
olsa ‘güneş’i yola düşmüş geliyordu. Gecenin gelincikleri şehrin sokaklarını 
sarmış. Gelinciklerin arasından gökyüzüne doğru başlarını uzatmış, sapsarı kır 
çiçekleri mis gibi kokuyor. Bekleyenlerin yüzü mutlu. Beklenenin gelişi gibi 
kutlu. Muştular salınmış dört bir yana. Mevlâna bayram sabahı çocukları gibi 
heyecanlı, yerinde duramıyor. Kâh avludan dışarıya, kâh dışarıdan avluya geliş 
gidişler dizinde derman bırakmaz. Yanındaki müridine:</p>
<p class="normal">— Onu bahçendeki meşe ağacının altındaki tahta sedire oturtup 
hasret hatıralarını dinleyeceğiz neşe içinde, diyor gözlerinin içi bambaşka bir 
gülümseme ile. Müritler ondan daha sevinçli, aylardır gülmeyen efendileri 
neşelendi diye.</p>
<p class="normal">Önceleri vaazlarında, ev sohbetlerinde beni yerden yere vuran, 
beni zındıklıkla, sapıklıkla, hatta bazı ukalaların sınırı aşıp beni kâfirlikle 
suçlayan hocalar Mevlâna’ya yaranmak için görkemli bir karşılama töreni 
düzenlemeyi teklif etmişlerdi. Mevlâna:</p>
<p class="normal">— O bir kral değil, biz hak âşıkları Peygamberimiz gibi 
garibiz. Ne hediyelerinizi isteriz ne alkışlarınızı demiş.</p>
<p class="normal">Sonra da Konya’daki arkadaşları ile beni karşılamak için 
Kervan, Konya civarındaki Zincirli hana gelmiş, konaklamıştı. Bu sırada Sultan 
Veled adamlarından birini, dörtnala Konya’ya gönderdi, Mevlâna’ya bizim gelmekte 
olduğumuzun haberini tezce ulaştırmıştı.</p>
<p class="normal">Mevlâna, üstünde başında ne varsa müjdeciye vermişti:</p>
<p class="normal">— Daha ne varsa verin, diyor ve en güzel gazellerinden biriyle 
şöyle sesleniyordu:</p>
<p class="normal3"> </p>
<p class="normal3">Yollara sular dökün.</p>
<p class="normal3">Bahçelere müjdeler verin...</p>
<p class="normal3">Bahar kokuları geliyor,</p>
<p class="normal3">O geliyor, o!</p>
<p class="normal3">Ay parçamız, canımız, yârimiz geliyor.</p>
<p class="normal3">Yol verin, açılın, savulun,</p>
<p class="normal3">Beri durun, beri!</p>
<p class="normal3">Yüzü apaydınlık, ak pak</p>
<p class="normal3">Bastığı yerleri aydınlatarak,</p>
<p class="normal3">O geliyor, o!</p>
<p class="normal"> </p>
<p class="normal">Her ağızdan tek ses: “O geliyor!” Bu söz. Sarı benizlerde 
pembe hareli akisler yapıyor, tellâllar, caddelere dökülmüş bağırıyor: “Şems 
geliyor!” Ve Şems geldi. Mevlâna kükremiş aslan gibi sesleniyor yine...</p>
<p class="normal3">Geldi, dostlar,</p>
<p class="normal3">Güneşim, Ay’ım geldi.</p>
<p class="normal3">O gümüş bedenlim,</p>
<p class="normal3">Gözüm, kulağım, canım geldi,</p>
<p class="normal3">Başım sarhoş,</p>
<p class="normal3">İçim bir hoş bugün...</p>
<p class="normal3">Sabahlara dek öldüğüm,</p>
<p class="normal3">Bir demet gül gibi yoluna döküldüğüm,</p>
<p class="normal3">Servi revanım geldi.</p>
<p class="normal3">Bak Allah aşkına!</p>
<p class="normal3">Bak şu baharın şevkine...</p>
<p class="normal3">Ey güneş, dökül saçıl seraba!</p>
<p class="normal3">Sevgilim gibi cömert,</p>
<p class="normal3">Bir tohum gibi fışkıracak,</p>
<p class="normal3">Bedenimdeki kuvvet,</p>
<p class="normal3">Kükremenin tam çağı,</p>
<p class="normal3">Aslanım geldi.</p>
<p class="normal3">Dert dindi, acılar unutuldu, birer birer,</p>
<p class="normal3">Şu er,</p>
<p class="normal3">Şu güle benzeyen!.</p>
<p class="normal3">Ne bileyim şekere, bala benzeyen,</p>
<p class="normal3">Cananım geldi.</p>
<p class="normal3">Ey Tebrizli Şems!</p>
<p class="normal3">Ey gözümdeki nur!</p>
<p class="normal3">Beni benden aldılar bugün,</p>
<p class="normal3">Kurulsun düğün dernek ,</p>
<p class="normal3">Ahun tenlim,</p>
<p class="normal3">Gümüş bedenlim.</p>
<p class="normal3">Dilim, dilberim geldi.</p>
<p class="normal"> </p>
<p class="normal">Umut tek teselli. Umut etmeyi bilen vuslattaki sırra da 
aşinadır. Önce Şems’in kokusu geldi kendisinden evvel. Yağmur tadındaydı. 
Bozkır, bu kokuyu içine çekti. Sonra yolcular belirdi ufukta. Vakit akşama 
yakın, mekân aşka aç.</p>
<p class="normal">Şehrin ileri gelenleriyle birlikte Mevlâna, bizi karşılamak 
için şehir sınırında bekliyorlardı. Sultan Veled atımın başını çekiyor. Ben 
siyah feracemi rüzgârda dalgalandırarak başım önümde, ağır ağır at üstünde 
ilerliyordum. Attan indim. Dost beni saatlerdir ayakta beklerken ayağım burak 
olup uçmalıydı. Ben yaklaştıkça maşuğun kalp atışındaki sesleri duyuyordum. 
Gökteki yıldızlar neredeyse bu manzaraya hürmeten yere eğileceklerdi güpegündüz. 
Sarıldık... Sarmaş dolaş sımsıkı sarıldık. Mevlâna ağlıyordu, ben ağlıyordum. 
Birbirimizin yanağından akan damlaları silmeye çalışıyorduk. Kokusunu 
özlemiştim. İç çekişini öyle derinden duydum ki ciğerim kendi kanında 
boğulacaktı. Sarılmaya doyamadık. Bağrı sıcacıktı. Kulağına “Serabın bir yalan 
olduğunu ve suyun sır okyanusuna aktığını” fısıldadım. O da gülün toprağını ne 
zamandır beklediğini, yağmurunu nasıl düşlediğini, güneşini delice özleyişini 
fısıldadı.</p>
<p class="normal">Yıllar öncesi aynı manzara Konya’da, çarşı ortasında olmuş. 
İlk defa gördüğüm Mevlâna’nın yolunu kesmiş, atının dizginlerini tutmuştum. 
Şimdi, dizginlere sarılan Mevlâna idi, iki deniz bir defa daha birbirimize 
kavuşmuştuk, ikinci bir “Merace’l- Bahreyn” olmuştuk.</p>
<p class="normal">Bu kutlu sahne yaşanırken, hafızlar Kur’an okuyor, müritler 
semâ ediyorlardı. Ney, kudüm sesleri ayyuka çıkmıştı. Mevlâna, attan inişime 
yardım etti. İki dost, iki Allah velisi birbirimizin elini öperek sarmaş dolaş 
olduk. Sonra bir müddet sustuk, “hâl” diliyle halleştik.</p>
<p class="normal">Mevlâna’ya Sultan Veled’in yolculuk günlerindeki zahmet ve 
hizmetinden bahsettim:</p>
<p class="normal">— Benim, Allah vergisi iki halim vardır: Biri başım, öteki 
sırrımdır. Başımı, tam bir samimiyetle senin yoluna feda ettim. Sırrımı da 
Veled’e verdim. Veled oğlumuzun Nuh Peygamber kadar ömrü olsaydı ve hepsini 
ibadet ve riyazata harcasaydı, yine bu yolculukta, benden ona ulaşan sır kadar, 
sırra müyesser olamazdı... diyordu.</p>
<p class="normal">Gerçekten, bir ay kadar süren yolculuk sırasında Sultan Veled, 
beni gözü gibi korumuş, yolculuğun mümkün olduğu kadar zahmetsizce geçmesi için 
elinden geleni yapmıştı. Yolculuk günlerinde sohbetlerimle Sultan Veled’in 
gönlünü süslemiş, gerçekten de sırlarımı vermiştim:</p>
<p class="normal">“Evladım, Mevlâna’nın gözbebeği benim de gülümdür, sen 
evladımsın. Vakti gelir ben giderim, saati gelip çatar baban gider, sana 
tavsiyelerimi yüreğine nakşet:” Yalancıda da vefa olmaz. Ahlâksızın tövbesi 
nasıl sağlam kalır? Cimrilerin vefası az olur.</p>
<p class="normal">İkiyüzlüleri kendine düşman bil. Onlardan ve onların 
işlerinden beri ol.</p>
<p class="normal">Dinin saf ve katıksız bir su gibi kalması için daima, helâl 
rızık iste. Haram rızık peşinde koşanın kalbi, teni içinde tamamıyla ölüme 
mahkûmdur. Belâların nerden geldiğini bilmemek, belâların en büyüğüdür.</p>
<p class="normal">Görüyorum ki sen de kitap yazma arzusu var, ben hayatta iken 
bir satır bile yazma. Benden sonra kalemi al yaz, ne zaman ilhamın durur, 
kalemin buruklaşırsa şu yüzüğü parmağına tak, akik yüzüğün ismi iptidadır, senin 
kitabın da İptidanâme olsun.</p>
<p class="normal">— Tamam Pirim. Kitabımı yazmaya kıvılcım olabilecek 
tavsiyelerinize ihtiyacım var.</p>
<p class="normal">— O zaman dinle evlat, şu tavsiyelerim sana ışık olsun:</p>
<p class="normal">“Dervişleri eğitmek, iffetli bir kız evlat yetiştirmek 
gibidir. Nereye gittikleri, kimlerle görüştükleri konusunda dikkatli olmak 
gerekir. Yanlış insanlarla görüşmeleri, temiz tarlaya kötü tohum ekmek gibidir; 
iyi ürün almak mümkün değildir.</p>
<p class="normal">Gönül konularında kendini hemen verme, kendini verdiğinde 
diplere batarsın.</p>
<p class="normal">Aydınlanmış insanlar yöneticilerin tutsakları olmazlar. 
İnsanlar kararlıysalar, yazgıyı alt edebilirler; irade yoğunlaştığında, enerjiyi 
harekete geçirebilir. Aydınlanmış insanlar geleneklerin kendilerini bir kalıba 
dökmesine izin vermezler.</p>
<p class="normal">Kötü bir şey yaptığında, insanların bunu öğreneceğinden 
korkuyorsan, o zaman o kötülükte iyi bir şey vardır. İyi bir şey yaptığında 
insanların bilmesini istiyorsan, o zaman o iyilikte kötü bir şey vardır.</p>
<p class="normal">Gözler ve kulaklar, görme ve işitme dışsal yağmacılardır; 
duygular, arzular ve görüşler içsel yağmacılardır; ama içsel zihin uyanık ve 
ayaktaysa, hepsinin ortasında kayıtsız oturuyorsa, o zaman bu yağmacılar değişip 
ev halkından olurlar.</p>
<p class="normal">Suskun ve anlaşılmaz insanlarla karşılaştığında, onlara 
düşüncelerini açma. Alıngan ve bencil insanlarla karşılaştığında, sözlerine 
dikkat et.</p>
<p class="normal">Başkalarına güvenenler, herkesin içten olmadığını 
göreceklerdir; ama kendileri içten kalırlar. Başkalarından kuşkulananlar, 
herkesin kendilerine ihanet etmediğini göreceklerdir, ama kendileri hep ihanet 
içinde olurlar.</p>
<p class="normal">İyilik yapıp da yararını görmemek, otlarda yetişen kabağa 
benzer; doğal olarak, kimsenin dikkatini çekmeden büyür. Kötülük yapıp da 
zararını görmemek bahçedeki bahar karı gibidir; kaçınılmaz olarak ya eriyecek ya 
buharlaşacaktır.</p>
<p class="normal">Gayret, erdem ve adalet konularında özenli olmaktır; ama 
dünyevi insanlar gayreti ekonomik sorunlarını çözmek için kullanırlar. Yalınlık 
maddi varlıklara ilgi duymamaktır; ama dünyevi insanlar yalınlığı cimriliklerini 
örtmek için kullanırlar. Böylelikle aydınlanmış yaşamın ilkeleri, küçük 
insanların özel işlerinde araç haline gelir. Ne yazık!</p>
<p class="normal">İtirazcı ve iftiracılar güneşi geçici olarak örten bulut 
parçaları gibidirler; az süre sonra hava yine açacaktır. Yağcılar ve 
dalkavuklar, tene saplanan hava akımı gibidir; kişi ayrımsamadan zarar görür.”</p>
<div class="calibre1" id="calibre_pb_35"/></body>
</html>