<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Her şey zamanında güzel ve zamanında anlamlı.</p>
<p class="indentmetinitalik">O anı kaçırdıktan sonra tekrar o anı yaşamanın bir anlamı yok ki.</p>
<p class="indentmetinitalik">Şimdi git...</p>
<p class="indentmetinitalik">Âşıklık töresini, âşıklık geleneğini, maşuk gidişatını bozma.</p>
<p class="normal"> </p>
<p class="normal">Şems yatsı ezanının okunmasını beklemeden dergâhtan
ayrıldı. Yağmur çiseliyordu. Dar sokaklardan, taş yollardan
şekerciler hanına doğru yürüyordu. Medrese ile han arasında
bir bahçe vardı etrafı metruk evlerle çevrili. Oraya gelince
durdu. Bir ses duydu. Köpek yavrusunun sesiydi. Sesin geldiği
yöne yürüdü. Yıkık bir duvarın altında kalmış ana köpeği gördü.
Kerpiçleri kaldırdı. Köpeğin üzerindeki toprak parçalarını temizledi.
Okşadı köpeği. Yavruyu kokladı. Açtı yavru köpek. Hemen
sokağa daldı. İlk kapıyı çaldı. Kapıyı ihtiyar bir kadın açtı. Ekmek
ve varsa süt istedi. Kadın dilenci sandı Şems’i. Bir koşuda getirdi
ekmeği ve sütü. Şems köpeği ve yavrusunu bahçede güvenli
bir yere yerleştirip doyurduktan sonra, hana geç kaldım, diyerek
adımlarını hızlandırarak yürümeye başladı. Tam o esnada
bahçede ağzı açık bir büyük kuyu gözüne çarptı. Hz. Yusuf’u
hatırladı. İçinden “Ahhh! Yusuf Efendim kuyuya sığdı da şimdiki
insanlar dünyaya sığmıyor, diye düşündü. Ardından mırıldanarak:”
Ya Rabbim şu kuyuyu kabrim kıl.”</p>
<p class="normal">Hana yaklaşmıştı. Hana geldiğinde yağmur hızını arttırmıştı
Kapıyı vurdu. Kapının açılmasını beklerken şöyle dua ediyordu:</p>
<p class="normal">“Ey ölüm, beni beyaz kanatlarına sar çünkü dostlarım
bana gerek duymuyorlar. Ey ölüm, kucakla beni, sevgi ve merhamet
dolu; hiçbir zaman ana öpücüğünü tatmamış, bir kız kardeş
yanağına değmemiş, bir sevgilinin parmak uçlarını öpmemiş
olan şu dudaklarıma dudakların değsin, bırak… Gel al beni,
ey sevgili ölüm.”</p>
<p class="normal">Hanın kapısı yavaşça aralandı. Şems’in üstü başı sırılsıklamdı.
Şems selam vererek avluya girdi. Avlunun ortasındaki
küçük havuza yaklaştı.</p>
<p class="normal">Hanın bir odasının kandili yanıyordu. Işık kapatıldı. Karanlıkta
parlayan yedi bıçaktan başka bir şey yoktu. Zifiri karanlıkta,
bıçaklar boşlukta çakan şimşekler gibi gözü alıyor,
kamaştırıyordu.</p>
<p class="normal">Altı derviş daire şeklinde aralıklı durdular. Yedinci derviş:</p>
<p class="normal">— Şeyhimizin seninle ilgili merak ettiği bir şey var. Cevaplar
mısın?</p>
<p class="normal">— Sorun.</p>
<p class="normal">— Moğol komutanı zehirleme fırsatın varken neden sağ
bıraktın? Atalarına ihanet ettiğinin farkında değil misin?</p>
<p class="normal">— Ben oldum olası iğrenç siyasetlerden tiksindim. Ne dün
ne de bugün ben hiçbir zaman şeytanın suyu ile yıkanmadım,
yıkanmam.</p>
<p class="normal">Hz. Osman’ın başını alan da bu şeytan çocukları değil miydi?
Hüseyin’i Kerbela’da biçen fırtına da iblisin soluğu değil
miydi? Bana ne Moğollardan, Allah belayı hak edene, velayeti
seçtiğine verir. Siz sözde mücahitlik yapıyorsunuz. Yazıklar olsun
size. Kanım aşka helâl, size haram olsun. Hasan Sabbah’ın
çocukları, ne farkınız var Yezid’in sırtlanlarından. Üzerinizdeki
abadan, elinizdeki asadan utanın. Utanın aşktan, utanın!</p>
<p class="normal">— Son arzun var mı?</p>
<p class="normal">— İki satır yazı yazayım. Yarın burayı terk ederken emaneti
dergâha gönderir misiniz? Bir de yatsı namazını kılmadım. Hz. Ali
Efendimiz gibi namaz kılarken canımı teslim etmek istiyorum…</p>
<p class="normal">Şems havuzdan abdestini tazeler. Siyah feracesi ıslaktır.
Islak taşlara serer seccade olarak. Sünneti kılmıştır, farza başlar.
Tekbir alır. Kıraati sesli olarak okur. Birinci rekâtta Fatiha’dan
sonra Şems Sûresi’ni okur. Dervişlerden birisi ağlamaya başlar.
Bakarlar ki bu iş uzadıkça dervişler yumuşayacak. Başderviş bıçağı
Şems’in sırtına saplar, çıkarır. Ayaktadır Şems, yıkılmamıştır.
İkinci bıçak… Üçüncü bıçak… Dördüncü bıçak… Hâlâ ayakta
Şems, Şems Sûresi’ni okumaya devam etmektedir. Beşinci
bıçak… Altıncı bıçak… Şems taş zemine düşer. Kalkmaya çalışır.
Doğrulur. Yan tarafa tekrar düşer. Toparlanırken hâlâ Şems
Sûresi’ni tekrar tekrar okumaktadır. Diz üstü çöker.</p>
<p class="normal">Yedinci ve en tesirli bıçak darbesi ensesine gelir boynu
sağa doğru bükülmüştür. Dervişler yere kapanmasını bekleye
dursun. Şems Hz. Peygamber’in şu hadisini mırıldanır, sesi boğuk:
“Allah’a kavuşmak isteyeni Allah da sever.”</p>
<p class="normal">Dervişlerden birisi sırtına tekmeyi vurur. Yüzüstü taş zemine
kapanır, dudağı patlamış, dişleri zemine dökülmüştür. Siyah
feracesi kanlar içinde bordoya dönmüştür. Saçlarından tutarak
kafasını kaldıran dervişin niyeti Şems’in başını gövdesinden
ayırmaktır.</p>
<p class="normal">Baş derviş engeller. Bırakın son nefesini versin. Sonra da
en yakın bir kuyuya atın. Kıyafetine sarıp atın. Avluyu yıkayın.
Sabah yola çıkarız.</p>
<p class="normal">Şems hâlâ son nefesini vermemiştir. Sille taşının üzerindeki
başını hafifçe göğe kaldırır ve:</p>
<p class="normal3">“Allah ne güzel sevgilidir. Rabbim sana aşığım, ve bu canı
sana hediye ediyorum.”</p>
</div>
<div class="calibre1" id="calibre_pb_46"/></body>
</html>