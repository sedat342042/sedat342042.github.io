<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Madem hamı pişiremiyorsunuz.</p>
<p class="indentmetinitalik">Bari pişmişi ham etmeyin...</p>
<p class="normal"> </p>
<p class="normal">Dergâha Mevlâna ile kol kola girdik. Birbirimizi öyle
derin özlemişiz öyle özlemişiz ki dakikalarca konuşmadan
kokumuzu kokladık. Kaldığımız yerden devam etmeye,
muhabbet deminde demlenmeye, hasbıhâlden hasbıhâle kanat
çırpmaya başladık. Hasretimizi halvet sohbetleri ile gidermeye
başladık.</p>
<p class="normal">Ben gelmeseydim sadece Mevlâna Konya’da bilinen bir
ışık olacaktı, sadece bu çorak topraklarda akan bir nehir. Ben
maşukumu cihana duyuracağım. Okyanuslaştıracağım.
İnsanlar şu hâldeki Mevlâna’dan memnundu. Ama Mevlâ
memnun değildi Mevlâna’dan.</p>
<p class="normal">— Ne diye camide vaaz ediyorsun. Onların yüreklerini değil,
kulaklarını okşuyorsun?</p>
<p class="normal">— İnsanlar bilgilensin diye?</p>
<p class="normal">— Peki, yıllardır vaaz ediyorsun değişen hangi insanlık,
sonuç ne?</p>
<p class="normal">— Bunu biz bilemeyiz.</p>
<p class="normal">— Kim bilecek peki. Bilmiyorsun sen insanları. Bak yarın vaazını
değiştir. Mülayim menkıbeler anlatmayı bırak. Yarın vaazında
sürekli cehennemi anlat, acı ver sözlerine. İktidara sataş, dramatize et 
vaazını. Dilin sivri, sözlerin bıçak olsun. Ertesi gün cemaatin camiye sığmadığını göreceksin. Bu millet ağlayan, ağlatan
hitaptan haz alır. Ama gel gör ki ağlamayı bile beceremezler.</p>
<p class="normal">Yarın vaaz vermen gerek. Bu zor iştir. Kapı bir kere açılmıştır,
eğer vermezsen insanlar bağırıp çağıracaklar. Keşke onlar vaazlarından
yararlansalar. Bütün sözler açık ve imarla söylendiği
hâlde sanki hiç öğütlenmemiş gibi sözlerin amaçlarını da kavratamıyorlar.
Mademki anlamıyorlar, uygulamayı nasıl yapacaklar?
Bilinçsiz uygulamanın sonu sapkınlıktır. Çile çekerken ne yaparlar?
“Allah’tan başka Allah yoktur” derler; fakat bu da gönülden
söylenmelidir. Sadece dilden çıkan sözün ne değeri var?</p>
<p class="normal">Üçüncü gün vaazında cenneti anlat. Asude konuş. Cemaatin
dağıldığını göreceksin. Cenneti isteyen çok, arzulayan yok
göreceksin. Yalan gelir halka konuşmaların. Dene, gör. Bırak o
vakit vaazı. Gel vaazlar vaazını avaz avaz ben sunayım sana.</p>
<p class="normal">Kalbini okumadığın sürece geçemezsin sidretü’l müntehayı.
Sonrası yok. Allah var sadece. Ne zaman başka bir şey oldu
ki dünyada. Sadece göz yanıldı hep… Akıl her şeyi bilebileceğini
sandı. Bilemedi. Kendini bilemedi.</p>
<p class="normal">Kalp kalemi yazmasaydı kelimeler ağzında dekor olarak
kalırdı. İçi boş kelimeleri yalnızlık doldurur.</p>
<p class="normal">Aşkın yaşanabilmesi mümkün mü ölümü göze almadan?
Aşk ve ölüm aslında tek bir kelime değil mi? Beklenen kelime ne
olabilir o zaman? Sır burada.</p>
<p class="normal">“Söz” bitti! “Hâl” başladı artık. O hâlin içine girdik. Esmaü’l-
Hüsna zikrimizin içinde insanlık sırrımız ile buluşuyoruz.
Allah’tan hiç uzaklaşmadık ki biz. İster cennet olsun, ister dünya.
Biz her an hâlimizle o hâlin içinden hiç çıkmadık ki.</p>
<p class="normal">— Sen benden sonra insanlara daha değişik bakacaksın.
Bu bakışın seni gönüllerde büyütecek. Dört duvar, dört kapı,
Konya değil senin kitlen, kalabalığın.</p>
</div>
<div class="calibre1" id="calibre_pb_36"/></body>
</html>