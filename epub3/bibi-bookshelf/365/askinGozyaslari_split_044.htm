<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Âşık odur ki, Allah’tan aldığı aşk emanetini 
Allah’a verir.</p>
<p class="indentmetinitalik">Aşk mezhebinde her şey Yüce Aşk’a kurbandır.</p>
<p class="normal"> </p>
<p class="normal">Akşam ezanları diğer akşamlara nispetle bir başka makamdan 
okunuyordu Konya’da. Havanın soğukluğundan değil ecelin ayak seslerinden ürken 
kuşlar yoktu bu akşam şadırvanlarda. Şehir, cinayetin haberini önceden 
almışcasına ketumdu. Moğol istilası öncesi bile, bu denli kasvetli karamsarlık 
çökmemişti sokaklara. Dumanlar bambaşka tütüyordu bacalardan. Asuman 
yıldızsızdı, Süreyya yıldızı dahi güneşin matemine hazırlıyorlardı kendilerini. 
Medresede dervişlerin hepsinde de bir burukluk vardı, sebebine kendilerinin bile 
anlam
veremedikleri... Her derviş sus pus olmuştu, sanki hepsi bir yerden aynı haberi 
duymuş da dilleri lâl oluvermişti oracıkta. Havada
ölüm kokusu... gök hırçın... toprak bıçkın... rüzgâr hoyrat...  İlikleri 
donduran soğuk havayı boğan bir gizemli güç var sanki. Takvimler Aralık 5’i 
gösteriyordu.</p>
<p class="normal">O günün sabahında içinde bir daralma ile akşamı zor eden 
Mevlâna, akşam namazı için Şems’i beklemişti. Cemaatle kılmadı namazını. Bekledi 
Maşukunu, Hamuş’u. Bilemezdi dostunun aşk uğruna bu gece delik deşik bir post 
olacağını. Dervişler dün sabah sütçünün geldiğini, bir dervişin Şems tarafından 
çarşıya gönderildiğini Mevlâna’ya söylemişlerdi. Bütün bu olup bitenler Şems 
için alışılagelmiş şeylerden değildi. Endişesi artmıştı. Ne oluyordu? Yoksa… 
Yoksa Şems Konya’dan tekrar çekip gitmiş
miydi bir daha dönmemek üzere? Merakta kaldı. Dergâhın dış kapısına çıktı. 
Sırtında ince bir gömlek... Üşüyordu. Titriyordu dudakları... Dervişler durumu 
Sultan Veled’e bildirdiler. Koşarak
babasının yanına geldi. Yanında getirdiği şilteyi babasının
sırtına örttü. O da korkuyordu Şems’in Konya’yı terk etmesinden.
Korkusunu seslendiremedi babası paniğe kapılmasın diye.
Şems günler önce demişti:</p>
<p class="normal">-”Yıprandım... Bir gün alıp başımı öyle bir kaybolacağım ki
mahşerin habercileri arasa bulamayacak beni” diye.</p>
<p class="normal">Sislerin arasından bir gölge gibi sureti gözüktü Şems’in
uzaktan. Geliyordu gelmesine de bitkin bir hali vardı. Sanki
günlerdir uzak yollardan durmadan yürüyerek gelmişçesine.
Sarıldı Mevlâna’ya. Mevlâna titriyordu sarılmanın sarsılışı ile.
Mevlâna, bir şeyler söyleyecekti ki parmağını sus manasında
dudağına götürdü Şems. Namaz kılmak üzere Mevlâna ile kol
kola odaya geçtiler. Mevlâna Şems’i her zamanki gibi imamet
için kolundan öne doğru çekerken, Şems elini tutarak:</p>
<p class="normal">— Aşkın imamı namazımızın da imamıdır dedi. Mevlâna
imam, Şems ve Sultan Veled, cemaat namaza başladılar. Bu
namaz çok anlamlıydı Şems için. Mevlâna ile birlikte kıldıkları
son namazdı. Namaz, Hz. Muhammed için “Gözünün nuru idi”.
Şems içinden şöyle diyordu: “Gözün nuru namazı, gönlümün
nuru Mevlâna ile kılmak ne güzel.” Namaz sonrası Mevlâna:</p>
<p class="normal">— Açsındır, Ateşbaz da yok. Kendi elimle sana aş hazırlasam.
İrmik helvası da yapalım afiyetle ye! Çok düşkün halin var,
kendine gelirsin. Benzin neden sarardı dost?</p>
<p class="normal">— Üşümüşümdür, tasa etme kanımız damarını bulur. Helvamızı
yersin bir gece vakti kim bilir. Hamuş’um seninle baş
başa kalmak istiyorum, evladımız müsade buyurur mu? Sultan
Veled destur alıp odadan çıktı. Şems Hamuşunun dizine dayadı
başını. Öylece yarım saate yakın durdular. Şems daha sonra
Mevlâna’ya olup bitenleri anlattı. Ağlamaya başladı dost. Susturmaya
çalıştı dost.</p>
<p class="normal">— Şam’da Rabbime yalvarmış, aşkımı seyredeceğim bir
ayna istemiştim. Rabbim seni verdi, sende seyrettim.</p>
<p class="normal">— Gitme...</p>
<p class="normal">— Telaşlanma, verdiğimiz sözü tutma vakti gelmiştir.</p>
<p class="normal">— Ne sözü?</p>
<p class="normal">— Seni kısmet etmesi için dualar okumuştum Rabbime,
“Rabbim de bana demişti ki, o aynayı verirsem ne bağışlarsın?
Tereddütsüz şöyle demiştim; başımı veririm!” Aşk için başımı
adamıştım. İşte o söz.</p>
<p class="normal">Mevlâna ağlıyordu, bayılmak üzereydi, elleri, dudakları
her yeri titriyordu.</p>
<p class="normal">— Ağlama, sus dost! Sesin dışarı çıkmasın. Telaşlandırma
dergâhtakileri. Anla, gitmekten başka yol mu var?</p>
<p class="normal">— Sen Hz. Osman’ın şahadetini hatırlar mısın? Bir de benden
duy Mevlâna’m. </p>
<p class="normal">Hani biliyorsun, asiler Medine’ye baskına geldiler. Allah
için kutsal şehirde kan dökeceklerdi. Sözde cihad yapıyorlardı
serseriler. Üç ayrı grup halinde üç İslam şehrinden geldiler.
Niyetleri belliydi: Hz. Osman’ı şehit etmek. Medine halkı seyirci
kaldı. Bir tek Hz. Ali ve çocukları Hz. Osman’ı koruyorlardı. Ali,
Hz. Osman’ın yanına geldi bir akşam üzeri.</p>
<p class="normal">— Ey Osman... İzin ver şu çapulcuları def edeyim buradan.</p>
<p class="normal">— Olmaz Ali, yarın arkamdan Osman Peygamber şehrinde
kan döktürdü demelerini istemiyorum.</p>
<p class="normal">— Ama onlar senin kanını dökecek. Bunu bile bile niye onları
tepelememe izin vermiyorsun?</p>
<p class="normal">— Ali otur da beni dinle. Akşam namazını kıldıktan sonra 
duvara yaslanarak oturdum. İçim geçmiş. Rüya gördüm. Rüyamda bu odada bir sofra kurulmuş. Sofrada Hz. Peygamberimiz
oturuyor. Sağında Hz. Ebubekir, solunda Hz. Ömer oturmakta.
Sofrada sadece bir tas çorba var. Öylece bekliyorlar.
Sanki birisi gelecek de öyle başlayacaklar içmeye. Derken ben
giriyorum içeriye. Hz. Peygamber tebessüm ederek:</p>
<p class="normal">— Ey Osman, nerede kaldın seni bekliyorduk, dedi: Uyandım.
Anladım ki şehit olacağım. Şimdi Ali söyle sevenleri bekletmek
doğru mu?</p>
<p class="normal">İşte... Hz. Osman aşkın kefareti için bile bile şahadete yürüdü.
Şimdi sıra bende Mevlâna’m. Şimdi ey Hamuş’um… Her
aşkın bir kefareti var. Osman isterse başını kurtarırdı; ama ya
ruhu? İcazet ver. Kabullen. Sevgili Muhammed’im. Bu seninle
son ziyafetimiz. Şu içtiğim son bardak su. Diyeceksin ki sofrada
tatlı eksik. Helvamı yine yiyeceksin, şimdi ayrılığın acısı ile helva
ağzını tatlandırmaz…</p>
<p class="normal">Mevlâna dostunun dışarı çıkmasını istememişti. Çünkü son
belliydi aslında. Bu biliniyordu ve önceden yazılmıştı yaşanılacak
olan. Mevlâna güneşine “gitme” demişti sessizce. Boğazında düğüm
düğüm oldu soluğu. Mevlâna sesini biraz daha yükseltti:</p>
<p class="normal">— Gel gitme. Gel eyleme. Şems:</p>
<p class="normal">— Bırak beni, uyuyamıyorum; çünkü ruhum aşkla sarhoş
ve cesedim üzerine yasemin ve gül yaprakları serp ve ölüm eliyle
alnıma ne yazdıysa, onu oku bana.</p>
<p class="normal">Ney ve kudümün sesiyle solmakta olan yüreğimin etrafına
bir örtü ört.</p>
<p class="normal">Mevlâna ağlamaya başlar. Şems:</p>
<p class="normal">— Gözyaşlarını sil, beni kalabalık mezarlığa götürmeyin
ki uykum, takırdamakta olan iskelet ve kafatası sesleriyle dağılmasın.
Cesedimi dergâhına taşı ki, şafak vaktinde gölgeler gelip yanı başımda otursun. Derince gömün ve üstümü yumuşak
toprakla örtün, gül ve leylaklar serpiştirin... Onlar havaya yüreğimin
güzel kokularını salacaklardır; iç huzurumun sırrını açığa
vuracaklardır, hatta güneşe kadar bile. Beni Allah’a bırakın ve
yavaşça çekip gidin buradan, beni huzura terk edin.</p>
<p class="normal">Mevlâna dondu... Zaman dondu... Mekân dondu. Şems
gözleri tebessümle: “Elveda yoktur âşıkların makamında biz hiç
ayrılmadık ki…” diyerek kayboldu karanlığın perdelerini sererek.</p>
</div>
<div class="calibre1" id="calibre_pb_45"/></body>
</html>