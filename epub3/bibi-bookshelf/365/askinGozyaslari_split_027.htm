<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_11"><img class="resimalti1" src="semazen2.jpg"/><br class="chapter"/>
MAHŞERİN RÜZGÂRI<br class="chapter"/>
KONYA SOKAKLARINI KAVURUYOR</h1>
<p class="indentmetinitalik">Huuu. Sen, bu sevdaya doymuş hiçbir âşık gördün mü?</p>
<p class="indentmetinitalik">İçinde bulunduğu, yüzüp durduğu denize doymuş balık 
gördün mü?</p>
<p class="normal"> </p>
<p class="normal">Korkuları ile yüzleşmekten ürken toplumların en kolay
becerdikleri husus; aşkı lânetlemektir. Çünkü toplum
yüce aşkın gerçekleşmesine karşıdır. Sufiliği şekilden ibaret sananlar
ne bilsin aşkı. Gerçek Müslüman aşktan korkmaz.</p>
<p class="normal">Mevlâna topluma yol göstermek için yorucu bir gayretin
içinde olmasına rağmen yaşadığı toplumca değil de sonraki asırlarda
yanık ve yaygın insanlarca anlaşılacaktır. Ne tuhaf çelişki!</p>
<p class="normal">Zaman geçtikçe dedikodu ve kıskançlık artıyordu. Halkın
zaten fitneden başka uğraşacak işi gücü yoktu. Önüne gelen
konuşuyordu. Sözler kapalı odalardan çıkmış, sokağa düşmüştü.
Erkekler cami avlusunda, dükkân önlerinde, kadınlar
ev oturmalarında, çarşıda pazarda beni konuşuyordu. Ben
önlerinden geçerken homurdanmalar ayyuka çıkıyordu. Sanki
milletin canını almışım gibi zehir zemberek sözleri bağırarak
dile getiriyorlardı. Her çeşit hakareti yapıyorlardı. Bu acı sözler
Mevlâna’ya ulaştırılınca, dudaklarında acı bir tebessüm belirmiş,
gözleri
dolu dolu gelenlere şöyle demiş:</p>
<p class="normal">— Sizin, Şems hakkındaki hükümleriniz, onu
sevmemenizdendir. Eğer onu, siz de benim gibi sevmiş olsaydınız, onun ayaklarına 
kapanıp öpmek için birbirinizi
ezerdiniz. Yusuf’u görüp de parmağını kesen kadınlar kadar
olamadınız. Yazıklar olsun size, daha ne olsun. Yazıklar olsun.</p>
<p class="normal">Konya’ya geleli aylar olmuş, bu müddet içinde Mevlâna,
eskisi kadar medresesine uğramamış, müritlerine pek görünmemişti.
Üstelik Mevlâna’yı son zamanlarda ailesi dışında hiçbir
kimse ile görüştürmemeye başlamıştım. Günü benimle başlıyor,
gecesi benimle bitiyordu. Allah muhabbeti insanların dedikodu
türünden gevezeliklerinden tabiî ki taşkın olmalıydı. O
bir elmastı, ne işi vardı tenekelerin yanında. Kanı kaynayan, dili
benim kadar sivri, bakışı delici, hoyrat Alâeddin bir sabah babasının
hücremden çıkışı sonrası birden içeri dalıp:</p>
<p class="normal">— Libası kara, dili kara yabancı, eşkıya, ne istiyorsun 
Mevlâna’mızdan?</p>
<p class="normal">— Birincisi, destursuz girdin. İkincisi, selam vermedin.
Üçüncüsü benim bir ismim var. Gelelim derdine, seni dolduranların
akılları vardı da, niye seni üzerime saldılar.</p>
<p class="normal">— Babamın hatırı olmasa buradan seni doğramadan çıkmazdım.</p>
<p class="normal">— Geç boş konuşmayı, sen ağzı köpürmüş köpek gibi dişini
gösterdiğine göre ısırmaya niyetli değilsin.</p>
<p class="normal">— Babamı bizden çaldın, sen delisin.</p>
<p class="normal">— Kimseyi kimseden almadım. Üstelik deli değilim. Bir velinin
divanesiyim o kadar. Baban sizlerin değil, Allah dostlarınındır.
Allah’ın dostları, Allah’ın velileridir. Şimdi odamı adam akıllı
terk et ve seni buraya yollayanlara söyle, onların canına okuyacağım.
Onlar baban için kıllarını kıpırdatmazken, ben yeri ve
günü geldiğinde başımı vereceğim.</p>
<p class="normal">Bazıları beni yok sayıp hafife alırlarken, ben önemsemem bu 
yaklaşımlarını. Ne tuhaftır, bazıları da bana veli diyorlar. Haydi
öyle olsun, bana bundan ne kıvanç olabilir? Belki ben bununla
övünürsem çok çirkin düşer; ancak Mevlâna Kur’an ve hadiste
yazılı vasıflardan anlaşıldığına göre velidir. Ben de velinin velisi,
dostun dostuyum; bu bakımdan sana sağlamım.</p>
<p class="normal">O kadar ki, Mevlâna kendi medresesini tamamlamış, büyük
bir toplantı olmuştu. O bilginler arasında sedir neresidir, diye bir
konu görüşülüyordu. O günlerde ben Konya’ya yeni gelmiştim.
Ahalinin arasında alt başta oturmuştu. İttifakla Mevlâna’dan
sordular ki sedir nerededir? Buyurdu ki: “Âlimlerin sediri sofanın
ortasıdır. Ariflerin sediri evin köşesindedir. Sofilerin sediri
sofanın kenarındadır. Âşıkların mezhebinde sedir dostun yanıdır.”
Derhal ayağa kalktı benim yanıma oturdu. Mevlâna’nın bu
hareketi halkın bana diş bilemesine neden olacaktı. Ben bu durumdan
memnundum. Kimse umurumda değildi dosttan gayrı.
Mevlâna beni canından bile çok sever odamın duvarına çakılan
bir çiviye bile razı göstermez. Şems’in odasına çakılan çivi
âdeta bedenime saplanır, derdi.</p>
<p class="normal">Müritlerinin çoğu hor, hakir görülen kimselerdi.
Mevlâna’nın etrafındakiler düşük gelirli, fukara, geçmişte suç
işlemiş, hapisten yeni çıkmış, tahsil dereceleri hemen hemen
hiç olmayan kişilerden oluşuyordu. Müritlerini kınayanlara
Mevlâna şöyle cevap veriyordu: “Benim müritlerim iyi insanlar
olsalardı, ben onların müridi olurdum. Ahlâklarını değiştirip
iyi olmaları, iyi amel eden insanların aralarına girmeleri için
müritliğe kabul ettim. Allah’ın rahmetine mazhar olanlar kurtulmuşlardır.
Fakat lânetine uğramışlar tedaviye muhtaç hastalardır.
İşte biz bu lânetlikleri rahmetlik yapmak için dünyaya
geldik.” Bu cevabı ile gönlümde büyüdükçe büyümüştü. Diğer
sözde şeyhler sultan, bey, zengin çevre peşinde itibar kazanmaya
çalışan budalalardı. Süslü konuşma yarışında yalakalık
yapıyorlardı. Mevlâna, olgunluğu ile zirveye uçan, bulutları delmeye uğraşan 
kartalımdı.</p>
<p class="normal">Şimdi Mevlâna’nın “İncindim” dediği konuya değinmek istiyorum.
Dediler ki, “Şems, Mevlâna’nın sözlerinden çok yararlanıyor.”
Tabi ki Mevlâna bazı konularda bana ipuçları verir; ama
onlar size değil, bana yöneliktir. Onun hitabı da size değildir.
Bakın! Beni bir garip olarak buldu ve rahata ve huzura kavuşturdu.
Şu hâlde Mevlâna kime aittir? O kimi seçerse asla ondan
vazgeçemez. Gece gördüğü her rüya, sabah namazından önce
gerçekleşir ve etkisi öğlene kadar devam eder. Bu nasıl şeydir?
Başka bir çeşit ibadet midir? Bunun alışkanlık haline gelmemesi
için yürekten uğraştım.</p>
<p class="normal">Senin yüzünü görmek vallahi kutludur! Hz. Muhammed’i
görmek isteyen, gitsin çekinmeden Mevlâna’yı görsün. Bunu
reddeden kimse yaşamayı bilmeyendir. Mevlâna’yı bulan kişi
şanslıdır. Ben kimim? Ben onu bir kere bulduğum için şanslılardanım.
Eğer inancında kuşkun belirirse, o kuşkularını giderir.</p>
<p class="normal">Bu iki âlemin yaratılışın amacı, iki dostun kavuşmasıdır. Bu
iki dost Allah için gösterişten ve her türlü hevesten uzak yüz
yüze gelmelidir. Ekmek, fırın ve kasap gibi dertler olmamalı.
Şimdi Mevlâna’nın huzurunda öyle mutluyum.</p>
<p class="normal">Ey âşık olan Mevlâna! Sana övgüye gerek yok. Siz (sen) de
onu övmekten vazgeçin. Övgü onu rahatlatmalı ve onu mutlu
etmeli (hâlbuki bu böyle değil). Onun gönlünü inceltecek ve rahatsız
edecek bir şey söylemeyiniz. Ve beni rahatsız eden şeyler
onu da rahatsız eder.</p>
<p class="normal">Mevlâna ile benim kişilik özelliklerimiz bambaşkadır. Ben
sivri dilli sert mizaçlı sinirlendiğim zaman müstehcen sözler bile
sarf edebilen, insanları kırmaktan çekinmeyen, öğrencilerine
karşı darbeci olabilen yapıma karşılık; Mevlâna’nın son derece
nazik sözlerini ve tenkitlerini, insanları kırmayacak şekilde
kibarca söyleyen, çevresindeki bütün insan ve hayvanlara merhametli olan bir 
kişilikte olduğunu görürsünüz. Mevlâna eğitmek amacı ile dahi olsa şefkat ve 
merhameti hiçbir zaman
elden bırakmamıştır. Bu özelliği daha çok yaratılışındandır.</p>
<p class="normal">— Mevlâna’nın yüzü güzeldir. Bizim de hem güzel hem çirkin
tarafımız var. Mevlâna bizim güzel tarafımızı görmüş, çirkin
tarafımızı görmemiştir. Bu sefer iki yüzlülük etmiyorum çirkin
tarafımı gösteriyorum, beni olduğum gibi görsün. Hem güzellik
yönümü hem çirkinlik yönümü anlasın.</p>
<p class="normal">— Bu Mevlâna aydır. Benim varlığımın güneşine gözler erişemez;
ancak aya erişebilir. Işığının ve aydınlığının son derece
parlaklığından dolayı gözler güneşe bakamaz. O ay güneşe erişemez;
ama güneş aya erişebilir. Nasıl ki yüce Allah Kuran’da:
“Onu gözler kavrayamaz; ama o gözleri kavrar” buyuruyor.</p>
<p class="normal">Mevlâna’da ledün ilminden sözler vardır. O konuşurken
sözlerinin kimseye faydası olup olmadığını düşünmez; ama benim
çocukluğumdan beri, Allah ilhamı olan bir halim vardır. Birini
sözle terbiye edersem kendi benliğinden kurtulur.</p>
<div class="calibre1" id="calibre_pb_28"/></body>
</html>