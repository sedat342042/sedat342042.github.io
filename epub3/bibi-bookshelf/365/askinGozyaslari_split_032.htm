<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">İnsanlar maşuk aramıyor, bencil duygularına köle 
arıyor.</p>
<p class="indentmetinitalik">Köle buluyor ama aşkı bulamıyor.</p>
<p class="normal"> </p>
<p class="normal">Kafile ile Nevşehir’de bir üzüm bağında mola verdik. Sultan 
Veled her zamanki iştahı ile benden bir şeyler
öğrenmek için heyecanlı sorularına devam ediyordu.</p>
<p class="normal">— Pirim, tasavvufu nasıl görüyorsun?</p>
<p class="normal">— Tasavvuf, aşk mezhebidir. Tasavvuf Allah karşısında yoksul 
olmaktır. O’nun karşısında yoksul ve aciz olmak, O’na
muhtaç olduğumuzu kabul etmektir ve bu kabul ne kadar içten
ve ihlâslı olursa, sevgiliye erişme konusunda o ölçüde şiddetli
bir dürtüye dönüşür.</p>
<p class="normal">— Şeyh necedir, derviş kimdir?</p>
<p class="normal">— Şeyh ile dervişi arasındaki ilişki bir salkım üzüm ve bu
salkımın bağlı olduğu dal arasındaki ilişki gibidir. Şeyh üzümleri
ağaca, gövdeye, köke bağlar. Gözler ruhun aynasıdır. Şeyhler
öğrencilerinin gözüne bakarak onların içini okurlar. Bir şeyhin
bakışları son derece kuvvetlidir. Her cübbe giyen veya göze
hoş gelen sıra dışı şeyler takan kişi şeyh değildir. Fakat bir şeyh
bulduğunuzda yapılacak şey Allah’ın isteği doğrultusunda ona
tabi ve teslim olmaktır. Çağır şu dervişleri de size bir hikâye anlatayım:</p>
<p class="normal">İkindi vakti öncesi abdest almak için avluya çıkan şeyh,
dervişin tekinden bir ibrik su ister. Derviş getirir. Yere çömeLmiş abdest 
almaya başlayan şeyh bir yandan da bahçedeki dervişleri
gözlemek için sağa sola bakmakla meşguldür. Su döken
derviş bakar ki şeyh elini yıkarken bazı yerleri kurudur. İçinden:</p>
<p class="normal">— Bir de bize mürşit olacak. Doğru dürüst abdest almayı
bile beceremiyor diye geçirir. Bakışları alaycı ve suizancadır.
Şeyh kafasını dervişe doğru kaldırır. Dervişin bakışlarını yakalar,
aklından geçenleri okur.</p>
<p class="normal">— Evlat sen bize yaramazsın, akşama kalmadan dergâhımızı terk 
et, der.</p>
<p class="normal">Derviş şeyhi için böyle yanlış bir düşüncede olduğu için
bin pişmandır; ama nafile, kovulmuştur artık. Akşam arkadaşları
ile helâlleşerek ıssız bir dağ yamacındaki dergâhtan ayrılır. İyi
de, nereye gidecektir. Ne ailesi vardır, ne gidecek bir memleket.
Deli divane, dağ tepe yürür. Yorulmuştur. Acıkmıştır. Hava iyice
kararmıştır. Nereye gideceğim, ne yapacağım, diye düşünürken
uzakta bir ışık görür. Işığın geldiği tarafa yürür. Ağaçların altında
çoban, ateşin üzerinde yemek pişirmektedir.</p>
<p class="normal">— Selamün aleyküm.</p>
<p class="normal">— Aleyküm selam.</p>
<p class="normal">— Allah misafirine aşın, ekmeğin var mıdır?</p>
<p class="normal">— Vardır, hele otur şöyle.</p>
<p class="normal">Çoban, gelen yabancıyı süzer. Gece vakti ormanda yalnız
dolaşan bu adam necidir? Tüccar değil, asker değil. Üzerinde
derviş kıyafeti var. İyi de bir derviş bu vakitte ne geziyor dağ
başında. Dervişler dergâhtan akşamları dışarı çıkmazlar ki diye
düşünür.</p>
<p class="normal">Derviş olup bitenleri anlatınca çoban onun haline acır ve:</p>
<p class="normal">— Şu karşıdaki dağın arkasında bir şehir var. İsmi Eyvallah 
şehridir. Oraya git. Ne alırsan al, eyvallah dedikten sonra ücretiz, bedava.</p>
<p class="normal">— Ne yani para pul istemiyorlar mı?</p>
<p class="normal">— Eyvallah diyene her şey bedava.</p>
<p class="normal">Derviş kendisi ile dalga geçildiğini düşünür. Çoban devam ile:</p>
<p class="normal">— Yalnız eyvallah şehrinin üç kuralı var. İhlâl edersen o 
kuralları, şehirden atılırsın!</p>
<p class="normal">— Nedir bu kurallar?</p>
<p class="normal">— Bir, kulun işine karışmayacaksın. İki, Allah’ın işine 
karışmayacaksın. Üç, asla yalan konuşmayacaksın.</p>
<p class="normal">— Kolaymış, ben zaten dergâhta eğitim aldım, bunlar basit 
kurallar ihlâl etmem.</p>
<p class="normal">Sabah çekine çekine şehre giren derviş çobanın doğru
söyleyip söylemediğini anlamak ister. Hamama girer. Yıkanır.
Kasaya yanaşır. Sağ elini sol göğsüne koyarak “eyvallah” der.
Kasa başındaki hamamcı da “eyvallah” diye karşılık verir.</p>
<p class="normal">— Borcum ne?</p>
<p class="normal">— Eyvallah kardeş borcun yok, eyvallah dedin ya.</p>
<p class="normal">Derviş şaşırır. Bir yandan da seviniyordur. Fırına girer yine
aynı muamele “eyvallah” diyenden para alınmıyor. Derviş içinden
“İyi ki dergâhtan kovulmuşum, bu şehirde her şey bedava
padişah gibi ne güzel yaşarım” der.</p>
<p class="normal">Aradan bir ay geçmiştir. Bizim derviş halinden memnun. Bir 
arkadaşına gelir.</p>
<p class="normal">— Aile kurmak istiyorum. Bir kadın ile evlenmem için ne yapmam 
gerekir?</p>
<p class="normal">— Eyvallah de.</p>
<p class="normal">— O da mı eyvallah ile?</p>
<p class="normal">— Tabii. Yarın köle pazarı kurulur. Erken git pazara. Acem,
Arap, Hint, Rum ne ararsan her milletten güzel kadınlar vardır.
Beğendiğini seç. Satıcıya eyvallah de yeter.</p>
<p class="normal">Derviş denileni yapar. Evlenir. Aradan bir hafta geçer. Derviş
çarşıda dolaşmaktadır. Karşısından biri genç diğeri yaşlı iki
kadın gelmektedir. Genç olanın saçı, başı her yeri açıktır. Diğer
kadın çarşaflı, sadece gözleri görünen yaşlı bir kadındır.</p>
<p class="normal">Derviş:</p>
<p class="normal">— Şuna bak ya diye bağırır.</p>
<p class="normal">— Şuna bak... Örtünmesi gerekenin her yanı açık saçık.
Örtünüp örtünmemesi fark etmeyen yaşlı kadının ise her yeri
kapalı. Bu nasıl iştir. Niye böyle açık giyindin be kadın, der.</p>
<p class="normal">— İmdat zaptiye! diye bağırınca genç kız, zaptiyeler gelir.</p>
<p class="normal">— Ne vardı?</p>
<p class="normal">— Bu adam kulun işine karıştı.</p>
<p class="normal">Bizim dervişe karakolda on dayak atılır. Karakoldan çıkınca
yediği dayağın acısından çok, bir kulun hatasını uyardığından
dolayı şikâyet edilmesi ve karakolda dayak yemesi içine dokunmuştur.
Karakolun dış avlusunda açar elini yüksek ses ile:</p>
<p class="normal">— Allah’ım bu nasıl iş? Kullarını uyardım, dayak yedim. Ey 
Rabbim bu ne biçim iş?</p>
<p class="normal">Dervişin söylediklerini duyan birisi:</p>
<p class="normal">— Zaptiye! Zaptiye! diye seslenir. Gelen zaptiyeler:</p>
<p class="normal">— Ne oldu?</p>
<p class="normal">— Şu derviş Allah’ın işine karıştı. Tekrar karakol. Tekrar on
değnek daha yer sırtına derviş. Yorgun argın kendini eve zar zor
atar. İçeri girip yatağa uzanır. Yarım saat sonra kapısı çalınır. Eşi
kapıyı açar. Av arkadaşları gelmiştir. Eşinden evde olup ava gidip
gitmeyeceğini sorarlar. Eşi odaya girer.</p>
<p class="normal">— Arkadaşların geldi, birlikte dağa, ava çıkacakmışsınız.</p>
<p class="normal">— Beyim evde yok de, yok de.</p>
<p class="normal">— Zaptiye! Zaptiye!</p>
<p class="normal">— Ne vardı?</p>
<p class="normal">— Eşim yalan konuşmamı istiyor. Yalan söylüyor.</p>
<p class="normal">Derviş zaptiyelerce şehirden kovulur. Üstü başı toz topraktır. 
Şehre doğru bakar, dizine vurarak:</p>
<p class="normal">— Eyvallahın ayarını bilmeyen eyvah, eyvah diye inler.</p>
</div>
<div class="calibre1" id="calibre_pb_33"/></body>
</html>