<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Önce sevgiyi anlayalım.</p>
<p class="indentmetinitalik">Her şeyin başı sevgidir diyenlerin kıblesinde neden 
sevgi yok?</p>
<p class="indentmetinitalik">Gel sevgiden yola koyulalım. Yolun sonunda ne var 
görelim Mevlâna’m</p>
<p class="normal"> </p>
<p class="normal">Mevlâna ile minderin üzerine bağdaş kurup hasbıhâle başladık. 
Geldiğim günden bu yana istediğim kıvama yaklaşıyordu Celalettin. Ben konuştuğum 
zamanlarda öyle
güzel dinleyişi vardı ki, sürekli konuşmam, onun da dinlemesi bazen
hoşuma gitmiyordu. O anlarda soru cevap şekline çeviriyordum
muhabbetin seyrini.</p>
<p class="normal">— Biliyor musun Mevlâna’m, Allah, sevgiyi aylaklara vermez.
Zira sevginin, yalnız kendisine ait olmasını ister. Çünkü sevgi
O’ndadır ve O’nunla oluşur. O hâlde Allah’a sevgi, sapasağlam
ve yıkılmaz bir sevgidir. Bu sevgi, Allah’ı, kalp ve dille sürekli anmak,
Allah ile sağlam bir dostluk kurmak, Allah’tan uzaklaştıran
her meşgaleyle ilgiyi kesmek, O’nun nimet ve ihsanlarını düşünmektir.
Böylece Allah, her kime kendisini cömertlik, kerem ve ihsanı
ile tanıtmışsa o kişi Allah’ı böylece bilir.</p>
<p class="normal">— O hâlde sevgi mi öncelikli, itaat mi?</p>
<p class="normal">— Sevginin başlangıcı itaattir. Fakat itaat, Yüce Mevlâ’ya duyulan
sevgiden ayrı bir şeydir; çünkü sevgi, itaat ile başlar. Nitekim
Allah, kendi azametini insanlara tanıtır ve böylece onları,
kendine itaate götürür. Sonra da -onlara muhtaç olmamakla
birlikte- kendini sevdirir. Böylece sevgiyi kendisine özgü kılıp, sevenlerinin
gönüllerine yerleştirir. Sonra onların kalplerindeki sevginin
şiddetli aydınlığı yüzünden, apaçık nuru, onların sözlerine giydirir. İşte Allah 
onları bu hale getirince, onlardan duyduğu memnunluk nedeniyle onları 
meleklerine sunar.</p>
<p class="normal">Allah âlemi sevgiyle yarattı; bu yüzden âlemi dolduran çokluğu 
aşk üretir. Allah, yaratıkları sevmeye asla son vermez; dolayısıyla onları 
yaratmayı asla sona erdirmez. Her şey aşkla karılmış ve aşka karışmıştır; çünkü 
onları Allah’ın sevgi sıfatı varlığa getirir ve tüm eylem ve etkinliklerini o 
harekete geçirir.</p>
<p class="normal">“Allah güzeldir ve güzeli sever” hadisini şöyle anlayacağız. O 
kendisini güzelliği seven biri olarak tavsif etmiştir; dolayısıyla O, âlemi 
sever. O güzeldir; güzellik aslî olarak sevilen bir şey olunca, bütün âlem de 
Allah’ı sever. Âlemin bir kısmının başka bir kısmına olan sevgisi Allah’ın 
kendisine olan sevgisinin bir esintisidir.</p>
<p class="normal3">“Allah’tan başka hiçbir âşık ve hiçbir sevgili yoktur.”</p>
<p class="normal3"> </p>
<p class="normal3">Dost’u aramak farz olmuştur âşıklara,</p>
<p class="normal3">Boşanarak yüzüstü sürünen seller gibi O’nun ırmağına.</p>
<p class="normal3"> </p>
<p class="normal3">Kaldı ki isteyen bizzat O, bizse gölgeler gibiyiz;</p>
<p class="normal3">Ey bütün konuşmalarımızda hep O konuşmakta.</p>
<p class="normal3"> </p>
<p class="normal3">Kâh çağlarız seller gibi Dost’un ırmağında,</p>
<p class="normal3">Kâh bir su gibi hapsoluruz O’nun bardağında.</p>
<p class="normal3"> </p>
<p class="normal3">“Dost, Dost, nerdesin?” diyoruz Dost’la oturmuşuz da,</p>
<p class="normal3">“Nerdesin?” diyoruz boyuna sarhoşluktan, O’nun yanında.</p>
<p class="normal">Aşk da böyledir. Hiç kimse Yaratan’ından başkasını sevmez; ama 
O Zeynep, Suat, Hint, Hurşid, ne dünya, para, makam ve dünyada sevilen her şeye 
duyulan sevgi dolayısıyla ondan perdelenir. Şairler sözlerini tüm bu varlıklar 
üstüne tüketirler; ama onlar bilmezler. Arifler, şekillerin perdesi arkasında 
gizli Allah hakkında olmayan bir dize, bir muamma, bir kaside, bir aşk şiiri 
asla işitmezler.</p>
<p class="normal">İnsanların -anne, baba, dostlar, gökler, yer, bahçeler, 
saraylar, bilgiler, işleri yiyecek, içecek gibi- çeşitli şeylere karşı duyduğu 
umut, arzu ve tutkularının hepsi Allah’a karşı duyulan arzulardır ve bütün 
bunlar perdedir. İnsanlar bu dünyadan göçüp Ezelî- Ebedî Padişahı bu perdeler 
olmaksızın görünce, tüm bunların birer perde ve örtüden ibaret bulunduğunu ve 
arzularının nesnesinin gerçekte o “Tek Şey” olduğunu bilirler. Onların tüm 
güçlükleri halledilir, kalplerindeki tüm sorular ve müşkülâtlar cevaplandırılır 
ve her şeyi yüz yüze, apaçık görürler.</p>
<p class="normal">Bütün aşklar gerçekte Allah için aşktır. Aşk iyidir; çünkü 
ilahîdir; ama âşıklar onun hakiki nesnesini tanımayacak olurlarsa o aldatıcı bir 
perde olarak kalır.</p>
<p class="normal3">Aşk, muhtaç olmayan Allah’ın bir sıfatıdır,</p>
<p class="normal3">Başka bir şeye duyulan aşk mecazdır.</p>
<p class="normal3"> </p>
<p class="normal3">Altın kaplamadır çünkü başkalarının güzelliği;</p>
<p class="normal3">Dışından pırıl pırıl, ama zifirî dumandır onun içi.</p>
<p class="normal3"> </p>
<p class="normal3">Parıltı gidip de açığa çıkınca duman,</p>
<p class="normal3">Buza keser mecazî aşk o zaman.</p>
<p class="normal3"> </p>
<p class="normal3">Geri döner o güzellik kaynağına,</p>
<p class="normal3">Benden kalır geride: kokuşmuş, adi ve kaba.</p>
<p class="normal3"> </p>
<p class="normal3">Geri döner hani aya ay ışığı,</p>
<p class="normal3">Kalmaz kara duvarda yansıması.</p>
<p class="normal"> </p>
<p class="normal">— Sevenler ne için korku duyarlar ve ne için ümit ederler 
Şems?</p>
<p class="normal">— Kalplerinin geçmiş günlerde elde ettiğini kaybetmekten 
korkarlar. Sonra her sevenin kalbinden ayrılmayan bir korku nedeniyle endişe 
ederler. Sevgilinin, onlara ihsan ettiği nimetlere gereğince şükretmeyip bu 
nimetlerden mahrum kılınmaktan korkarlar. Böylece korku onların kalbine iyice 
yerleşince ve nefisleri umutsuzluğa düşmeye başlayınca, Allah’ın rahmetinin 
genişliğini hatırlayarak ümitleri kuvvetlenir. Sevenlerin ümidi hakikate ulaşmak 
ve vesilelerle O’na yaklaşmaktır. Böylelikle (korku ve ümit arasında 
olduklarından) O’nun hizmetinden ve O’na itaatten uzak düşmezler ve tüm 
işlerinde O’nun emrine göre hareket ederler. Zira bilirler ki O, kendilerine 
hoşgörü ile bakacağına kefil olmuştur. Allah’ın şu âyetini işitmedin mi? “Allah 
kullarına lütfedicidir.” (Şura,19).</p>
<p class="normal">Her nimet lütuf demektir. Allah’ın diğer yaratıklar dışında 
özellikle onu sevmesindeki lütuf ise apaçıktır. Nitekim sevgi bir kulun kalbinde 
iyice yerleştiğinde, ne insan ne cin, ne cennet ne cehennem, ne de sevgiliden 
başka herhangi bir şeyi hatırlamak ona erdemli gelmez. Seven, sadece 
sevgilisini, onun kudret ve keremini, kendisini sevenlerden uzaklaştırdığı 
kötülükleri anmakta fazilet ve zevki bulur. Tıpkı Allah’ın İbrahim Halil 
Aleyhisselam’ı kendisi için yakılmış büyük ateşten kurtarması gibi. Ki, 
böylelikle izzet ve celal sahibi olan O, kudretinin eserlerini ve kendisini 
isteyene, hiçbir karşılık beklemeksizin yardımını İbrahim Halil’e göstermiştir. 
Sevenlerin, Allah’ın velilerine verdiği şu vaatlerini anmaları da aynı 
bağlamdadır: Onlar, (dünyada) Allah’a kavuşacaklar ve perdeleri kalkacaktır; 
herkesin cennetle cehennem ortasında bekleyip şiddetli korkulara duçar olacağı 
en korkunç günde yani kıyamette ise hüzünlenmeyeceklerdir.</p>
<p class="normal">— Sana göre tutku (şevk) nedir?</p>
<p class="normal">— Bana göre tutku, sevgi nurundan aydınlığını alan ve asli 
sevgi üzerine fazlalık da olmayan bir kandildir.</p>
<p class="normal">— Asli sevgi nedir?</p>
<p class="normal">— İmanın sevgisidir. Yüce Allah, müminlerin kendisine olan 
sevgisine şahitlik etmekte ve şöyle buyurmaktadır; ‘İman edenlere gelince, onlar 
Allah’ı daha şiddetle severler.’ (Bakara, 165)</p>
<p class="normal">Öyleyse tutkunun aydınlığı, sevginin nurundandır. Tutkunun 
fazlalığı ise dostluk sevgisindendir. Tutku, kalpte ancak dostluk nurundan 
harekete geçer. Öyleyse Allah, bir kulunun kalbinde, tutku kandilini 
parlattığında, kalbin vadilerinde hareket eden tutku değildir; ama kalp onunla 
aydınlanır. Bu kandili ancak iman gözüyle bakmak söndürür. Kul, amellerinde, bir 
kere düşmanından emin oldu mu ameli terk etmek endişesinden uzaklaşır.</p>
<p class="normal">Mevlâna sükûnetle başını öne eğdi. Düşündü. Odaya sessizlik 
çöktü. Sağ elini göğsüne koyarak:</p>
<p class="normal">— Yüce Sevgili’yi görmek bize nasip olacak mı? diye sordu.</p>
<p class="normal">— Bil ki: Allah’ın velilerinin Allah’ı görmesi asla 
şahısların, cisimlerin, cinslerin, cevherlerin, arazların, sıfat ve mevsufların 
mekân ve yön üzere görülmesi gibi değildir. Allah’ı görme, tüm bunlardan daha 
şerefli ve çok daha üstün, cismani her vasfın, maddi her sıfatın üzerinde bir 
kavramdır. Bu görme; nurdan bir nurun, nurun içinde ve nur için nuru görmesidir. 
Nitekim Allah şöyle buyurmaktadır: “Allah göklerin ve yerin nurudur. O’nun nuru, 
içinde kandil bulunan içi oyuk bir kandil gibidir. Kandil bir sırça içindedir. 
Bu sırça da sanki incimsi parlak bir yıldızdır ki ne doğuya ne batıya nispet 
edilmeyen bir zeytin ağacından yıkılır.” (Nur, 35). Yani ne doğuya ne batıya 
derken, ne şekilsel ne de heyulani demektir.</p>
<p class="normal">Mevlâna sözlerimi işittikten sonra yüksek ses ile 
“Allahhhhhhhhh” diye bağırdı ve ardından şu beyitleri söyleyerek sema etmeye 
başladı.</p>
<p class="normal3"> </p>
<p class="normal3">“Yeryüzünde sevenlerden daha kötü durumda olan biri yoktur.</p>
<p class="normal3">Arzunun tatlı lezzetini bulduğunda,</p>
<p class="normal3">O aşığı ağlarken görürsün her an;</p>
<p class="normal3">Ya iştiyakından yahut da ayrılık korkusundan…</p>
<p class="normal3">Kavuştu mu, ayrılma korkusuyla ağlar,</p>
<p class="normal3">Ondan uzak kaldı mı, şevkinden ağlar.</p>
<p class="normal3">Evet, aşığın gözleri, sevgilisinden ayrıldığında da yaşla 
dolar,
Ona kavuştuğunda da”</p>
<p class="normal3"> </p>
<p class="normal">Semayı tamamlayıp mindere yığılınca onu tekrar dinç 
hissettirmek
için dedim ki:</p>
<p class="normal">— Allah ilk maşuktur ve bütün varlıklar O’nu arzular, O’na
yönelir ve işler bütünüyle O’na döner. Zira varlıkların var oluşları,
kıvamları, beka ve süreklilikleri ve kemâlleri ancak O’nunladır.
Varlığı kendinden olan tek varlık O’dur. Ey kardeş, Allah seçilmiş
ve veli kullarına vaat ettiği gibi seni de kendi Zat’ına ulaştırsın ve
senin nurunu tamamlasın. İşte bu müjde şu âyettedir:</p>
<p class="normal">“Kıyamet gününde, erkek ve kadın tüm müminlerin nurları
önlerinden ve sağlarından gider, işte o inananlar diyecekler ki; ‘Ey
Rabbimiz! Nurumuzu tastamam yap, bağışla bizi. Şüphesiz sen
her şeye kadirsin.’” (Tahrim, 8)</p>
<p class="normal">Mevlâna olduğu yerden birden ok gibi fırladı. Bana öyle bir
sarıldı ki tüm kemiklerim neredeyse un ufak olacaktı. Sürekli yanağımı
öpüyor eli ile sakallarımı okşuyordu.</p>
<p class="normal">— Allah seni, bizi ve tüm asil ihvanımızı doğru yola 
ulaştırsın.
Seni, bizi ve tüm kardeşlerimizi hidayet yoluna kavuştursun.
Muhakkak ki O kullarına çok merhamet edendir.</p>
<p class="normal">İnsanlar üç sınıftır Celaleddin. Birinci sınıf, muhabbet 
değneğiyle
dövülmüş ve şevk kılıcıyla maktul olmuşlardır. Bunlar,
Allah’ın kapısında oturup ihsan beklerler. İkinci sınıf tövbe değneğiyle
dövülmüş ve pişmanlık kılıcıyla maktul olmuşlardır. Bunlar
da O’nun kapısında oturup affı beklerler. Üçüncü sınıf ise gaflet değneğiyle 
dövülmüş ve şehvet kılıcıyla maktul olmuşlardır. Bunlar da O’nun kapısında 
oturup cezayı beklerler.”</p>
<p class="normal">Anla ki aşkın aslı üç mertebe üzeredir: İnsanî aşk, ruhâni aşk
ve Rabbâni aşk. İnsanî aşk, aşkın başıdır ve ruhanî aşkın basamağıdır.
Ruhâni aşk da Rabbâni aşkın merdivenidir. Rabbâni aşk,
cevheri saf, cismi lâtif, görünümü zarif, tabiatı ince, ruhu yumuşak,
sırrı aydınlık ve yaradılışı yüce insanlarda açığa çıkar. Öyleyse
aşk, cemal, güzellik, yetkinlik ve ahlâk sahiplerinde bulunur.
Zira aşkın fıtratı, mıknatıs gibi güzellik madenlerini kendine çekmektir.</p>
<p class="normal">Aşk, her güzeli, kendi güzelliğinden yaratan Allah’ın 
güzelliğiyle
süslenmiştir. Kişi, Âdem’e emanet verilmiş ezeli güzelliğin
insandaki durumu bakımından âşık olduğunda tedricen ruhani
aşka yükselir. Ruhâni aşk, ezeli güzellik madenlerinde ruhların kıvılcımıyla
ışımıştır. O ruhlar ki, Hak onlara, tüm sıfatları ile onları
var ederken güzellik ve cemal sıfatıyla tecelli etmiştir. İşte insan
bu iki mertebede yetkinliğe ulaşınca ve bu iki aşkın terbiyesine
erişince, ona Hakk’ın cemali âşık olur. Böylelikle de onun aşkı,
Hakk’ın, ezelde onun hakkındaki aşkına uygun düşer. Bu durum
şu âyetin anlamıdır: “O, onları sever, onlar da O’nu.”</p>
<p class="normal">Hz. Peygamber (s.a.v) de şöyle buyurmuştur:</p>
<p class="normal">“Allah buyurur ki; ‘Kuluma benimle meşgul olmak galip
olunca, ben onun şehvetini beni istemesi ve bana yönelmesi kılarım.
Böyle olunca da kulum bana ben de kuluma âşık olurum.
Kulum benden gafil olduğunda derhal onunla gaflet arasına girerim.
İşte bunlar benim hakiki velilerimdir. İşte onlar hakiki yiğitlerdir.
Ben yeryüzüne bir bela indireceğim zaman onların hürmetine
bundan vazgeçerim’.”</p>
<p class="normal">Onun aşkı, cemal sıfatının ortaya çıkmasıyla, onda, Allah’ın
aşkının zuhur etmesinden ibarettir. Bu sebeple “Davut Allah’a
âşık oldu”, denmiştir. Keza Araplar “Muhammed Rabbine âşık
oldu”, demişlerdi.</p>
</div>
<div class="calibre1" id="calibre_pb_16"/></body>
</html>