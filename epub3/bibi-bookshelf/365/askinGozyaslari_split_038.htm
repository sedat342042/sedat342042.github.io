<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Şeytanda insandaki özelliklerin biri hariç hepsi vardır.</p>
<p class="indentmetinitalik">Şeytanda eksik olan tek nimet aşk.</p>
<p class="indentmetinitalik">Şeytanın insanı çekememesi aşksızlığındandır.</p>
<p class="normal"> </p>
<p class="normal">Şeytan cenneti hiçbir zaman görmemiştir. Cennetteki
yılan çok güzel bir şeydi. Dört bacağı vardı; fakat
Âdem Aleyhisselam’ın başına gelenlerden sonra Allah onun
bacaklarını aldı ve karnı üzerinde sürünmesini emretti. Kadınlar
için derisinden çanta ve ayakkabı yapılır. O yılan, şeytan değildi
fakat bu olayın gerçekleşmesi lâzımdı. Hz. Âdem yasak ağacın
meyvesini yemeliydi; bu yüzden Allah şeytanı anlık olarak yılanın
dilinin ucuna koydu.</p>
<p class="normal">Burada çok ince bir hikmet vardır. Şeytan zehirdi, yılan değildi.
Şeytan dil bile değildi. Sadece ve sadece yılanın dilindeki
zehirdi. Bu, bizleri saptıran şeyin dillerimizin ucundaki şeytan
olduğunun bir işaretidir.</p>
<p class="normal">Allah, Hz. Âdem’i cennetten çıkarırken şöyle buyurmuştur:
“Birbirinizin arkasından konuşarak, birbirinizi lânetleyerek,
düşün ve birbirinizin düşmanı olun.”</p>
<p class="normal">Şeytan bir zamanlar melekti, hatta meleklerin hocası idi.
Adı da Hâris’ti. Hâris, çok hırslı demektir. Allah’a ibadet etmekte
çok hırslıydı. Kâinatta secde etmedik yer, hatta nokta bırakmamıştı.
Fakat Allah (c.c.), Hz. Âdem’i yaratınca şeytan yaptığı ibadetlerin
kendisine özel bir hak tanıdığını düşündü. Kibirlendi,
bu yüzden Allah ona Âdem’e secde etmesini söyleyince, kabul
etmedi. Geçmişteki ibadetlerinden kaynaklanan kibri Allah’ın
rahmetinden uzaklaştırılmasına ve cennetten kovulmasına yol
açtı.</p>
<p class="normal">Allah cennetten çıkıp cehenneme gitmesini söyleyince
şeytan, O’na binlerce sene ibadet ettiğini ve mühlet istediğini
söyledi. Allah ona kıyamet gününe kadar mühlet verdi. Şeytan
da bu zamana kadar bütün insanları kandırıp saptırmaya çalışacağını
söyledi. “Önlerinde, arkalarında, sağlarında ve sollarında
olacağım” dedi.</p>
<p class="normal">Allah buna izin verdi; fakat şöyle buyurdu: “Senin bütün
takipçilerini cehenneme atacağım ve Ben de kullarıma altlarından
ve üstlerinden tecelli edeceğim.”</p>
<p class="normal">Gördüğünüz gibi şeytan dört yönü alarak üstümüzü ve altımızı
Allah’a bıraktı. İşte bu yüzden dua ederken ellerimizi havaya
kaldırırız ve secde ederken başımız yere bakar.</p>
<p class="normal">Bir gün Mevlâna’nın müritlerine sohbetinde Sivas şehrinde
Ahi Muhammed Divane şeyhi ve üstadı olan Eseddin Mütekellim:
“Siz nerede olursanız olunuz, o sizinle beraberdir.” <i class="calibre5">(Hadîd, 4)</i>, âyetini tefsir ediyordu. Dayanamadım, ayağa kalkıp
herkesin gözü önünde misafir hocaya sordum:</p>
<p class="normal">— Allah kulla nasıl beraber olur?</p>
<p class="normal">— Tebrizli, “Senin bu sorudaki amacın nedir?” dedi.</p>
<p class="normal">Fakat o ne kadar yumuşak davranıyorsa o kadar da kızıyor
ve öf püf ediyordu.</p>
<p class="normal">— Burada gezerim, ne anlamı var? Bu soruda bir garez düşünülmez.
Sen diliyle bağlanmış bir köpeksin ve eziyet etmeyi
kendine huy etmişsin, Allah sizinle beraberdir, diyorsun. Allah
kulla nasıl beraber olur, dedim.</p>
<p class="normal">— Evet, Allah ilmiyle kulla beraberdir; dedi o da.</p>
<p class="normal">— İlim zattan ayrı değildir. Hiçbir sıfat da zaten ayrı değildir
dedim.</p>
<p class="normal">— Eski sorular soruyorsun, dedi o, bunun üzerine.</p>
<p class="normal">— Eski mâna ne demek; hâşâ, bunlar yeni doğdu, dedim.</p>
<p class="normal">Bunun üzerine o aciz kaldı. Kalktı baş koyup saygı göstermekle
meşgul oldu.</p>
<p class="normal">“İşte kelâmcı budur” der halk ve çokları da ona itikat eder.</p>
</div>
</body>
</html>