<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_10"><img class="resimalti1" src="semazen2.jpg"/><br class="chapter"/>
BENİM MEVLÂNA’M</h1>
<p class="indentmetinitalik">Aşkta yukarı veya aşağı yoktur,</p>
<p class="indentmetinitalik">Neden daha fazlasını arayayım?</p>
<p class="indentmetinitalik">Ben onunla aynıyım.</p>
<p class="indentmetinitalik"> </p>
<p class="normal">Mevlâna ile büyüklük burcunda birbirlerimize hayran, 
birbirlerimizi seyrediyor, karşılıklı irşadımız, kim öğrenci kim öğretmen 
önemsemeden günlerce devam ediyordu. Biz böyle bir hücrede, bir âlemi 
aydınlatır, susuz gönüllere pınarlar akıtırken, öte yandan, ruhsuz bir dünya 
için için kaynıyordu.</p>
<p class="normal">Konya halkı tarafından çok sevilen, vaazı, dersi dinlenen 
Mevlâna’nın böyle birden bire ortadan çekilişi, medreseyi, talebelerini terk 
edişi, müritlerinden yüz çevirişi, önce herkesi şaşırtmıştı, ardından 
yüreklerine bir korku salmıştı. Mevlâna’yı bir müddet kendi haline bırakmışlar; 
fakat aradan birkaç ay geçince, dedikodular başlamıştı. Mutaassıp zümre, bunca 
yıldır beraber oldukları Mevlâna’nın, benim gibi ne olduğu henüz lâyıkıyla 
bilinmeyen, hakkında birçok soru işareti açığa çıkmayan yabancı bir adama 
uyarak, her şeyden elini eteğini çekişine bir mâna veremiyorlardı. Mevlâna’ya 
karşı duydukları aşırı sevgi, onları kıskançlığa sevk etmişti:</p>
<p class="normal">— Bu ne haldir? Mevlâna’yı bütün eski dostlarından, yüce 
durağından çekip alan, kendisi ile meşgul eden bu adam kimdi? Nereden geldi, ne 
yapmak istiyor? diyor, hatta bazen çok ileri gidiyorlardı. Önceleri 
seslendiremedikleri bu fitne rüzgârlarını yavaş yavaş duyurmaya, bana lâf atıp 
sataşmaya kadar götürdüler.</p>
<p class="normal">Bir keresinde Konya sokaklarında dolaşırken birkaç adam, 
ceplerinden çıkardıkları parayı çocuklara vererek onları benim arkama saldılar. 
Çocuklar yerden topladıkları taşları atmaya niyetlendiklerinde aniden geriye 
döndüğümde oldukları yerde çakılı kaldılar. Manevi bir güç onlara beni nasıl 
gösterdi bilmiyorum ama taşları yere bırakıp elime sarıldılar. Üzüldüğüm şuydu: 
Nasıl oluyor da şu çocuklar kadar masum olamıyorlardı koca adamlar. Bir dükkâna 
girdim, iğne iplik istedim. Tüccar:</p>
<p class="normal">— Hangi söküğünü dikeceksin divane adam, geldin Pirimizi 
darmadağın, bizi delik deşik ettin. Defol git diye beni dükkânından kovdu. 
Dükkândan çıkarken sadece gözümün ucuyla süzdüm adamı. Dışarı çıktığımda 
ardımdan büyük bir gürültü ile taş binanın çökme sesi geliyordu.</p>
<div class="calibre1" id="calibre_pb_24"/></body>
</html>