<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Gençliğimde aradığımı yaşlılığımda buldum, 
neylersin.</p>
<p class="indentmetinitalik">Ya ben erken geldim ya sen geç kaldın vuslata, 
neylersin... kader!</p>
<p class="normal"> </p>
<p class="normal">Yazgısı yol üzerine yazılmış Mevlâna’ya ruhum işte ilk
kez bu benzerlik ile kaynaştı. Onun ömrü de hicret
üzerindeydi. İki yolcu, iki arayan günü gelince birbirini bulacaktı.
Buldum. Buldu. Yoldaş olduk böylece. İnsanlar bu nedenle
ikimizin ikinci kez buluşmasına “Marece’l Bahreyn - denizlerin
kaynaşması” diyorlar. Taşmadık. Taşırmadık.</p>
<p class="normal">O kadar yol aldım, koku sürdüm; ama Mevlâna gibi yol yordam
bileni bulamadım. Hangi dergâha gitsem içim ekşidi. Hocaların
birbirinden farkı yoktu. Benim yanımda hepsi çömez,
hepsi benim gözümde çakıl taşıydı. Elması Konya’da buldum.
Ben pirim, ben üstadım diye sözde mürşit geçinenleri önce bir
güzel dinliyordum. Bitti mi sohbetin diye soruyordum. Evet dediklerinde
şimdi bir soru sorayım diyordum. Sorduğum soru
karşısında terlemeye, oflamaya, üflemeye başlıyorlardı. Yanındakiler
homurdanıyordu. Bıraksan beni linç edecekler. Baktım
sabır taşacak, terk ediyordum o meclisi. Mürşit olarak sınadığım
hocalar benim müridim oluyorlardı. Ben kendime kitle istemiyordum,
ne yapayım müritleri. Bana mürşit gerek, diye başka
diyarın yolunu tutuyordum. Hanlar hanem oldular. Gittiğim şehirde
handa kalırdım. Eğer köy veya kasaba ise bir ağaca tırmanır
dallarda gecelerdim.</p>
<p class="normal">Geceyi severim, o nedenle ömrüm boyunca tek elbisem siyah
bir ferace olmuştur. Bir keresinde Mevlâna kendisine gelen
bir sandık dolusu kumaşı önüme attı.</p>
<p class="normal">— Nedir bunlar?</p>
<p class="normal">— Hint kumaşları</p>
<p class="normal">— Nereden geldi?</p>
<p class="normal">— Sultandan hediye</p>
<p class="normal">— …</p>
<p class="normal">— Bir elbise diktirsek sana Şems.</p>
<p class="normal">Gülerek dedim ki çaputlar çivi olur batar tenime. Bunları
fakirlere dağıt. Siyah feracem yeter bana. Bunu yıllardır sırtımda
taşıyorum.</p>
<p class="normal">— Niçin siyah?</p>
<p class="normal">— Geceyi severim. Garipler gecenin eridir. Bu er de bir gece 
ölecek, dedim. Sustu.</p>
<p class="normal">Benimle sırdaş olmak isteyenleri sınamadan hasbıhâl etmezdim. 
Dostlarınızı sınayın. Dost mu post mu belli olur. Ödleklerden dost olmaz.</p>
</div>
<div class="calibre1" id="calibre_pb_15"/></body>
</html>