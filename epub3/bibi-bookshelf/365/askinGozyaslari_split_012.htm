<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Sende o var, bu var; falan dedi var, falan anlattı 
var,</p>
<p class="indentmetinitalik">Peki sende senden ne var Mevlâna?</p>
<p class="normal"> </p>
<p class="normal">Bir gün medresedeki havuzun başına oturdum zikir yapıyordum. 
Mevlâna koltuğunun altında kitapları ile yanıma geldi. Geldiğim günden bu yana 
biliyordum ki kitaplarını elinden düşürmüyordu. İçimden “Ah zavallıcık, 
aradığını o kâğıtlarda bulacağını sanıyor. Yıllardır okudun ne geçti eline.”, 
dedim. Tebessümle selam verdi yanıma oturdu.</p>
<p class="normal">— Elindekileri çok mu okudun?</p>
<p class="normal">— Evet, gece gündüz okuyorum.</p>
<p class="normal">— Eeee ne geçti eline? Ver bakalım neler varmış? Bu babanın 
yazdığı mı?</p>
<p class="normal">— Evet, rahmetli babamın göz nuru.</p>
<p class="normal">— Bu da sen çocukken aldığın ilk hediye Esrarnâme mi?</p>
<p class="normal">— Ya şu paçavra Mütenebbi denen şaşkının şiirleri mi?</p>
<p class="normal">— Evet.</p>
<p class="normal">— Hımmm. Bana uzat bakalım şu cilt cilt kütükleri.</p>
<p class="normal">Uzattı hepsini bana. Kitapları birer birer suya atmaya 
başladım. Bu sırada müritleri olup bitene anlam verememiş. Şoka girmişlerdi. 
Baktı ki Mevlâna yıllarca göz nuru döktüğü kitaplar birer birer havuza atılmış, 
havuz mürekkep deryası haline gelmişti. Ağlamaya başladı. Dervişler bir çırpıda 
havuza girerek kitapları kurtarmaya çalışıyordu ki sesimi olabildiğince 
yükselterek:</p>
<p class="normal">— Olduğunuz yerde durun. Karışmayın. Çekin gidin işinize, 
dedim. Mevlâna yere diz çökmüş havuzda yüzen yadigârı baştacı kitaplara bakarak 
ağlıyor bir yandan da dizlerine vuruyordu. Gülümseyerek ona baktım. Havuza 
girdim. Kitapları tek tek topladım:</p>
<p class="normal">— Al istediğin kitap bu kitap değil mi? diye Mevlâna’ya 
uzattım.</p>
<p class="normal">Hayret. Esrarnâme tozuyla duruyordu. Sanki bir havuz dolusu su 
içinden değil de, kütüphane rafından alınmıştı. </p>
<p class="normal">Aşk ilmi medresede öğrenilmez, aşkı kâğıtlar da bildirmez. 
Muradın aşkı bellemekse, senelerdir okudun da öğrenebildin mi? Kitapları bir 
daha elinde görmeyeyim. Hatta babanın Maarifini bile okumana müsaade etmiyorum. 
Sende o var, bu var; falan dedi var, falan anlattı var, peki sende senden ne var 
Mevlâna? Ne zamana kadar başkalarının, babanın gölgesinde serinleyeceksin. O gün 
ben böyle yapmasaydım ve kitaplar için bu kadar sert konuşmasaydım, Mevlâna ne 
aşkı anlayacaktı, ne de benim ayrılığımdan o muhteşem eserler ve insanlığa 
sunduğu “Mesnevi” diye bir kitabı olacaktı.</p>
</div>
</body>
</html>