<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Ben sende kendimi aramışım,</p>
<p class="indentmetinitalik">Ben bende seni kaybetmişim,</p>
<p class="indentmetinitalik">Neden daha fazlasını arayayım?</p>
<p class="indentmetinitalik">Oysa ben seninle aynıymışım.</p>
<p class="normal"> </p>
<p class="normal">Mevlâna’nın yüzü güzeldir; benim yüzüm ise (kişiye göre) hem 
güzel hem çirkindir. Mevlâna benim güzel yüzümü gördü, öteki yüzümü görmedi. Bu 
sefer riyakârlık yapmayacağım ve her iki yüzümü göstereceğim ki tamamını görmüş 
olsun.</p>
<p class="normal">Kim ki sohbetime katılırsa, o başkalarının sohbetlerini tatsız 
ve sıkıcı bulur. Bu durumda başkalarının sohbetleri ona tatsız ve soğuk geldiği 
gibi onlarla sohbet etmek içinden gelmez.</p>
<p class="normal">“Mevlâna bir dalgıçtır ve ben ise tüccarım. Ortamızda bir 
cevher var.” dediler. “Cevherin yolu aranızda bize de yol versin.”</p>
<p class="normal">Dedim ki, “Evet, ama doğru yol şudur: Ben demem ki bana bir 
şey verin. Niyaz niyetiyle, bu hal diliyle Allah’a giden yol hangisidir?’ 
demektir. Nihayet söyleyeyim, Allah’a giden yol şudur: Eğer Aksaray’a yolculuk 
yapacaksan yolda bir köprü vardır yani. “Onlar mallarıyla ve canlarıyla çabalar” 
köprüsü. Önce oradan malını canını feda ederek geçmen gerek, sonra yapılacak çok 
iş vardır. Eğer ille de Aksaray’a gidilecekse o yoldan ve köprüden başka bir yol 
yoktur. Oradan yol ıssız ovalara varır. Orada yolunu kaybedersin. Kurtlar ve 
belalar (gulyabaniler) ok gibi yerlerinden fırlayıp önce sana yoldaş olurlar 
sonra da seni yutarlar. Şimdi söyle bakalım ne yapacaksın? Ne vereceksin? 
Gönlünde ne var, bana açıkça söyle. Eğer bir engelin varsa açıkça söyle ki 
kolaylaştıralım. Çünkü ben bu yolu senden daha iyi bilirim.</p>
<p class="normal">Ben bir cevherden bahsediyorum, sen ise metelik vermiyorsun! 
Riyakârlık mı yapayım, yoksa doğruyu mu söyleyeyim? Mevlâna aydır, benim güneş 
gibi vücuduma gözler dayanamaz. Ay güneşe ulaşamaz ama güneş aya ulaşabilir. 
Kuran’da söylendiği gibi, “Gözler O’nu görmez ama O, gözlerin gördüklerini 
kapsar (idrak eder). “</p>
<p class="normal">İşleyeceğim madenin toz topraklarını silkeleyerek cevheri 
ortaya çıkarmaya başlamıştım. Madenin tozlarını o güne kadar tahsil edilmiş olan 
zahiri ve bâtınî bilgilerdi.</p>
<p class="normal">Mevlâna da eskiye ait ne varsa sildim. O güne kadar 
kazandıklarını soyup soyutlayıp çırılçıplak bırakmayı uygun buldum. Çünkü aşk 
nikabını giydirecektim. Neticede Mevlâna isteğimle dünya nimetlerinden yüz 
çevirdi. Vaazı, medreseyi bıraktı, halkla bağını keserek:</p>
<p class="normal3">“Dün, dünle beraber gitti cancağızım</p>
<p class="normal3">Ne kadar şey varsa düne ait</p>
<p class="normal3">Şimdi yeni şeyler söylemek lâzım” dedi.</p>
<p class="normal">Tam bir teslimiyetle bana bağlandı, zira teslim ve rıza 
mertlerin işi idi.</p>
<p class="normal">Ben de Mevlâna’ya önerdiğim şekilde yaşıyordum. Zaten hayatım 
boyunca hiçbir kanuna, makama, maddeye önem vermeden yaşamıştım. Kuralları ters 
yüz etmek için bu yola girmiştim. Hayatımda “Kim ne der” korkusu yer edinmemişti 
hiçbir zaman. Mevlâna’ya dışarıya karşı sağır olmasını tavsiye etmiştim.</p>
</div>
</body>
</html>