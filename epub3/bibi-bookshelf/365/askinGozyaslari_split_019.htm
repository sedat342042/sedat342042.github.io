<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Her yolun bir adabı vardır.</p>
<p class="indentmetinitalik">Allah’ı sevmenin de bir adabı vardır.</p>
<p class="indentmetinitalik">Derviş, sadece gönlü geniş ve</p>
<p class="indentmetinitalik">ruhu gezgin bir sufi demek değildir ki!...</p>
<p class="normal"> </p>
<p class="normal">Dergâhın bahçesinde güllerin yanında Mevlâna ile
hasbıhâl ediyorduk. Mevlâna’yı ziyarete felsefecilerden
bir grup geldi. Soruları olduğunu bildirdiler. Mevlâna onlara
beni göstererek:</p>
<p class="normal">— Benim sorularımı cevaplayana sorun, diye bana havale
etti. Bunun üzerine, gelen felsefeciler üç sual sormak istediklerini
belirttiler.</p>
<p class="normal">— Sorun, dedim. İçlerinden birini başkan seçtiler. Hepsinin
adına o soracaktı. Sormaya başladı:</p>
<p class="normal">— Allah var dersiniz, ama görünmez, göster de inanalım.</p>
<p class="normal">Öbür sorunu da sor.</p>
<p class="normal">— Şeytanın ateşten yaratıldığını söylersiniz, sonra da ateşle
ona azap edilecek dersiniz hiç ateş ateşe azap eder mi?” dedi.</p>
<p class="normal">— Peki, öbürünü de sor.</p>
<p class="normal">— Ahirette herkes hakkını alacak, yaptıklarının cezasını
çekecek diyorsunuz. Bırakın insanları canları ne istiyorsa yapsınlar,
karışmayın, dedi.</p>
<p class="normal">Bunlar mı sorularınız şimdi benim peşimden gelin size 
cevapları
vereyim. Kalktık, dergâhın bahçe duvarı için kerpiç yapan müritlerin yanına 
vardık. Yerden kurumuş bir kerpiç aldım
ve adamın başına vurdum. Soru sormaya gelen felsefeci yanındakilerle
apar topar Konya kadısına gittiler. Mevlâna “Şimdi ne
olacak” der gibi bakıyordu. Onun aklından geçenleri okudum:</p>
<p class="normal">Meraklanma bekle gör, sorularının cevabını öyle alacaklar
ki dergâhına tövbeye hidayete gelecekler. Şimdi mahkeme görevlisi
bizi kadıya çağırana kadar namaz kılalım. Aradan yarım
sat geçmişti, haber geldi, birlikte kadının huzuruna vardık. Kadının
odasında bizim şaşkın filozoflar hazır ol vaziyetinde bekliyorlar,
kerpici yiyen kafası sarılı olarak olup biteni bir de bizim
yanımızda kadıya anlatmaya başladı:</p>
<p class="normal">— Ben soru sordum, o başıma kerpiç vurdu, dedi.</p>
<p class="normal">— Ben de sadece cevap verdim. Kadı bu işin açıklamasını 
istedi.</p>
<p class="normal">— Bana Allah’ı göster de inanayım, dedi. Şimdi bu felsefeci, 
başının ağrısını göstersin de görelim. Filozof şaşırarak:</p>
<p class="normal">— Ağrıyor ama gösteremem, dedi.</p>
<p class="normal">— İşte Allah da vardır, fakat görünmez. Yine bana, şeytana 
ateşle nasıl azap edileceğini sordu. Ben buna toprakla vurdum.
Toprak onun başını acıttı. Hâlbuki kendi bedeni de topraktan
yaratıldı. Yine bana; bırakın herkesin canı ne isterse onu yapsın.
Bundan dolayı bir hak olmaz, dedi. Benim canım onun başına
kerpici vurmak istedi ve vurdum. Niçin hakkını arıyor? Aramasa
ya! Bu dünyada küçük bir mesele için hak aranırsa, o sonsuz
olan ahiret hayatında niçin hak aranmasın, dedim. Felsefeci,
bu güzel cevaplar karşısında mahcup olup, söz söyleyemez
hâle düştü. Herkesin huzurunda elime sarılarak:</p>
<p class="normal">— Bunca yıldır senin gibisini görmedim, başka Müslüman
âlimlere aynı soruları sordum saatlerce lâf ürettiler. İkna olmamıştım.
Sen dininin adamısın. Bize İslam’ı sevdir.</p>
<p class="normal">— Haydi, Mevlâna’mızın dergâhında yarım kalan
hasbıhâlimize dönelim, diyerek geri döndük. Mevlâna’nın gözlerinin
içi gülüyor, beni hayranlık ufkunda büyütüyordu. Aşkı
öğretmek için önce güven ardından yürek fırtınası estirmeniz
sonra sevgiyi parlatmanız gerekir. Ben Mevlâna’yı fethettikçe
deryanın derinliği artıyordu.</p>
<p class="normal">Bugüne kadar dergâhta ve camide dört duvar arasındakilere
konuştun. Bırak, benim gibi gökkubbe altında konuşmaya
bak. Ey Mevlâna! Kalk ve uyar! Kötüler için son demler bunlar.
İyiler artık kendilerini yalnız hissetmesin… Konuş, Allah’ın aşkı
çok yakında hepsinin kalbine inecek. İçinde aşk olan, dua okunan
bir kalbe şeytan yaklaşamaz bu vakitten sonra.</p>
<p class="normal">Ateş yaklaşıyor bütün harareti ile. Yakacak ve yanacak.
Kim üfledi ateşi kim? Şeytanı sormuyorum sana Mevlâna. İnsan
olmak isteyeni, o kan içiciyi soruyorum. Kim? Kabil, Habil’i neden
sevmiyor? Cehennemi görmeden, Cenneti bilebilir mi insan?
Ah o insan… Nur bilinmeden nar nasıl anlaşılır?</p>
<p class="normal">Mevlâna: “Zamanın değerini bilemedik. Yeniden dönebilmemiz
için Cennet’e bize sunulan bir ikramdı o. Dumansız ateşten
uzak durmamız istenmişti. Kendimizi bilmemiz lâzımdı. Ya
ateşin göbeğine düştük ya lağım çukuruna! Ah nefis sen yok musun?”</p>
<p class="normal">Beyaz üveyikler, başlarını geri çekiyor karanlığından gecenin.
Soğuk, buz gibi nehir ayaklarının dibinden akıyor sabah.
Geceyi çakal ulumaları dolduruyor. En uzakta, dağın arkasında
bir güneş doğmayı bekliyor. Doğmayı ve doğurmayı. Sence
neyi doğuracak biliyor musun Mevlâna’m? Ve ellerinde bir kuş
ölüsüyle Hıristiyan bir kadın gelecek kapına. O ölü kuş nefistir.
Can üfle havalansın. Tövbe suyundan içir, Müslüman olsun.</p>
<p class="normal">Ey Tennure! Ümidin yurdu ol. Binlerce kez bozsa da tövbesini
ölü canlar. Secdede dökülen yaşları topla mendilinde. Koklasın biçareler. 
Huzurun kokusu insin mermerleşmiş kalplere.</p>
<p class="normal">Ey Ateş! Islat artık deryaları. Ardından damlalar gelsin inci,
mercan. Nerede bir kötülük varsa orada ol Mevlâna! Yak iblisin
kuyruğunu. Ölmeden önce ölmüş sözcükleri kötülerden toplayabilirsin.
Cehennemi görmeden, cenneti bilebilir mi insan?
Aceleci insan her yerde cehenneme koşar. Nur hızdır sanır. Kan
içinde kan. Ateş içinde nar. İblisin dumansız ateşinde boğdurma
kuşları.</p>
<p class="normal">Mevlâna acıdan kavrulmuş bir kelime ile başlıyor konuşmaya.
İkimiz de Allah’a hemence koşmak istiyoruz. Birbirimize
bakarak geçelim diyor bu dumansız ateşlerin içinden.</p>
<p class="normal">— Ne olacaksa olsun artık. Varalım huzura, ağlayalım,
gözyaşlarımız o tertemiz inciler gibi aksın sonsuzluğa…</p>
<p class="normal">Mevlâna:</p>
<p class="normal">— Yoruldum, çok yoruldum bu dünya bedenimin içinde.
Sessizliğin tenha sessizliği içinde birlikte namaz kılsak, manevi
iklimlerin içinde kaybolsak.</p>
<p class="normal">Gel diyorum. Tutuyorum elinden ayağa kaldırıyor ve sema
ediyoruz iki can.</p>
<p class="normal">— Asli günah diye bir şey yoktur. Bu safsatayı şeytan işledi
beyinlere. Böylece pisliğini örttü şeytan. O günahına ortak
arıyor.</p>
<p class="normal">— Günah işlemeden de cennette kalabilir miydik? Ötekine
ihtiyaç olmadan birbirimizi görebilir miydik?</p>
<p class="normal">— İşte bunun için bu imtihan. Varsa samimiyetin sınavı 
geçersin. Dünya hayatı geçici derken kastedilen bu mânaydı. Sır benim. Sır 
aradan çekilince ‘öteki’ diye bir şey kalmaz ortada.</p>
<p class="normal">— Aşk şehvetten iğrenir. Neden mi? Şehvet zevkten ve cazibenin 
köpeği olmak, demektir. Hep önüne leşini atar, ara
sıra da taze et sunar. Zevkten uzak durana, benim gibilere sıra
dışı deli derler. Şükür deliyim. Düşünmenin bir onuru vardır.
Çok telaşlı düşünüyoruz; yürürken, yolculukta ya da diğer
şeylerde. Düşünce hıza dayalı değildir. Düşünce gelince yolun
ortasında da olsan otur, saatlerce keyfini sür. Toprak hızlı yağan
yağmuru nasıl emmezse yürek yavaş aheste ve ağırlığınca
onuru olan düşünceyi sever.</p>
<p class="normal">— Bilinçsizce yaşanan ahlâk, erdem değildir. Olsa olsa güdüsel
taklitçiliktir.</p>
<p class="normal">— Hepimizin gizli bahçeleri ve bitkileri var içinde; hepimiz
patlama noktasına gelmiş eski yanardağız. Sen içindekini
patlatmazsan dışarıdan gelen seni patlatır. Bahçen tarumardır
artık.</p>
<p class="normal">— Sana zehir vereceğim, eğer zayıfsan zehir seni öldürecektir.
Güçlü isen zehir sende ballaşacaktır. Şimdi razı mısın Celaleddin?
— Ben bir kişi değilim, ben daima özün kendisiyim.
Mevlâna kalkar kâğıda bir şeyler yazar, kapının dışına asar.
Kâğıtta okunan:</p>
<p class="normal">— Giren buraya onurlandırır beni, girmeyense sevindirir.</p>
<p class="normal">— Yeni bilgi peşinde ol. Öndeki düşüncelerinle örtüşen hiçbir 
şey görmek istemiyorum. Benim işim mi sana yeni gerçekler bulmak?</p>
<p class="normal">— Dün dün ile gitti cancağızım. Şimdi yeni şeyler söylemek 
lâzım.</p>
<p class="normal">— Söyle şimdi nedir hayat? Ölmek isteyen bir şeyden sürekli 
ayrılma.</p>
<p class="normal">— Peki, vazgeçeceklerim bu kadar mı?</p>
<p class="normal">— Elbette hayır. Ne yapar vazgeçen? Daha yüksek bir
âleme erişmek için çabalar, daha ileri, daha uzağa, daha yükseğe
uçmak ister. Uçuşunu ağırlaştıran birçok şeyi atar üstünden.
Fedakârlıktır atmak. Sanki kıldan bir gömleğin ruhuymuşcasına
sıyrıl, arın. Bu işe en iyi yanına zarar vermekle başla.</p>
<p class="normal">— Nasıl, neyle?</p>
<p class="normal">— Nefsinin gölgesini yırt. Ruhunun suyundan iç. Sarhoş ol. 
Öyle sarhoş ol ki daldığın yollarda kollarını, bacaklarını kır.</p>
<p class="normal">Şeytan, hayatınızı kolaylaştırıp, ömrünüzü uzatıyorum
diye herkesi kandıran, boş vakitlerin tapınak şövalyesi… Herkesi
dumansız ateşine çağıran ihtişamlı cüce. Ateşli kelimelerin
şehvetli oyuncusu. İnsana emanet edilmiş olan cennet hayalini
kıskanan ihtiraslı yılan. Aşkı bir türlü okuyamayan kör deccal.</p>
<p class="normal">Bizi çekemeyenler, gıybetimizi yapanlar işte bu şeytanın
emzirdiği insanlardır Mevlâna’m. Biz şeytanın ve şeytanlaşan
insanların hararetli dedikodusu ve debelenmesine aldırmadan
aşk için aşk içinde güzel, hülyalı, imanlı, itinalı sohbetler
yapıyoruz. Allah’a aşk ediyoruz, şükrediyoruz aşkın sahibine.</p>
</div>
<div class="calibre1" id="calibre_pb_20"/></body>
</html>