<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Musiki’nin ritminde bir sır saklıdır;</p>
<p class="indentmetinitalik">eğer onu ifşa etseydim dünya alt üst olurdu.</p>
<p class="normal"> </p>
<p class="normal">Mevlâna ile her sabah namazı Kur’an okurduk. O okur
ben dinlerdim. Ben okurdum, o dinlerdi. Kur’an zikrinden
sonra geldi dizini dizime dayadı. Kur’an-ı Kerim’i öperek
rahlenin üzerine bıraktım.</p>
<p class="normal">— Kur’an bir zikirse, insanın ona cevabı da bir zikirdir.
Allah’ın peygamberleri aracılığı ile tebliğ ettiği zikirdir. Allah’ı
hatırlatan her şey zikirdir. Zikir olmadan aşk olmaz, aşk olmadan
nefis aynada kendini göremez.</p>
<p class="normal">— Birileri gizli zikir diye bir deyim uydurdular. Hatırlamanın
kapalısı olur mu? Körler çarşısında ayna satılır mı? Gürültü
zikir değildir, heykel gibi durmak rabıta değildir. Zikir
semâdır, musikidir. Neyin üflemesindeki zikir binlerce dervişin
tesbihâtından daha anlamlıdır. Yarından itibaren namazdan
önce ney üfleyeceğiz tamam mı?</p>
<p class="normal">— Tamam Şems’im. Musikiyi konuşalım mı biraz da.</p>
<p class="normal">— Elbette. Söyle mızrabından gelsin ruhumuza mânalar.</p>
<p class="normal">— Musiki de bir Allah’ı zikirdir. Yaprakların, suyun 
akışındakilerde bir zikirdir. Kâinat musiki ile can almıştır.</p>
<p class="normal">— Musiki elestteki sesimizin yankısı. Seslerin Allah’a 
aşkımızı aktarması. Ruhumuzun okşanması.</p>
<p class="normal">— Senden önce sema yoktu. Musiki yoktu. Aşk yoktu.
Şems geldi, Mevlâna aşka geldi.</p>
<p class="normal">Mevlâna’nın sözleri musikileşiyor, ruhumu okşuyordu.
Öyle bir hal dili vardı ki edebiyat naçar, belâgat duçar düşerdi
Mevlâna’nın billur akan pınarı karşısında. Aşka geldim, cezbelendim.
”Allaaaaah” diye haykırdım. Kapıdaki dervişi içeriye
çağırdım:</p>
<p class="normal">— Odamdan bir kamış getirin! Mevlâna şaşırdı. Gelen bir
kamıştı delikleri olmayan. Kamışın ucuna üfledim boşluk doğdu.
Parmak uçlarımı ara ara dokundum delikler peyda oldu.
Mevlâna’ya dönerek:</p>
<p class="normal">— Biz ney gibiyiz, bizdeki nâme senden gelir. Allah’ın ilk
yarattığı şey kamıştır. Ve kamışa sırrını üfledi.</p>
<p class="normal">— Mevlâna:</p>
<p class="normal">— O hâlde semâ taksimimizde neyimiz, İsrafil’in sur’u olsun
dedi. Tamam, mânasında başımı salladım.</p>
<p class="normal">“Şeytanda bir şey hariç bütün insani özellikler mevcuttur.
Şeytan aşkı bilmez. Aşk şeytana verilmemiştir. Aşk
Âdemoğullarına verilmiştir. Şeytanın insanı kıskandığı çekemediği
aşksızlığındandır…”</p>
<p class="normal">Mevlâna ile hücremizde hasbıhâl ediyorduk. Söz dönüp
dolaştı, şeytana geldi. Mevlâna:</p>
<p class="normal">— Şeytan şey midir, şer midir?</p>
<p class="normal">— Şeytan aşktan yana bahtsızdır o kadar.</p>
<p class="normal">— Şeytanın bize secde etmemesindeki sır neydi?</p>
<p class="normal">— Şeytanın sana secde etmemesinin sebebi seninle bu
sırrı geçmek istemesiydi… Günah burada işlendi… Şeytan
sınırı ihlâl etti… İnsanla birlikte, meleklerin kaldığı yerden, daha ileriye 
gitmek, yeniden huzura kavuşmak istedi… Belki insana bu yüzden secde etmedi… 
İhtiraslı bir çılgın gibi…
İnsanı kıskandığı için… Allah’a en yakın olabilmek için… Ama
şeytan bilemedi aşksızlığından Allah’a kavuşamayacağını,
insanı bundandır çekememesi yani aşktan mahrum kalmanın
ezikliği şeytanın kaprisi.</p>
<p class="normal">— Allah’a en yakın olabilmek için insan olmak gerekiyorsa
o da ateşten bir insan olmak istedi öyle mi?</p>
<p class="normal">— Meleklerin masum teslimiyetinin yanında, şeytanın kavurucu
ateşi… Ve insanın hakikatinin içinde narla birlikte nuru
birleyeceğini ve Allah’a teslim olacağını bilemedi… Bunu bilse,
kendi ateşinin, insanla birlikte Allah’a yakın olabileceğini bilse,
o zaman insana secde eder miydi?</p>
<p class="normal">— İblisin insanı ateşe dönüştürme çabalarının bu dünyada
sonuçsuz kalacağını, ama takvaya sarılırsa insanın kendi şeytanını
secde ettirebileceğini biliyoruz artık…</p>
<p class="normal">— Bazı insanlar ölünce cehennemin yakıtı olabilecekler
ama bu dünyada elhamdülillah ateş olmayacaklar… Bu dünya
hayatı aynadaki sırdır… Sır aşk ve ölümün arasındaki kıldan
ince zar gibidir. Aşk, sırrın tek anahtarı; kilit ölümde. Bu dünyayı,
ölümden önce öldürebilirsek kalbimizde, aynada sır kalmaz
ve görebiliriz her şeyi… Her şeyde gizlenen şeytanı… Onu alnındaki
perçeminden tutup secde ettirebiliriz hemen Allah’a…</p>
<p class="normal">— Takva sahibi bir insanın üzerinde gücü yoktur şeytanın.
Sana kendini güçlü göstermeye çalışır yalnızca. Hiç uyumaz.
Ancak sürekli zikir ile kurtuluruz onun bizi tanımasından. Bütün
zerrelerinizle yapılan zikrin, her an her boyutta kâinatın birliğine
uyumu sağlanır o zaman. İşte o an şeytan yenilir. Sen korunanlardan
olursun. Onun ise yaşama alanı kalmaz artık ve insana
secde eder…</p>
<p class="normal">— Musa’nın asası yılanı yutar… İnsanın kalbi o sınır tanımayan
şeytanı, Allah’a secde ettirir… İnsanın kendinden bile
gizlenen sır, kalbin sırrı, nihayet aradan çekilir… Ve insan, kelimeleri
de bırakır o sınırda, Sidretü’l Münteha’nın ötesine geçer…</p>
<p class="normal3">“Ey karanlıkların gölgesinde tutsak edilmiş insan</p>
<p class="normal3">Kalbinin içinde seni bekleyen ışığın farkına var artık</p>
<p class="normal3">O ışık Cennet’te emanet edildi sana</p>
<p class="normal3">O emanetle indirildin dünyaya</p>
<p class="normal3">Ateşler içinde bir nurla</p>
<p class="normal3">Beden çarmığına gerildin sonra</p>
<p class="normal3">Kalbinde açan bir gülle.”</p>
<p class="normal">Halvetler sonrası miracı özleyen Mevlâna ayağı yere değince 
hücrede yaptığımız sema ile teselli bulacaktı. Zaman ve mekândan uzak olarak 
ruhun yolculuğunda maveraya ermek.</p>
</div>
<div class="calibre1" id="calibre_pb_19"/></body>
</html>