<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Allah bir insanı senin elinle ayağa kaldıracaksa,</p>
<p class="indentmetinitalik">sen nasıl elini uzatmazsın? Allah seni insanlara 
sevdirmek istiyor,</p>
<p class="indentmetinitalik">Allah senin dağılmış parçalarını topluyor.</p>
<p class="indentmetinitalik">Aşka nankörlük etme</p>
<p class="normal"> </p>
<p class="normal">Bizi görenler kimin mürşit, kimin mürit olduğunu ayırt 
edemiyordu. Perdeler kalktıkça, lisanın sisi, görünürdeki sınırlar yanarak yok 
olurken uyuyoruz ve başka bir uykunun içerisine uyanıyoruz; tekrar uyuyoruz ve 
tekrar…</p>
<p class="normal">Beni Konya’da bir meclise davet ettiler, amaç oraya bir de 
meczup getirip o meczubun herkesin içinde beni mahcup etmesini sağlamaktır. Plan 
kurulur. Gittim, meclisin sol köşesindeki mindere buyur ettiler. Mindere 
oturdum. Odanın içindekileri gözümle taradım. Mecliste Konya’nın ileri gelen 
eşrafı, medrese hocaları ve birkaç tane de sofi vardı. Hoş beş faslından sonra 
önceden tembihlenen meczup ayağa kalkarak yüksek sesle bana yönelerek:</p>
<p class="normal">— Efendi; senin ileri görüşlü, çok akıllı ve sırları bilen bir 
üstad olduğunu duydum, bir maruzatım var, malım mülküm olan eşeğimi kaybettim, 
söyle bakalım benim eşek Konya’nın neresinde. Söyle de bulayım?</p>
<p class="normal">— Otur bakalım, birazdan senin eşeği bulacağım. Şimdi söyleyin 
bakalım bana içinizde aşkın ne olduğunu bilmeyen veya daha önce aşkı herhangi 
bir şekilde tatmamış olanınız var mı? Oradakiler şaşkın şekilde durakaldılar. 
Kafalarını öne eğip derin derin düşünmeye başladılar. Susmuşlardı. Daha sonra 
birisi ayağa kalkarak:</p>
<p class="normal">— Evet, doğru aşkın ne olduğunu gerçekten bilmiyorum, onu hiç 
tatmadım. Birinden hoşlanmak nasıl olur, onu da bilmiyorum, dedi. İki kişi daha 
aynı şekilde cevap verince az önce eşeğinin yerini öğrenmek isteyen meczuba 
dönerek dedim ki:</p>
<p class="normal">— Bak, sen bir tane eşek kaybetmiştin ben sana üç tane buldum.</p>
</div>
</body>
</html>