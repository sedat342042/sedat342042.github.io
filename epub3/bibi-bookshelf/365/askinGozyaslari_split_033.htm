<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="normal3">Arifler hem arıdır, hem arıtıcıdır.</p>
<p class="normal3"> </p>
<p class="normal">Aksaray’a geldiğimizde hepimiz yorulmuştuk. Bir hana girdik. 
Sultan Veled dervişin birisini Konya’ya yaklaşmakta
olduğumuzun müjdesini vermesi için ulak olarak gönderdi.
Hanın balkonunda otururken birkaç derviş etrafıma diz
çöküp oturdular. Hallerinden bazı sorular sormak için bir telaş
içinde oldukları belliydi. Çekiniyorlardı. Sultan Veled’e danışmışlar
“acaba sorularımızı cevaplar mı” diye, o da:</p>
<p class="normal">— Tebrizli Pirimizden mahcupluk duymanıza gerek yok.
Yolculuğumuz sırasında ne kadar yüce bir insan olduğunu görmediniz
mi? Çekinmeden sorularınızı, merak ettiklerinizi öğrenebilirsiniz,
demiş.</p>
<p class="normal">— Efendim Allah’ı özlemek nasıldır?</p>
<p class="normal">— Eğer insanlar Allah’ı özlemek durumunda iseler, Allah’la
başka her şey arasında bir ayrıma gidebilmeleri gerekir. İnsanî
aşk ve mükemmelliğin anahtarı, yaratıkların karmakarışık çokluğu
içinde Allah’ı gören ferasetli bir kalptir. Âdem âşıklara model
olur.</p>
<p class="normal">Gerçekte aşk, her iki dünyanın parıltısını silip götürmüştür.
Kulluk dünyasında, cennet ile cehennemin bir değeri vardır.
Ama aşk dünyasında, bunlar bir toz zerresine bile değmez. Seçilmiş
Âdem’e sekiz cennet verdiler. O bunları bir buğday tanesine
sattı. O, özlem metaını talih devesine yükledi ve gam dünyasına
indi.</p>
<p class="normal">“Ey Âdem, cennete girmenin sence değeri nedir?”
“Cehennemden korkan biri için”, dedi Âdem, “Cennet bin
cana değer; ama Sen’den korkan biri için, cennet bir buğday tanesi
etmez.” O hâlde, Âdem’in cennetten alınmasındaki hikmet
onun özlemini açığa çıkarmaktır.</p>
<p class="normal">Âdem’i büyük kılan şey emanet yükünü taşımış olması olgusudur
ki bu da Allah sevgisidir. Sevginin sınırını yalnız o bildi;
zira sevgi onun varoluşunun altında yatan sebepti. Biliyordu
ki sevgisi ancak ayrılık acısını tattığında beslenip güçlenebilirdi.
Bu yüzden yasak meyveyi yedi.</p>
<p class="normal">Eli açıklık ve cömertlik Âdem’i cennete gönderdi; o, orada
izzet minderine oturtuldu. Bütün cennet onun emrine âmade
kılındı. O, cenneti iyice seyretti; ama aşk ve acının tozuna bile
rastlamadı. “Yağla su birbirine karışmaz”, dedi.</p>
<p class="normal">— Peki efendim, Âdem babamızın affı nasıl oldu?</p>
<p class="normal">— Ey derviş! Sanmayasın ki Âdem bir buğday tanesi yediği
için cennetten alındı. Allah onu dışarı çıkarmak istedi. O herhangi
bir emri ihlâl etmedi. Allah’ın emirleri ihlâl edilmekten
beri kaldı. Yarın Allah büyük günah işlemiş binlerce insanı cennete
alacaktır. O, bir isyan eyleminden dolayı Âdem’i cennetten
kovar mı? Âdem’in düşüşü, aşkın yüzünde hicaptır. Âlemin
kendisi bir hicaptır; dolayısıyla onda bulunan her şey de öyledir.
Affa götüren yolun özü aşktır ve tasavvuf da aşk yoludur.
Aşkı kelimeler ile tarif etmek çok zordur. Bu, hiç bal görmemiş
ve tatmamış birine balın tadını tarife çalışmak gibidir, bu kişi
balı bilemez.</p>
<p class="normal">Aşk, her şeydeki iyiyi ve güzeli görebilmektir. Her şeye ibret
nazarıyla bakıp ders alabilmek, Allah’ın her konudaki lütuf
ve cömertliğini görebilmek, ihsan ettiği her şeye şükredebilmektir.</p>
<p class="normal">— Aşk yolunda acı çekmek bizi isyana götürürse ne yapacağız
efendim? </p>
<p class="normal">— Aşk, müthiş bir lezzete sahip özel bir ıstıraptır. Bu acıyı
ancak kalbinde taşıyanlar bilir. Bu acıyı taşıyanlar, her şeyde Hak
olduğunu ve her şeyin Hakk’a götürdüğünü görürler. Hak’tan
başka hiçbir mevcudun olmadığını da bilirler. Bu hakikati idrak
sürecinde âşıklar Hak’ta yok olurlar. Hak denizine dalarlar.
Aşktan her ne tadarsanız, hangi şekil ve hangi derece olursa olsun,
bu ancak ve ancak ilahi aşkın ufak bir cüzü olabilir. Kadın
ve erkek arasındaki aşkta bu ilahi aşktan bir parçadır. Fakat bu
dünyevi sevgi, aşk ve bu aşka götüren vasıtalar önünde bazen
perde olur. Lâkin günün birinde bu perde kalkacak hakiki gaye
olan hakiki Mahbup bütün ihtişamıyla tecelli edecektir.</p>
<p class="normal">Önemli olan, ne şekilde olursa olsun bu aşkı kalpte taşıyabilmektir.
Ama sevilmemiz de çok önemlidir. Sevmek, sevilmekten
çok daha kolaydır. Fakat âşıksanız hakiki Mahbup’a günün
birinde mutlaka vasıl olursunuz.</p>
<p class="normal">— Aşk meclisinde kim kadehtir, kim şaraptır o hâlde?</p>
<p class="normal">— Mürşitler aşkın sakisi, dervişler de kadehtir. Aşk ise asıl
şaraptır. Kadehler, yani talipler, sakinin eliyle doldurulurlar. Fakat
bu kestirme yoldur. Çünkü aşk insana başka vesilelerle de
sunulabilir. Dediğimiz gibi bu en kısa olan yoldur.</p>
<p class="normal">Bir keresinde dervişlerimden biri bana, dervişlerin mürşitlerine
karşı duydukları sevginin, dünyevi sevginin bir örneği
sayılıp sayılamayacağını sormuştu. Bir derviş ile mürşidi arasındaki
ilişkiyi anlayabilmek için sadece bu dünyaya bakmak
yetmez, öteki dünyayı da göz önüne almak gerekir.</p>
<p class="normal">Züleyha, Yusuf’a olan aşkı için her şeyini; parasını, şanını
ve makamını feda etti. Onun aşkında o kadar kaybolmuş ki,
onu gördüğünü veya ne yaptığını haber verenlere en pahalı
mücevherlerini verirdi. Bu olay, Mısır aristokrasisinin en büyük
skandalı haline gelmişti: Kocasının kölesine hiç utanmadan
âşık
olmuş bir kadın.</p>
<p class="normal">Burada büyük bir hakikat vardır. Bu, öylesine sıradan aşklardan
değildi. İçinde gizli saklı bir şeyler taşıyordu bu aşk. Böyle
aşklar, size kim olduğunuzu unutturabilir. Sizi içinde yaşadığınız
toplumun geleneklerinden ve kınamalarından korur.</p>
<p class="normal">Seneler sonra Yusuf ile Züleyha’nın konumları tamamen
tersine döndü. Yusuf, firavunun arkadaşı ve akıl hocası, yani ülkede
en güçlü ikinci adam olmuş, Züleyha ise dilenerek ve zor
işler yaparak maişetini temin ediyordu.</p>
<p class="normal">Yusuf ipekli kıyafetleri içinde güzel kısrağının üstündeyken
ve etrafında danışmanları ve askerler olduğu hâlde sokakta
bir gün Züleyha’ya rastladı. Züleyha ise perperişan bir hâldeydi.
Aradan geçen seneler güzelliğini elinden almıştı. Yusuf:</p>
<p class="normal">“Züleyha, benimle evlenmek istediğin zaman seni alamazdım;
çünkü efendimin karısıydın. Artık hürsün ve ben de bir
köle değilim. Eğer istersen seninle evlenebilirim.”, dedi.</p>
<p class="normal">Züleyha ona baktı ve gözleri değişik bir ışıkla parladı. “Hayır
Yusuf, sana olan aşkım benimle gerçek Mahbup arasında sadece
bir perdeymiş. O perdeyi elhamdülillah yırttım. Gerçek
aşkı bulduğuma göre artık senin aşkına ihtiyacım yok”, dedi.</p>
<p class="normal">Yusuf’a olan o büyük aşkı vasıtasıyla Züleyha hepimizin
aradığı gerçek aşka vasıl oldu.</p>
<p class="normal">— Efendim kalpleri çürüten hasletler nedir? Biz aramızda
bazen tartışıyoruz. Ancak bu hasletler konusunda anlaşamıyoruz.
Sizin değerlendirmenizi alırsak çok memnun oluruz.</p>
<p class="normal">— On kötü haslet yüzünden kalpleriniz ölmüş. “Allah, kalpleri 
ölmüş olanların duasını kabul etmez” bu on kötü haslet şunlardır:</p>
<p class="normal">1. Allah’ı tanıdığınızı iddia ediyor; fakat ona olan borcunuzu
vermiyorsunuz. Bu borcu, fakir ve muhtaçlara ihsanda bulunarak
ödeyin.</p>
<p class="normal">2. Kur’an-ı Kerim’i okuyorsunuz fakat hüküm ve kurallarından
haberiniz yok. Okuduklarınızı uygulayın.</p>
<p class="normal">3. Şeytanın düşmanınız olduğunu iddia ediyor; fakat ona
itaat ediyorsunuz. Onun tekliflerini geri çevirin.</p>
<p class="normal">4. Kendinizi Ümmeti Muhammed’den sayıyor; fakat sünneti
seniyeyi uygulamaya çalışmıyorsunuz.</p>
<p class="normal">5. Cennete girmek istediğinizi söylüyor; fakat ona girmek
için gerekli amellerin hiçbirini işlemiyorsunuz.</p>
<p class="normal">6. Ateşten mahfuz olmak istiyor; fakat günahlarınızı ve
kötü amellerinizle kendinizi mütemadiyen ona sürüklüyorsunuz.</p>
<p class="normal">7. Ölümün herkese geldiğini biliyor; fakat ona hiçbir hazırlıkta
bulunmuyorsunuz.</p>
<p class="normal">8. Bütün din kardeşlerinizin kusurlarını görüyor; fakat
kendi kusurlarınızı görmüyorsunuz.</p>
<p class="normal">9. Allah’tan gelen bütün nimetleri şükretmeden yiyor ve
kullanıyor; fakat ona olan minnettarlığınızı size verdiği nimetlerden
muhtaçlara tasadduk ederek göstermiyorsunuz.</p>
<p class="normal">10. Ölülerinizi, aynı sonun sizin de başınıza geleceğini bile
bile, ibret almadan gömüyorsunuz.”</p>
<p class="normal">Peygamberler ve veliler ayna gibidirler; nasıl ki aynalar
bize yüzümüzdeki kirleri gösterir, evliyâullah da size hatalarınızı
gösterirler.</p>
<p class="normal">— Duyduğumuza göre Şems ismini Şems Sûresi’nden
etkilenerek almışsınız. Âyette belirtilen, “Nefislerinin
boyunduruğundan kurtulanlar; işte onlar felâha, kurtuluşa
erenlerdir.” Buradaki hikmeti açıklar mısınız?</p>
<p class="normal">— Ruh bu dünyaya ait değildir, Hâk katından gelmiştir.
Ruh bedene girdiğinde kafese tıkılmış gibi olur. Orada hapis
hayatı yaşar. Bedenimizde birçok değişik şey yapabilmemize
imkân sağlayan organlar vardır; meselâ kalbimiz. Fakat bedende
bu fiziksel güdüleri fiiliyata dökecek güç olmadığı için
ruhtan destek görür. Güç ruhtadır; fakat vasıtalar bedendedir.</p>
<p class="normal">Ruh, bu vasıtaları istenmeyen fiiliyata döktüğünde, o zaman
ruhun vasıfları söz konusu olur. Allah çirkin ve kötü olan
hiçbir şey yaratmamıştır. Kötü ve çirkin olan, bizim kendi cüzi
irademizle yaptığımız suistimallerdir.</p>
<p class="normal">Şimdi bu durumda kötü hareketlerimizden kim sorumlu,
beden mi, ruh mu? Kıyamet gününde beden ruhu, “Kötülük yapacak
gücüm yoktu” diye; ruh da bedeni, “Kötülük yapacak vasıtam
yoktu” diye suçlayacaklardır. Birbirlerini suçlamalarına şu
cevap verilecektir: Siz kötülükte birbirlerine yardım etmiş olan
kötürüm ve kör gibisiniz. Kötürüm görüyor ve kararları veriyordu;
fakat körde kötülüğü yaptıracak beden ve güç vardı. İkisi
suçluydular.</p>
<p class="normal">Nefis kendi içinde kötü bir şey değildir. Nefsinizi asla suçlamayın.
Tasavvufi eğitimin önemli bir gayesi de nefsin mertebesini
yükseltmektir. Nefsin en düşük mertebesinde etrafınız
tamamen bedenî ve şehvanî arzularla kuşatılmıştır. İkinci seviyede
yaptığınız bütün kötülükleri fark edip kendinize kızarsınız
ve her şeyi Allah’ın rızasına uygun yapmaya çalışırsınız. Bir sonraki
seviyede ise hayır veya şer, Allah’tan her gelene razı olursunuz.</p>
<p class="normal">Allah, “Biz Âdem’e kendi ruhumuzdan üfledik” diye buyurmuştur. 
İşte ölüm anındaki “Rabbine dön!” emrine kadar bedende hapis olan ruh, bu ruhtur. Ruhun en alt seviyeleri bedeni
terk etmek istemez. Artık âdeta bedenin bir parçası haline geldikleri
için orayı terk etmemek için isyan ederler.</p>
<p class="normal">— Peki, peygamberlerin ve velilerin ruhları nasıldır?</p>
<p class="normal">— Onların ruhları bizimkilerden tamamen farklıdır. Çok
daha temizdirler. Bu insan-ı kâmillerin bedenindeki dünyevi
maddeler dünyanın en mübarek ve temiz yerlerinden alınmıştır.
Bedenleri kötülük işlemediği ve tamamen temiz olduğu için
ruh böyle bedenlere girince hiçbir şekilde kirlenmez. “Nefsini
bilen Rabbini bilir” sözünü hemen hemen herkes bilir. Bunun
iki anlamı vardır.</p>
<p class="normal">İlk anlamı şudur; kendi ihtiyaç, arzu ve zayıflıklarımızı bilir,
bunun yanında sonsuz kudret sahibi olan Allah’a iman ederiz.
Daha sonra da bizi bu dünyada besleyen, giydiren ve barındıran
bir koruyucuya ihtiyacımız olduğunu biliriz.</p>
<p class="normal">İkincisi daha gizemli bir açıklamadır. Allah, “Size şah damarınızdan
daha yakınım” buyurmuştur. Kendimizi tanıma sürecinde
Allah ile olan bu derin bağlantıyı keşfetmeye başlarız.
Bu bağlantıyı kullanarak Hakk’a vasıl oluruz. Bu dünyadayken
Allah’a dönebilme, yani ölmeden sadece ve sadece O’nun
emirlerini tutmakla mümkündür. Allah’ı takip etmeyip şeytana
uyanlar ayrılacaklardır.</p>
<p class="normal">Bir salkım üzümü düşünün. Salkımdan kopan her tane hemen
çürür; fakat koparılmayanlar uzun yaşar. Üzüm tanesi salkımda
kaldığı sürece beslenir. Her şey aynıdır ve zati itibariyle
güzeldir. Çirkin olan sadece zahiri sıfatlardır.</p>
<p class="normal">— Rüyalarımız ruhumuzun yolculuğundaki görüntülerden
mi oluşuyor?</p>
<p class="normal">— Kandilden çıkan bir ışık misali ruh, uykudayken bedenle
olan bağını koparmamak suretiyle onu terk eder. Bu ışık
levh-i mahfuza kadar uzanır ve kendi ile alakalı olan bölümleri
“okur”. Uyanırken, el fenerinin kapatılması gibi ruh da vücuda
geri döner. Ruhun bu şekilde uzaklara uzanması sonucu
normalde ilmimiz olması imkânsız olan birtakım şeyleri öğrenebiliriz.
Fakat bu öğrendiğimiz her zaman için ilahi ilmin bir
cüzüdür.</p>
<p class="normal">Rüyadaki nesneler ve semboller vardır; onları sadece gerçekten
bilgili olanlar okuyabilirler; fakat bu sembollerden çıkarılan
anlam seviyeden seviyeye, kişiden kişiye ve ruhtan ruha
farklılık gösterir.</p>
<p class="normal">— Ruhlar da mı bizler gibi çeşit çeşittir?</p>
<p class="normal">— Herkeste yedi tane ruh vardır. Ruh-u madeni, ruh-u
nebati, ruh-u hayvani, ruh-u insani, ruh-u meleki, ruh-u sır ve
ruh-u sırrı-us sır. Rüyadaki semboller bağlı oldukları ruh seviyesine,
onları kavrayan ruha ve gören kişiye göre farklılık gösterirler.
Sultan, köleyle aynı rüyayı görebilir, fakat anlamları farklıdır.</p>
<p class="normal">Rüyayı hangi seviye ruhun gördüğü çok önemlidir. Ruh-u
hayvani ve nebatinin gördüğü rüyalar kişinin güdülerini ve
nefsanî arzularını yansıtır. Meselâ aç yatarsanız rüyanızda büyük
ihtimalle yemek yediğinizi görürsünüz. Ruh-u insani semboller
görür. Meselâ yılan mal anlamına gelebilir, ama derviş tarafından
görüldüğünde alt derecedeki ruha işaret olabilir.</p>
<p class="normal">— Ermiş mi olmak iyidir, ilahiyatçı olmak mı?</p>
<p class="normal">— Eğer maneviyat (ledün ilmi) bahis ve eğitim ile öğrenilebilseydi
o zaman Fahrettin Râzi’nin huzurunda Beyazıt ve
Cüneyt’in üzüntü yüzünden başlarına dünya kadar toprak dökmeleri
ve en az yüz yıl ona öğrencilik yapmaları gerekirdi. Bir
söyleyişe göre Fahrettin Râzi, Kur’an tefsiri üzerine bine yakın
sayfadan oluşan kitap yazmıştır. Ancak ne var ki yüz bin Râzi,
Beyazıt’ın sokağının tozuna bile ulaşamaz. O dış kapı tokmağını çalan kişidir. 
İç kapı tokmağına ulaşamaz. Zira o kapı has dostlara açılır. Dışarıdakiler oraya ayak basamazlar.</p>
<p class="normal">Bazı erenlerin kerametleri gizlidir. Gizli oldukları için herkese
sırlarını açıklamazlar. Sizlere bu husus için birkaç tane
hikâye anlatayım:</p>
<p class="normal">Beyazıt hacca daima yaya giderdi. Yetmiş kez hacca gitmişti.
Bir gün yolda insanların susuzluktan dolayı perişan ve
mahvolduklarını gördü. Kuyunun yanında bir de köpek vardı,
hacılar kuyuyu sıkıca sardıkları için köpek suya ulaşamıyordu.
Köpek, ona bakar bakmaz içine şu ilham geldi, “Git, köpek için
su temin et.” Hemen bağırarak ilan etti, “Bir tas suya karşı tertemiz
ve makbul bir haccı bağışlıyorum, isteyen var mı?” Kimse aldırmadı.
Beyazıt artırmaya devam etti. “Altı, yedi yaya olarak yapılan
hacca karşı” fakat kimseden ses çıkmayınca “Peki yetmiş
defa yapılan haccın tamamını bağışlarım” deyince birisi bu teklifi
kabul etti. Bu arada Beyazıt’ın kafasından şu düşünce geçti,
“Ne mutlu bana (ne iyi insanım ben). Bir köpek uğruna haclarımı
sattım”. Suyu bir tasa koyup köpeğe uzattı, köpek yüzünü
başka tarafa çevirdi. Bunun üzerine Beyazıt yere kapanıp tövbe
etti ve kendisine şu ilham geldi, “Ne zamana dek övünerek
ben Allah için şunu yaptım, bunu yaptım” diyeceksin. Gördün
ya köpek bile suyunu kabul etmedi.” Ağlayarak dedi ki, “Tövbe
ettim, artık böyle düşünmeyeceğim.” Bu söz üzerine köpek başını
suya uzattı ve suyu içmeye başladı.</p>
<p class="normal">— Efendim içimizde bazen ölüm korkusu peyda oluyor.
Bunu dervişliğimize yakıştıramıyor, kendimizden utanıyoruz.
Ölüm korkusunu nasıl yenebiliriz?</p>
<p class="normal">— Peygamberimizin bir hadisi vardır: “Müminler ölmezler,
fakat nakil olurlar.” Yani ölüm ayrı şeydir, nakil olmak ayrı şeydir.
Meselâ: Sen dar ve karanlık bir evdesin ve orada gezemiyorsun;
ayaklarını uzatamıyorsun fakat oradan, geniş bahçeli bir köşke nakil olsan buna 
ölüm denir mi? Bu sözlerim ayna gibi apaydındır. Eğer sende aydınlık ve zevk varsa ölümü arzu edesin (korkmayasın).
Allah senin yardımcın olsun! Tebrik ederiz ve beni de
dualarından eksik etme. Eğer böyle bir zevk ve arzu sende yoksa
o zaman böyle bir zevki yarat, ara ve çabala; zira Kuran’da
bunu nasıl yapacağın hakkında şu bilgi vardır: “Eğer samimi bir
mümin iseniz, ölümü arzularsınız” (Bakara: 94). Erkekler ve kadınlar
arasında mutlaka böyle samimi imana sahip insanlar vardır.
Bu sözler size ayna olsun ve kendi halinizi bu aynada görün.
Ölümden nefret etmedikçe hangi hal ve işte iseniz iyi sayılır. Bir
işte ve hâlde çekingenlik oldu mu bu aynaya bak ve karar ver.
Parlak bir ışıkta oturup ölüme hazırlan ve bekle veya çabalayan
gibi sen de çabalayarak bu hali elde et.</p>
<p class="normal">Yiğit olan kişi sıkıntılı halinde hoş ve kederli iken mutlu
olmasını bilen kişidir; zira muratlar, muratsızlık içinde gizlidir.
Umutsuzluğunda nice umutlar vardır ama hemen kaygılanmak
asıl umutsuzluktur. Ben ateşli ve hasta iken mutlu idim; çünkü
biliyordum ki yarın sıhhate kavuşacağım ve sıhhatli iken yarın
hasta olabilirim, kaygım vardı. Bazen derler ya, “O yemeği yemeseydim
bugün hasta olmazdım.” Bu sözlerde teselli ararlar.
Yiğit olan ise her türlü sıkıntıya dayanabilen insandır. Onun yüceliği
budur. O, bu şekilde kâmil insan olmuştur.</p>
<p class="normal">— Hakkı tanımak, halkı tanımaktan daha mı kolaydır?</p>
<p class="normal">— Bu insanları anlamak Allah’ı anlamaktan daha zordur.
Allah’ı delilleriyle bulabilirsin. Örneğin güzel işlenmiş bir tahta
parçasını görünce onu işleyen hakkında hayal edebilirsin; çünkü
tahta kendiliğinden o hale gelemez. İnsanlara bakınca onlar
zahirde sana benzeyebilirler; ama iç âlemlerini bilemezsin. Senin
düşünce ve hayallerinden çok uzak olabilirler. İşlenmiş tahta
parçasına bakarak sanatkârın ustalığını idrak edebilirsin; ama
o sanatın genişliğini ancak erenler anlayabilirler.</p>
<p class="normal">— Evet dervişler bana epey soru sordunuz. Bir soru da
ben size sorsam?</p>
<p class="normal">— Buyurun efendim sorun sormasına da sizin sorularınızın
kıyamet surundan beter olduğunu duymayan yok.</p>
<p class="normal">— Ağlayışınız neye?</p>
<p class="normal">— …………………</p>
<p class="normal">— Cevabı ben sizlere bir derviş hikâyesi ile vereyim.
Bir sofi yıllardan beri İlahi sırrı arıyordu ve bunun için çok
uğraşıp, çabalıyordu. Nerede bir şeyh veya ermiş bulsa ona hizmet
ediyordu fakat henüz zamanı gelmediği için muradına eremiyordu
ve mâna kapısı bir türlü açılmıyordu.</p>
<p class="normal3">“Zamanı gelmeyince ne işin olursa olsun,</p>
<p class="normal3">Sana yararı olmaz, dostun kim olursa olsun.”</p>
<p class="normal">Bir gün mezarlığa gitti. Aklına arayışı geldi. Çok ağladı ve
başını bir tuğlaya koyup uyuyakaldı. Rüyada bütün isteği yerine
geldi. Kalktı ve tuğlayı koltuk altına koyup nereye giderse
gitsin hep yanında götürür oldu, hamama, camiye, tuvalete,
semaya, çarşıya velhasıl her yere. Tuğlayı öper, yüzüne sürer
ve bazen başına koyardı. Birisi sordu, “Neden bu tuğlayı bir
kenara koymuyorsun?” dedi, “Mezara kadar götürüp bunu yastık
yapacağım. Çok süreden beri bende olan bir niteliği kaybetmiştim;
bir umuda kapılır, bir kaybederdim. Sonunda bu tuğlaya
başımı koyunca muradıma eriştim.” Peygamber (s.a.v.)'in bir
ona sıkı
hadisi vardır: “Eğer bir kimse bir şeyden Allah lütfuna ulaşırsa
sıkıya bağlanmalıdır.”</p>
<p class="normal">Adamın birisi ölmüştü. Ağıtçıyı çağırdılar. Ağıtçı yakınlarına
sordu:</p>
<p class="normal">“Bu adamın hünerleri nelerdi? İlmi var mıydı?”</p>
<p class="normal">Cevap verdiler: “Hayır.”</p>
<p class="normal">“Peki, ibadete düşkün müydü?”</p>
<p class="normal">Dediler: “Hayır.”</p>
<p class="normal">Ağıtçı kıbleye dönüp tekrar sordu: “Fakir, fukaraya yardım
eder miydi?”</p>
<p class="normal">Dediler: “Hayır.”</p>
<p class="normal">Sonuçta ne sorduysa olumsuz cevap aldı. Ağıtçı ağlamaya
başladı ve şöyle dedi,</p>
<p class="normal">“Ey şaşkın gelip şaşkın kurtulan; şaşkın doğup şaşkın ölen
kişi!”</p>
<p class="normal">— Şimdi dervişler tuğladan öğüt alan derviş misiniz; yoksa
ağıtçının ağladığı şaşkın mısınız?</p>
</div>
</body>
</html>