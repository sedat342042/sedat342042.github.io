<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Ey Celaleddin! Talipsen yüreğime,</p>
<p class="indentmetinitalik">yalnızlığını adayacaksın bana.</p>
<p class="normal"> </p>
<p class="normal">Sadece halk değil Mevlâna da merak içindeydi olup bitenlere
karşı. Kırk yıllık yaşantısı günden güne değişmişti. Merak
ettikleri vardı. Şems’in karşısında hem etkileniyor hem de içinde
bazı merakları silemiyordu. Mevlâna da şaşkındı kendince. Onun
da merak ettikleri vardı. Aklındakileri silmeden aşkı ateşleyemem.
Sor ne soracaksan.</p>
<p class="normal">— İsa’nın nefesi gibi nefesin var.</p>
<p class="normal">— Evet, başka?</p>
<p class="normal">— Kimya ilminde eşin benzerin yok.</p>
<p class="normal">— Olabilir, başka?</p>
<p class="normal">— Yıldıznameleri okumakta, riyâziyat, ilahiyat, felsefi sözler,
astroloji, tefsir, hadis vb. bütün ilimlerde mahirsin. Bu nasıl oluyor?
Okula gitmedin, dergâhlarda ikame etmedin, mürşidin olmadı,
bütün bunlara nasıl sahip oldun?</p>
<p class="normal">— Yürek devletimi kurdum. Yürekten maharetli mürşit mi var?
Senelerce aramaktan yoruldum, meğerse aradığım bendeymiş,
meğerse bulduğum sendeymiş. Hz Muhammed efendimiz okul
mu okudu?</p>
<p class="normal">— Hayır.</p>
<p class="normal">— Okuma yazma biliyor muydu?</p>
<p class="normal">— Hayır.</p>
<p class="normal">— O hâlde mağarada işi neydi?</p>
<p class="normal">...</p>
<p class="normal">Anlatayım... Kuyu Yusuf’un okuluydu. Çöl İsa’nın, Musa’nın
dergâhıydı. Mağara da Hz. Muhammed’in yürek okuluydu. İlim sadece
kitaplardan, hocalardan mı akar? Bazen onlarca ciltli kitapların
anlatamadığını bir deve anlatır. Allah Kur’an’da “Deveye bakmaz
mısın?” diyor.</p>
<p class="normal">Peki, biz devede neleri okuyacağız… Mevlâna işte senin 
hamlığın
burada. Kitaplara fazla müptelâsın. Kâinat kitaptır. Hz. Muhammed
yürüyen kitaptır. Ağaç, ateş, su kitaplarının satırlarını da okusana.</p>
<p class="normal">Benzi bembeyaz oldu Mevlâna’nın.</p>
<p class="normal">— Bir sorum var, ama önce şu emanetleri bir daha elime almamak
üzere sandığa koymam gerek. Kalktı. Pencere kenarındaki
birkaç parça hikâye kitaplarını eline aldı, ceviz işlemeli sandığı açtı,
kitapları öperek içine yerleştirdi. Bana doğru dönüp:</p>
<p class="normal">— Akli ve nakli ilimlerde bu kadar yıldızlaştıktan sonra 
onlardan sıyrılıp, bir kalemde silip niçin tecrit, tefrit ve tevhit âlemini 
seçtin?</p>
<p class="normal">— Bu sorunun cevabı sende. Sen de bir zamanlar babanın 
kitabını, F. Attar’ın hediyesini ve diğer başucu kitaplarını, vaaz etmeyi
olmazsa olmazın görürken bunlardan niye vazgeçtinse, bileceksin
ki; Şems, niçin tevhit âlemini seçmiş.</p>
<p class="normal">Bu insanları kemik yığını gördüm göreli bazen beni hayrete
düşürürler. Bir gün medresenin kapısında oturuyordum. Bağdaş
kurdum. Onca gölge varken kapının önündeki taşın üzerinde
güneşin tam altında oturmaya başladım. Her yer mavi, yeşil, sarı
ve beyazken tek siyahlık üzerimdeki feracem. Uzlet halindeyim.
O anda hiç kimsenin sesinden halimin bozulmasını istemem. Tam o sırada yoldan 
mesleği cellâtlık olan iri yarı bir adam geçiyordu.
Meraklı üç beş kişi de sağımda solumda dikiliyorlardı. Cellât
meraklı kalabalığa beni kastederek:</p>
<p class="normal">— Bu adam velidir dedi.</p>
<p class="normal">Sustum.</p>
<p class="normal">Aynı sözü bir daha tekrar etti. Duyuyordum ama susuyordum
da. İçimden “Hadi git adam işine, ayan etme hâlimizden” demek
geçti. Sustum. Adam aynı cümleyi ardı ardına söyledikçe başımdaki
kalabalık arttı. Baktım ki gidesi yok, uzletim bozulacak, cümlesini
tekrar etmesini bekledim.</p>
<p class="normal">— Bu adam velidir.</p>
<p class="normal">Benden önce kalabalıktan birisi dayanamadı ve içindekileri 
kustu.</p>
<p class="normal">— Bu adam Mevlâna’nın cellâdıdır, dedi. Sesimi yükselterek:</p>
<p class="normal">— Evet, ben bir veliyim ya da deliyim. Mevlâna’yı beden 
zindanından,
cisim kafesinden kurtardığım için veliyim, sırrı size ifşa etmeyecek
kadar da deliyim, şimdi herkes işine gitsin.</p>
<p class="normal">Mevlâna’nın yakını kim varsa Mevlâna gibi onları da cezp 
ediyordum.
Bir insanı çok seviyor ve iyiliğini istiyorsanız yarenlerini de
fethetmeniz, mutlu etmeniz gerek. Beni başlangıçta ilk zamanlarda
sevmeyen hatta temkinle yaklaşan Âhi Hüsamettin de bunlardan
birisi idi.</p>
<p class="normal">Sabah namazında imam Mevlâna; müezzin Hüsameddin, ben,
Sultan Veled ve dervişler cemaat idi. Kamet getirmek için ayağa
kalkan Hüsameddin’e tebessüm ederek bakınca oraya bayılıp düştü.
Onu odasına taşıdılar. Namazdan sonra yanına uğradım.</p>
<p class="normal">— Kardeş geçmiş olsun. “Sınavdan bir bakışla geçtin” dedim.
Yatağından kalktı elime sarıldı. Sana buğzeder dururdum. Beni affet,
dile benden ne dilersen dedi.</p>
<p class="normal">“Ey Hüsameddin! Bu böyle olmaz; din parayla olur” sözü 
gereğince
bir şey ver ve kulluk et ki, bize yol bulasın, dedim.</p>
<p class="normal">Hüsameddin hemen kalkıp eve gitti, evindeki eşyasından ne
varsa, para pul, kap kaçak ve kadınların süs eşyalarına varıncaya
dek ne bulduysa alıp getirdi, önüme koydu. Gilistra köyünde de
tıpkı cennet bağına benzer bir bağı vardı. Hemen onu da satıp parasını
pabuçlarımın içine döktü. Böyle bir padişah kendisinden bir
şey istediği için yerlere kapanıyor, ağlayıp sızlıyor, Allah’a şükürlerde
bulunuyordu.</p>
<p class="normal">— Evet, Hüsameddin. Ben Allah’ın inayetinden ve erlerinin
himmetinden öyle ümit ederim ki bugünden sonra en olgun velilerin
gıpta ettiği bir makama erişecek, temiz kardeşlerin kıskanıp
sevdiği bir kişi olacaksın. Her ne kadar Allah erleri hiçbir şeye
muhtaç değiller, hiçbir şeyden fakirlik çekmez ve iki dünyadan ellerini
çekmişlerse de; sevilen kişi, ilk adım olarak sevenin sevgisini
ve dünyayı; ikinci adım olarak da Allah’tan başka her şeyi terk
etmesiyle imtihan eder. Çok isteyen mürit hiçbir şekilde muradına
yol bulmaz; ancak kulluk ve bol bol yemek yemekle bulunabilir.
“Verenler, Allah’tan korkanlar, fenalıktan çekinenler” âyeti Sıdk-ı
Ekber’in (Ebu Bekir Sıddık) bayrağının nişanıdır. Çok sadık, doğruların
da bu Sıddık gibi olmaları lâzımdır. Şeyh’inin yolunda altınlarını
feda eden her mürit ve âşık başını da feda edebilir. Dünyada
içtenlikle inanan ve her türlü ikiyüzlülükten arı duru olmuş âşıklar
kalmamıştır.”</p>
<p class="normal">Altınla dolu keseyi eline al! ‘Allah’a borç veriniz’ âyetine 
uyarak
gel. Eğer bir parça altın verirsen, ona karşılık yüz bin altın madeni
ele geçirirsin.</p>
<p class="normal">Hüsameddin’in önüme koyduğu bütün bu mal ve paradan yalnızca
bir dirhem aldım. Geri kalanın hepsini tekrar Hüsameddin’e
bağışladım ve anlatılmayacak derecede iltifatlarda bulundum. Hüsameddin
sonunda öyle bir makama erişti ki sineleri açılmış olanlar
onun sadrına baş koydular. Mevlâna Hazretleri
ona “Arş hazinelerinin
emini” diye hitap ederdi.</p>
</div>
<div class="calibre1" id="calibre_pb_26"/></body>
</html>