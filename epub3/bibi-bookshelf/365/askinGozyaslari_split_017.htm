<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Dilsiz dudaksız sözler söyleyeceğim sana, bir şeyler 
anlatacağım bütün</p>
<p class="indentmetinitalik">kulaklardan gizli, herkesin ortasında konuşacağım;</p>
<p class="indentmetinitalik">ama senden başka duyan olmayacak söylediklerimi...</p>
<p class="normal"> </p>
<p class="normal">Halvetlerimizde Mevlâna, yavaş yavaş istediğim yere
doğru gelmeye başladı; ama hâlâ kulağı dışarıya sağır
değildi. Kitapları bırakalı epey zaman olmuştu. Hayatını değiştirdim,
eski düzeninden eser kalmadı; ancak yüreğinde bazı
tortuların kalıp kalmadığından emin olmalıydım.</p>
<p class="normal">— Mevlâna! Suyun durulanmadan sırrı veremem, bilesin
ki bulanık suda gusül alınmaz. “Eğer Allah insanlara âşık olmasaydı,
insanların O’na âşık olmaları mümkün olmazdı” (Maide,
54).</p>
<p class="normal">— Şimdi aşk yoluna girmeye hazır mısın? Kendini bu olgunlukta
görüyor musun? Hâlâ hamsın Mevlâna’m.</p>
<p class="normal">— Hâlâ ham mıyım? Peki pişmem için, o sırlar perdesini
aralamam için daha ne yapmalıyım?</p>
<p class="normal">— Nefis nedir Mevlâna?</p>
<p class="normal">— Nefis, kendin olmaktır. Hz İsa: “Sen” ey Allah’ım, “kendimde
olanı bilirsin; ama ben sende olanı bilmem.” (Maide 116).</p>
<p class="normal">— Şems: Soğuk demir dövmek, bir eşeğin kulağına Yasin
okumaktır.</p>
<p class="normal">— Mevlâna: Çok az insan kendi öz nefisleri üzerindetefek 
kürde, sorgulamada bulunur. Aynada gördüğün fiziğindir, kalbinde gördüğün 
nefsindir.</p>
<p class="normal">Çok güzel konuştun Muhammed. Ayna dedin de;</p>
<p class="normal">“Nereye dönerseniz dönün, Allah’ın yüzü oradadır.” (Bakara 
115)</p>
<p class="normal">— Eğer O bize bakmasaydı, var olmamız son olurdu. Arifler 
mecazın eteğinden gerçeğin zirvesine tırmanırlar ve böylece miraçlarını mükemmel 
hale getirirler.</p>
<p class="normal">— Ey Şems! Piştim, eridim. Erdir artık beni sırlar sırrına. 
Hâlâ beni aşkın gizemli hazinesine davet etmeyecek misin?</p>
<p class="normal">— Piştim mi diyorsun şimdi?</p>
<p class="normal">— Elhamdülillah.</p>
<p class="normal">— Ciddi misin?</p>
<p class="normal">— Sübhânallah.</p>
<p class="normal">— Samimi misin peki?</p>
<p class="normal">— Amennâ.</p>
<p class="normal">— O hâlde son sınavına hazırsın.</p>
<p class="normal">— İnşallah.</p>
<p class="normal">— Yarın kuşluk vakti yaya olarak Sille’ye gideceksin. Rum 
şaraphanesinden bir testi şarabı ulu orta güpegündüz halkın gözü önünde sırtında 
taşıyarak dergâha getireceksin. Yapar mısın bunu?</p>
<p class="normal">— Elbette.</p>
<p class="normal">— Halk seni kınayacak ama.</p>
<p class="normal">— Umurumda değil.</p>
<p class="normal">— Ulema hakkında kötü fetvalar hazırlayacak ama.</p>
<p class="normal">— Önemsemem bile.</p>
<p class="normal">— Konya dedikodu kazanını kaynatacak ama.</p>
<p class="normal">— Kazanları batsın.</p>
<p class="normal">— Oldu o zaman. Yarın ola hayır ola, görelim samimi misin 
değil misin?</p>
<p class="normal">Ertesi gün kuşluk vakti Mevlâna tek başına kimseye bir
açıklama yapmadan yola düştü. Sille’den bir testi şarap alarak
sırtında terleye terleye dergâha geliyordu. Şarap testisi herkesçe
bilinecek kadar şekli ve rengi ile diğer testilerden farklıydı.
O gün hava açık ve güneşli olduğundan çoluk çocuk neredeyse
bütün halk dışarıdaydı. Sokaklar, caddeler, çarşı pazar insan
ile kaynıyordu. Mevlâna sırtında şarap testisi yürümeye devam
ediyordu. Onu görenler gördüklerine inanamıyordu. Yıllarca
kendilerine vaaz eden, ilmihal öğreten âlim diye övdükleri
adam milletin gözü önünde sırtında şarap taşıyordu. Olacak
şey değildi doğrusu. Sessiz düşünenler, içinden buğzedenler
yavaş yavaş seslerini Mevlâna’ya duyuruyorlardı:</p>
<p class="normal">— Yuh artık, yazıklar olsun. Şu işe bak. Bu ne biçim Müslüman. 
İçmek haramsa taşımak da aynı derecede günah dememiş miydi vaazlarında.</p>
<p class="normal">— Örtülü kadınlar pencerelerden:</p>
<p class="normal">— Eyvah ki, ne eyvah. Koskoca Mevlâna’nın düştüğü hale bakın.</p>
<p class="normal">Dükkân önündeki esnaflar:</p>
<p class="normal">— Başımıza taş yağacak, hoca şarap taşırsa kıyamet yakın 
demektir.</p>
<p class="normal">Mevlâna söylentilere, kınayıcı bakışlara aldırmadan yorgun ve 
bitap hâlde yaklaşmaktaydı dergâha. Ben ve birkaç derviş dergâhın kapısının 
önünde onu beklemekteydik. Arkasında
meraklı kalabalık ile kapının önüne geldi. Alnından ter akıyordu
boncuk boncuk. Dervişlere su getirmelerini emrettim. Zümrüt
yeşili mendilimle alnını sildim. Testi hâlâ omzunda duruyordu.
Halk olup bitenin sonunun nereye varacağının telaşındaydı.
Mahşeri bir kalabalık oluştu. İçlerinde meraklı Hıristiyan ve Yahudiler
de vardı. Kapının önünde gece kapıyı kapattıktan sonra
kapının arkasına konulan büyük bir taş vardı. Taşın üzerine çıktım.
Mevlâna’nın omzundaki testiyi elime aldım:</p>
<p class="normal">— Ey gafiller, ey zahirle amel eden şaşkınlar. Siz buraya
Mevlâna’yı yuhlamak, ayıplamak için toplandınız değil mi? Nasıl
olur da âlim, arif bir zât şarap taşır dediniz, onu adım adım
takip ettiniz ve hakaretlerinizi sıraladınız. Siz ne çok yanılıyorsunuz.
Siz şeklî Müslümansınız. Size cüppe, tespih ve sakal yeter
değil mi? Sağırsınız, körsünüz, bundan beteri nankörsünüz. Bugün
bütün Konya kaybetti. Bugün kazanan sadece Mevlâna’ydı.
Sille’den buraya şarap taşıdığına hükmettiniz. Alın şarabınızı
zıkkımlanın! Testiyi baş aşağı ters çevirip içindekini dökmeye
başladığımda yere akan bembeyaz süttü…</p>
<p class="normal">Mevlâna bile gördüğüne şaşırdı, diz çöktü yere ağlamaya
başladı. Elinden tutup kaldırdım. Yanağından öptüm.</p>
<p class="normal">— Sınavı alnının teri, ruhunun nuru ile geçtin diyerek elinden
tutup halvet hücremize girdik. Mindere çömeldi. Sağ kulağına
fısıldadım. “Allah u Ekber!” diye öyle bir bağırdı ki uzakta
uyuyan bir bebek sesten uyanırdı.</p>
</div>
<div class="calibre1" id="calibre_pb_18"/></body>
</html>