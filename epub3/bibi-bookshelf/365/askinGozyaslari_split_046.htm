<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Aşkın Gözyaşları</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="resimalti"><img border="0" class="calibre4" src="semazen2.jpg"/></p>
<p class="indentmetinitalik">Ey aşk! Sen öyle bir kişisin ki,</p>
<p class="indentmetinitalik">dünya tokları, senin vuslatının açlarıdır.</p>
<p class="normal"> </p>
<p class="normal">Mevlâna ağlamaklı kısık sesi ile Sultan Veled’in kulağına
bir şeyler fısıldadı. Sultan Veled’in yanakları kızardı.
Gözleri faltaşı gibi açıldı. Elini babasının omzuna koydu.
Titriyordu Mevlâna. Sarsılıyordu titreme krizine tutulmuşçasına.
Baba oğul sarılarak ağlaştılar bir müddet…</p>
<p class="normal">Kapı vuruldu…</p>
<p class="normal">Bir daha vuruldu…</p>
<p class="normal">Üçüncü vuruluşta;</p>
<p class="normal">— Destur! dedi Mevlâna.</p>
<p class="normal">İçeri Bilal derviş, buyur var mı diyerek girdi. Elleri ile gözlerini
kapayan Mevlâna’dan Bilal’im buyur sesi çıktı titrekçe.
Sultan Veled ayağa kalktı, yanında iki derviş babasının
söylediği kuyuya vardılar. Yolda Kur’an’dan âyetler okuyarak yürümüşlerdi.
Durdular. Fatiha okuyup yüzlerine sürdüler ellerini.</p>
<p class="normal">Sağ elini uzattı Sultan Veled:</p>
<p class="normal">— Bilal ve Hamza! Biat edin.</p>
<p class="normal">Şaşırdı iki derviş. Ne biati. Gece karanlığında neye biat. Ne
yemini.</p>
<p class="normal">— Elinizi elimin üzerine koyun ve kelleniz gitse dahi sırrımızı
vermemeye yemin edin.</p>
<p class="normal">Şaşkın dervişler... Ne oluyor? Ne kellesi, ne yemini şimdi
bu, sır ne? Ellerini Sultan Veled’in eli üzerine koyarak “Allah’ın
Esma-i Hüsnası üzerine biat ederiz. Kelamullah’ın her bir harfi
üzerine kasem ederiz. Ne söylersen söyle amenna. Sadakatimiz
bakidir.”</p>
<p class="normal">Sultan Veled bir urgan(halat) sarkıttı kuyudan aşağı. Dervişlerden
Bilal’e</p>
<p class="normal">— İn ve Pirimiz’i sırtına yüklen de çıkar.</p>
<p class="normal">Gece sisli. Soğuk Konya. Etraf ıssız. Yaprak hışırtılarını kapatıyordu
köpek havlamaları. Kuyudaki cesedin kokusunu önceden
almışlardı köpekler; ama Mevlâna’nın Şems’ine kıyan vicdansız
insanlar kadar zalim değiliz diye, cesede ziyan gelmemesi
için nöbet tutmuşlardı. Gelenlerin Mevlâna evladı ve dervişleri
olduğunu kokularından anlayıp oradan usulca uzaklaşmışlardı.</p>
<p class="normal">Yıllarca dergâhta aşçılık ve dervişleri çilehanede eğitmekle
görevli Ateşbaz, yaşlanmış ve yorulmuştu. Mevlâna babasının
emaneti Ateşbaz’ın daha fazla yorulmasına gönlü razı olmamıştı.
Meram’daki bağ evine yerleşmesini söyledi ve ona:</p>
<p class="normal">— Ey ateşle oynayan dostum... Hakkın, emeğin o kadar
çok ki, bana hediye edilen bağ evini sana bağışlıyorum. Bundan
sonra orada dinlen.</p>
<p class="normal">— Ama efendim ben sizden ayrılamam. Sizin soluğunuz,
kokunuz olmazsa nasıl yaşarım?</p>
<p class="normal">— Biliyorum. Artık çorbanı, tiridini özlemeyeceğimi mi sanıyorsun.
Ben Meram’ı severim. Baharda ve yazın senin yanına
gelirim. Hem gönlümüze hem midemize ziyafet çekeriz.</p>
<p class="normal">Ateşbaz’ın gönlü alınmış ve Meram bağ evine salınmıştı.
Artık bir göz odası olan evde sessiz sakin bir ortamda, bülbül sesleri ile dinleniyor, Mevlâna’nın çok sevdiği gülleri yetiştiriyordu.</p>
<p class="normal">Bir atlı gecenin karanlığını yararak dergâhtan Meram
bağlarına doğru yol alıyordu. At terli, binici soluk soluğa, kavak
ağaçları ile ıssız bağ evine geldiler. Bir göz oda. Odada yanan
bir köz ışıklık ateş. Kapı vuruldu. Açıldı tahta kapı, gıcırtılarla.
Açan geleni tanıdı. Gelen açanı Hu… Hu ile selamladı. Önce
sağa eğildi başlar, sonra öne düştü… Gelen avucundaki bezi
uzattı. Aldı kokladı ev sahibi.</p>
<p class="normal">— Efendimiz helva pişirmeni istedi, fakat her zamanki gibi
undan değil. Topraktan pişirmeni istiyor ve ocakta helva pişene
kadar Tekasür Sûresi’ni okusun, üflesin dedi.</p>
<p class="normal">— Eyvallah… Eyvallah… Kendileri gelene kadar emaneti
hazır olur. Ya sen, şimdi dönüyor musun?</p>
<p class="normal">— Hayır, bir kabir hazırlayacağım.</p>
<p class="normal">— Amenna… Amenna…</p>
<p class="normal">Helva pişedursun, Mevlâna geledursun, vakit gecenin
koynunda hırçın çocukça dönedursun… Sultan Veled ve iki
derviş sırtlarında nöbetleşe taşıdıkları naşı bahçeye getiriyorlardı.
Soluk almak için bağ evine yaklaşmışlardı ki ney sesi ile
durdular.</p>
<p class="normal">Mevlâna yapayalnız tek başına gelmişti. Daha önce
Şems’in çok isteyip de gelmesi kısmet olmayan bağın başında
bağdaş kurmuş ney üflüyordu.</p>
<p class="normal">İlk kez babasını ney üflerken görüyordu Sultan Veled ve ilk
kez duyuyordu bu nameleri.</p>
<p class="normal3">“Ey aşkın efendisi ayrıldın sanma</p>
<p class="normal3">Sen bendeki ateşi söndürdün sanma “</p>
<p class="normal">Sultan Veled ve dervişler kanlı kıyafeti ile çuval gibi sarılmış
naşı büyük bir taşın üzerine usulca koyarlar. “Şems’in bu haline
hangi yürek dayanır, hangi göz bakar eyvah eyvah” diyerek
dizlerine vura vura gelen Mevlâna tam naşın yanına yaklaştığında
sendeler, dervişler ve oğlu tutarlar yere düşmesini engellerler.
Ağlar… Ağlar… Öyle ağlamaktadır ki asumandan gök
gürültüleri Mevlâna’nın matemine eşlik etmektedir.</p>
<p class="normal">Babasının halini pek beğenmeyen içi burkulan ağlamaklı
Sultan Veled:</p>
<p class="normal">— Babacığım su kaynasın mı?</p>
<p class="normal">— Şehitler yıkanmadan kefenlenmeden gömülür. İzin verin
son kez dostu biraz daha koklayayım, der ve kanlar içinde sarılı
Şems’in başını okşar, sakalını koklar, yüzündeki kanları parmakları
ile temizler, koklar, öper. Ağlaması şiddetini artırmıştır.</p>
<p class="normal">— Sana hangi kırılası el vurdu bu hançerleri Şems’im.Hangi
vicdansız kanlara boyadı nazende bedenini. Arştaki melekler
bile utanır arzdaki bu ayıptan. Ey Pârende’m kanlı uçmak da
mı vardı yazgında? Şems’im.. Şems’im beni bırakıp da nereye
gittin.Ahhh gecenin damarını çatlatsam da seni alsam yeniden
kucağıma. Dayasam başımı dizine.diye ağıtlar yakıyordu.Sulatan
Veled babasının başını omzuna almış teselli ederken dervişe
sela okuması için işaret etti.</p>
<p class="normal">Derviş salâ okur. Dost ayağa kalkar. Tekbir alır. Gece cenaze
namazı kılınmaya başlanır. İslam tarihinde cenazesi gece kılınıp
defnedilmesi Hz. Osman’dan sonra Şems’e nasip olmuştur.
Namaz sonrası Mevlâna dostunun naşını kucaklar, kabre indirir.</p>
<p class="normal">İlk toprağı zar zor atmıştır. Kabrin başına çöker. Kur’an okumaya
başlar. Sultan Veled, Ateşbaz ve diğer dervişler toprak atmaktadır.</p>
<p class="normal3"> </p>
<p class="normal3">“Gökyüzü şu ayrılığı duyup anlasaydı</p>
<p class="normal3">Yıldızları ağlardı, güneşi ve ayı da.</p>
<p class="normal3">Padişah bilseydi ne çeşit tahttan indirileceğini</p>
<p class="normal3">Kendi de ağlardı, tahtı ile tacı da.</p>
<p class="normal3">Uçan kuş, bilmiş olsaydı niye avlandığını</p>
<p class="normal3">Kırılır kolu kanadı, başlardı ağlamaya.</p>
<p class="normal3">Sağırdır kulağı ecelin, işitmez feryatları</p>
<p class="normal3">Yoksa dayanır mıydı hiç kanlı yürek sağanağına</p>
<p class="normal3">Öz çocuğunu yiyen bir dev anadır dünya.”</p>
<p class="normal"> </p>
<p class="normal">Dostlar emanetimiz ortalık yatışana kadar burada misafirdir,
sonra hanemize getirirsiniz. Şems’in makamı dergâhımızdır.
Sultan Veled’im! Sırrımızı kimse ifşa etmesin ve vasiyetimdir...
Beni dergâhımızda dostun yanı başına defnedeceksiniz.</p>
<p class="normal">“Sustum. Tuz basıp yaralarıma, ne kadar susulacaksa o kadar
sustum! Bir çığlık kanıyor en derininde yüreğimin. Açmadım
kimselere yüreğimi...! Hançeri sadece kendime sapladım
ve sustum...”</p>
<p class="normal">Ertesi sabah, kuru ayazın ilikleri dondurduğu bir gün başlamıştır.
Konya ıssız bir şehir havasındadır. Gecesi ölüm kokan
şehrin gündüzü kıyamet sessizliğindedir. Dergâhın kapısı çalınır.
Yaşlı bir adam destur ister. Mevlâna’nın huzuruna çıkmaktır
muradı. Mevlâna dergâhın en köşedeki küçük hücrede diz
üstü çökmüş ölü sessizliğinde öylece oturmaktadır. Kapının
önünde babasından endişelenen Sultan Veled ve Kira Hatun
âdeta nöbet tutmaktadır. Derviş Sultan Veled’e gelen ihtiyarın
Mevlâna’ya kıymetli bir emanet getirdiğini söyler. Sultan Veled
üzerinin aranmasını tembihler. Aranır. Herhangi bir şey çıkmaz.
Elinde sımsıkı tuttuğu zümrüt yeşili mendil dışında. Sultan Veled
bu mendili bir yerden tanıdığını ama nereden tanıdığını çıkarmaya
çalışırken içeriden Mevlâna kapının önüne bağırarak
çıkar:</p>
<p class="normal">— Kokusu geldi, o geldi. Şems ölmemiş bakın... Dergâhımız
kokusu ile tütüyor der. İhtiyar adamın elindeki mendili can havli
ile kapar koklar.</p>
<p class="normal">— Bu Şems’in mendili. Söyle nerdedir o? Yerini söyle, sana
canımı, her şeyimi feda edeyim kutlu haberine.</p>
<p class="normal">— Baba kendine gel Allah aşkına. Elindeki sadece bir bez
parçası. Kulağına fısıldar: Gece defnettik ya Şems’i.</p>
<p class="normal">Mendili getiren ihtiyar:</p>
<p class="normal">— Efendim bunu size getirmemi daha önce görmediğim
yabancılar verdi.</p>
<p class="normal">Mevlâna içeri girer, mendili koklar, eli titreyerek açar. İçinden
sarı kâğıda yazılmış bir not çıkar:</p>
<p class="normal4">“Başımı kesip kör kuyuya atsalar... Şah damarımdan
oluk oluk kanı akıtsalar... Dokuz yurda tenimi lime
lime dağıtsalar... Yedi çakal sürüsü vücuduma saldırsalar...
Kırmazdı acılar beni, yorardı belki teni. Özümsün,
özümle ararım Mevlâna’m seni. Yemin ederim ki ölümümün
gözlerinin önünde olmasını isterdim. Gör ki aşk için ölmek ne demekmiş.”</p>
<p class="normal">Mevlâna olduğu yere düşüp bayılmıştır.</p>
</div>
</body>
</html>