<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>YalnizEfe-1</title>
		<link href="css/stylemag.css" rel="stylesheet" type="text/css"/>
	</head>
	<body id="YalnizEfe" xml:lang="tr-TR">
		<div class="Basic-Text-Frame">
			<h1 id="toc_marker-1"><strong>Ön Söz</strong></h1>
			<p class="mg025">Türk hikâyeciliğinin en önemli isimlerinden biri olan Ömer Seyfettin, eserlerinde dilimizin ve kültürümüzün güzelliklerini başarılı bir şekilde yansıtmıştır.</p>
			<p class="mg025">“Genç Kalemler” dergisindeki “Yeni Lisan” makalesiyle dilde sadeleşme hareketinin öncülerinden olmuştur. Onun hikâyelerinin yaklaşık bir asır sonra kolaylıkla okunabilmesi, anlaşılabilmesi, kullandığı sade dil sayesindedir.</p>
			<p class="mg025">Ömer Seyfettin, makale, fıkra, şiir türlerinde de eserler vermiştir. Ama asıl ününü hikâyeleriyle kazanmıştır.</p>
			<p class="mg025">Onun hikâyelerini konu bakımından, tarihî hikâyeler, toplumsal konuları işleyen hikâyeler ve çocukluk anılarını anlatan hikâyeler olarak gruplandırabiliriz.</p>
			<p class="mg025">Özellikle tarihî hikâyelerinde, tarihimizin altın sayfalarından ve isimsiz kahramanlarından en güzel örnekleri yansıtırken, Türk milletini oluşturan temel değerleri, insanımızın hayallerini, yaşadıklarını, dertlerini, sevinçlerini motif motif işlemiştir. Bu hikâyeleri okurken, kahramanlarla özdeşleşmek, onlarda kendimizi bulmak mümkündür. Hele çocukluk anılarını anlatan hikâyelerde kendi yaramazlıklarımızı, masum hayallerimizi yeniden yaşarız.</p>
			<p class="mg025">Ömer Seyfettin, yediden yetmişe herkesin keyifle okuyabileceği bir yazarımızdır. Bu eser, onun hikâyelerinden sadece bir kaçını kapsar. Dileğimiz, özellikle ilköğretim çağındaki arkadaşlarımızın onu tanımasına ve diğer eserlerine ulaşmasına vesile olmaktır.</p>
		</div>
	</body>
</html>