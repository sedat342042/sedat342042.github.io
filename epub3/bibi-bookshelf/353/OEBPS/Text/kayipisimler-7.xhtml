<html xmlns="http://www.w3.org/1999/xhtml">
<head>
  <title>kayipisimler-7</title>
  <link href="../Styles/kayipisimler.css" rel="stylesheet" type="text/css"/>
</head>

<body id="kayipisimler" xml:lang="tr-TR">
  <div class="Basic-Text-Frame">
    <p class="bolum" id="toc_marker-4"><span class="bold char-style-override-6" xml:lang="tr-TR">3 Vive le Paris! Vive l’Istanbul!</span></p>

    <p class="Basic-Paragraph" xml:lang="en-US"><span class="char-style-override-7"> </span></p>

    <p class="Basic-Paragraph" xml:lang="en-US"><span class="char-style-override-7"> </span></p>

    <p class="Normal para-style-override-3"><span class="char-style-override-7">‘‘sserpxE tneirO!’’</span></p>

    <p class="Normal para-style-override-3"><span class="char-style-override-7">Tren hareket etmedikçe benim için bir anlamı olmayacağını bildiğim kompartımanımın camındaki bu kelimeleri, koridordan duyduğum her ayak sesinde yüreğim ağzıma gelerek defalarca okumuştum. Her harfinden türettiğim yüzlerce kelimenin anlamından işlerim yolunda mı gidecek yoksa sarpa mı saracak, diye fal bakmaktan bıktım. Biletimi ve pasaportumu çıkarmak için çantamın fermuarını açınca, trene binmeden önce Sirkeci Garı’ndan aldığım, 7 Eylül 1955 tarihli Türk gazetelerini gördüm. Hepsini çıkarıp yatağımın üzerine serdim. Birinci sayfaların tamamında dün gece İstanbul’da özellikle Beyoğlu semtinde yaşanan korkunç olayların fotoğrafları vardı.</span></p>

    <p class="Normal para-style-override-3"><span class="char-style-override-7">Türklerin büyük kurtarıcısı Atatürk’ün doğduğu ve artık Yunanistan sınırları içerisinde kalan Selanik şehrindeki eve, kimliği belirsiz kişiler tarafından bomba atılmıştı. Bu haberin duyulmasıyla birlikte, başta Pera’da, Tatavla’da ve Tarlabaşı’nda olmak üzere; İstanbul’un dört bir yanında yaşayan Ortodoks Rumlara ve diğer gayrimüslimlere gece boyu süren, akla hayale gelmeyen eziyet ve fenalıklar yapılmıştı.</span></p>

    <p class="Normal para-style-override-3"><span class="char-style-override-7">Dün gece bu olaylar başladığı sırada ben de o meşhur Beyoğlu caddesindeydim. Gazetelerin yazdığı olayların bir kısmını bizzat gözlerimle görmüştüm. Camekânları kırılıp içindeki mallar sokağa fırlatılıp yağmalandıktan sonra mağazaların bazıları ateşe verilmiş, evlerin camları kırılmış, kiliselerin çanları kulelerinden sökülmüştü. Bunları gazetelerden okuyunca, dün gece bir kısmını gördüğüm olayların ötesinde, radyodan dinlediğim ve görgü tanıklarının anlattıklarına kulak misafiri olduğumda inanamadığım şeyler de böylece doğrulanmış oldu.</span></p>

    <p class="Normal para-style-override-3"><span class="char-style-override-7">Ancak beni asıl ilgilendiren, bu olaylar değil, bu olaylar başlamadan önce bizzat karıştığım bir vukuat ve o vukuata karışan diğer şahsın şu an ölü mü, yoksa diri mi olduğuna duyduğum meraktı. Diriydi. Bunu haberi okumadan, olay sonrası karakolda polislere şikâyette bulunurken çekilmiş fotoğrafını görüp tanıyınca anladım. Parasını kaptırıp canını kurtardığı için şanslı olduğunun farkında olmayan o şaşkından, kafasına vurduğum tabanca kabzasıyla feleğini şaşıran dişçi Sami’nin ölmediğine kendisinden daha çok sevindim. Prenses Ünzile’ye yaptıklarından dolayı ona kızsam da, Prens Mustafa’yı ihbar edenin o olduğuna inancım hâlâ tam olsa da, ölmediğini görünce hayatımın geri kalanında vicdan azabı çekmeyeceğimi bilmek beni mutlu etmişti.</span></p>

    <p class="Normal para-style-override-3"><span class="char-style-override-7">Gazeteleri yatağın üzerinden toplayıp katladıktan sonra hepsini kaldırıp masanın üzerine fırlattım. Çantamdan çıkardığım pasaportumu ve tren biletini ceketimin iç cebine yerleştirdim. Kalkıp perdeleri kapattım. Tekrar yatağın kenarına oturup elimi çantamın içine soktum. Parmaklarımla kavrayabildiğim üç deste İngiliz Sterlini’ni dışarı çıkardım. Fransız olduğumu anlamış gibi motifler ve rakamlar arasından kaşlarını çatarak bana bakan, İngilizlerin peruklu atalarına -aslında onlara değil de, ilk rakamdan sonraki sıfırların fazlalığına- gülümseyerek karşılık verdim. Banknotları çantaya atıp, içinde bana en az onlar kadar lazım olan bir şeyi, tabancamı aradım. Bulduğumda kabzasından tutup belime soktum. Trenin geride kalan istasyondakilere ve yolculara hareket işareti veren tiz düdüğünü duydum o an. Ardından tren gıcırtılar çıkararak usul usul hareket etti. Hissettiğim o küçük sarsıntılarla birlikte sevinçle, “Gidiyorum!” diye mırıldandım. Kalkıp perdeleri ve pencereyi açıp son bir kez dışarı bakmak istedim, fakat giderayak yakayı ele vermemek için böyle bir şeyi göze alamayıp tuttum kendimi.</span></p>

    <p class="Normal para-style-override-3"><span class="char-style-override-7">Koridordan kulağıma ayak sesleri geldiğinde kafamı çevirip kapıya baktım. Paris’e eğitim görmeye giden Türk gençleri, yaşlı kadınlar ve Doğulu tüccarlar, kapıdaki perdenin üzerinde gölgeleriyle lekeler oluşturarak bir o yana bir bu yana geçip duruyorlardı. O kalabalığın içerisinde sadece birinin perdeye düşen gölgesi hareketsiz kaldı, ta ki koridordaki sesler kesilinceye kadar. Çekip gitmesini bekledim, fakat o omuzlarının üzerinde yükselen kocaman kafasıyla bir heykel gibi hareketsiz duruyordu. Bakışlarımı ondan ayırmadan belimdeki tabancamı çekip çıkardım. Mermilerin tam olup olmadığını kontrol ettim. Bu süre zarfında, perdenin üzerindeki gölge benim ne kadar ciddi olduğumu anlamış olacak ki ben mermilerle meşgul olurken perdenin üzerinden bir anda kaybolup gitmişti. Yine</span> <span class="char-style-override-7">de ne olur ne olmaz diye düşünüp, tabancamın horozunu kaldırırken çömelip, emekleyerek ve ses çıkarmamaya dikkat ederek birkaç adımda kapının yanına varıp arkasında nefesimi tutarak beklemeye başladım. Tekerleklerin ve rayların çıkardığı rutin o bildik sesler dışında, koridorun zemininde yankılanan ayak seslerini duymaya çalıştım. Girdiği her virajdan önce makinistin çaldığı düdüğün sesiyle, çeliğin demirden ve ahşaptan çıkan sesleri arasında sonsuzluğu hedefleyip uçup gitti.</span></p>

    <p class="Normal para-style-override-3"><span class="char-style-override-7">Üç beş erkek yüksek sesle konuşa konuşa kompartımanımın kapısının önünden geçip gittiler. Trenin restoranında gördükleri sarışın bir kadından bahsediyorlardı. Hangisine bakmıştı? Ona mı, buna mı, yoksa şuna mı? Yanındaki adam herhalde kocasıymış, ama pek yaşlı görünüyormuş. Dinleyip anlayabildiğim bu konuşmalardan hayalimde canlandırdığım sarışın, beyaz tenli, kırmızı dudaklı kadını zerre kadar merak ettiğimden değil de karnım acıktığı için restorana gitmeye karar verdim. Fakat çantayı burada bırakamazdım. Elimde götürmem de çok dikkat çeker, diye düşündüm. İçinde değerli bir şeyler olduğu hemen anlaşılırdı. Tabancamı, horozunu indirip ceketimin yan cebine yerleştirdim. Çömeldiğim yerden, gölgemin perdenin üzerine düşmemesine dikkat ederek kalktım. Pencereye yürüdüm. Neler göreceğimin merakıyla perdeyi açtım.</span></p>

    <p class="Normal para-style-override-3"><span class="char-style-override-7">Nerede olduğumu, nereden gelip nereye gittiğimi çok iyi bildiğimden, tersten okuduğum ve ilk anda bir şey ifade etmese de, ne olduğunu bildiğim, cama itinayla yazılmış harfleri, ikinci kez yeni bir anlam çıkarmak için, heceleyerek tekrar okudum; ‘‘Orient Express!’’</span></p>

    <p class="Normal para-style-override-3"><span class="char-style-override-7">Tabii ya! Orient Express! O iki kelimeyi bin defa, tersten ve düzden okusam da ağzımdan yine ve sadece bu ke</span><span class="char-style-override-7">limeler dökülecekti. Kurtuldum işte. İşte gidiyorum.</span></p>

    <p class="Normal para-style-override-3"><span class="char-style-override-7">“Vive le Paris! Vive l’Istanbul!” diye mırıldandım sevinçle.</span></p>

    <p class="Normal para-style-override-3"><span class="char-style-override-7">Kompartımanın ışığı ve dışarının karanlığında adi, soluk görüntülü bir aynaya dönüşen pencerenin camında bir süre, seçebildiğim kadar, kaşımı gözümü ve endamımı inceledim. Kravatımı, ceketimin yakasını ve saçlarımı düzelttim. Kendi görüntümü delip dışarıya baktım. Ayın şavkıyla belli belirsiz seçebildiğim ağaçlar, kayalar ve tepeler trenin hızıyla gidiş yönünün tersine, yamula büküle hareket ederken, ucube yaratıklara, ejderhalara, paramı almak için çeşitli dalavereler çeviren, kurnaz, gözlerini kırpmadan beni öldüreceğini bildiğim kötü adam suretlerine dönüşüyordu. Uzakta, çok uzaklarda, dağ başlarında, ovalarda, yaylalarda, Türk köylerinin bulunduğunu işaret eden cılız ışıklar arada bir görünüp kayboluyordu.</span></p>

    <p class="Normal para-style-override-3"><span class="char-style-override-7">Kompartımanımın kapısının tıklatıldığını duyunca arkamı dönüp kapıya yürüdüm. Perdeyi aralarken elimi ceketimin cebime sokup tabancamın kabzasını tuttum. Kondüktördü. Kapıyı açıp uzattığım biletimi elindeki zımbayla ortadan deldi.</span></p>

    <p class="Normal para-style-override-3"><span class="char-style-override-7">Gideceği sırada onu durdurdum.</span></p>

    <p class="Normal para-style-override-3"><span class="char-style-override-7">‘‘Şu anda neredeyiz?’’ diye sordum.</span></p>

    <p class="Normal para-style-override-3"><span class="char-style-override-7">Gülümseyerek, ‘‘Sanırım İstanbul’dan çıkmak üzereyiz Mösyö,’’ dedi ve loş koridorda iki adım atıp yandaki kompartımanın önünde durdu.</span></p>

    <p class="Normal para-style-override-3"><span class="char-style-override-7">O kapıyı tıklatırken başımı koridorun diğer ucuna çevirip baktım, kimse yoktu. İçeri çekilip kapıyı kilitledim. Yatağıma boylu boyunca uzandım. Kondüktöre rica etsem biraz da bahşiş versem bana yemek getirir mi? diye geçirdim içimden. Sarışın kadın nasıl bir fıstık acaba? Kondüktör yemeğimi ve içkimi getirdikten sonra avcuna biraz daha para sıkıştırırsam belki onu da anlatır bana.</span></p>

    <p class="Normal para-style-override-3"><span class="char-style-override-7">Doğrulup yataktan kalktım. Çantayı saplarından kavrayıp kapıya doğru yürüdüm. Kilidi açıp anahtarı çekip aldım. Kafamı koridora uzatırken anahtarı cebime koydum. Koridor boştu. Kapıyı çekip restorana doğru yürümeye başladım. Birkaç adım atmıştım ki ayak sesleri duydum. Vagonun köşesinden birileri çıktı çıkacaktı. Hemen geri dönüp kompartımanıma girdim. En iyisi çantayı burada bırakmaktı. Onu kompartımanın içinde, sağlam olduğuna inandığım ve şeytanın bile aklına gelmeyecek bir yere saklamalıyım. Yer ve duvar döşemelerini parmaklarımla yerlerinden oynatmaya çalıştım. O kadar sağlamdılar ki yerlerinden bile kıpırdamadılar. Paraların hepsini çantadan çıkarıp yatağa dizdikten sonra yorganı üzerlerine örttüm. Boş çanta, fermuarını çekip elime alınca çok hafif geldi. Boş olduğu anlaşılıyor mu diye, kompartımanın kapısıyla pencere arasında birkaç tur yürüdüm. Durup bu kez yatağın üzerinden aldığım yastığı teptim içine. Deminki gibi kapıyla pencere arasında tekrar prova yürüyüşü yapıp tecrübe ettim. Yine hafifti, fakat eskisi kadar değildi. Çeşitli pozlar denedim. Sol elimi önce ceketimin, ardından da pantolonumun cebine sokup yürüdüm. Pantolonumun cebinde elime bir şey değdi. Bir anahtardı bu, hem de kompartımanın kapısının anahtarıydı. Anahtara bakarken, “Eyvah!” diye mırıldandım. Kompartımandan çıkmaktan vazgeçip o şaşkınlıkla kapıyı kilitlemeyi unutmuş, üstelik anahtarı da cebime koymuşum. Hemen koşup arkasından kilitledim kapıyı. Kapıyı kilitlemeden içeride manyak manyak hareketler yapıyordum. Üstelik paraların hepsi de yatağın içinde, yorganın hemen altında duruyorlardı. Geri dönüp hızlı adımlarla yatağın yanına doğru yürüdüm ve yorganı ucundan tutup aniden yatağın üzerinden çektim. Deste deste sterlinler yatağın üzerinde öylece duruyorlardı. Bu müthiş duyguyu hâlâ hatırlayabiliyorum. Çocukluğumda Paris’in dar sokaklarında, etrafta kimse yokken bir frankla oynadığım, kimsenin bilmediği çok eğlenceli bir oyundu bu. Parayı önce yere atardım, ama düştüğü yere bakmazdım. Sonra aramaya başlar ve nihayetinde bulurdum. İşte o bulduğum an aldığım haz inanılmaz güzeldi. Sanki o para benim değilmiş de, birisi düşürmüş ve ben de bulmuşum hissine kapılırdım. Yatağın üzerindeki paralara bakarken yine yıllar önceki aynı o güzel duyguya kapılmıştım. Bir dakika önce benim değildi, ama artık benim olmuştu. Fakat bunun zenginliği ve mutluluğu bir frankla ölçülemeyecek kadar fazlaydı.</span></p>

    <p class="Normal para-style-override-3"><span class="char-style-override-7">İnsan kendisini daha zengin ve mutlu hissedince aklına da daha parlak fikirler gelebiliyordu. Hemen o an paraları yatağın içinde saklamaktan ve kompartımanda bırakmaktan daha iyi bir fikir geliverdi aklıma. Bunu uygulamak için hemen ceketimi çıkarıp yatağın üzerine, paraların yanına attım. Ardından kravatımı ve gömleğimi de çıkardım. Para destelerini teker teker alıp, koynuma atarak fanilamın içine yerleştirmeye başladım. Belimin ve göbeğimin üzerindeki para destelerini hareket ettirip beni rahatsız etmeyecekleri şekle soktum. Gömleğimi giydikten sonra alttan düşmesinler diye pantolonumun kemerini bir delik daha sıktım. Kravatımı bağladıktan sonra ceketimi yatağın üzerinden alıp giydim. Kompartımanın camında kendime baktım. Ceketimin bol olması, paraların sağladığı yapay şişmanlığı pek belli etmiyordu. Her hareketimde çıplak bedenime değen para desteleri tenimi kaşındırıyordu. Çantamı alıp kompartımanıma son bir kez daha baktıktan sonra yorganı elimle silkeleyip içinde para destesi kalmış mı diye kontrol ettim. Eğilip yatağın altına baktım. Kapıyı açıp koridora çıkarken elimle gövdemi saran destelerin sertliğini yokladım. “Kurşun işlemez,” diye mırıldanıp gülümsedim.</span></p>

    <p class="Normal para-style-override-3"><span class="char-style-override-7">Kapıyı kilitlemeyi unutmadan, restoranın olduğu vagona doğru yürümeye başladım. Halime bakınca içimden gülmek geldi. Çünkü tıpkı kompartımanda provasını yaptığım şekilde, bir elim cebimde yürüdüğümü fark etmiştim. Prens Mustafa ortadan kaybolunca hilafetçilerin karargâhında, onun yerine, hem Osmanlı hükümdarı hem de yeni halife olarak tanıtıldığımda, nasıl da kırk yıllık Müslüman bir Türk gibi davrandığımı hatırlayınca, kompartımanda yaptığım provaya ve rolüme çabucak adapte olabilmeme şaşırmadım. Her adımda burnuma gelen yemek ve anason ve şarap kokuları daha bir yoğunlaşıyordu. Restoranın kapısını açmadan önce kapının üzerindeki pencereden içerideki müşterileri gözledim. İçeride oturacağım boş masayı belirlerken, yemek yiyip içkilerini içen kalabalığın arasında sarışın güzel kadını bulmaya çalıştım. Kapının kulpunu avcumun içine alıp aşağıya doğru bastırdım. Herkesin kafasını çevirip kapının çıkardığı sese bakacağını sandım. Fakat herkes önündeki yemeğiyle, içkisiyle ve karşısındakiyle o kadar ilgiliydi ki bir tanesi bile dönüp bakmadı.</span></p>

    <p class="Normal para-style-override-4"><span class="bold char-style-override-1" xml:lang="tr-TR"> </span></p>
  </div>
</body>
</html>