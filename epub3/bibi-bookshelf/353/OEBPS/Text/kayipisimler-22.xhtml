<html xmlns="http://www.w3.org/1999/xhtml">
<head>
  <title>kayipisimler-22</title>
  <link href="../Styles/kayipisimler.css" rel="stylesheet" type="text/css"/>
</head>

<body id="kayipisimler" xml:lang="tr-TR">
  <div class="Basic-Text-Frame">
    <p class="bolum" id="toc_marker-19"><span class="bold char-style-override-6" xml:lang="tr-TR">19 İnsanı insandan ayıran yegâne özellik</span></p>

    <p class="Basic-Paragraph" xml:lang="en-US"><span class="char-style-override-9"> </span></p>

    <p class="Basic-Paragraph" xml:lang="en-US"><span class="char-style-override-7"> </span></p>

    <p class="Normal para-style-override-3"><span class="char-style-override-7">Mısır Çarşısı’nın duvarının kenarına çökmüş kâğıt levhanın üzerindeki Kurukahveci Mehmet Efendi’yi öven methiyesinin tam da göbeğine, üstünde tüten dumanıyla sahici gibi duran bir kahve fincanı tasvirini çizişini hayranlıkla seyrediyordum. Âşık Razi Kurukahveci Mehmet Efendi’nin dükkânından gelen buram buram taze kavrulmuş kahve kokusunun verdiği ilhamdan mıdır; ona güldüğüm için bana inat olsun diye midir; yoksa fazladan almayı düşündüğü paranın hayalinden midir bilinmez; maharetini güneş Mısır Çarşısı’nın gölgesini çeyrek arşın uzatana kadar geçen o kısacık zaman içinde gösterivermişti.</span></p>

    <p class="Normal para-style-override-3"><span class="char-style-override-7">Kâğıdın üzerine döktüğü nakşa hayranlıkla baktığımı görünce yüzündeki memnuniyet ifadesini gizleyemedi. Külü uzamış, kâğıdı ve içindeki tütünüyle ufacık kalmış sigarasının parmaklarını yakmasına yanmasına aldırmadan son bir nefes daha çektikten sonra, izmariti yere atıp pabucunun tabanıyla ezdikten sonra hiçbir şey demeden kalkıp Mısır Çarşısı’nın kapısından içeriye girdi.</span></p>

    <p class="Normal para-style-override-3"><span class="char-style-override-7">Bazen, özellikle de moraliniz bozuk olduğu zamanlar size de olur mu bilmem? Kendimle baş başa kaldığımda, Âşık Razi gibi bir arkadaşım kısa süreliğine yanımdan ayrıldığında; sanki biri başucumdaki mumu söndürmüş gibi, kör karanlığın içinde kendimi tüm korkularımla hayata karşı savunmasız, çırılçıplak hissediyorum. İşte o an sanki bütün düşmanlarım birer birer karşıma geçip sırıtarak benimle alay ediyor; hepsi aynı anda bedenime olmasa da ruhuma acı veren darbeler indiriyor, bilmediğim konularda sual, hatırlamadığım vakalar hakkında benden hesap soruyorlardı. Sanki bir rüyada gibi; hani insan bir şeylerden korkup kaçar, kaçtığını sanır, fakat durup baktığında hâlâ aynı yerde olduğunu görür ya da avazı çıktığı kadar bağırır da bir türlü sesi çıkmaz ya. İşte şuandaki gibi kendimle baş başa kaldığım yalnızlık hallerimde, hayatım boyunca başıma bela olan insanlar bir bir gözümün önünden geçer gider. Sanki cenaze namazımı kılmak için toplanmışlar gibi karşımda sıralanırlar. Çoğu uzun yıllar görmediğim, fakat hayatımın belirli zamanlarında karşıma çıkıp, ruh sağlığıma ağır darbeler indirmiş insanlar olsa da, bunların içerisinden sadece yakın vakte ait düşmanlarımın yüzlerini tanıyabiliyorum. Hep son dönemdeki düşmanlarımla mücadele etsem de, o yüzlerini hatırlamadıklarım ağızlarının içine kondurulmuş sarı, pis dişleriyle karşımda durmadan sırıtırlar. Öyle bir sarılık ki hayalimde, yüzün diğer azaları o sarı renkten görünmez olup, kaybolup gider. O sarı rengin anlamı şudur: “Sen şimdi yenilerle uğraş, fakat sanma ki bizler hayatından sonsuza kadar çıktık. Hayaliz diye kanma sakın, aklında olsun, her an gerçeğe dönüşüp senin canına okuyabiliriz.”</span></p>

    <p class="Normal para-style-override-3"><span class="char-style-override-7">Sarkık, kalın dudaklar arasından görünen beyaz dişler. Necip’in dişlerinin parlaklığı öbür düşmanlarımın hepsini geri plana itiyor, Necip karşımda sanki öyle hareketsiz, hiçbir şey yapmadan duruşuyla, “Şimdilik sadece beni düşün!” diyordu.</span></p>

    <p class="Normal para-style-override-3"><span class="char-style-override-7">İçimde ona karşı duyduğum acıma hissi nihayetlenip ifrit olmaya başladığım vakitlerde, onun hayaline, evinden ve yurdundan uzak İstanbul gibi bu aşırı memlekette, bir zamanlar kendisi gibi esirlerin başına neler geldiğine dair korkunç hikâyeler anlatıyordum. Öyle bir cümleyle başlıyordum ki hikâyeme, o önce derin bir nefes alıyor, ben art arda sıraladığım kelimeleri uç uca maharetle ve süratle eklerken nefesini geri bırakmak için insafa gelip anlattıklarıma noktayı koymamı bekliyordu.</span></p>

    <p class="Normal para-style-override-3"><span class="char-style-override-7">“Hiçbir esiri sahibi canına tak etmedikçe öldürmez!” diye bilgiççe laflar ediyordum onu karşıma alıp. İçinde beliren huzursuzluk, “Lakin,” diye devam etmeme kadar sürüyordu. “Bu vakte kadar çok kimse böyle bir mevzuyu anlatırken duydum, sahibi kölenin sırtından sadece bir defalığına, o da satarken para kazanır, fakat bir imansızın eline düşerse, adam kolunu bacağını satırla gelişigüzel budar. Yaraları iyileşince de ömür boyu, çarşıda, pazarda gelip geçene avuç açıp sadaka dilenir, üstelik kazandığının tamamını efendisinin avcuna sayar ki, vücudundan bir iki organ daha eksilmesin.”</span></p>

    <p class="Normal para-style-override-3"><span class="char-style-override-7">Bana inanmayıp aklında yalan söylediğime dair küçük bir şüphe kalacağını hesaba katıp bir ara yolu düştüğünde, Tophane’deki eski gümrük binasına uğramasını; hayvan bağlasan durmayacak kadar pis hücrelerde yaşamaya çalışan, gözlerine mil çekilmiş, kulakları ve burnu gelişi güzel kesilip doğranarak cüzzamlıya benzetilmiş zavallı esir eskisi, yeni dilencileri görmesini tembih ediyordum.</span></p>

    <p class="Normal para-style-override-3"><span class="char-style-override-7">Necip ben onu evime aldıktan sonra aradan birkaç ay geçip ettiği hizmetlerle yerini iyice sağlamlaştırdığını sanmaya başlamıştı. Oysa benim onu zemheri ayazında şehrin buz tutmuş sokaklarında yarı aç üşümüş ve rezil bir halde dolaşırken görmüş, sonrasında acıyıp da onu evime aldığımı unutmuş; yemek için bir fare leşini bile zor bulurken sahibinin yemeğine ortak olmuş gudubet bakışlı nankör bir kedi edasıyla, bana imada bulunmayı ihmal etmemişti. “O gece,” demişti, Yıldız’da sahneye çıktığım geceyi kastedip yangın vesilesiyle açılan perdenin aralığından görünen Sultan Hamit’in namusuna baktığımı hatırlatarak, “Seni neden ele vermedim biliyor musun?” Ben ne söyleyeceğini merak ederek, saadete gelmesini beklerken o bu anın tadını çıkarırcasına karşımda bir süre öylece susup sırıtmıştı. “Belki sana komik gelecek ama o kadar güzel anlatıyordun ki, hikâyenin sonunu merak ettim, işte o nedenle seni ispiyon etmedim.”</span></p>

    <p class="Normal para-style-override-3"><span class="char-style-override-7">Ona kızmam gerekirken, söyledikleri sonrasında öfkem aklımdan uçup gitmiş, aklımda benim sanatımı öven lafları kalmıştı. İşte böyle insanoğlunu düşmanı tarafından övülmek bile böyle benim düştüğüm durum gibi zaman zaman mutlu edebiliyordu. İnsanı diğer yaratıklardan ayıran akıldır derler ya, doğrudur. Ancak insanı insandan ayıran yegâne özellik de yetenektir bence.</span></p>

    <p class="Normal para-style-override-3"><span class="char-style-override-7">Ben aklımdan bunları geçirip dururken Âşık Razi Kurukahveci Mehmet Efendi’yle hesabını görüp gelmiş tam da karşımda duruyordu.</span></p>

    <p class="Normal para-style-override-3"><span class="char-style-override-7">“Alay ettiğimi sandın fakat hakikaten güzel yapmıştın, hakkındı,” dedim karşımda gümüş paraları avcunun içinde sallayıp şıkırdatan Âşık Razi’ye.</span></p>

    <p class="Normal para-style-override-3"><span class="char-style-override-7">“Ya, ne demezsin,” dedi, burnunun ucuyla avcunda sallayıp bana sesini dinlettiği paraları işaret ederek “Bil bakalım ne kadar var burada?”</span></p>

    <p class="Normal para-style-override-3"><span class="char-style-override-7">İlla üste çıkacak ya! Fakat ben müsaade eder miyim ona böyle keyiflenmesine?</span></p>

    <p class="Normal para-style-override-3"><span class="char-style-override-7">“Yüz elli!” dedim.</span></p>

    <p class="Normal para-style-override-3"><span class="char-style-override-7">Beklediğim gibi avcunun içindeki şıkırtı birden kesilirken, yükündeki keyifli sırıtış da uçup gitti. Avucunun içindeki paraları sallamaktan vazgeçip, kuşkuyla yüzüme bakarak yanıma yaklaştı.</span></p>

    <p class="Normal para-style-override-3"><span class="char-style-override-7">“Sahiden eder miydi o kadar?” diye sordu.</span></p>

    <p class="Normal para-style-override-3"><span class="char-style-override-7">“Niye etmesin, ederdi tabii ki,” dedim, “Hem de en az yüz elli ederdi.”</span></p>

    <p class="Normal para-style-override-3"><span class="char-style-override-7">Yönünü Mısır Çarşısı’nın kapısına dönüp yürüdü, içeri gireceği sırada dönüp bana baktı. Fakat ne yapacağını bilemez bir halde kararsız kaldı. İçeri girmekten vazgeçip yanıma geldi tekrar.</span></p>

    <p class="Normal para-style-override-3"><span class="char-style-override-7">“Niye baştan söylemedin?” diye çıkıştı bana, “Yüz kuruş verdiler.”</span></p>

    <p class="Normal para-style-override-3"><span class="char-style-override-7">Koluna girip onu Mısır Çarşısı’nın kapısının önündeki kalabalığın arasından uzaklaştırırken bir yandan da gülüyordum.</span></p>

    <p class="Normal para-style-override-3"><span class="char-style-override-7">“Methiye için elli kuruşa anlaştığını söyledin, yüz kuruş vermişler,” dedim gülerek, “bir tane kahve fincanı çizdin diye başımıza nakkaş mı kesileceksin? O kadar kafa patlatıp methiyeyi yazmışsın, biçtiğin değer elli kuruş, üç dakikada yaptığın fincan tasviri için yüz kuruş almayı düşünüyorsun. Sen şair misin yoksa ressam mı? Yürü hadi yürü.”</span></p>

    <p class="Normal para-style-override-3"><span class="char-style-override-7">Avcunun içine sımsıkı bastırdığı parmaklarını araladı. On tane kuruş arasından dört tane gümüş mecidiye parıldıyordu.</span></p>

    <p class="Normal para-style-override-3"><span class="char-style-override-7">Şirket-i Hayriye’nin kırk bir numaralı vapuru Metanet, karnında Üsküdar’dan bu yakaya taşıdığı yolcuları halat attığı iskeleye indiriyor; bir yandan da tıknefes halinden kurtulmak için makine dairesinde yaktığı kömürün dumanlarını ağır ağır gökyüzüne salıyordu.</span></p>

    <p class="Normal para-style-override-3"><span class="char-style-override-7">Köprüyü bir kez daha yaya geçmeyi gözümüz kesmediğinden, birbirimize danışmadan; kıyıda müşteri gözleyip mavnacılarla laflarken, arada bir yanlarındaki şarap dolu testileri kafalarına dikip, altmışlık tütünü kâğıtlara sarıp tellendiren sandalcıların yanına vardık.</span></p>

    <p class="Normal para-style-override-3"><span class="char-style-override-7">Kadıköy’ün ve Boğaz’ın kayıkçıları gibi Galata Köprüsü’ne sandal bağlayıp, Sirkeci Karaköy arasında Haliç’in kıpırtısız suyunda kürek çeken sandalcıların da keyfi bugünlerde marizdi. Çünkü meslektaşlarından birinin başına, yüzyıllar önce Hamamlar Kethüdası Derviş İsmail Efendi’nin yazdığı Dellakname Kitabı’ndaki hikâyelere benzer bir vak’a gelmiş, işte bu yüzden bütün kayıkçı erbabının yüzünü kıpkırmızı kızartmıştı.</span></p>

    <p class="Normal para-style-override-3"><span class="char-style-override-7">Olay tüm çıplaklığıyla ağızdan kulağa, kulaktan ağıza gezerken, ne sandalcının adı ne de Kaptan-ı Derya Kılıç Ali Paşa Hamamı’nda iman tahtasına çöküp ırzına geçtiği sabinin hangi paşanın sübyanı olduğu ortaya çıktı. Lakin</span> <span class="char-style-override-7">sandalcı işlediği kabahatin üzerinden iki saat geçmeden öyle bir dayak yemiş ki anlatanlara göre herhalde ölmeyi tercih edermiş.</span></p>

    <p class="Normal para-style-override-3"><span class="char-style-override-7">“Yaşıyor ama bundan sonra ne ayağı tutar ne de kolu, sanırsın felç, sanırsın sarıhummaya tutulmuş acem marazlısı. Üstelik ben söyleyenlerin yalancısıyım, sübyana yaptığının aynısını dayağı çekenler ona da yapmışlar, vermişler odunu, salmışlar gitsin kamışı. Görenler diyor ki kazığa otursaymış daha iyi. O vahimmiş yani durumu. Fena hacamat olmuş kayıkçı fena!”</span></p>

    <p class="Normal para-style-override-3"><span class="char-style-override-7">Kimse yüzlerine karşı bir şey demese de, olayı duyan tüm İstanbul halkının aklından neler geçtiğini tahmin eden sıradaki kayıkçı, yüzümüze bakmaya utanıp şarap testisini yanındaki mavnacının eline tutuşturup ayağa kaktı.</span></p>

    <p class="Normal para-style-override-3"><span class="char-style-override-7">Haliç’in fersiz dalgalarına ritim uydurup hafif hafif yalpalayan sandala önce Âşık Razi, ardından da ben atladım. Mabadımızı koyacak rahat bir yer ararken, sandalcı da iskeledeki babaya bağlı ipin ilmeğini çözdükten sonra biz denize düşeceğini sanırken ya kafayı daha iyiden iyiye bulmadığından ya da yılların getirdiği alışkanlıktan olsa gerek, usta bir hamleyle havalandığı iskeleden kuş gibi yanımıza kondu.</span></p>

    <p class="Normal para-style-override-3"><span class="char-style-override-7">Köprüden etrafa çekiç ve testere sesleri yayılıyordu. Beyzadenin lüks faytonunun köprünün zeminine açtığı, görmeden adımını atacak çelimsiz bir adamı yutacak genişlikteki deliği, Şehremini’nin yevmiyeli marangozları tamir ediyorlardı.</span></p>

    <p class="Normal para-style-override-3"><span class="char-style-override-7">Âşık Razi gözü ve kulağıyla hâlâ hurilerin yıkandığı deniz hamamındaydı. Elimi sandaldan sarkıtıp, avucuma aldığım suyu yüzüne serptim. Serin sular yüzüne çarpınca iki aylık kedi yavrusu gibi irkilip titredi. Fesini kafasından</span> <span class="char-style-override-7">alıp setresinin astarıyla yüzünü kuruladı.</span></p>

    <p class="Normal para-style-override-3"><span class="char-style-override-7">“Kızma sakın, yaptığım iyiliği bir anla önce,” dedim, “Düşünsene kim bilir onların nerelerine değmiştir o sular.”</span></p>

    <p class="Normal para-style-override-3"><span class="char-style-override-7">Yüzünü silmekten vazgeçip gülmeye başladı.</span></p>

    <p class="Normal para-style-override-3"><span class="char-style-override-7">“Haklısın, niye kuruluyorum ki sanki,” dedi.</span></p>

    <p class="Normal para-style-override-3"><span class="char-style-override-7">Kürek çekmekten ter içinde kalmış sandalcı ses etmese de, yaptığımız maskaralığı bakışlarıyla kınadı. Zira sadece bu şehirde değil; Urumeli’nde, Mağrip’te, Semerkant’ta ve Beyrut’ta sineğin dişisiyle ilgili kinaye yapmak bile ayıp sayılırdı. Hiçbir şair bir dişiyi mısralarında övmediği gibi, sanki, “Sakın ola ki masallarında kadını dilinden dökülen cümlelerle çırılçıplak soymayasın,” diye bir şarta riayet ediyormuşçasına, hiçbir meddah da hiçbir masalında kadın denen o güzel yaratığı yarı belinden daha çıplak tasvir etmemiştir.</span></p>

    <p class="Normal para-style-override-3"><span class="char-style-override-7">Mesleğimin çıraklığını yaptığım, tömene kuşu kadar cisme, efendisi eksik nam-ı Abidin diye isme sahip olduğum bir çocukken, vebadan kırılan çöl şehirlerinde; savaş sonrası yıkılmış, yakılmış Balkan kasabalarında; sokakları bir karış buz tutmuş Karadeniz’in kuzey limanlarında; nur içinde yatsın, ustam Kıssahan Yeniçerioğlu İsmail’in peşi sıra dolaşıp duruyordum. Yaşıyorsa bu yeryüzündeki tek rakibim, ustamın diğer çırağı Bahattin Melek suratına şamarı yeme pahasına, Bin Bir Gece Masalları’nda her daim kadının güzelliğinden bahsedildiğini söyleyip karşı çıkmıştı.</span></p>

    <p class="Normal para-style-override-3"><span class="char-style-override-7">“O masalların anlatıcısı senin de bildiğin gibi bir kadındır, fakat sanma ki hemcinslerini masal kahramanı yaparak onlara ayrıcalık tanımıştır. Masal anlatırken güzel kelimeler uydurmak kadar bir önemli gayesi daha vardı. Bir gün daha hayatta kalabilmek için kocası olan kadın düşmanı, Hint ve Çin diyarının hükümdarı Şehriyar’ı merakta bırakacak konular bulmak zorundaydı. Bunlar öyle masallar olmalıydı ki Hükümdar Şehriyar’a eski karısı tarafından bir zamanlar boynuzlandığını hatırlatmamalı; yeri ve zamanı geldiğinde ahlaksızlığa yeltenen kâfir yosmalar Şehrazat’ın dilinde, Şehriyar’ın da hayalinde kemiğiyle etiyle lime lime, un ufak olmalıydılar. İşte Şehrazat’ın masallarındaki kadınların güzelliğinin övülmesinin böyle kurnaz bir vazifesi vardı,” deyivermişti ustam.</span></p>

    <p class="Normal para-style-override-3"><span class="char-style-override-7">Yediği tokatlar sebebiyle Bahattin Melek’le alay etmezdim. Öyle bir şey benim başıma geldiğinde o da benimle alay etmezdi; zira bu tokatlar mutlaka gün aşırı birimizin suratına inerdi. Tokadı birimiz yerdik, fakat hayat boyu mesleğimizde kullanacağımızı bildiğimiz o dersleri beraber alıp kulaklarımıza küpe yapardık.</span></p>

    <p class="Normal para-style-override-3"><span class="char-style-override-7">Bahattin Melek’in yanımıza katılması da hayli komik bir tesadüf sonucu olmuştu. Ustam Yeniçerioğlu İsmail’le yolumuz bir vakitler Serez’e düşmüştü. O zamanlar Hayalbazlar, Hokkabazlar, Karagözcüler, göz bağlayıcı Sihirbazlar ve Meddahlar, köy, kasaba, nahiye, şehir demeden hep birlikte dolaşırlardı. Bahattin Melek de daha iki gün önce ekibe katılmış olan Karagözcü’nün çıraklığını yapıyor; perde arkasında ustasına sırası gelen kuklayı yetiştiriyor; kandil tutuyor bazen de oyunun gidişatına göre tef çalıyordu.</span></p>

    <p class="Normal para-style-override-3"><span class="char-style-override-7">Onun ustasıyla benimki haberimiz olmadan kendi aralarında bir kumar oynamışlar. Akşamın alacakaranlığında, yattığımız han odasına, ustam Yeniçerioğlu İsmail yanında Bahattin Melek’le birlikte gelmişti.</span></p>

    <p class="Normal para-style-override-3"><span class="char-style-override-7">Sonradan öğrenmiştim, eğer ustam bahsi kaybetmiş olsaydı ben Karagözcü’nün çırağı olacakmışım. Bahattin Melek ilk günler başına gelenlerden dolayı çekingen dursa da han odasının köşelerinde birkaç masal anlatınca bana alıştı. Dut yemiş bülbül gibi küskün, bakışlarıyla yerdeki yağcıbedir kiliminin desenlerinin kıvrımlarında gezinen Bahattin Melek, babasının hayrına değil, bile bile yarıda kesip anlatmaktan vazgeçtiğim masalların devamını merak ettiği için benimle konuşmaya başladı. Epey bir vakit sonra da hanın arka bahçesindeki turunç ağacından ona portakal çalmam karşılığında, şamar yemekten korkup ustama soramadığım, aramıza katılışının hikâyesini bana anlatıverdi.</span></p>

    <p class="Normal para-style-override-3"><span class="char-style-override-7">Hırsızlık yaparken hancının karısına yakalanıp bacaklarımı ortadan ayırtmamak için, çatılarda akşam olduğunu haber veren baykuşların sesi duyulana kadar portakal ağacının tepesinde bekledim.</span></p>

    <p class="Normal para-style-override-3"><span class="char-style-override-7">Bahattin Melek portakalın kabuğunu, dilini ve damağını yakan acı tadına aldırmadan, biraz sonra ağzında hissedeceği lezzetin şevkiyle dişleriyle soyarken, bir yandan da, Serez eşrafının Karun kadar değilse bile; hatırı sayılır zenginlerinden bir adamın oğlunun sünneti için Fransa’dan getirttiği teke sakallı, komik urbalı birkaç ecnebinin perdede hareketli resimler oynattığından bahsetti. Karagözcü perdenin karşısına geçip, duvara asılı çarşafta hareket eden resimlere, bunun şeytan icadı olabileceği kuşkusuyla, ağzı açık ayran budalası gibi bakakalmış. Bir yandan da Kelime-i Şahadet getirenlerden etkilenmeden, her bir medeniyeti yeryüzüne indirmelerini onların kâfirliğine bağlamış. Bunun mesleğinin gelişmiş bir modelinden başka bir şey olmadığını, perdenin arkasında kendisi gibi bir Karagözcü’nün bulunduğunu iddia edince, buna karşı çıkan ustamla bahse girmişler. Eğer ustam kaybetmiş olsaydı benim şu an Karagözcü’nün çırağı, Bahattin Melek’in de çömezi olacağımı bildiğim için, ondan o yaşıma kadar görmediğim perdede hareket eden hayallerden bahsetmesini istedim. Fakat o da bir şey anlamadığını söyledi, güldüğümü görünce de, “Ustam olacak kocaman adam bile anlamadı benim anlamamamın neresi komik?” diye çıkıştı. Zaten ustası da çırağını kaybettiğine değil de, iddia sonrasında bahis konusunu öğrenen Frenklerin kendisine gülmelerine içerlemiş. Bahattin Melek’in yüzüne bile bakmadan tefini, perdesini ve manda derisinden kesilip, toprak boyalarla rengârenk boyanmış Karagöz’le Hacivat’ı, Tuzsuz Deli Bekir’i, Zenne’yi ve Bebe Ruhi’yi alıp Serez’i terk etmiş.</span></p>

    <p class="Normal para-style-override-3"><span class="char-style-override-7">Tuzlu suyun serinliğini aniden yüzümde hissedince irkildim. Gözümün önünde kıpırdayıp duran lekeler telaşla dağılıp hepsi görüş alanımın içerisindeki maddelerin birer parçası halini aldı. O kıpırdayıp duran leke kütlesinin bir parçasının da Âşık Razi’ye ait olduğunu, halime bakıp güldüğünü görünce anladım.</span></p>

    <p class="Normal para-style-override-3"><span class="char-style-override-7">“Kusura bakma,” dedi sırıtmaya devam ederek, “Kıyıya iki kürek mesafe kalmıştı, Seni de böyle dalgın yakalayınca öcümü alayım dedim.”</span></p>

    <p class="Normal para-style-override-3"><span class="char-style-override-7">Setremin koluyla yüzümü kurularken kayığın ahşabı Galata’nın rıhtımına çarpınca yavaşça sendeleyip durduk.</span></p>

    <p class="Normal para-style-override-4"><span class="bold char-style-override-8" xml:lang="tr-TR"> </span></p>
  </div>
</body>
</html>