<html xmlns="http://www.w3.org/1999/xhtml">
<head>
  <title>kayipisimler-30</title>
  <link href="../Styles/kayipisimler.css" rel="stylesheet" type="text/css"/>
</head>

<body id="kayipisimler" xml:lang="tr-TR">
  <div class="Basic-Text-Frame">
    <p class="bolum" id="toc_marker-27"><span class="bold char-style-override-6" xml:lang="tr-TR">27 Hayalete bakar gibi</span></p>

    <p class="Basic-Paragraph" xml:lang="en-US"><span class="bold char-style-override-1" xml:lang="tr-TR"> </span></p>

    <p class="Basic-Paragraph" xml:lang="en-US"><span class="char-style-override-7"> </span></p>

    <p class="Normal para-style-override-3"><span class="char-style-override-7">Bir kadını altıma aldığımda fazlasıyla mutlu edebildiğimden her ne kadar emin olsam da, sıra dışı bir şeyler yapıp kulağıma fısıldayacakları, “Sen farklısın!” cümlesini bir kez de onun ağzından duymak için, Clotte’u uyandırmamaya dikkat ederek yataktan kalktım. Hava aydınlanmaya başlayınca restoranın açılmış olabileceğini düşündüm. Gece etrafa gelişigüzel fırlattığım, külotumu, pantolonumu, gömleğimi, ceketimi ve ayakkabılarımı giyip kompartımandan çıktım. Restorana doğru yürüyeceğim sırada ellerim saçlarıma gidince, çok dağınık olduklarını fark edip ters istikamete, tuvaletin bulunduğu tarafa döndüm. Kompartımanımın önünden geçerken durup etrafa baktım. Kimsenin olmadığını fırsat bilip kulağımı kapıya dayadım. İçeriden Leon’un horlama sesleri geliyordu. Esneyerek yoluma devam ettim. Melon şapka ve pipo amblemi olan kapıdan içeriye girip klozete işedim. Musluktan yüzüme su çarpıp, aynada ıslak, yorgun yüzüme ve uykusuzluktan şişmiş gözlerime baktım. Sümkürüp burnumu, gargara yapıp boğazımı ve hâlâ Clotte’un rujunun tadını aldığım dudaklarımı yıkadım. Ütüsü buruşan gömleğimi ve ceketimin kalkık yakasını düzelttim. Gece soyunurken Clotte’a fark ettirmeden koynumdan alıp ceketimin ceplerine yerleştirdiğim para destelerini tekrar eski yerlerine; atletimin içine koydum. Tuvaletten çıkmadan aklıma gelen bir şeyi daha yapmaya karar verdim. Pantolonumun arka cebindeki cüzdanı çıkardım. İstanbul’dan ayrılmadan önce ve trene bindikten sonra yaşadığım olayların yoğunluğundan fırsat bulup bakamadığım kahverengi deri cüzdanı, para dışında ilginç bir şeyler bulma umuduyla, savaşta yenip malını ganimet yaptığım düşmanımın mahremiyetine duyduğum merakla açtım. On beş lira Türk banknotu, Sami Günzberg’den daha genç duran ama ona benzeyen -muhtemelen gençliğinde çektirdiği- eski, yıpranmış bir fotoğraf. Bir başka fotoğraf daha vardı cüzdanın içinde; bir kadın fotoğrafıydı ikincisi. El yazısıyla küçük kâğıtlara Türk ve Arap harfleriyle karalanmış notlar. Sonra bir tomar kartvizit vardı. Meslektaşlarının restoran ve mağaza sahiplerinin, bankerlerin telefon numaralarının ve adreslerinin yazılı olduğu küçük kartlardı bunlar. On beş lirayı pantolonumun cebine soktum. Kartvizitleri ve fotoğrafları cüzdana tıkıştırdıktan sonra tuvaletin penceresini açıp dışarıya fırlattım. Havada uçup, trenin ters istikametinde uzaklara doğru süzülüp giderken ardından bakıp, düştüğü yeri görmeye çalıştım, fakat tren yeni bir viraja girince bu mümkün olmadı. Tuvaletten çıkıp restoranın olduğu vagona doğru yürüdüm. Kapının buğulanmış camından içeriye baktım. Garsonlar uyuşuk hareketlerle, sabah kahvaltısı için masaları hazırlıyorlardı. Kapıyı açınca burnuma iştah açıcı kızarmış peynir ve tereyağı kokuları geldi. Tezgâha doğru yürüyüp göz göze geldiğim garsonları, tebessüm edip başımla selamladım. Benimle ilgilenmek için yanıma yaklaşana, kompartımana poğaça, çay, peynir ve sahanda yumurtadan oluşan iki kişilik kahvaltı getirmesini söyledim. Garson not aldığı kâğıttan başını kaldırıp kompartıman numaramı sordu.</span></p>

    <p class="Normal para-style-override-3"><span class="char-style-override-7">“Yirmi sekiz,” dedim, fakat aynı anda aklıma geldi. “Hayır hayır, yirmi yedi!” diye düzelttim.</span></p>

    <p class="Normal para-style-override-3"><span class="char-style-override-7">Garsonun şaşkınlığımı garipseyen bakışlarına aldırmadan cebimden çıkardığım on beş lirayı eline tutuşturup restorandan çıktım. Boş koridorda bir süre yürüyüp bir sigara yaktım. Pencerelerden birini kaldırıp yüzümü serin rüzgâra bıraktım. Güneş doğmak üzereydi. Trenin kıvrıldığı dağ yamaçlarına, tünellere, uzakta görünen köylere bakıp nerede olduğumuzu anlamaya çalıştım. Türkiye çok uzaklarda kalmıştı muhakkak. Ünzile de, Mustafa da ve daha birçok insandan çok uzaklarda bir yerlerdeyim ben şu an ve durmadan da uzaklaşıyorum. Mustafa şimdi nerelerdedir acaba? Onu her hatırlayışımda hep bu cümleyi sarf edeceğim. Ertuğrul Hoca kızmış mıdır bana? Kızsa ne yapacak? Hayal peşinde koştuğunun farkında bile değil; ama son olaylar onu kendine getirmiştir. Kolay mı Osmanlı’yı yeniden kurmak! Adamlar Atatürk’ün evine bomba atılmasını bahane edip Rumlara etmediklerini bırakmadılar. Hilafeti kuracakmış. Benim dinim farklı -hoş İsa’ya da inanmıyorum ya- madem hilafeti kuracaksın ne diye beni halife yapıyorsun da kendin olmuyorsun? Bak, zavallı Mustafa’yı iki günde harcadılar. En iyisini yaptım kaçmakla. Utanmalı mıyım, diye düşünüyorum günlerdir. Niye utanacakmışım ki? Sami’nin paralarını çaldığım için mi utanacağım? O çok mu dürüsttü sanki? Pera Palas’ta Mustafa’nın odasına girip çantasını çalarken o utandı mı? Hem de Mustafa’nın ortadan kaybolduğu gece. Bir tesadüf olabilir mi bu? Belki de o ihbar etti Mustafa’yı. Tabii ya kesin o ihbar edip yakalattı. Sami’nin muayenehanesine benden habersiz gittiği için kızmıştım bir de ona. Sami ihbar edip tutuklattı Mustafa’yı kesin. Eğer ben de yanında gitseydim, benden de haberdar olsaydı, o gece Degustasyon’dan beni de alıp götüreceklerdi. Neyse ki ölmemiş Sami. Nasıl da korkmuştum oysa. Karakolda şikâyette bulunurken çekilen resmini dün akşam gazetede görünce, sağ olduğunu görmekten çok katil olmadığımı öğrendiğim için rahatladım. Kendisini o akşam Pera’yı yağmalayan çapulcuların dövdüğünü söylemiş polise. Çantasının ve cüzdanının da kaybolduğunu eklemiş ifadesine; ama muayenehanesindeki paraların çalındığından bahsetmemiş. Belki de can havliyle muayenehaneye gitmeyi akıl edemeyip polise koştuğu için, çok sonra haberi olmuştur bunlardan. Zaten o akşam Pera Caddesi ana baba günüydü, dükkânı yağmalanan karakola koşmuştur. Polis hangi biriyle ilgilensin? Hepsi kuyruğa girip beklemiştir. “Memur bey, bizim dükkânın yağmalanma işine ne zaman sıra gelecek? Sabahtan beri bekliyoruz. Biraz elinizi çabuk tutar mısınız lütfen?” Fakat Sami’nin Ünzile’ye yaptıkları yanına kâr kalmadı. Ona bunları yapanın, kafasına vuranın, çantasını ve paralarını alanın, muayenehanesine girenin ben olduğumu bilmesini isterdim. Muayenehanesinin talan edilmeyip sadece paralarının alındığını görünce belki bir şeyler hissetmiştir. Belki de uzun yıllar, hatta ömür boyu, her an, her saat, her gün, tanımadığı düşmanından ikinci bir saldırıyı bekler durur artık. İşte ona miras kalan asıl bu ruh hali olacak, belki yaptığı kötülükleri ödemiş olur böylece. Uyurken, yemek yerken, helada ya da bir kadının üzerinde böyle terli terli, zevkli zevkli gidip gelirken, hep o korkuyu hisseder ve böylece hayatı karabasana döner. Bunları unutmak için uyumak, gözlerini kapatır kapatmaz görmeye başladığı kâbuslarından kurtulmak için de bir an önce uyanmak ister. Ünzile de çok kızmıştır bana. Gece yarısına, hatta sabaha ve ertesi günün akşamına kadar pencerenin önünde durup, kocasının işten dönüşünü bekleyen o masum ev kadınları gibi bir yerlerden çıkıp gelmemi beklemiştir. Beklerken de Haliç’in köpüklü dalgalarına dalıp gitmiştir. Evet, sonrasında da hiçbir zaman dönmeyeceğimi anlayınca da kızmıştır mana. Fakat onun için yaptıklarımı bir bilse. Ah Ünzile ben senin intikamını almak için nasıl bir belanın içine daldım bir bilsen! Tamam, paraları kendim için aldım, fakat sen bana Sami’nin yaptığı fenalıkları anlatmasaydın, merdivende seni ittirdiğini gözümle görmeseydim, sana küfür ettiğini kulağımla duymasaydım; ben de onun kafasına tabancanın kabzasıyla o kadar sert vurmazdım. O kadar sert vurdum ki, sonrasında bu yaptığımdan çok pişman oldum. Pişman olmadım aslında, fakat adam öldü diye çok korktum. Aslında o gece sana bu evliliğin olmayacağını bir şekilde anlatmam gerekirdi, ama yapamadım. Zengin bir Arap şeyhinin güzel kızını karşımda görmeyi umut ederken, çıka çıka karşıma sen çıkıverince, yani nasıl söylesem hayal kırıklığına uğradım ben Ünzile, ya tamam sen de güzelsin, fakat benim derdim şu an güzellikten çirkinlikten çok başka şeyler. Yok, yani benim için önemli olan sadece ruh güzelliği de diyemem. Yani insan bu dünyada parayla pulla tanışıp kaynaşarak az biraz rahat bir hayat sürmek istiyor, anlıyor musun beni? Bak Ünzile, hem var ya ben ecnebiyim biliyor musun? Hani siz gâvur diyorsunuz ya, işte onlardanım ben. Yani yaramam ben sana. Biz ayrı dünyaların insanlarıyız. Bakma sen Ertuğrul Hoca’ya kafayı oynatmış o, tırlatmış yani. Sen de farkındasın değil mi bunun? Bence bir rüya görüyor o, koştuğu hayalin peşinden heba etme pahasına gözünü bile kırpmadan bizleri de sürüklüyor. Fakat gördüğün gibi beni sürükleyemedi. Niye, çünkü benim dinim de, itikadım da, mezhebim de sizinkinden farklı. Memleketimde beni, bırak papaz yapmayı, kiliseye hademe bile yapmazlar. Ertuğrul Hoca’ya bak sen, tutturmuş beni bütün Müslümanların önünde namaz kıldıracak bir imam, hatta bütün İslam aleminin başına tepeden indirip halife yapmak istiyor! Hem ben sünnetsizim demeliydim. Diyemedim. Kafam o kadar karışıktı ki, benim yerimde kim olsaydı bunları söyleyemezdi. Söyleyip, ağzımdan kaçırsaydım belki beni hemen kollarımdan tutup yatağa yatırarak keskin usturalı bir sünnetçiyi çağırırdı. “Kesin çükünü kökünden!” diye emir veridi. Sonra Ertuğrul Hoca bu emri verir vermez sana bakardı Ünzile. Hemen sen aklına geliverirdin. Kökünden kesik bir çükün sana hiçbir faydasının olmayacağını aklına getirip, az önce benim sünnetsiz olmama kızarak, öfkeyle yerinden kalkıp verdiği bu emri zararla yerine oturmamak için geri alırdı. İkinci bir emre kadar elinde usturayla hazır bekleyen sünnetçiyi durdururdu. Sonra gelip benim yanıma eğilerek, “Sevgili çocuğum, Osmancığım, yavrucuğum!” diye bana öfkesini belli etmemeye çalışarak konuşmaya başlardı, “sünnet gibi böyle teferruatları neden Fransa’dan yola çıkarken halletmedin de beni uğraştırıyorsun?” Sonra sünnetçiye dönüp, “kesin yarısını, böyle bir cezayı çoktan hak etti o!” diye emir verir. Of be, Ertuğrul Hoca! Zaten şunun şurasında bamya kadar küçücük bir şey kasıklarımda sallanıp duran o zımbırtı. Sen de bol bulmuş gibi “Kesin yarısın!” diyorsun. Yarısını kestirirsem geriye ne kalacak? Bir hesapla bakalım. Tamam, Ünzile defterini çoktan kapattık, fakat yazık değil mi Clotte’a? O ne yapacak o zaman? Olmaz yani, yetmez o kadar da küçüğü. Neyse, Ertuğrul Hoca o gece şehirde yaşanan o karmaşada benim başıma bir şey geldi sanıp kaygılanmıştır belki de. Hastaneleri aratmış, yaralılar arasında ismim var mı, diye kontrol ettirmiştir. “Nerede bu bizim Osman ya? Daha sünnet ettirecektik çocuğu,” diye kaygıyla söylenip dolaşmıştır Balat’taki evin içinde. Kulağını dayayıp radyo ajanslarını dinlemiş, gazeteleri okumuştur sonra. Çok çok sonra da, belki de daha yeni, şu an, şimdi, Konstantinapol’de ölü ya da yaralılar arasında izime rastlayamayınca kaçtığımın ayırdına varmıştır. Ardımdan kim bilir ne küfürler savurmuştur? Sen eğer bana sövüp sayıyorsan, lanet okuyorsan karşılık vermiyorum Ertuğrul Hoca. Hani siz söylüyorsunuz ya -hoş ben inanmıyorum ama- söyleyecek bir tek cümle buluyorum; Allah akıl fikir versin sana! Ha, bu arada tabancan ben de kaldı, helal et artık. Zaten sen bana hediye diye vermiştin onu. Gerçi onu sizin safınızda düşmanlarınıza karşı savaşırken kullanayım diye tutuşturmuştun elime, fakat benim o işler için inan ki hiç vaktim yok.</span></p>

    <p class="Normal para-style-override-3"><span class="char-style-override-7">Siparişi verdiğim garsonun koridorun ucunda, elinde tepsiyle gelmekte olduğunu görünce, pencereyi kapatıp Leon ile Clotte’un kompartımanının kapısını açtım. Poğaça ve yumurta nefis görünüyordu. Teşekkür edip elinden tepsiyi aldıktan sonra omzumla kompartımanın kapısını yavaşça itip içeriye girdim. Clotte çarşafların arasında hâlâ uyumaya devam ediyordu. Tepsiyi masanın üzerine koyup, kapıyı kilitledim.</span></p>

    <p class="Normal para-style-override-3"><span class="char-style-override-7">Şimdi benim yerime Leon olsa seni nasıl uyandırırdı Clotte? Ya ben nasıl uyandırmalıyım?</span></p>

    <p class="Normal para-style-override-3"><span class="char-style-override-7">Beni sabaha kadar yoran, pembe geceliği kalçasına kadar sıyrılmış, geceliğinin askısı omuzlarına düştüğü için memesinin uçları görünen bu güzel kadını hâlâ arzuluyordum.</span></p>

    <p class="Normal para-style-override-3"><span class="char-style-override-7">Yanına yaklaşıp eğilerek dudaklarımı ılık yanağına değdirdim. Elini atıp öptüğüm yeri kaşıdı. Parmaklarımı yastığın üzerine dağılmış sarı saçlarında gezdirdim.</span></p>

    <p class="Normal para-style-override-3"><span class="char-style-override-7">“Uyan bebeğim,” dedim içimden, sanki ona seslenişimi rüyasında duymasını ister gibi, “Uyan güzelim!”</span></p>

    <p class="Normal para-style-override-3"><span class="char-style-override-7">Kırpıştırdığı göz kapaklarının arasından yüzüme, önce tanımaya, daha sonra da hatırlamaya çalışır gibi baktı. Hatırlayınca da gece yaptıklarından, dişiliğinden, o sessizliğinin altındaki kadınlığından utanmış gibi elleriyle gözlerini ovuşturdu; gerinme bahanesiyle kolunu kaldırıp yüzünü benden sakladı.</span></p>

    <p class="Normal para-style-override-3"><span class="char-style-override-7">“Günaydın,” dedim.</span></p>

    <p class="Normal para-style-override-3"><span class="char-style-override-7">“Günaydın,” diye cevap verdi, eline yaslanarak yataktan doğrulurken.</span></p>

    <p class="Normal para-style-override-3"><span class="char-style-override-7">Tepsidekilerin kokusunu almış olacak ki, masanın üzerine baktı. Oturmasını bekledim. Ben de oturacağım sırada yan kompartımanın kapısının vurulduğunu duydum. Clotte’a baktım. Yüzümü ekşitmemden, içimden geçeni, “Zamanlaman çok kötü Leon!” dediğimi hissetmiş, benimle aynı duyguları paylaşıyormuş gibi bakıyordu. Kapının kilitli olduğunu hatırlayıp hiçbir şey söylemeden gidip masaya oturacaktım; fakat bu kez kapıya daha sert vurduğunu, çıkan seslerden kapıyı tekmelediğini, hatta omzuyla kırmaya çalıştığını anladım. Yapacağım iki şey vardı; ya korkaklar gibi panikleyip kendimi çaresiz hissedecektim ya da bir erkek gibi umursamayıp kahvaltıya oturacaktım. İkincisini yaptım. Clotte fark etmesin diye, sağ elimle çayımı karıştırırken diğer elimi titremesi geçene kadar masanın altında tuttum. Fakat Clotte hâlâ endişeli gözlerle sesin geldiği tarafa bakıyordu. Cesaretlendirmek, korkusunu unutturmak için fincanını önüne sürüp onun çayını da karıştırdım. Çıkan büyük bir gürültü sonrasında ses tamamen kesildi. Kapıyı kırmıştı. Perdenin kenarından bakmak için yerimden kalkarken, penceredeki manzaradan bir şehre girmekte olduğumuzu anladım. Arkamı dönüp kapıya yürüyeceğim sırada kompartımanımdan iki el silah sesi geldiğini duydum. Bir an duraksadım, sonra kapıya koştum. Araladığım perdenin kenarına gözümü dayayınca kompartımanımdan çıkan bir adamın vagonun diğer ucuna doğru koştuğunu gördüm. Yarım nefeslik zaman diliminde o adamı tanımış, kompartımanımda biraz önce yaşanan her şeyi anlayıp dehşete düşmüştüm. Kapının kilidini açıp koridora çıktım. Diğer kompartımandaki kadın ve erkeklerin kafalarını uzatıp meraklı, heyecanlı ve korkulu gözlerle etrafa baktıklarını gördüm. Gidip kompartımanımın kırık kapısından içeriye baktığım zaman tahmin ettiğim o kötü manzarayı bir kez de gözlerimle gördüm. Yanıma gelen Clotte’u kompartımanın içindeki bu feci sahneyi görmemesi için ellerimle engelledikten sonra götürüp tekrar kendi kompartımanının kapısında içeriye soktum. Ardından ben de girip kapıyı kilitledim. Pencereden akıp giden görüntünün fotoğraf gibi sabit kaldığını, o değişmezliği arada bir sağa sola doğru geçen insanların, ortaya çıkıp kaybolan kafalarının bozduğunu görünce, bir istasyonda durduğumuzu anladım. Gidip hemen perdeyi kapattım.</span></p>

    <p class="Normal para-style-override-3"><span class="char-style-override-7">“Ölmüş mü?” diye sordu.</span></p>

    <p class="Normal para-style-override-3"><span class="char-style-override-7">Fakat ben ona cevap verecek durumda değildim.</span></p>

    <p class="Normal para-style-override-3"><span class="char-style-override-7">“Pasaportu nerede?” diye sordum Clotte’un yüzüne bakmadan.</span></p>

    <p class="Normal para-style-override-3"><span class="char-style-override-7">Sorusuna soruyla karşılık vermemden bir anlam çıkaramamış olacak ki yüzüme öylece bakıp kaldı. Fakat sonra her şeyin usul usul farkına varmış olmalı ki yatağın kenarına oturup sessizce ağlamaya başladı. Ona bu haldeyken deminki sorumu yinelemeye cesaret edemedim. Gidip Leon’un askıdaki pantolonuyla ceketinin ceplerini karıştırmaya başladım. Şu an kompartımanımdaki yatağımda kanlar içerisinde yatan o zavallı adama ait her şeyi ceplerinden çıkarıp yatağın üzerine attım. Kendi pasaportumu çıkardım ve yırtmamaya dikkat ederek fotoğrafımı söktüm. Sonra yatağın üzerinden Leon’un pasaportunu aldım elime. Korkudan ve içinde bulunduğum bu rezil durumdan dolayı, ellerimin titrediği için demin çayı karıştırırken Clotte’tan utandığım gibi utanmadan bu kez kocasının fotoğrafını yırtıp aldım. “Ne yapıyorum böyle?” diye düşündüm kendi kendime. Üç beş saat öncesine kadar ben bu insanları tanımıyordum bile. Ben yanlışlıkla bu kompartımanın camını kırarak nelere sebep olmuştum böyle? Ben yaptığım bu aptalca yanlışlık sayesinde hayatta kalmıştım.</span></p>

    <p class="Normal para-style-override-3"><span class="char-style-override-7">“Makyaj çantanı getir,” dedim Clotte’a, emir verir gibi. İnsanların sesleri, tavır ve davranışları başlarına gelen olaylara göre nasıl da değişiveriyordu. Oysa biz şu an şu masanın üzerinde duran nefis yiyeceklerle romantik bir kahvaltı yapacaktık. Belki sonrasında bu kadınla yeni bir sevişmenin içine daha dalıp gidecektik. Fakat ben şimdi hiç hesapta olmayan bu işleri bir an önce yapıp bitirmek için zamana karşı yarışıyordum. Beni duymamış gibi hıçkırmaya devam ederken kafamı çevirip fincanların içinde hızla soğumaya devam eden çaylara, hemen onların yanındaki poğaçalara ve yumurtalara baktım. “Fazla zamanımız yok,” deyip bana yardım etmesi için onu ikna etmeye çalıştım. “Hiçbir açıklama yapamayız.” ‘Her hâlükârda suçluyuz. Yakarlar bizi,’ de demek istedim fakat sustum hemen. Ne suçu işlemiştik ki biz? Hem ben niye korkuyordum ki bu kadar? Korku değildi bu benim hissettiğim, evet bu içinden bir türlü çıkamadığım ve hiçbir zaman da çıkamayacağım bu his utançtan başka bir şey değildi. Zavallı adam benim yerime ölüp gitmişti, kadın kocasını kaybetmişti, bu yetmezmiş gibi ben ondan makyaj çantasını getirmesini istiyordum. Bu ne kadar saçma bir durumdu, bu anı birilerine anlatacak olsam bana dünyada inanmazlardı. Gidip kendi başımın çaresine bakmak için yatağın kenarında duran bavulu açtım. İçinde işime yarayacak, fotoğrafımı Leon’un pasaportuna geçici de olsa yapıştırabileceğim bir şey; bir krem, aseton, oje, ruj ne bulabilirim diye aramaya başladım. Bulduğum ojeyi fotoğrafımın arka yüzüne sürüp Leon’un pasaportuna yapıştırdım. Kendi pasaportumu ve biletimi eğip büktükten sonra tahta döşemelerde çürük bir yer aradım. Elimdekileri bulduğum deliğe görünmeyecek şekilde tıkıştırdım. Koridordan ve yan kompartımandan gelen seslerden biraz sonra olacakları tahmin ettiğim için, Clotte’a yatağa girmesini söyleyip süratle pantolonumu, ceketimi ve gömleğimi, yere dökülen paralara aldırmadan atletimi de çıkarıp sadece külotla kaldım. Bir sigara yaktıktan sonra yeni pasaportumu elime alıp yatağın kenarında oturup beklemeye başladım. Fakat kimse kapıyı çalmadı. Pencereye doğru yürüyüp perdenin kenarından dışarıya bakınca, kapımın neden çalınmadığını anladım. Ben sanıp kompartımanımın kapısını kırıp yatağımda sızıp kalan Leon’u öldüren katili, katil Muttalip’i yakalamışlardı. Kafamı çevirip baktığımda Clotte’un yatağın kenarına oturmuş hâlâ hıçkırmaya devam ettiğini gördüm. Gidip pencereyi yukarıya kaldırıp açtım ve bir çarşafa sardıkları Leon’un cesedini trenden çıkarıp istasyonda bir bankın üzerine koyduklarını gördüm. Pencerenin yanından ayrılıp ceketimin cebinden Ertuğrul Hoca’nın hediye ettiği tabancayı aldım. Gidip perdeyi tekrar araladım. İşte o an Muttalip’le göz göze geldik. Benimle sapasağlam karşısında görüverince biraz önceki sakin o görevini tamamlamış, Ertuğrul Hoca’nın ona verdiği emri eksiksiz olarak yerine getirmiş hali yüzünden de bedeninden de uçup gitti. Bu korku ve kafasında biraz önce kimi öldürdüğüne dair beliren soru işaretleri ona ömür boyu yetebilirdi. Ancak sadece arkamda ağlayan Clotte’un gözyaşları için değil, beni öldürme amacıyla peşimden gelme aptallığına kalkıştığı için de onu cezalandırmalıydım.</span></p>

    <p class="Normal para-style-override-3"><span class="char-style-override-7">Polislerin arasındaki, elleri kelepçeli genç, gençliğine acıdığım, ama yine de biraz sonra tabancamın namlusunu kalbine doğrultarak gençliğini mahvedeceğim adam, bana bir hayalete bakar gibi bakıyordu. Sadece ikimizin bildiği bir şey vardı: Bu onun sadece bana değil, dünyaya da son bakışıydı.</span></p>

    <p class="Normal para-style-override-3"><span class="char-style-override-7">Orient Express yavaş yavaş hareket edip istasyondan ayrılırken, horozunu kaldırdığım tabancamın menzilinden can havliyle kurtulmaya çalışan adamı, polisler daha sıkı tutmakla kalmayıp ona anlamayacağı dilde bir de küfür ettiler. Makinist geride bıraktığı istasyonu, şehri ve insanları öttürdüğü tiz düdükle selamlarken, tetiğe dokunup Muttalip’i öldürmekten son anda vaz geçip, perdeyi kapattıktan sonra gidip yatağın kenarına, hâlâ ağlamakta olan Clotte’un yanına oturdum.</span></p>

    <p class="Normal para-style-override-6"><span class="italik char-style-override-1" xml:lang="tr-TR">Hafız Çelebi dostlarıyla oturmuş sohbet ederken</span></p>

    <p class="Normal para-style-override-6"><span class="italik char-style-override-1" xml:lang="tr-TR">naralar duyulur, bir takım çelebiler sille yumruk</span></p>

    <p class="Normal para-style-override-6"><span class="italik char-style-override-1" xml:lang="tr-TR">girişirler. Sonra teker teker çeşme başına gelip</span></p>

    <p class="Normal para-style-override-6"><span class="italik char-style-override-1" xml:lang="tr-TR">üstlerini başlarını temizlerler. O sırada</span></p>

    <p class="Normal para-style-override-6"><span class="italik char-style-override-1" xml:lang="tr-TR">Mehmet Şah’ın yanlarında bulunmadığını</span></p>

    <p class="Normal para-style-override-6"><span class="italik char-style-override-1" xml:lang="tr-TR">görürler “Ağa bir yere mi gönderdi?” diye</span></p>

    <p class="Normal para-style-override-6"><span class="italik char-style-override-1" xml:lang="tr-TR">merak ederler. Seyir dönüşü bu yönden</span></p>

    <p class="Normal para-style-override-6"><span class="italik char-style-override-1" xml:lang="tr-TR">üzüntülü olur.</span></p>

    <p class="Normal para-style-override-6"><span class="italik char-style-override-1" xml:lang="tr-TR"> </span></p>

    <p class="Normal para-style-override-6"><span class="italik char-style-override-1" xml:lang="tr-TR">Hikâye-i Sergüzeşt-i Hafız Çelebi</span></p>

    <p class="Normal para-style-override-4"><span class="bold char-style-override-1" xml:lang="tr-TR"> </span></p>
  </div>
</body>
</html>