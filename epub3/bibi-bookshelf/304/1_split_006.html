<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="h1baslik1" id="calibre_toc_3">İKİNCİ BÖLÜM<br class="chapter"/>
			    DARWIN GELİYOR</h1>
  <h2 class="h2baslik" id="calibre_toc_14">ÇOCUKLUK VE İLK GENÇLİK</h2>
				<p class="normal">Tümüyle işleyen ilk organik evrim teorisini geliştirmiş doğabilimci Charles Robert Darwin, 12 Şubat 1809’da, İngiltere’de, Shrewsbury’de doğar. Dedesi Erasmus Darwin (1731-1802) “1794’te yayımladığı <span class="ideitalik">Zoonamia</span>’sında (vol. ü, pp. 500-510) Lamarck’ın görüşlerini ve yanlış gerekçelerini önceden ve büyük ölçüde ortaya koymuş”tur.<sup class="calibre3"><a href="1_split_023.html#footnote-79215-10" id="footnote-79215-10-backlink">10</a></sup> Erasmus Darwin bir bilgin, şair ve gününde genellikle başarılı sayılmış bir hekimdir. Darwin’in babası da iyi bir hekim ve bilimsel tutumuyla saygı uyandırmış bir kişidir. Darwin’in dedesi de babası da yaradancıdır <span class="ideitalik">(deist). </span>Yaradancılığa göre Tanrı yalnızca bir ilk nedendir, evrenin işleyişine karışmaz. Evren kendi yasalarına uyarak işler. Kilise ise her an her şeye karışan bir Tanrı’nın yeryüzündeki temsilcisi olduğu savındadır. Demek ki Darwin Ailesinin Kilise ile arası iyi değildir.</p>
				<p class="normal">Darwin sekiz yaşındayken, annesini yitirir. Annesi Susannah Darwin, Büyük Endüstriyel Devrim’in başlıca önderlerinden Josiah Wedgwood’un kızıdır. J. Wedgwood (1730-1795) seramik tasarımcısı ve üreticisidir; kullandığı hammaddelerle ilgili geniş araştırmaları, emeği üretken kılmadaki becerisi, iş düzeni, ileri iletişimi çok iyi değerlendirmesiyle ünlüdür.</p>
				<p class="normal">Darwin’in dedeleri arasında sağlam bir dostluk kurulmuştur. Bu iki adamın ortak yanlarından biri, burjuva devrimseverliktir. Amerikan Bağımsızlık Savaşı’nı ve Büyük Fransız Devrimi’ni ikisi de sevinçle karşılamıştır.</p>
				<p class="normal">Darwin ve Wedgwood aileleri arasındaki ilişki, Darwin’in annesi öldükten sonra da sürer (Darwin, 1839<span>’</span>da, dayısının kızı Emma Wedgwood ile evlenir). Bu iki aile okumaya, çağlarındaki ilerlemeleri izlemeye düşkündür.</p>
				<p class="normal">Darwin’in doğaya ilgisi çok küçük yaştayken başlar; ilk öğretmeni ona canlı ve cansız doğayı tanıtan babasıdır. Kuş avlamak, balık tutmak, böcek ve mineral dermek, hayvan ve bitki yetiştirmek, küçük Charles’ın en sevdiği uğraşlardır. Darwin gözleyip denemeyi daha çocukluğunda öğrenir. Doğaya ilgisi öyle büyüktür ki, çok sonraları, doğuştan doğabilimci olduğunu söyleyecektir.</p>
				<p class="normal">Darwin okula Shrewsbury’de başlar (1818). 1825’te okuldan alınır. Babası onun hekim olmasına karar vermiştir. Darwin, 1825 yazında, babasının yanında “hekim çıraklığı” yaptıktan sonra, tıp öğrenimi görmek üzere Edinburgh Üniversitesi’ne gönderilir.</p>
				<p class="normal">O çağda hastalar hiçbir uyutucu ve uyuşturucu kullanılmadan ameliyat edilir. Bıçak altındaki hastaların çığlıklarına dayanmaz Darwin’in yüreği. 1827’de tıp öğrenimini bırakmak zorunda kalır. T. H. Huxley (1825-1895), o çağda tıp öğreniminin çok geri olduğunu ve Darwin’in Edinburgh’da kendisine yararlı iki şey öğrendiğini söyler: Anatomi ve açımlama <span class="ideitalik">(dissection).</span></p>
				<p class="normal">Babası, hekim olamayacağı anlaşılan oğlunun papaz olmasını uygun görür. Darwin, köy papazı olması koşuluyla, babasının kararına “evet” der; çünkü köy papazlığı ona doğayla baş başa kalmak için gereksediği zamanı bol bol verecektir. 1828’de gittiği Cambridge’deki Christ’s College’i 1831’de bitirir.</p>
				<p class="normal">Gerek babasının kararı, gerek Cambridge’de gördüğü eğitim ve öğretim, Darwin’in sonraki gelişimine aykırı görünür. Ancak, babasının dine bakışı İngiliz burjuvazisininki gibidir: “Die Religion muss dem Volk erhalten werden.”<sup class="calibre3"><a href="1_split_024.html#footnote-79215-11" id="footnote-79215-11-backlink">11</a></sup> (Din halk için alıkonmalıdır.) Dolayısıyla, babasının gözünde papazlık, bu amaca yönelik bir iştir, bir geçim aracıdır. Öte yandan, Victoria çağında, başka dallarda başarısız olmuşların seçtiği başlıca iş de papazlıktır; diğer yandan, bilimsel gelişmeye katkıları olmuş papazların sayısı da epeycedir.</p>
				<p class="normal">Darwin, Christ’s College’deki öğrenimi boyunca doğa ve do-ğabilimle ilgisini kesmez. Oradaki en yakın arkadaşları, bitki ve yerbilimci John Stevens Henslow (1796-1861) ile yerbilimci Adam Sendgwick’tir (1785-1873).</p>
				<h2 class="h2baslik" id="calibre_toc_15">BEŞ YILLIK DÜNYA YOLCULUĞU</h2>
				<p class="normal">“Zorlu güneybatı fırtınaları yüzünden iki kez geri döndükten sonra Majestelerinin gemisi Beagle, (...) Krallık Donanması kaptanlarından Fitz Roy’un kumandasında, 27 Aralık 1831’de, Devenport’tan yola çıktı. Yolculuğun amacı, Kaptan King kumandasında 1826-1830’da başlamış Patagonya ve Ateş Ülkesi incelemelerini bitirmek, Şili ve Peru kıyılarını, Pasifik’teki kimi adaları incelemek ve dünya çevresinde bir dizi kronometrik ölçümler yapmaktı.”<sup class="calibre3"><a href="1_split_025.html#footnote-79215-12" id="footnote-79215-12-backlink">12</a></sup></p>
				<p class="normal">Darwin’in <span class="ideitalik">The Voyage of the </span><span class="ideitalik">Beagle </span>(Beagle’ın Yolculuğu) adlı yapıtı böyle başlar. Darwin, Christ’s College’i bitirdiği yıl, <span class="ideitalik">Beagle </span>adlı gemiyle uzun bir dünya yolculuğuna çıkıp beş yıl sonra, 2 Ekim 1836’da yurduna döner. Cape Verde ve öbür Atlantik adaları, Güney Amerika’nın doğu ve batı kıyıları, Galapagos adaları, Yeni Zelanda, Avustralya, Tasmanya, Keeling adası, Maldive adaları, Mauritus, St. Helena, Ascension adaları ve Brezilya, bu uzun yolculuğun uğraklarıdır.</p>
				<p class="normal">Darwin <span class="ideitalik">Beagle</span>’ın yolculuğuna üstüncelikli bir kişi, fazladan, ikinci bir doğabilimci olarak katılır: O çağın İngiliz donanma geleneklerine göre kaptanlar kumanda zincirindeki kişilerle toplumsal ilişki kuramazlar; yemeklerini bile tek başlarına yemek zorundadırlar. Beagle’ın kaptanı Robert Fitz Roy (1805-1865), soyu doğrudan II. Charles’a (1630-1685) dayanan, varlıklı, sözü geçer, kendisini öldürebileceği korkusuna kapılmış –1865’te gırtlağını keserek canına kıyacaktır– 26 yaşında bir soyludur. Yıllar sürecek bu yolculukta, gemide kendisine arkadaşlık edip sofrasını paylaşacak bir <span class="ideitalik">gentleman </span>bulunsun ister; bu amaçla varsıllığını ve saygınlığını kullanır. J. S. Henslow ona öğrencisi ve arkadaşı Darwin’i salık verir. Fitz Roy ile Darwin tanışır. Darwin yalnızca yetişme biçimiyle değil, sınıfsal bakımdan da bu soylu kaptanın arkadaşlığına yaraşır 22 yaşında bir gençtir.</p>
				<p class="normal">Nisan 1832’de, yolculuğun dördüncü ayında, Beagle’ın asıl doğabilimcisi Rio de Janerio’da çürüğe çıkarılıp ülkesine gönderilir. Darwin geminin sorumlu tek doğabilimcisidir artık. Kaptanın sofrasını paylaşan bir doğabilimci. Bu üstüncelikli genç adam, böyle yolculuklara katılmış bütün doğabilimcilerden çok daha başarılı olur.</p>
				<p class="normal">Darwin yaşamının yolculuğuna çıkarken bilgice epey iyi donanmıştır. Gözlediği görüngüleri ve olguları Buffon’ın ve Lamarck’ın görüşleriyle ilişkilendirip şöyle yazabilir: </p>
				<p class="normal">“Pek büyük bir şaşkınlığa kapılmaksızın Amerika Kıtası’nın değişmiş durumu üzerine düşünülemez. Kıta’da eskiden iri canavarlar kaynaşmış olmalı; şimdiyse önceki hısım ırklara oranla yalnızca cüceler görüyoruz. Buffon, tembelhayvana, kemerlihayvana benzer dev hayvanları ve yitmiş kalınderilileri <span class="ideitalik">(Pachydermata) </span>bilseydi, Amerika’da hiçbir zaman canlılık olmadığını söylemektense, gerçeği daha çok dile getirip, yaratıcı gücün Amerika’da egemenliğini yitirdiğini söylerdi.”<sup class="calibre3"><a href="1_split_026.html#footnote-79215-13" id="footnote-79215-13-backlink">13</a></sup> Ve, “Tucutuco <span class="ideitalik">(Ctenomys Brasiliensis) </span>ufak, garip bir hayvandır ve alışkanlıkları köstebeğinkiler gibi olan bir kemirici diye tanımlanabilir. (...) Yeryüzüne hiç çıkmadığını sandığım Tucutuco’da gözler oldukça iridir, ama çoğu zaman körleşip yararsızlaşmıştır; bununla birlikte, görünüşte hayvan için hiçbir rahatsızlığa yol açmamaktadır; kuşkusuz, Lamarck derdi ki: Tucutuco, Aspalax ile Proteus’un bulunduğu duruma şimdi geçiyor.”<sup class="calibre3"><a href="1_split_027.html#footnote-79215-14" id="footnote-79215-14-backlink">14</a></sup></p>
				<p class="normal">Güney Amerika’da Darwin’i en çok şaşırtan, tükenmiş tür ve cinslerin çokluğudur. Bu olguyla ilgili düşüncelerini şöyle dile getirir: </p>
				<p class="normal">“Yakın bir dönemde yaşayıp tükenmiş bu dörtayaklıların hepsi değilse de çoğu, bugün yaşayan denizkavkılılarının çağdaşıydı. Dolayısıyla, ülkenin biçiminde büyük bir değişme olmadan yaşadılar. Öyleyse bu birçok türü ve tümüyle cinsleri ne yok etti? İnsan usu önce, ister istemez, büyük bir âfet <span class="ideitalik">(catastrophe) </span>olduğu inancına sarılıyor; ama güney Patagonya’da, Brezilya’da, Pera Cordillerasında, Behring Boğazı’na dek Kuzey Amerika’da, hem iri hem ufak hayvanları böyle yok etmek için yeryuvarlağını tümüyle sarsmamız gerekir. Üstelik, La Plata ve Patagonya yerbiliminin incelenmesi, karadaki bütün özelliklerin yavaş ve dereceli değişmeler sonucu olduğu inancına yol açar... Ya atın tükenmesine ne diyeceğiz? Bugün, İspanyolların getirdiği damızlıkların dölü olan yüz binlerce atın yayıldığı ovalar otsuz mu kaldı? Sonradan getirilmiş türler, önceki büyük ırkların besinini mi tüketti? İnanabilir miyiz ki Capybara, Toxodon’un; Guanaco, Macrauchenia’nın, yaşayan ufak dişsizler <span class="ideitalik">(Edentata) </span>kendi dev yapılı sayısız ilkel tiplerinin besinini kaptı? Besbelli, Dünya’nın uzun tarihinde, canlıların büyük çapta ve yinelenmiş yok edilmeleri denli şaşırtıcı hiçbir şey yoktur.”<sup class="calibre3"><a href="1_split_028.html#footnote-79215-15" id="footnote-79215-15-backlink">15</a></sup></p>
				<p class="normal">Güney Amerika’dan sonraki uğrak Galapagos takımadalarıdır. Güney Amerika’da tükenme olgusuyla karşılaşan Darwin, burada türeme olgusuyla karşılaşır:</p>
				<p class="normal">“Bu adaların doğal tarihi pek garip ve dikkate değerdir. Organik ürünlerin pek çoğu, başka hiçbir yerde bulunmayan yerli yaratıklardır; farklı adaların canlıları arasında bile fark vardır; bununla birlikte, hepsi de Amerika’daki canlılarla belirgin bir hısımlık gösterir. Oysa o kıtadan 500-600 mil genişlikte bir okyanus uzayı ile ayrılmışlardır. Bu adalar takımı kendi içinde bir dünyadır, daha doğrusu, Amerika’ya bağlı bir uydudur; o kıtadan şaşkın birkaç göçmen almış ve kendi ürünlerinin genel ırasına büründürmüştür. Bu adaların küçüklüğü göz önüne alınırsa, yerli canlıların sayısı –üstelik kendi sınırlı alanlarındaki sayısı– karşısında daha çok şaşarız. Her dağın kendi krateriyle taçlandığına, pek çok lav akıntısının hâlâ belli olan sınırlarına bakarak, yerbilimsel bakımdan yakın bir dönemde, kesiksiz okyanus uzayının burada püskürüp ayrıldığına inanırız. Dolayısıyla, hem uzayda hem zamanda, o büyük olguya –sırların sırrına– bu yeryüzü parçasında canlıların ilk görünmesine biraz daha yaklaşmış gibi oluruz.”<sup class="calibre3"><a href="1_split_029.html#footnote-79215-16" id="footnote-79215-16-backlink">16</a></sup></p>
				<p class="normal">Beagle’ın Güney Amerika’dan sonra Galapagos takımadalarına uğraması Darwin için çok güzel bir rastlantıdır. Bu adalar takımı, Darwin’in de görüverdiği gibi çok yeni bir yeryüzü parçasıdır. Burada gözlenebilir bir tükenme yoktur; tersine, göze çarpıveren bir değişim, dolayısıyla türeme vardır. İşte Darwin’in gözlemlerinden bir örnek: </p>
				<p class="normal">“... İspinozgillerin sürülerle birbirine karışmış türleri, alçak bölgelerin kıraç ve verimsiz topraklarında beslenir. Hepsinin, daha doğrusu çoğunun erkekleri kapkaradır; dişileriyse (belki bir veya iki tür dışında) kahverengidir. Bu garip olgu, farklı <span class="ideitalik">Geospiza </span>türlerinde, gaga iriliğinin Kocabaşınkinden ispinozunkine, (...) ve giderek Çalıbülbülününkine dek yetkin derecelenmesidir... Yakın hısım olan bir kuş grubundaki bu yapı derecelenmesine ve değişikliğine bakarak, bu adalar takımında kuşların başlangıçtaki azlığından ötürü bir türün farklı amaçlar seçip onlar için biçim değiştirdiğini gerçekten göz önüne getirebiliriz.”<sup class="calibre3"><a href="1_split_030.html#footnote-79215-17" id="footnote-79215-17-backlink">17</a></sup></p>
				<p class="normal">Bu tür gözlemlerden sonra Darwin türlerin değişir ve kalımsız olduğu sonucuna varır. <span class="ideitalik">Türlerin Kökeni</span>’ne yazdığı girişe şöyle başlayacaktır:</p>
				<p class="normal">“MAJESTELERİNİN gemisi <span class="ideitalik">Beagle</span>’da bir doğa bilgini olarak bulunduğum sırada, Güney Amerika’da yaşayan organik varlıkların dağılımındaki, ve o kıtanın bugünkü ve geçmişteki canlılarının yerbilimsel ilişkilerindeki belirli olgular gözüme pek çarpmıştı. Bu olgular, elinizdeki kitabın ilerideki bölümlerinde de göreceğiniz gibi, büyük filozoflarımızdan birinin sırların sırrı dediği ‘türlerin kökeni’ne ışık tutacağa benziyordu.”<sup class="calibre3"><a href="1_split_031.html#footnote-79215-18" id="footnote-79215-18-backlink">18</a></sup></p>
				<p class="normal">Daha önce şöyle yazmıştır: </p>
				<p class="normal">“Uzak bile olsa, Macrauchenia ile Guanaco, Toxodon ile Capybara arasındaki hısımlık; tükenmiş birçok Edentata (Dişsizler) ile yaşayan ve bugün Güney Amerika hayvanbilimine pek özgü tembelhayvanlar, karıncayiyenler ve kemerlihayvanlar arasındaki hısımlık; taşıl ve yaşayan Ctenomya ile Hydrochaerus arasındaki daha da yakın hısımlık, en ilginç olgulardır. Bu hısımlık M.M. Lund ile Clausen’in Brezilya mağaralarından Avrupa’ya yakınlarda getirdiği dermede olağanüstü güzel –Avustralya’nın taşıl ve tükenmiş keselihayvanları arasındaki denli güzel– görünür. Bu dermede, mağaraların bulunduğu illerde bugün barınan karasal dörtayaklıların dördü dışındaki bütün cinslerinin (32 cinsinin) tükenmiş türleri vardır ve tükenmiş türler, sayıca, bugün yaşayanlardan pek daha çoktur; taşıl karıncayiyenler, kemerlihayvanlar, tapirler, guanocolar, keselisıçanlar ve Amerikalı sayısız kemiriciler, gerçek maymunlar ve başka hayvanlar vardır. Aynı kıtada ölmüş ile yaşayan arasındaki bu olağanüstü hısımlık, hiç kuşkum yok ki, organik varlıkların dünyamızda görünmesine ve dünyamızdan yitmesine ileride herhangi bir olgular sınıfından daha çok ışık tutacaktır.”<sup class="calibre3"><a href="1_split_032.html#footnote-79215-19" id="footnote-79215-19-backlink">19</a></sup></p>
				<p class="normal">Görülüyor ki Darwin, yaşamının yolculuğu bitmeden, bir organik evrim teorisi geliştirmek için olguları gereği gibi değerlendirmeye çalışan genç bir doğabilimcidir. Başarması gereken iki iş vardır: </p>
				<p class="normal">l) Organik evrimin oluşunu açıklayan yeni bir teori geliştirmek; </p>
				<p class="normal">2) Organik evrimin gerçekten olduğunu gösteren kanıtları derip düzenlemek.</p>
				<h2 class="h2baslik" id="calibre_toc_16">DARWIN’İN İLK EVRİM TEORİSİ</h2>
				<p class="normal">Lyell’in (1794-1875) <span class="ideitalik">The Principles of Geology </span>(Yerbilim İlkeleri) adlı yapıtının birinci cildi, Darwin’in yolculuğu boyunca yanında bulundurduğu kitaplardan biridir. Bu yapıtta evrim kavramı vardır; ama bu evrim cansız nesnelerle, ırmaklar, göller, kayalar, dağlar, denizler, vb ile ilgilidir. Lyell’den gereği gibi yararlanmayı bilen Darwin’in gelişme sürecinde yerbilimin özel ve önemli bir yeri olduğu görülür. Yurduna döndükten sonra yayımladığı <span class="ideitalik">Journal of Researches </span>(Araştırmalar Günlüğü) ve <span class="ideitalik">The Structure and Distribution of Coral Reefs </span>(Mercan Kayalıklarının Yapısı ve Dağılımı, 1842) gibi ciltlerin konusu, uğrak ülkelerin yerbilimidir.</p>
				<p class="normal">Mercan kayalıklarının oluşumunu açıklayan, böylece yerbilimsel evrimin canlılarla ilgili bir yanını aydınlatan, bugün de geçerli ilk teori Darwin’indir. Yolculuğunun son yılında geliştirip 1837 Mayısında Geological Society’de açıkladığı bu teori, üzerinde durulmaya değer.</p>
				<p class="normal">Mercan, denizlerde kireçli alg ve mercan polipi gibi basit bitkilerin ve hayvanların taşıl iskeletlerinden oluşmuş nesnedir. Mercan yapıcı canlılar en iyi 21–32 C° ve 50 metreyi aşmayan derinliklerde gelişirler; 18 C°’den düşük, 35 C°’den yüksek sıcaklıklarda ve 90 metreyi aşan derinliklerde barınamazlar. Pasifik ve Hint okyanuslarında, 30° kuzey ve 30° güney enlemleri arasında mercan yapıcıların oluşturduğu kayalıklar, yeryüzünü çok değiştirmiştir. Mercan kayalıkları, Darwin’in sınıflamasına göre, şu üç biçimde bulunur:</p>
				<p class="normal">1-<span class="ideitalik">	</span><span class="ideitalik">Atol: </span>Atol, düzensiz at nalı veya halka biçiminde mercan kayalıklarıdır. Kayalıklar bir lagün’ü (Latince <span class="ideitalik">lacuna: </span>Göl, havuz) çevreler. Lagünde ada yoktur.</p>
				<p class="normal">2-<span class="ideitalik">	</span><span class="ideitalik">Set Kayalıklar: </span>Bu biçimde, atolden farklı olarak, mercan kayalıklarının çevrelediği lagünde mercan kökenli olmayan bir ada vardır. Mercan kayalıkları, ada ve lagün ile deniz arasında yer alan bir set oluşturur.</p>
				<p class="normal">3- <span class="ideitalik">Kıyı Kayalıkları: </span>Bunlar bir kıtanın veya mercan kökenli olmayan bir adanın kıyılarında, saçağı andırır konumda bulunan mercan kayalıklarıdır.</p>
<p class="normal">Bir atol olan Keeling adası, Darwin’in anlatışıyla şöyledir:</p>
				<p class="normal">“Sabah, lagünün dışında, bizi France adacığına götürecek geçitteydik. Bu adalara uğradığımız için sevinçliyim. Böyle oluşumlar bu dünyanın olağanüstü nesneleri arasında kuşkusuz başta gelir. Kaptan Fitz Roy, kıyıdan yalnızca 2200 yarda (2012 m) uzakta, 7200 ayak (2195 m) uzunluğunda bir çizgi üzerinde dibi bulamadı. Demek ki bu ada, en dik yanardağ konisinden daha sarp etekleriyle, koskoca bir denizaltı dağı oluşturuyor. Fincan tabağını andıran doruğu yaklaşık 10 mil (16 km) çapında, ve bu büyük ama öbür lagün adalarının pek çoğuna oranla küçük yığındaki en ufak kırıntıdan en iri kaya parçasına dek her atom, organik düzenlemeye boyun eğmenin damgasını taşıyor. Gezginler bize Piramitler’in ve başka büyük örenlerin dev boyutlarından söz ettiklerinde şaşakalırız; oysa onların en büyüğü bile, ince yapılı türlü hayvancıkların etkinliğiyle birikmiş bu dağlarla karşılaştırılınca anılmaya bile değmez! Bu öyle bir mucizedir ki, önce insanın beden gözüne değil, ama, düşünüldükten sonra, us gözüne çarpar.”<sup class="calibre3"><a href="1_split_033.html#footnote-79215-20" id="footnote-79215-20-backlink">20</a></sup></p>
				<p class="normal">Darwin, burada, yerbilimsel evrimi ve geçmiş zamanın uzunluğunu us gözüyle görmektedir.</p>
				<p class="normal">Darwin’in mercan kayalıklarının oluşmasıyla ilgili teorisi çok yalındır: Mercan kayalıklarında biçimlenme, kıyı kayalıklarından atollere doğrudur. Önce bir adanın kıyılarında kıyı kayalıkları vardır. Sonra ada alçalmaya başlar. (Yerkabuğunda alçalıp yükselmeler olduğu Darwin’den önce bilinmektedir.) Ada alçalırken, mercan yapıcılar, etkinliklerine uygun koşullarda, kayalıkları yükseltirler. Böylece, kıyı kayalıkları set kayalıkları oluşturur. Ada tümüyle batınca, set kayalıklar, ortada kalan lagünle birlikte bir atol biçimlendirir. Kıyı kayalıkları bir kıtanın kıyılarında ise, Avustralya’nın kuzeydoğusundaki gibi, çok büyük ve yüzlerce mil uzunlukta set kayalıklar oluşur.</p>
				<p class="normal">Teori, mercan kayalıklarıyla ilgili ayrıntıları da açıklar: Lagünler neden bir veya birkaç yerde açık denizle birleşiktir? Mercan kayalıkları neden dünyanın olmaları beklenen her yerinde değil de belirli yerlerinde vardır? Yerkabuğunun salınan (bir alçalıp bir yükselen) yerlerinde mercanlı oluşumların durumu nedir? Vb...</p>
				<h2 class="h2baslik" id="calibre_toc_17">DARWIN’İN İLK ORGANİK EVRİM TEORİSİ</h2>
				<p class="normal">Darwin beş yıllık dünya yolculuğundan hastalıklı döner. Tanılanamayan hastalığının sağaltımı da söz konusu değildir. Hastalık belirtilerinin Chagas hastalığına uyduğu sonradan görülecektir. Orta ve Güney Amerika’da kan emici böceklerle insana geçen bulaşıcı, öldürücü de olabilen bir hastalıktır bu. Etkeni tek gözeli bir asalaktır. Darwin hastalığı yüzünden günde ancak 3-4 saat çalışabilir. Varsıllığı onu her türlü geçim kaygısından kurtarıp bu zamanı ömrü boyunca araştırmalarına ayırmasını sağlar.</p>
				<p class="normal">Darwin türlerin kökeni veya ortaya çıkışı üzerinde daha Güney Amerika’dayken düşünmeye başlar; 1837’de yurduna dönerken kafasını kurcalayan başlıca soru budur. Konuyla ilişkisi olabilecek olguları sabırla derip karşılaştırmaya başlar. Böylece soruya eksik de olsa bir yanıt bulabileceği düşüncesindedir. Ancak beş yıllık bir çalışmadan sonra bu konuda kurguda bulunmaya başlayıp kısa notlar alır; 1844’te notlarını geliştirip kendisine olası görünen taslağı elde eder. Ama bu (Doğal Seçme Teorisi) Darwin’in ilk organik evrim teorisi değildir.</p>
				<p class="normal">Onun ilk organik evrim teorisi Monad Evrim Teorisidir.</p>
				<p class="normal">Bu teorinin taslağını 1837 Temmuzunda kısaca not etmiştir. Öylece kalmış olan bu teoriye göre, değişeduran dünyada koşullara uyarlanmış kalmak için türler de değişmek zorundadır. Yeryüzünde tür sayısı pek değişmeden kalıyorsa, yeni türler ortaya çıkınca eskiler tükenir. Monadlar (tek gözeli ilkel canlılar) çevrenin doğrudan etkilerinin sonucu olarak kendiliğinden, cansız maddeden doğarlar. Monadların ömürleri sınırlıdır. Bir monad ölünce, ondan gelmiş bütün türler de ölür. Böylece yeni monadların soylarına yer açılır.</p>
				<p class="normal">Darwin bu teoriyi not edip öylece bırakmıştır; sanki olumsuz bir organik evrim teorisi olarak tasarlamıştır. Monad Evrim Teorisi, bir organik evrim teorisini yıkmaya biri bile yeten dört varsayıma dayanır: 1) Monadlar varlıkları gözlenmiş canlılar değildir; 2) Cansızdan canlı doğduğu kanıtlanmış değildir (böyle olmadığı kanıtlanacaktır); 3) İlerleyen evrim gözlemlere aykırıdır; 4) Bu teori fiziksel çevredeki değişmeleri canlılardaki değişmelerin başlıca nedeni sayar, fizikselcidir <span class="ideitalik">(Physicalist).</span></p>
				<h2 class="h2baslik" id="calibre_toc_18">ERTELEMENİN BEDELİ</h2>
				<p class="normal">Canlıların alışkanlık ve davranışlarıyla ilgili uzun ve ayrıntılı gözlemleri vardır Darwin’in. Her yerde süreduran <span class="ideitalik">varolma </span>(veya yaşama) savaşını değerlendirmeye kafası iyice hazırdır. 1838 Ekiminde Thomas R. Malthus’un (1766-1834) <span class="ideitalik">nüfus </span>üzerine yazdıklarını öylesine, oyalanmak için okurken, kitapta söz edilen koşullarda (geometrik oranda artan nüfus; dolayısıyla aşırı birey çokluğu ve<span>-</span>aritmetik diziyle artan geçim araçları; dolayısıyla yoksulluk, açlık ve bunların sonuçları diye özetlenebilecek varsayıma göre) canlılardaki elverişli değişimlerin korunacağı, elverişsizlerin yok edileceği sonucuna varıverir. Artık işleyebileceği bir teori vardır elinde: Doğal Seçme Teorisi!</p>
				<p class="normal">Darwin’in bu teoriyle ilgili çalışmalarını bilen Lyell ve Dr. Hooker, 1844’te yazdığı taslağı okurlar. Darwin teorisini kamuya açıklamayıp çalışmalarını sürdürür: Ta Alfred Russel Wallace (1825-1913) ortaya çıkana dek...</p>
				<p class="normal">A.R. Wallace da Darwin gibi dünya çevresinde inceleme gezisine çıkar. 1855 Şubatında Borneo’dayken yazıp gene o yıl yayımladığı “<span class="ideitalik">On the Law Which Has Regulated the Introduction of New Species</span>” (Yeni Türler Ortaya Çıkmasını Düzenlemiş Yasa Üzerine) adlı bir denemede, her türün, daha önce var olmuş bir türle hem zamanda hem uzayda rastlaşarak doğduğunu söyler. Bu doğumun nasıl olduğu konusu, Wallace’ın kafasını üç yıl kurcalar. 1858 Şubatında, Moluk adalarında, yakalandığı ateşli hastalık sırasında Thomas R. Malthus’un “nüfus sorunu” ile ilgili ünlü denemesini düşünmeye başlar ve “En Uygunların Kalımı” (Doğal Seçme) düşüncesi bir şimşek gibi çakar kafasında. Darwin 1838’den beri çalışıp teorisini kamuya açıklamayı erteleye dursun. Wallace oturur, vardığı sonuçları iki gün içinde yazıp güvenilir bir doğabilimci saydığı ve öyle sayılan Darwin’e gönderir. <span class="ideitalik">Türlerin Kökeni</span>’ne yazdığı girişte bunu şöyle anlatır Darwin: </p>
				<p class="normal">“Şimdi (1859) yapıtım aşağı yukan bitti; ama tamamlanması daha birçok yılımı alacağı için ve sağlığım bozulduğu için, bu özeti yayımlama zorunluğunu duydum. Şimdi Malaya takımadalarının doğal tarihini inceleyen Bay Wallace’ın benim türlerin kökeni konusunda vardığım genel sonucun hemen hemen aynına varmış olması da beni böyle davranmaya özellikle isteklendirdi. Bay Wallace, 1858’de, bana daha sonra Sir Charles Lyell’e vermem dileğiyle bu konudaki bir yazısını gönderdi. Sir C. Lyell’in Linnean Society’ye gönderdiği bu yazı, derneğin dergisinin üçüncü cildinde yayımlandı. Benim çalışmamı bilen Sir C. Lyell ile Dr. Hooker (...) yazdıklarımdan çıkarılmış kısa bir özeti Bay Wallace’ın değerli yazısıyla birlikte yayımlamayı uygun görerek bana şeref verdiler.”<sup class="calibre3"><a href="1_split_034.html#footnote-79215-21" id="footnote-79215-21-backlink">21</a></sup></p>
				<p class="normal">Wallace, böylece, Darwin’in teorisine ortak olur. Teorinin arada bir Darwin-Wallace Teorisi diye anılması bundandır. Wallace’ın ortaya çıkışı, teorinin kamuya daha geç sunulmasını önleyip şunu apaçık gösterir: Birikim ve koşullar, yeni ve işleyen bir organik evrim teorisine varacak, başka bir söyleyişle, bir Darwin yaratacak olgunluktadır.</p>
				<p class="normal">Darwin’in, <span class="ideitalik">Türlerin Kökeni </span>kısa adıyla tanınan başyapıtı Londra’da, 24 Kasım 1859’da, 1250 nüsha yayımlanır. Kitapçılar önceden 1500 nüsha parası ödemişlerdir. Kitap yayımlandığı gün tükenir. Darwin’in sağlığında altı kez basılan <span class="ideitalik">Türlerin Kökeni’</span>ndeki görüşlere saldırılar kitap yayımlanmadan önce başlayıp günümüze dek sürer...</p>
				</body>
</html>