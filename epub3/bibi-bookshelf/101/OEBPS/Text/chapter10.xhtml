<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Vurun Kahpeye</title>
  <link href="../Styles/main.css" rel="stylesheet" type="text/css"/>
</head>

<body class="chapter epub-type_chapter">
  <div class="html5_section">
    <div class="head html5_header">
      <h1>10</h1>

      <h2>Fırtınadan evvel</h2>
    </div>

    <p>Ömer Efendi, Atina’ya sürülmüş, tarlalarının bir kısmına Hacı Fettah Efendi sahip olmuştu. Kantarcıların Hüseyin Efendi, Aliye’ye sahip olmayı beklerken bu, Damyanos ancak Tosun Bey’in ele geçirilmesinden sonra kabil olacağını söylemişti. Bundan dolayı Hüseyin Efendi hayli Yunanlılara küskün ve gizliden gizliye kendisine Kuvayı Milliye süsü vermeye başlamıştı. Biraz milli harekete taraftar telâkki ettiği<a class="si-noteref epub-type_noteref" href="#f773" id="backlink-773">773</a> her adama Yunan idaresini, Damyanos’u çekiştiriyor, bunun arasında da Aliye’nin Kumandan’a yüz verdiğini, babası idam edilecekken, onu sürgün ile kurtardığını, binaenaleyh<a class="si-noteref epub-type_noteref" href="#f774" id="backlink-774">774</a> şayet Türk kuvvetleri gelirse evvela Aliye’nin ceza görmesi lâzım geldiğini söylüyordu. Bununla beraber, yine Damyanos’un âlemlerine devam ediyor, ona her türlü zevk malzemesi ve zemini hazırlıyordu. Damyanos, Aliye’nin, Hacı Fettah Efendi ve Uzun Hüseyin Efendi’nin düşmanlığı karşısında, er geç kendisine dehâlet<a class="si-noteref epub-type_noteref" href="#f775" id="backlink-775">775</a> edeceğine, etmezse onu Atina’ya göndereceğine kani bulunuyordu<a class="si-noteref epub-type_noteref" href="#f776" id="backlink-776">776</a>.</p>

    <p>Fakat Damyanos, Aliye için kurduğu hulyalar tahakkuk etmeden, Orta Anadolu’dan Yunan vaziyeti hakkında Atina’da izahat vermek üzere payitahta<a class="si-noteref epub-type_noteref" href="#f777" id="backlink-777">777</a> davet edilmişti. Buna sebep, yalnız Anadolu’daki Yunan ordusunda, en milliyetperver<a class="si-noteref epub-type_noteref" href="#f778" id="backlink-778">778</a>, ahvale vâkıf<a class="si-noteref epub-type_noteref" href="#f779" id="backlink-779">779</a> Kumandan diye tanınmış olmasından değil, biraz da maiyetinin<a class="si-noteref epub-type_noteref" href="#f780" id="backlink-780">780</a> son zamanlarda Damyanos’un iade ettiği nispî<a class="si-noteref epub-type_noteref" href="#f781" id="backlink-781">781</a> muntazam idarede kâfi derecede çalamadıklarından âmirlerini Atina’ya jurnal etmeleriydi:<a class="si-noteref epub-type_noteref" href="#f782" id="backlink-782">782</a> “Damyanos, bir Türk kızına âşık olmuş ve Yunan menfaatlerini<a class="si-noteref epub-type_noteref" href="#f783" id="backlink-783">783</a> feda etmiş” vadisinde<a class="si-noteref epub-type_noteref" href="#f784" id="backlink-784">784</a>, Yunan ordusunda, aleyhine propaganda vardı.</p>

    <p>Damyanos, kasabadan ayrılırken Aliye sıtma ile karışık, teşhis edilmeyen bir hastalıktan yatıyordu. Damyanos, vekilini çağırdı. Çok sıkı emirler verdi. Evvela Aliye’yi serbest bırakıp, Hüseyin Efendi’ye ve Yunan memurlarına tarassut ettirmek<a class="si-noteref epub-type_noteref" href="#f785" id="backlink-785">785</a> ve Tosun Bey’i bu sayede mutlaka elde etmek; sonra Kantarcıların servetini elde etmek için, onlara vurulacak darbeyi mutlak Tosun Bey’in tutulmasına kadar tehir etmek<a class="si-noteref epub-type_noteref" href="#f786" id="backlink-786">786</a> lazımdı. Kasabanın etrafında Tosun Bey kuvvetleri ve dahilinde Kantarcıların ailesi gibi bu kadar nüfuzlu bir eşraf ailesi Yunanlılara düşman olursa Yunan kuvvetlerinin mevkii, çok emin sayılamazdı. Kendisi kolordu kumandanı olarak mutlak yakında avdet edecek<a class="si-noteref epub-type_noteref" href="#f787" id="backlink-787">787</a> ve vekili, Yunan idaresi için en faydalı olan emirlerini ifa ederse<a class="si-noteref epub-type_noteref" href="#f788" id="backlink-788">788</a>, o zaman mükâfat görecekti. Damyanos, Aliye’ye ait bu emirleri verdikten sonra, kasabadan hareket etti, gitti. Damyanos’un çok aleyhinde olan yeni idare, onun aksi ve zalim tabiatından, Atina’daki nüfuzundan, belki de hakikat kolordu kumandanı olarak kendilerini ezmesi ihtimalinden korkarak, şiddetlerinde, hırsızlıklarında muayyen bir hudut dahilinde kaldılar. Fakat hepsi, Damyanos gelmeden bir vesile bulmak<a class="si-noteref epub-type_noteref" href="#f789" id="backlink-789">789</a>, Kantarcıların büyük servetini, hâttâ Hacı Fettah Efendi’nin, Damyanos sayesinde bir kısım halka zulüm ederek elde ettiği serveti mutlak ele geçirmek istiyorlardı. Damyanos gittikten bir ay sonra, Kantarcıların Uzun Hüseyin Efendi aleyhine Tosun Bey’le teşrikimesai<a class="si-noteref epub-type_noteref" href="#f790" id="backlink-790">790</a> ediyor diye sahte raporlar icat ettiler ve bahara kadar Tosun Bey’i elde edemezlerse onu tevkif edeceklerini söylediler. Hacı Fettah Efendi’nin de kasabada Yunanlılar vasıtasıyla elde ettiği nüfuzu kırmak için, ona düşman olan Latif Ağa’yı tutmaya, Hacı Fettah Efendi Yunanlılar namına<a class="si-noteref epub-type_noteref" href="#f791" id="backlink-791">791</a> ahaliye zulmediyor<a class="si-noteref epub-type_noteref" href="#f792" id="backlink-792">792</a> diye onu da tazyike<a class="si-noteref epub-type_noteref" href="#f793" id="backlink-793">793</a> başladılar. Çok garip olarak, bahara doğru kasabada en koyu Yunan taraftarı ve Yunanlıları kasabaya davet etmiş olan Hacı Fettah Efendi ile Kantarcıların Uzun Hüseyin Efendi, yavaş yavaş hem servetlerini, hem de şahıslarını muhafaza için Türk ordusuna taraftar olmak, onların gelmesini temenni etmek zaruretine düştüler.</p>

    <p>Bütün bu tahavvüller<a class="si-noteref epub-type_noteref" href="#f794" id="backlink-794">794</a> ve karışık menfaatlerin, siyasetlerin çarpışmasından Aliye, biraz görünür görünmez bir rahata erişti. Ömer Efendi’den muntazam haber alıyorlardı. Bundan başka o, küçük Durmuş vasıtasıyla Tosun Bey’le muntazaman mektuplaşıyordu. Hatta iki defa beşer dakika aynı incir bahçesinde Tosun’la görüşebilmişti. Bu kadar küçük şeyler bile hayatına harikulâde bir saadet getirmişti.</p>

    <p>Vaziyetin ne kadar mütehavvil<a class="si-noteref epub-type_noteref" href="#f795" id="backlink-795">795</a> olduğunu, kendisinin ne yaman tehlikelerle sarıldığını hissedemeyecek kadar yeni hayatının cazibesine kapılmış, bunun dünyada en emin, en ebedî bir şey olduğuna, herhangi zavallı bir aşk hastası gibi, razı olmuştu.</p>

    <p>Bahar ve yaz, kasabaya en muhteşem, en şa’şaalı güzelliği, bahçelerinin olgun ve altın üzümleri, bal akan incir zenginliğiyle geldi. Havalar, öyle içinden akan sıcaklıkla, mis kokan, insanı bayıltan bir temasın mutlak cazibesiyle Aliye’yi sarmıştı ki, o, Damyanos’un korkunç gölgesinin silindiği bu inayet<a class="si-noteref epub-type_noteref" href="#f796" id="backlink-796">796</a> ve güzellik memleketinin düşmanı da musibet<a class="si-noteref epub-type_noteref" href="#f797" id="backlink-797">797</a>, felaketi de fena bir rüya gibi uçup gidecek zannediyordu. Hiçbir zaman bu kadar çok sevmemiş, hiçbir zaman bunun atisi<a class="si-noteref epub-type_noteref" href="#f798" id="backlink-798">798</a>, saadeti için bu kadar ümide düşmemiş, hiçbir zaman [kasabanın] çocukları, ihtiyarları ve bütün halkıyla bu kadar alakadar olmamıştı. Fakat bütün bu günler arasında uzak, fakat müthiş bir tehlikenin alâmetleri belirdiğini görmüyordu. Hacı Fettah Efendi ile Uzun Hüseyin Efendi’yi hain bilen halk, onlar etrafında Yunan aleyhtarı diye yapılan telkinata<a class="si-noteref epub-type_noteref" href="#f799" id="backlink-799">799</a> kapılıyor, Aliye’nin şüpheli bir mahlûk olduğuna dair bu iki adamın gece gündüz neşrettiği<a class="si-noteref epub-type_noteref" href="#f800" id="backlink-800">800</a> masallar, ahalinin aşağı tabakasında, tesirini çok az bile olsa, göstermeye başlıyordu.</p>

    <p>İşte kasaba da bu vaziyet içinde ağustosa kadar bocaladı durdu.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f773">
      <a class="si-backref" href="#backlink-773">773</a><span class="si-footnote-text">. Saydığı.</span>
    </div>

    <div class="si-footnote html5_aside epub-type_footnote" id="f774">
      <a class="si-backref" href="#backlink-774">774</a><span class="si-footnote-text">. Bunun için.</span>
    </div>

    <div class="si-footnote html5_aside epub-type_footnote" id="f775">
      <a class="si-backref" href="#backlink-775">775</a><span class="si-footnote-text">. Birinin merhametine ve himayesine sığınma.</span>
    </div>

    <div class="si-footnote html5_aside epub-type_footnote" id="f776">
      <a class="si-backref" href="#backlink-776">776</a><span class="si-footnote-text">. İnanıyordu.</span>
    </div>

    <div class="si-footnote html5_aside epub-type_footnote" id="f777">
      <a class="si-backref" href="#backlink-777">777</a><span class="si-footnote-text">. Başkente.</span>
    </div>

    <div class="si-footnote html5_aside epub-type_footnote" id="f778">
      <a class="si-backref" href="#backlink-778">778</a><span class="si-footnote-text">. Ulussever.</span>
    </div>

    <div class="si-footnote html5_aside epub-type_footnote" id="f779">
      <a class="si-backref" href="#backlink-779">779</a><span class="si-footnote-text">. Durumları bilen.</span>
    </div>

    <div class="si-footnote html5_aside epub-type_footnote" id="f780">
      <a class="si-backref" href="#backlink-780">780</a><span class="si-footnote-text">. Üst görevlinin yanında bulunan kimseler.</span>
    </div>

    <div class="si-footnote html5_aside epub-type_footnote" id="f781">
      <a class="si-backref" href="#backlink-781">781</a><span class="si-footnote-text">. Önceki duruma göre.</span>
    </div>

    <div class="si-footnote html5_aside epub-type_footnote" id="f782">
      <a class="si-backref" href="#backlink-782">782</a><span class="si-footnote-text">. Biriyle ilgili olarak yetkililere verilen kötüleme, ihbar bilgileri.</span>
    </div>

    <div class="si-footnote html5_aside epub-type_footnote" id="f783">
      <a class="si-backref" href="#backlink-783">783</a><span class="si-footnote-text">. Çıkarlarını.</span>
    </div>

    <div class="si-footnote html5_aside epub-type_footnote" id="f784">
      <a class="si-backref" href="#backlink-784">784</a><span class="si-footnote-text">. Yolunda.</span>
    </div>

    <div class="si-footnote html5_aside epub-type_footnote" id="f785">
      <a class="si-backref" href="#backlink-785">785</a><span class="si-footnote-text">. Gözetletmek.</span>
    </div>

    <div class="si-footnote html5_aside epub-type_footnote" id="f786">
      <a class="si-backref" href="#backlink-786">786</a><span class="si-footnote-text">. Ertelemek.</span>
    </div>

    <div class="si-footnote html5_aside epub-type_footnote" id="f787">
      <a class="si-backref" href="#backlink-787">787</a><span class="si-footnote-text">. Geri gelecek.</span>
    </div>

    <div class="si-footnote html5_aside epub-type_footnote" id="f788">
      <a class="si-backref" href="#backlink-788">788</a><span class="si-footnote-text">. Yerine getirirse.</span>
    </div>

    <div class="si-footnote html5_aside epub-type_footnote" id="f789">
      <a class="si-backref" href="#backlink-789">789</a><span class="si-footnote-text">. Sebep yaratmak.</span>
    </div>

    <div class="si-footnote html5_aside epub-type_footnote" id="f790">
      <a class="si-backref" href="#backlink-790">790</a><span class="si-footnote-text">. İşbirliği.</span>
    </div>

    <div class="si-footnote html5_aside epub-type_footnote" id="f791">
      <a class="si-backref" href="#backlink-791">791</a><span class="si-footnote-text">. Adına.</span>
    </div>

    <div class="si-footnote html5_aside epub-type_footnote" id="f792">
      <a class="si-backref" href="#backlink-792">792</a><span class="si-footnote-text">. Eziyet ediyor.</span>
    </div>

    <div class="si-footnote html5_aside epub-type_footnote" id="f793">
      <a class="si-backref" href="#backlink-793">793</a><span class="si-footnote-text">. Zorlamaya.</span>
    </div>

    <div class="si-footnote html5_aside epub-type_footnote" id="f794">
      <a class="si-backref" href="#backlink-794">794</a><span class="si-footnote-text">. Dönüşümler.</span>
    </div>

    <div class="si-footnote html5_aside epub-type_footnote" id="f795">
      <a class="si-backref" href="#backlink-795">795</a><span class="si-footnote-text">. Değişken.</span>
    </div>

    <div class="si-footnote html5_aside epub-type_footnote" id="f796">
      <a class="si-backref" href="#backlink-796">796</a><span class="si-footnote-text">. İyilik.</span>
    </div>

    <div class="si-footnote html5_aside epub-type_footnote" id="f797">
      <a class="si-backref" href="#backlink-797">797</a><span class="si-footnote-text">. Ansızın gelen felaket.</span>
    </div>

    <div class="si-footnote html5_aside epub-type_footnote" id="f798">
      <a class="si-backref" href="#backlink-798">798</a><span class="si-footnote-text">. Geleceği.</span>
    </div>

    <div class="si-footnote html5_aside epub-type_footnote" id="f799">
      <a class="si-backref" href="#backlink-799">799</a><span class="si-footnote-text">. Aşılamaya.</span>
    </div>

    <div class="si-footnote html5_aside epub-type_footnote" id="f800">
      <a class="si-backref" href="#backlink-800">800</a><span class="si-footnote-text">. Yaydığı.</span>
    </div>
  </div>
</body>
</html>
