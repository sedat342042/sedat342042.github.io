<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Vurun Kahpeye</title>
  <link href="../Styles/main.css" rel="stylesheet" type="text/css"/>
</head>

<body class="chapter epub-type_chapter">
  <div class="html5_section">
    <div class="head html5_header">
      <h1>7</h1>

      <h2>Yunanlıların mutemedi<a class="si-noteref epub-type_noteref" href="#f482" id="backlink-482">482</a></h2>
    </div>

    <p>Gülsüm hala, iki garip tesirle gözünü açtı. Aliye’nin menekşe gözleri korku ile açılmış, büyümüş, kendine dikilmiş ve sokağın devam eden telaşlı ve tehlikeli gürültüsü arasında kendi kapıları evvela yavaş yavaş, fakat cevap alamadıkça artan bir kuvvetle vuruluyordu. Gülsüm hala, yeni uyandığı için, bunu Ömer Efendi’nin şehirden dönmüş olmasına hamletmek<a class="si-noteref epub-type_noteref" href="#f483" id="backlink-483">483</a> istiyordu. Fakat Aliye, kasabadaki anî tehlike havasını daha evvel duymuş olduğu için o, bunu, sabaha karşı fevkalade olan bir hal ile merbut<a class="si-noteref epub-type_noteref" href="#f484" id="backlink-484">484</a> buluyordu. İkisi de yataktan kalktılar, ikisi de başlarını örttü, henüz alaca karanlıkta iyi görülmeyen merdivenlerden ellerinde idare lambasıyla kapıya indiler.</p>

    <p>Kapının anahtar deliğine uydurulmuş bir ağız: “Allah aşkına açınız, Ömer Efendi tarafından geliyorum, sizi kurtaracağım, kasabayı Yunanlılar bastı,” diyordu. Gülsüm hala, evvela tereddüt etti ve Aliye’nin yüzüne baktı, biraz düşündüler, sonra kol demirini kaldırdılar, kapıyı aralık ettiler. O zaman, dışarıdaki adam, bir hamlede içeri atıldı, kapıyı kapadı, fakat nefes nefese:</p>

    <p>— Korkmayın, ben size fenalık etmeye gelmedim, sizi kurtaracağım, diyordu. İdare lambasının aydınlatamadığı karanlık avluyu gözleriyle deler gibi birisini arıyordu. İki kadın da onun sesini ve tavrını tanır gibiydiler. Gülsüm hala sordu:</p>

    <p>— Sen kim oluyon? Ne istiyon, bir gez di baham.</p>

    <p>— Ben Kantarcıların Uzun Hüseyin Efendi’yim. Kasabaya Yunanlılar giriyor, eşraf, canını kurtarmak için Fettah Efendi ile karşı gitti, zannedersem, bütün Kuvayı Milliyecileri toplayacaklar. Ömer Efendi en başta; ben sizi kaçırmaya geldim. Ömer Efendi galiba şehre gitti. Ben sizi isterseniz, Yunan ordusu tamamen gelmeden alır, Ömer Efendi’nin yanına kaçırırım.</p>

    <p>Kadınlar, Uzun Hüseyin Efendi’nin ahlaksızlığını ve Aliye’ye göz attığını<a class="si-noteref epub-type_noteref" href="#f485" id="backlink-485">485</a> bildikleri için, ona itimat edemiyorlardı. Fakat vaziyetin tehlikesini de olduğu gibi görüyorlardı. Kaçsalar Uzun Hüseyin Efendi tehlikesi, kalsalar Yunan tehlikesi; ikisi de orada merdivene çömeldiler. Önlerinde idare lambası, kapılarında Uzun Hüseyin, derin derin düşünmeye başladılar. Gülsüm hala dürüst ve tecrübeli nazarlarına rağmen, Aliye’nin aklına ve muhakemesine<a class="si-noteref epub-type_noteref" href="#f486" id="backlink-486">486</a> tamamen emniyet ediyor ve kararın onun tarafından gelmesini bekliyordu. Binaenaleyh<a class="si-noteref epub-type_noteref" href="#f487" id="backlink-487">487</a> sordu:</p>

    <p>— Şimdi Yunanlılar nerede?</p>

    <p>— Kasabaya girmek üzeredirler.</p>

    <p>— Biraz düşünecek zaman var; Hüseyin Efendi, gayretinize teşekkür ederiz. Fakat onlar kasabaya girip işe başlayıncaya kadar üç dört saat geçer.</p>

    <p>Hüseyin Efendi başını salladı: yıldırım gibi geliyorlardı. Kumandan, Aliye’nin güzelliğini haber almıştı. Bunu Hüseyin Efendi’ye (...) kasabasında Yunan karargâhıyla münasebeti olan bir adam söylemişti. Tosun Bey, nişanlısını kasabaya emniyet etmiş, gitmişti. Hüseyin Efendi yemin ile temin ediyordu ki, Aliye’ye artık kem gözle bakmıyordu. Sırf Tosun Bey’e insaniyetinden söylüyordu. Aliye, yan gözle o isli yarım aydınlıkta onu tetkik ederken, her zamandan fazla sarı yüzünü kirli iştihalarla<a class="si-noteref epub-type_noteref" href="#f488" id="backlink-488">488</a> gergin siyah gözlerini ihtiras ışıklarıyla yanar buldu. Herhalde kasabadan kaçmak lazımdı. Fakat bu Hüseyin Efendi ile değil. Bir onu başından savsa, kolayını bulup Gülsüm hala ile kaçacaktı.</p>

    <p>Aliye, Uzun Hüseyin Efendi’yi kendilerini yalnız bırakmak için iknaya<a class="si-noteref epub-type_noteref" href="#f489" id="backlink-489">489</a> çalıştıkça, onun çarpık yüzü uzuyor, kurnaz gözlerindeki emniyetsizlik artıyordu. Aliye niçin böyle bir teklifi reddediyordu? Tosun Bey’le muhabere<a class="si-noteref epub-type_noteref" href="#f490" id="backlink-490">490</a> mi ediyor, Ömer Efendi geldi de saklıyorlar mı, yoksa, yoksa bu hakiki bir kahpe de, Yunan kumandanına nüfuz edip<a class="si-noteref epub-type_noteref" href="#f491" id="backlink-491">491</a> düşmanlarından intikam mı alacaktı? Hiç düşünmüyordu ki Tosun Bey, kendi elindeyken en büyük düşmanını dahi kurtarmıştı. O, bir şey biliyor, bir şey istiyordu. O da mutlak Aliye’ye sahip olmak, bir şey istemiyordu, o da kim ve ne olursa olsun Türk, Yunan başka bir erkeğin Aliye’ye sahip olmasına mâni olmak. Fakat az çok Aliye’nin inadını, dediğini nasıl yaptığını da biliyordu. Zahiren gitmeye razı oldu, fakat sokağa çıkınca köşenin birinde mevki aldı ve Aliye’nin sokağını gözetlemeye başladı. Damyanos, kıtasının önünde gösterişli bir alayla kasabaya giriyordu.</p>

    <p>Sabahın ilk donuk ışığıyla açılan gökten, sönmüş beyaz bir ay, camiin ince minaresine bakıyor, büyük meydanın ortasından hâki alayın kaldırdığı toz bulutları içinde cami tek başına kasabayı bekleyen, kasabaya bakan muhayyel bir şekil gibi görünüyordu. O civarda ne tek insan, ne de bir ses duyuluyordu. Yalnız yürüyen ordunun mütemadi<a class="si-noteref epub-type_noteref" href="#f492" id="backlink-492">492</a> ve muttarit ayak sesleri, Yunan nakliyesinin araba çıngırtısı ve Damyanos’un süvari alayının atlarının ayağından akseden süratli bir yürüyüş.</p>

    <p>Onlar camiin önüne geldikleri zaman Hacı Fettah Efendi, arkasında eşrafla nefes nefese yetişmişti. Fakat bu kasabanın havasında dolaşan korku, onun da biraz yüzüne sirayet etmiş<a class="si-noteref epub-type_noteref" href="#f493" id="backlink-493">493</a> görünüyordu.</p>

    <p>Damyanos, hayvanını durdurdu. Hacı Fettah Efendi’ye iltifat etti. Hatta yanından iki zabit ona, konaklatılacak evlerin hazırlanmasını tevdi etti<a class="si-noteref epub-type_noteref" href="#f494" id="backlink-494">494</a>. En son yanındaki tercümana dedi ki:</p>

    <p>— Hoca bize en güzel evleri hazırlatsın, fakat mektep ve muallim evlerine dokunmasın. Yunan ordusu, medeniyet ordusudur. Ahaliye söyle, dükkânlarını kapamasınlar, korkmasınlar, bir şey yok. Bir de (yalnız Hacı Fettah Efendi’nin kulağına söyletti) o güzel kızın evinin etrafına nöbetçi dikin, yerli, Yunan kim ona dokunur, yahut kaçırırsa, derhal idam ederim. Haydi arş!</p>

    <p>Hacı Fettah Efendi’nin yanındaki eşraf, Kumandan’ın [tercümanla] kulağına söylettiği lakırdıları merak ettiler. O, yanındaki tercümana duyurmadan yavaşça:</p>

    <p>— Bu Aliye kahpesinin güzelliği bize bu Yunan belâsını getirdi. Onun evini muhafazaya aldırtıyor, anladınız mı? Yunanlı, Yunansız bu kahpeyi inşallah bu meydanda şeriatin cezasıyla cezalandıracağız.</p>

    <p>Damyanos, Hacı Fettah Efendi’nin kasabası hakkında iyi malumat almış, servet sahiplerinin listesini elde etmişti. Bu kasaba kendi kuvvetlerinin şimdilik gidebileceği son merhale<a class="si-noteref epub-type_noteref" href="#f495" id="backlink-495">495</a> idi. Bundan dolayı her ihtimale göre, Anadolu’da elde edebileceği son serveti burada elde etmeye karar vermişti.</p>

    <p>Planı, ilk günleri kasabada kendisine karşı biraz emniyet ilka ettikten<a class="si-noteref epub-type_noteref" href="#f496" id="backlink-496">496</a> sonra, kendisince malum usul dairesinde para toplamaktı. Damyanos, kasabalarda kendine ait işleri bitirmeden askerine ve maiyetine yağma için izin vermezdi. Binaenaleyh, kasabaya giriş hayli muntazam olmuştu. O akşam oldukça az içti ve uzun uzun kâğıt üstünde planlar çizdi, ikide birde sabit cam gözünün yanındaki göz kımıldıyor, büyük bıyıklarını kocaman parmaklarıyla okşuyor, kendi kendine gülüyordu. Bu defa artık en iyi bir Hıristiyan ve Yunanlı olmanın son mükâfatını alacaktı. Büyük bir servet ve o İstanbul’dan gelmiş, kasabayı altüst etmiş, esrarlı Türk kızı. Bu iki şeyi mutlak, mutlak elde edecekti. Fakat nereden ve nasıl başlamalıydı?</p>

    <p>Damyanos bunları düşünürken Gülsüm hala ile Aliye sokak üstündeki odada, ışık yakmaya bile cesaret edememişler, kafesin arkasından, büyük bir dehşetle kapıyı bekleyen Yunan neferlerine bakıyorlardı. Kantarcıların Uzun Hüseyin’le kaçmadıklarına ne fena etmişlerdi; nasıl olsa bir çaresini bulur, belki onun elinden kaçarlardı. Belki de Ömer Efendi’yi bulup hiç olmazsa onun canını kurtarırlardı. Halbuki şimdi?..</p>

    <p>Hacı Fettah Efendi, Damyanos’un karargâhına kendi evi gibi girip çıkıyor, dostlarına atıfet<a class="si-noteref epub-type_noteref" href="#f497" id="backlink-497">497</a> düşmanlarına belâ ve nikbet<a class="si-noteref epub-type_noteref" href="#f498" id="backlink-498">498</a> saçıyordu. Fakat, arada, ötekine berikine yavaşça, kasaba halkını musibetten<a class="si-noteref epub-type_noteref" href="#f499" id="backlink-499">499</a> kurtarmak için Yunanlıların gözüne girmeye çalıştığını fısıldıyor, bu suretle ne kadar zayıf bir ihtimal olursa olsun Yunanlılar, bir gün giderse bu adamları kasaba efkârı<a class="si-noteref epub-type_noteref" href="#f500" id="backlink-500">500</a> huzurunda şahit tutmak istiyordu. Hakikat, Damyanos, ahaliden para sızdırmak usulünü mevkii tatbike<a class="si-noteref epub-type_noteref" href="#f501" id="backlink-501">501</a> koymaya başladığı günlerde ahali, Yunanlıların mutemedi bir adam aralarında bulunmasını bir teselli addediyorlar, neticesiz olsa bile, yegâne<a class="si-noteref epub-type_noteref" href="#f502" id="backlink-502">502</a> ümit onda olduğu için, onun kapısının eşiğine sarılıyorlardı.</p>

    <p>Damyanos, istediği kadar kendisi para aldıktan sonra, maiyetini serbest bırakmış, onlar da ikinci derece halka, esnafa aynı hırsızlığı, işkenceyi tatbik ediyorlardı. Hırsızlıkla beraber, tabii olarak iftira ve diğer cezalar da buyuruyordu. Yunan hükûmetine muârız<a class="si-noteref epub-type_noteref" href="#f503" id="backlink-503">503</a>, Yunan hükûmetine asi diye malını müsadere<a class="si-noteref epub-type_noteref" href="#f504" id="backlink-504">504</a> için birçok adamlara hayli işkence ettikten sonra, Yunanistan’a sürüyorlardı.</p>

    <p>Bütün bu günlerde Aliye’nin evinin önünden nöbetçi kalkmıyorsa da, kimse ile görüştürülmüyor, yiyeceği kapıdan veriliyordu. Ahali ona çok acımakla beraber, korkudan, oturduğu sokaktan geçmiyorlar, Hacı Fettah Efendi’nin ailesi yanında, Yunan taraftarlığı ile tanınanlar yanında, alabildiğine aleyhinde bulunuyorlardı. Fakat bu aleyhinde bulunanlardan bir kısmı da onun evinin köşesinden geçerken gözlerinin yaşını siliyordu. Herhalde Yunan kumandanı onu çağırmamış, evine kimse girip çıkmamıştı. Bundan dolayı baştaki mazlum<a class="si-noteref epub-type_noteref" href="#f505" id="backlink-505">505</a> ve masum<a class="si-noteref epub-type_noteref" href="#f506" id="backlink-506">506</a> tacına gayri ihtiyarî hürmet ve muhabbet hissediyorlardı.</p>

    <div class="margin-top html5_section">
      <p>Yunanlılar gireli iki haftayı geçmişti. Zulüm ve gazâb<a class="si-noteref epub-type_noteref" href="#f507" id="backlink-507">507</a>, en fena devrini yaşamış, sükûn kesbediyordu<a class="si-noteref epub-type_noteref" href="#f508" id="backlink-508">508</a>. Kumandan ve maiyeti ne alabileceklerse almışlar, artık işi pek ayağa düşürmeden sükûn teminine çalışıyorlardı. Bazan geceleri hâlâ uzak ve tenha sokaklardan kadın çığlıkları geliyor, hâlâ herkesin yüzünde yalnız Türk halkında görünen derin bir tevekkül<a class="si-noteref epub-type_noteref" href="#f509" id="backlink-509">509</a> ile içlerindeki galeyanı<a class="si-noteref epub-type_noteref" href="#f510" id="backlink-510">510</a>, ıstırabı örtüyorlardı.</p>

      <p>Fakat Hacı Fettah Efendi, muradına tamamen erememişti. Ömer Efendi, bütün taharriyata<a class="si-noteref epub-type_noteref" href="#f511" id="backlink-511">511</a> rağmen, meydana çıkmamış, Aliye’ye istediği gibi kahpe damgasını basabilmek için Kumandan onunla görüşmemişti. Uzun Hüseyin Efendi cehenneme zincirlenmiş bir zebani<a class="si-noteref epub-type_noteref" href="#f512" id="backlink-512">512</a> gibi her gün Aliye’nin Kumandan’ın eline geçmesi ihtimaliyle azâb içinde dolaşıyordu. O, birkaç defa Kumandan’la kadın oynatıp içerken, ilk karargâhtaki vaadini hatırlatmış, Aliye’nin kendisine teslimini istemişti. Fakat her defasında Kumandan kanlı gözleriyle gülmüş:</p>

      <p>— Şeytanın kızı, bakalım kimin olacak, demiş ve lakırdıyı değiştirmişti. Halbuki rakı âlemlerinde olmadığı akşamlar o, Aliye’nin evi etrafında bir deli gibi dolaşıyordu.</p>

      <p>Damyanos, hayalinin mütemadiyen meşgul olduğu bu mahpus<a class="si-noteref epub-type_noteref" href="#f513" id="backlink-513">513</a> kızı, kasabadaki işi bittikten sonra, görmeye karar vermişti.</p>

      <p>O, bir defa için başladığı servetin son haddini bulacaktı. Daha elinde oynadığı birkaç eşraf, bilhassa Kantarcılar vardı. Kantarcıları tamamen soymak için Aliye’nin bir yem gibi elinde, fakat uzakta kalması lazımdı.</p>

      <p>Hem bu İstanbul Türk kızları şeytan gibi, büyü yapan, insanın aklını altüst eden mahlûklardı. İstediği parayı elde etmeden, ahalinin bir kısmını ortadan kaldırmadan, bir Türk kızına kalbinde zaaf<a class="si-noteref epub-type_noteref" href="#f514" id="backlink-514">514</a> başlarsa işi yarım kalacaktı. Öldürecek, çalacak, zengin olacak, sonra bu servet ve ihtişama bir Türk kızı konacaktı. Hele bu kızın lakırdısı olurken yüzü korkunç bir takallûsla<a class="si-noteref epub-type_noteref" href="#f515" id="backlink-515">515</a> perişan olan Kantarcıların Hüseyin’in parasını kendi rızasıyla almak için bu kız, bir ay daha uzakta kalmalıydı.</p>

      <p>Gülsüm hala, “ya Vedûd”ların<a class="si-noteref epub-type_noteref" href="#f516" id="backlink-516">516</a> henüz dört binini çekmişti. Her akşam Ömer Efendi’nin selâmeti için beş bin besmele, beş bin “ya Vedûd” çekiyordu. Sayıya aklı ermediği için, Aliye onun yanına diz çöker, bu zavallı meyus<a class="si-noteref epub-type_noteref" href="#f517" id="backlink-517">517</a> ihtiyara teselli veren bu dinî vazifesine yardım ederdi. Yatsı namazını beraber kılmışlar, ikisi de yan yana seccade üzerinde yüzlerinde derin bir hüzün<a class="si-noteref epub-type_noteref" href="#f518" id="backlink-518">518</a> ve tevekkülle oturuyorlardı. Aliye’nin dalgalı ipek saçları üstündeki beyaz namaz bezinin çerçevelediği ince yüzü, bu on beş günün eziyetleriyle erimiş, pembe yanakları eski bir kehribar<a class="si-noteref epub-type_noteref" href="#f519" id="backlink-519">519</a> gibi sararmıştı. Daha ziyade büyüyen, etrafları moraran menekşe gözlerinin uzun siyah kirpikleri gözlerini terk etmeyen yaşlardan top top olmuş, bütün yüzüne sinen, görenleri ağlatan fevkalade bir mana gelmişti.</p>

      <p>O, kasabanın üstündeki daimi kâbustan<a class="si-noteref epub-type_noteref" href="#f520" id="backlink-520">520</a> başka, derunî ıstıraplardan, yeislerden en büyüğünü geçiriyordu. Şimdi kadınlık hayatının, muhayyilesinden ve kalbindeki ancak iki hafta süren saadet ve inkişafın<a class="si-noteref epub-type_noteref" href="#f521" id="backlink-521">521</a> bir mazi<a class="si-noteref epub-type_noteref" href="#f522" id="backlink-522">522</a> olduğu, şahsî hayatını yaşamadan mukadder<a class="si-noteref epub-type_noteref" href="#f523" id="backlink-523">523</a> olan bir faciaya kurban olacağı hissi vardı. Ömer Efendi’nin yokluğu ayrıca bir felaketti. Gülsüm halanın iyi ve ihtiyar gözlerindeki ıstırap da ayrıca kalbini sızlattırıyordu. Kumandan onları neden hapsetmişti? Kantarcıların Uzun Hüseyin’in söylediği çirkin şey doğru muydu?</p>

      <p>Yüreğinde bin bir keder vardı, fakat biliyordu ki bu keder bir felaketti. Beraberce, birçok kasabalarla beraber o da sonuna kadar bir mazlûm ve bir şehit işkencesini çekecekti. Bu mukadderdi, kim bilir, ölüm ne garip bir şeydi? Acaba ölürken camide duyduğu harikulade şeyleri duyacak mı? Sönük idare lambasının ziyası altında, elleri dizlerinin üstünde, gözleri uzaklarda müphem<a class="si-noteref epub-type_noteref" href="#f524" id="backlink-524">524</a> bir acı veren bu şeyleri düşünürken gözlerini garip bir çekimle pencereye çevirdi. Asma dallarının, sararmaya başlamış yapraklarının hafif hafif vurduğu camdan iki göz kendisine bakıyor gibi geliyordu. Korkuya galebe çalan bir tecessüsle kalktı, idare lambasını aldı, pencerenin önüne götürdü, cama yaklaştırdı ve dışarıya baktı.</p>

      <p>El kadar küçük bir çocuk yüzü, açık mavi gözleri, çukur çenesi, yanaklarıyla asma yapraklarının arasından orada olmanın ehemmiyetiyle mest olmuş<a class="si-noteref epub-type_noteref" href="#f525" id="backlink-525">525</a> bir çocuk, ancak o kadar küçük bu kalpte doğabilecek bir aşkla ona bakıyor, kirleri bu nim<a class="si-noteref epub-type_noteref" href="#f526" id="backlink-526">526</a> karanlıkta görülen küçük parmağı dudaklarında Aliye’ye gürültü etmemesini işaret ediyordu. Aliye’nin beşerî bir sevinçle hayata birdenbire ümitle bakan bir teheyyücle kalbi karıştı. Fakat derhal sakin ve kavi<a class="si-noteref epub-type_noteref" href="#f527" id="backlink-527">527</a> muallim ruhunu takındı, lambasını yere koydu, yavaşça pencereyi kaldırdı. Çardağın üstünde bir kedi gibi duran Durmuş, yine bir kedi çevikliğiyle evvela yere, sonra Aliye’nin boynuna sıçradı. Küçük kolları Aliye’nin boynunda, Aliye’nin kulağına:</p>

      <p>— Hocanım, Yunan nöbetçisinin arkası dönükken iğde ağacından duvara tırmandım, geldim, diyor, namazı bırakıp dönen ihtiyar kadınla Aliye’nin kendisine bakan muhabbetli, yaşlı ve minnetli<a class="si-noteref epub-type_noteref" href="#f528" id="backlink-528">528</a> gözleri üstünde onun da küçük dudakları bükülmeye başlıyordu.</p>

      <p>Onlar, hep onun nasıl bir Yunan nöbetçisinin beklediği arka sokaktan duvara atladığını tekrar ettirmek istiyorlardı. Bu yeis ve elem<a class="si-noteref epub-type_noteref" href="#f529" id="backlink-529">529</a> içinde bir tek küçük kalbin onları düşündüğünü, hatta tehlikeye atıldığını görmek, iki bedbaht<a class="si-noteref epub-type_noteref" href="#f530" id="backlink-530">530</a> kadının da yaralı kalbinde zengin ve sıcak bir heyecan dalgası uyandırmıştı. Fakat Durmuş, oraya sırf pencereden atlayıp bir çocuk kahramanlığı yapmak için gelmemişti. Asıl gelişinin sebebini söylerken hakikat dudakları titriyor, gözleri yaşarıyordu.</p>

      <p>Ömer Efendi’yi bulmuşlardı. Bir saat evvel Durmuş, meydandan geçerken, Ömer Efendi’nin ellerinde kelepçe, etrafında Yunan askerleri, Fettah Efendi ve birkaç yerliden müteşekkil<a class="si-noteref epub-type_noteref" href="#f531" id="backlink-531">531</a> bir alayla Yunan karargâhına giderken görmüştü. Evet, galiba azıcık eziyet ediyorlar, itip kakıyorlardı. Hele Hacı Fettah Efendi bir iki defa yumruğunu kaldırmış, bir şeyler söylemişti. Fakat Durmuş, bunu görür görmez Aliye’ye haber vermek istemiş, zaten her gün arka sokakta dolaşıyor, Aliye’nin ışığına bakıyordu, birkaç defa da oradaki iğde ağacına tırmanmıştı. Bu akşam, nöbetçi gezinirken uzaklaşmasından istifade etmiş, atlamış gelmişti.</p>

      <p>Gülsüm hala, başına bir sopa inmiş gibi eğilmiş, iki elini şakaklarına koymuş, “Amanin, amanin” diye derin derin inliyordu.</p>

      <p>Aliye’nin ince yüzü sararmış, gözleri parlamış, fakat korkudan, yeisten ziyade, karar almış bir vaziyet kesbetmişti. Evet, bir karar almıştı. Durmuş’la bu arka duvardan, ağaçtan aşağı inecek, onunla hükûmete gidecek, Kumandan’ın yanına çıkacak, Ömer Efendi’yi kurtaracaktı.</p>

      <p>Bu fikrini söylerken, küçük Durmuş yine ona tapınan gözlerle baktı. Bu, çocukların yapmak istediği harikulâde şeyleri yapan, öteki büyüklere benzemeyen güzide<a class="si-noteref epub-type_noteref" href="#f532" id="backlink-532">532</a> bir mahlûktu. Bütün bunların heyecan dakikasını düşünerek yerinde duramıyor; mavi gözleri, küçük idarenin aydınlığında pırıldıyordu.</p>

      <p>Gülsüm hala, Durmuş, Aliye; derhal bir harp meclisi kurarak, Aliye’nin çıkması için plan yaptılar. Evin arkası dar ve tenha bir sokaktı, bahçeden sokağa açılan ve çoktan beri kullanılmayan bir kapı vardı. Durmuş, duvarın üstünden geldiği gibi inecek, inerken feneri söndürecekti. Yunanlılar her girdikleri kasaba ve köyde her kapının üstüne fener yakmaya ev sahiplerini mecbur etmişlerdi. Arka sokağın iki tarafı hemen tekmil bahçe duvarıyla kapalı olduğu için, bir Ömer Efendi’nin arka kapısında, bir de sokağın köşesinde bir fener vardı. Nöbetçi, bu sıkıntılı yerde durmuyor, ekseri o köşedeki fenerin altına kadar gidiyor, oradan başıboş geçen Yunan neferi olursa sigara içiyor, konuşuyorlardı. Durmuş inecek, nöbetçi, sokağın köşesine doğru giderken, hafifçe bahçe kapısını vuracak, zaten onu arkasından açık bulunduracak olan Aliye, derhal sokağa çıkacak, nöbetçi dönünceye kadar onlar sokaktan çıkacaklardı. Aliye sokakta seçilmemek için siyah uzun bir palto giydi ve başını siyah bir örtü ile sımsıkı sardı. Karanlıkta büyük bir ihtiyatla<a class="si-noteref epub-type_noteref" href="#f533" id="backlink-533">533</a> bahçe kapısına kadar Gülsüm hala ile geldi ve kapının kol demirini yavaşça kaldırdı, bekledi. Sokaktan Rumca sesler geliyordu. Nöbetçinin arkadaşları gelmiş, Ömer Efendi’nin kapısının feneri altında konuşuyorlardı. Çok heyecanlı ve uzun bir saatten sonra, kapı yavaşça vuruldu, Aliye süratle kapıdan fırladı. Gülsüm hala karanlığa bir fişek gibi atılıp giden ince kıza gözlerinde yaşlarla baktı. Sonra kapıyı dikkatle kapadı ve çıktı; kalkmamış seccadesi üstüne diz çöktü, Aliye’nin selameti için beş bin “ya Vedûd” çekmeye başladı.</p>

      <p>Kantarcıların Uzun Hüseyin Efendi, Kumandan Damyanos’un yanında idi. O akşam Kantarcıların, kasabanın eteğindeki bir bağ köşkünde bir ziyafet ve eğlence vardı. Bunun teferruatını<a class="si-noteref epub-type_noteref" href="#f534" id="backlink-534">534</a> Kumandan’la konuşuyor, Kumandan’ın arzularını öğreniyordu. Hüseyin Efendi bu akşam Kumandan’a bol rakı içirmek ve Aliye için ağzından sıkı söz almak istiyordu.</p>

      <p>Damyanos, kasabaya girdiğinden beri her akşam bütün maiyetiyle beraber ziyafeti, eğlencesi Kantarcıların üzerine yüklenmişti. Maarif Müdürü içki ve eğlence akşamlarında, Fettah Efendi de daha ciddi ve Kuvayı Milliye taraftarları kimler olduğu münakaşa edildiği gecelerde geliyordu. Fakat bu akşamki, daha çok, hususî ve açık bir eğlence olacak, Kantarcıların Uzun Hüseyin’in burnunu her gün daha çarpıtan, ağzını mütekallis<a class="si-noteref epub-type_noteref" href="#f535" id="backlink-535">535</a>, yüzünü, sarı gözlerini müstekreh<a class="si-noteref epub-type_noteref" href="#f536" id="backlink-536">536</a> yapan en kirli ve çirkin zevkler ve sefahatlerin çok itina ile hazırlanmış bir ziyafeti olacaktı. Küçük siyah gözlü tercüman, tercüme ederken, kurumuş yanaklarından kırmızı dalgalar geçiyordu. Hatta bazan Kumandan’la Hüseyin Efendi birbirinin gözüne bakarak, işaretlerle anlaşıyorlar. Hüseyin Efendi, bu basit görünüşlü askerin sefahatin, zevkin bu kadar inceliklerine vukufuna<a class="si-noteref epub-type_noteref" href="#f537" id="backlink-537">537</a> hayret ediyordu.</p>

      <p>Kumandan’ın odasındaki lüks lambasını henüz yakmışlardı ki kapıda bir gürültü oldu ve bir nefer odaya girdi. Hacı Fettah Efendi’nin kasabanın en mühim Kuvayı Milliyeci’sini Yunan neferleriyle beraber tutup getirdiğini, hemen Kumandan’ın huzuruna girmek istediğini haber verdi. Hüseyin Efendi ile Kumandan eğlencenin bazı teferruatı hakkında henüz kararlarını vermemişlerdi. Beş on dakika içeride beklemelerini emrettikten sonra, lakırdısına devam etti. Hacı Fettah Efendi gibi mühim bir adamı bile içeride bekleteceğini Hüseyin Efendi’ye göstermekle, kasabalıların ne eğlence, ne de menfaatle<a class="si-noteref epub-type_noteref" href="#f538" id="backlink-538">538</a> ellerine düşmeyeceğini, hâkim-i mutlak<a class="si-noteref epub-type_noteref" href="#f539" id="backlink-539">539</a> tavrını muhafaza edeceğini bir nevi<a class="si-noteref epub-type_noteref" href="#f540" id="backlink-540">540</a> ihsas ediyordu<a class="si-noteref epub-type_noteref" href="#f541" id="backlink-541">541</a>.</p>

      <p>Nihayet lakayt bir tavırla, Hüseyin Efendi’ye sordu:</p>

      <p>— Ömer Efendi, kaç liralık adamdır?</p>

      <p>— Ömer Efendi’nin paradan ziyade emlaki vardır, onları elde etmek için onu öteki hainlerle beraber Atina’ya sürersiniz, malına vaz’ı yed edersiniz<a class="si-noteref epub-type_noteref" href="#f542" id="backlink-542">542</a>.</p>

      <p>Kumandan kaba kaba güldü:</p>

      <p>— Hay şeytan hay, onu buradan göndereceğiz, ben malını, sen de kızını alacaksın, bravo bize!</p>

      <p>— Kızını zaten (...) kasabasında bana vaad etmediniz mi?</p>

      <p>— Tabii tabii, fakat şeytanın kızını bedava vermeyeceğiz Hüseyin Efendi, bir de biz görelim bakalım.</p>

      <p>Hüseyin Efendi’nin yüzü o kadar sarardı ve çarpıldı ki, Kumandan sözlerini düzeltti; henüz daha Hüseyin Efendi’yi sızdırmamıştı. Kasabanın etrafı da çok açık, kaçmaya çok müsaitti. Herhalde Kuvayı Milliye’ye geçecek kadar kızdırmamalıydı.</p>

      <p>— Kederlenme, bre canım, dedi, babasını bir kaldıralım da, elbet senin de düğününü yapacağız, hem bizim alay muzikasını çaldıracağım.</p>

      <p>Sonra bağırdı:</p>

      <p>— Fettah Efendi’yi ve mevkûfu<a class="si-noteref epub-type_noteref" href="#f543" id="backlink-543">543</a> getiriniz!</p>

      <p>Aliye, karanlık sokaklardan eline yapışmış gibi küçük eliyle sarılan Durmuş’la yıldırım gibi geldi, geçti. O uzun, ince ve siyah bir gölge gibi sallanarak uçan kadının yanında küçük Durmuş da küçük çıplak bacaklarının götürebildiği kadar ona yetişebilmek için adeta koşuyordu. Uçan, kımıldayan bu siyah küçük insan gölgelerinde yegâne beyaz rengiyle hareketini hissettiren, Durmuş’un çıplak bacaklarıydı.</p>

      <p>Damyanos karargâhı, meydana çıkan sokağın sonunda ve kapısı meydanda idi. Karargâhın lükslerle aydınlattığı meydana gelmeden, Aliye durdu. Burası, iki tarafı bahçe duvarlı, izbe<a class="si-noteref epub-type_noteref" href="#f544" id="backlink-544">544</a> bir yerdi. Sonbahar rüzgârları, incir yaprakları arasında uzun uzun hışıldıyordu. Aliye, yavaşça diz çöktü, ayakta duran çocuğun yüzünü elleriyle aradı, küçük başı yüzüne doğru çekti, derin ve çok ateşli bir ana rikkati ve hissiyle onun kirli yanaklarını birer birer öptü, sonra rüzgâra benzer bir sesle:</p>

      <p>— Ayol Durmuş, seni Allahıma emanet ediyorum. Bir daha beni görmezsen de hep böyle sev ve böyle cesur bir çocuk ol yavrum, dedi.</p>

      <p>Aliye’nin sesindeki kat’îyet, kollarındaki sıcak ve eritici şefkat, çocuğu birdenbire coşturdu. O, sokaktan aydınlığa giderken Durmuş, duvarın dibine çömeldi, küçük başı kollarının arasında ağladı, ağladı.</p>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f482">
      <a class="si-backref" href="#backlink-482">482</a><span class="si-footnote-text">. Kendisine inanılan, güvenilen kimse; burada, “adamı” anlamında.</span>
    </div>

    <div class="si-footnote html5_aside epub-type_footnote" id="f483">
      <a class="si-backref" href="#backlink-483">483</a><span class="si-footnote-text">. Yormak.</span>
    </div>

    <div class="si-footnote html5_aside epub-type_footnote" id="f484">
      <a class="si-backref" href="#backlink-484">484</a><span class="si-footnote-text">. Bağlı.</span>
    </div>

    <div class="si-footnote html5_aside epub-type_footnote" id="f485">
      <a class="si-backref" href="#backlink-485">485</a><span class="si-footnote-text">. Burada “göz dikmek” yerine kullanılmış.</span>
    </div>

    <div class="si-footnote html5_aside epub-type_footnote" id="f486">
      <a class="si-backref" href="#backlink-486">486</a><span class="si-footnote-text">. Fikir yürütmesine.</span>
    </div>

    <div class="si-footnote html5_aside epub-type_footnote" id="f487">
      <a class="si-backref" href="#backlink-487">487</a><span class="si-footnote-text">. Bunun üzerine.</span>
    </div>

    <div class="si-footnote html5_aside epub-type_footnote" id="f488">
      <a class="si-backref" href="#backlink-488">488</a><span class="si-footnote-text">. İsteklerle, arzularla.</span>
    </div>

    <div class="si-footnote html5_aside epub-type_footnote" id="f489">
      <a class="si-backref" href="#backlink-489">489</a><span class="si-footnote-text">. Kandırmaya.</span>
    </div>

    <div class="si-footnote html5_aside epub-type_footnote" id="f490">
      <a class="si-backref" href="#backlink-490">490</a><span class="si-footnote-text">. Haberleşme.</span>
    </div>

    <div class="si-footnote html5_aside epub-type_footnote" id="f491">
      <a class="si-backref" href="#backlink-491">491</a><span class="si-footnote-text">. Etkili olup.</span>
    </div>

    <div class="si-footnote html5_aside epub-type_footnote" id="f492">
      <a class="si-backref" href="#backlink-492">492</a><span class="si-footnote-text">. Sürekli, aralıksız.</span>
    </div>

    <div class="si-footnote html5_aside epub-type_footnote" id="f493">
      <a class="si-backref" href="#backlink-493">493</a><span class="si-footnote-text">. Yayılmış.</span>
    </div>

    <div class="si-footnote html5_aside epub-type_footnote" id="f494">
      <a class="si-backref" href="#backlink-494">494</a><span class="si-footnote-text">. Verdi, bıraktı.</span>
    </div>

    <div class="si-footnote html5_aside epub-type_footnote" id="f495">
      <a class="si-backref" href="#backlink-495">495</a><span class="si-footnote-text">. Menzil, erim.</span>
    </div>

    <div class="si-footnote html5_aside epub-type_footnote" id="f496">
      <a class="si-backref" href="#backlink-496">496</a><span class="si-footnote-text">. Aşıladıktan.</span>
    </div>

    <div class="si-footnote html5_aside epub-type_footnote" id="f497">
      <a class="si-backref" href="#backlink-497">497</a><span class="si-footnote-text">. Lütuf, ihsan, iyilik.</span>
    </div>

    <div class="si-footnote html5_aside epub-type_footnote" id="f498">
      <a class="si-backref" href="#backlink-498">498</a><span class="si-footnote-text">. Kötülük.</span>
    </div>

    <div class="si-footnote html5_aside epub-type_footnote" id="f499">
      <a class="si-backref" href="#backlink-499">499</a><span class="si-footnote-text">. Ansızın gelen felaketten.</span>
    </div>

    <div class="si-footnote html5_aside epub-type_footnote" id="f500">
      <a class="si-backref" href="#backlink-500">500</a><span class="si-footnote-text">. Halkı.</span>
    </div>

    <div class="si-footnote html5_aside epub-type_footnote" id="f501">
      <a class="si-backref" href="#backlink-501">501</a><span class="si-footnote-text">. Uygulamaya.</span>
    </div>

    <div class="si-footnote html5_aside epub-type_footnote" id="f502">
      <a class="si-backref" href="#backlink-502">502</a><span class="si-footnote-text">. Tek.</span>
    </div>

    <div class="si-footnote html5_aside epub-type_footnote" id="f503">
      <a class="si-backref" href="#backlink-503">503</a><span class="si-footnote-text">. Karşı çıkan.</span>
    </div>

    <div class="si-footnote html5_aside epub-type_footnote" id="f504">
      <a class="si-backref" href="#backlink-504">504</a><span class="si-footnote-text">. Bir şeye kanuni olarak el koymak.</span>
    </div>

    <div class="si-footnote html5_aside epub-type_footnote" id="f505">
      <a class="si-backref" href="#backlink-505">505</a><span class="si-footnote-text">. Kendisine zulmedilen.</span>
    </div>

    <div class="si-footnote html5_aside epub-type_footnote" id="f506">
      <a class="si-backref" href="#backlink-506">506</a><span class="si-footnote-text">. Suçsuz günahsız.</span>
    </div>

    <div class="si-footnote html5_aside epub-type_footnote" id="f507">
      <a class="si-backref" href="#backlink-507">507</a><span class="si-footnote-text">. Kızgınlık.</span>
    </div>

    <div class="si-footnote html5_aside epub-type_footnote" id="f508">
      <a class="si-backref" href="#backlink-508">508</a><span class="si-footnote-text">. Kazanıyordu.</span>
    </div>

    <div class="si-footnote html5_aside epub-type_footnote" id="f509">
      <a class="si-backref" href="#backlink-509">509</a><span class="si-footnote-text">. Yazgıya boyun eğmek.</span>
    </div>

    <div class="si-footnote html5_aside epub-type_footnote" id="f510">
      <a class="si-backref" href="#backlink-510">510</a><span class="si-footnote-text">. Coşmayı, hiddetlenmeyi.</span>
    </div>

    <div class="si-footnote html5_aside epub-type_footnote" id="f511">
      <a class="si-backref" href="#backlink-511">511</a><span class="si-footnote-text">. Aramaya.</span>
    </div>

    <div class="si-footnote html5_aside epub-type_footnote" id="f512">
      <a class="si-backref" href="#backlink-512">512</a><span class="si-footnote-text">. Cehennem bekçisi.</span>
    </div>

    <div class="si-footnote html5_aside epub-type_footnote" id="f513">
      <a class="si-backref" href="#backlink-513">513</a><span class="si-footnote-text">. Hapsedilmiş.</span>
    </div>

    <div class="si-footnote html5_aside epub-type_footnote" id="f514">
      <a class="si-backref" href="#backlink-514">514</a><span class="si-footnote-text">. Düşkünlük.</span>
    </div>

    <div class="si-footnote html5_aside epub-type_footnote" id="f515">
      <a class="si-backref" href="#backlink-515">515</a><span class="si-footnote-text">. Kasılma ile.</span>
    </div>

    <div class="si-footnote html5_aside epub-type_footnote" id="f516">
      <a class="si-backref" href="#backlink-516">516</a><span class="si-footnote-text">. Allah’ın sıfatlarından; çok muhabbetli, çok şefkatli.</span>
    </div>

    <div class="si-footnote html5_aside epub-type_footnote" id="f517">
      <a class="si-backref" href="#backlink-517">517</a><span class="si-footnote-text">. Umutsuz.</span>
    </div>

    <div class="si-footnote html5_aside epub-type_footnote" id="f518">
      <a class="si-backref" href="#backlink-518">518</a><span class="si-footnote-text">. Gönül üzgünlüğü.</span>
    </div>

    <div class="si-footnote html5_aside epub-type_footnote" id="f519">
      <a class="si-backref" href="#backlink-519">519</a><span class="si-footnote-text">. Süs eşyası yapımında kullanılan, açık sarıdan kızıla kadar türlü renklerde, yarı saydam, kolay kırılır ve bir yere hızlıca sürtüldüğünde hafif cisimleri kendine çeken, fosilleşmiş reçine, samankapan.</span>
    </div>

    <div class="si-footnote html5_aside epub-type_footnote" id="f520">
      <a class="si-backref" href="#backlink-520">520</a><span class="si-footnote-text">. Karabasandan.</span>
    </div>

    <div class="si-footnote html5_aside epub-type_footnote" id="f521">
      <a class="si-backref" href="#backlink-521">521</a><span class="si-footnote-text">. Gelişimin.</span>
    </div>

    <div class="si-footnote html5_aside epub-type_footnote" id="f522">
      <a class="si-backref" href="#backlink-522">522</a><span class="si-footnote-text">. Geçmiş.</span>
    </div>

    <div class="si-footnote html5_aside epub-type_footnote" id="f523">
      <a class="si-backref" href="#backlink-523">523</a><span class="si-footnote-text">. Alında yazılı olan.</span>
    </div>

    <div class="si-footnote html5_aside epub-type_footnote" id="f524">
      <a class="si-backref" href="#backlink-524">524</a><span class="si-footnote-text">. Belirsiz.</span>
    </div>

    <div class="si-footnote html5_aside epub-type_footnote" id="f525">
      <a class="si-backref" href="#backlink-525">525</a><span class="si-footnote-text">. Kendinden geçmiş.</span>
    </div>

    <div class="si-footnote html5_aside epub-type_footnote" id="f526">
      <a class="si-backref" href="#backlink-526">526</a><span class="si-footnote-text">. Yarı.</span>
    </div>

    <div class="si-footnote html5_aside epub-type_footnote" id="f527">
      <a class="si-backref" href="#backlink-527">527</a><span class="si-footnote-text">. Dayanıklı, güçlü.</span>
    </div>

    <div class="si-footnote html5_aside epub-type_footnote" id="f528">
      <a class="si-backref" href="#backlink-528">528</a><span class="si-footnote-text">. Gönül borçlu.</span>
    </div>

    <div class="si-footnote html5_aside epub-type_footnote" id="f529">
      <a class="si-backref" href="#backlink-529">529</a><span class="si-footnote-text">. Üzüntü, keder.</span>
    </div>

    <div class="si-footnote html5_aside epub-type_footnote" id="f530">
      <a class="si-backref" href="#backlink-530">530</a><span class="si-footnote-text">. Mutsuz, talihsiz.</span>
    </div>

    <div class="si-footnote html5_aside epub-type_footnote" id="f531">
      <a class="si-backref" href="#backlink-531">531</a><span class="si-footnote-text">. Oluşmuş.</span>
    </div>

    <div class="si-footnote html5_aside epub-type_footnote" id="f532">
      <a class="si-backref" href="#backlink-532">532</a><span class="si-footnote-text">. Seçkin, seçilmiş.</span>
    </div>

    <div class="si-footnote html5_aside epub-type_footnote" id="f533">
      <a class="si-backref" href="#backlink-533">533</a><span class="si-footnote-text">. Sakınmayla.</span>
    </div>

    <div class="si-footnote html5_aside epub-type_footnote" id="f534">
      <a class="si-backref" href="#backlink-534">534</a><span class="si-footnote-text">. Ayrıntılarını.</span>
    </div>

    <div class="si-footnote html5_aside epub-type_footnote" id="f535">
      <a class="si-backref" href="#backlink-535">535</a><span class="si-footnote-text">. Kasılmış.</span>
    </div>

    <div class="si-footnote html5_aside epub-type_footnote" id="f536">
      <a class="si-backref" href="#backlink-536">536</a><span class="si-footnote-text">. İğrenç.</span>
    </div>

    <div class="si-footnote html5_aside epub-type_footnote" id="f537">
      <a class="si-backref" href="#backlink-537">537</a><span class="si-footnote-text">. Bilmesine.</span>
    </div>

    <div class="si-footnote html5_aside epub-type_footnote" id="f538">
      <a class="si-backref" href="#backlink-538">538</a><span class="si-footnote-text">. Çıkarla.</span>
    </div>

    <div class="si-footnote html5_aside epub-type_footnote" id="f539">
      <a class="si-backref" href="#backlink-539">539</a><span class="si-footnote-text">. Hükmeden.</span>
    </div>

    <div class="si-footnote html5_aside epub-type_footnote" id="f540">
      <a class="si-backref" href="#backlink-540">540</a><span class="si-footnote-text">. Tür, çeşit.</span>
    </div>

    <div class="si-footnote html5_aside epub-type_footnote" id="f541">
      <a class="si-backref" href="#backlink-541">541</a><span class="si-footnote-text">. Üstü kapalı olarak anlatıyordu.</span>
    </div>

    <div class="si-footnote html5_aside epub-type_footnote" id="f542">
      <a class="si-backref" href="#backlink-542">542</a><span class="si-footnote-text">. El koyarsınız.</span>
    </div>

    <div class="si-footnote html5_aside epub-type_footnote" id="f543">
      <a class="si-backref" href="#backlink-543">543</a><span class="si-footnote-text">. Tutukluyu.</span>
    </div>

    <div class="si-footnote html5_aside epub-type_footnote" id="f544">
      <a class="si-backref" href="#backlink-544">544</a><span class="si-footnote-text">. Basık, loş, nemli.</span>
    </div>
  </div>
</body>
</html>
