<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Vurun Kahpeye</title>
  <link href="../Styles/main.css" rel="stylesheet" type="text/css"/>
</head>

<body class="chapter epub-type_chapter">
  <div class="html5_section">
    <div class="head html5_header">
      <h1>13</h1>

      <h2>Tosun’un avdeti<a class="si-noteref epub-type_noteref" href="#f986" id="backlink-986">986</a></h2>
    </div>

    <p>Bir küçük oğlan, her gün kasabanın kapılarında dolaşıyor, gelenin gidenin yüzlerini acı ve mustarip mavi gözleriyle arıyordu. Elleri kirli, yanakları sarı ve zayıf, gözleri sıtmalı, arkası lime lime mintanlı bir küçüktü. Onu ne dayak, ne korku, kasabanın kapılarından alıyordu. Amcası dükkânda çalıştırmak için onu dövmekten bıkmış, annesi her gün incelen, sararan yüzün verdiği merhamet ve şefkatten onu kendi haline terk etmişti.</p>

    <p>Altı ay sonra taşla, sopa ile, yumrukla Aliye’nin parçalandığı noktada bu küçük, iki koltuk değnekli, gençliğinin harabesini sürükleyen, kumral ve mustarip<a class="si-noteref epub-type_noteref" href="#f987" id="backlink-987">987</a> yüzlü bir zabite faciayı anlattı.</p>

    <p>— Ölürken ne dedi?</p>

    <p><em>“Toprağınız toprağım… çocuklarınıza ışık olacağım… vallahi ve billâhi!”</em> dedi, sonra geldiler, aldılar. Ben bir daha onu burada gördüm ama...</p>

    <p>Durmuş cümlesini bitiremedi. Tosun, onun içinde hıçkıran küçük kalbini teskin için arkasını sıvazladı. Biraz sonra yine sordu:</p>

    <p>— Onlar, öldürürken ne dediler?</p>

    <p>— Hep bir ağızdan bağırıyorlardı:</p>

    <p>“Vurun kahpeye, vurun kahpeye!”</p>

    <p>— Nerede gömülü olduğunu bana gösterebilir misin?</p>

    <p>Çocuğun yüzü daha sarardı, mavi gözleri büyüdü, fısıldar gibi:</p>

    <p>— Biz, Gülsüm hala ile gece, onun vücudunu incir bahçesine sürükledik. Orada, hani o sizin ağacın altına gömdük.</p>

    <div class="margin-top html5_section">
      <p>Kasabanın üstünden yıldızların berrak karanlık gökte gümüş parıltılarla bahçeyi seyrettikleri ılık bir bahar akşamında Tosun, Durmuş’la mezarın başında oturuyordu. Kanının yarısını, uğrunda gençliğinin çelik azasını sakat ettiği mukaddes cihat<a class="si-noteref epub-type_noteref" href="#f988" id="backlink-988">988</a> bitmişti. Fakat onun yeryüzünde vatanı için açtığı mücadele bitmemişti. O da eski müstahkem<a class="si-noteref epub-type_noteref" href="#f989" id="backlink-989">989</a> ve kudretli sesinden başka, namütenahi, mütevazı ve rahim bir sesle Aliye’nin mezarıyla konuşuyordu. Bu ılık ve yumuşak toprakların altındaki aziz şehide<a class="si-noteref epub-type_noteref" href="#f990" id="backlink-990">990</a>, onun şahadetinin işaret ettiği fedakârlık ve aşk yoluna girmiş olduğunu tekrar etti.</p>

      <p>Hud’a’nın<a class="si-noteref epub-type_noteref" href="#f991" id="backlink-991">991</a>, hıyanetin timsali olan Hacı Fettah Efendi ile Hüseyin Efendi’nin Aliye’yi ebediyen bir kahpe gösterebileceği bu aziz topraklarda, Aliye’nin masumiyetini, büyük hayatını, fedakârlığını halka öğretmek için ikinci cihadını<a class="si-noteref epub-type_noteref" href="#f992" id="backlink-992">992</a> açmaya yemin etti. Gözlerinde en rakik<a class="si-noteref epub-type_noteref" href="#f993" id="backlink-993">993</a> yaşlarıyla:</p>

      <p>— Toptan, silahtan başka olan korkunç şeylerden korkmayacağım. Aliye senin gibi sevmeye, senin gibi cesur olmaya, senin yaptığın şeyleri yapmaya hayatımı vakfedeceğim. Nasıl sen, hayatta seni anlamayanlar arasında muhabbetin, rahmetin, dinin, iyiliğin timsali oldunsa, sen nasıl bu güzel hayat abidesinin hilekârlar elinde yıkılmasına karşı cesur oldunsa, tıpkı ben de senin gibi korkmayacağım.</p>
    </div>

    <div class="margin-top html5_section">
      <p>Âli Bey, üç gün sonra, <em>Tosun</em> imzalı bir mektup aldı. Diyordu ki:</p>

      <div class="letter html5_article">
        <p>Kardeşim,</p>

        <p>Cephaneyi atmak için 24 Ağustos akşamı kasabaya gelince büyük bir zaaf gösterdim. Vazifemden evvel sevgilime gittim. Orada olduğumdan şüphe edenler, evi muhasaraya aldılar. Orada kalmak, tutulmak demek, ordumuzun belki felaketi olacaktı. Ricatleri kesilen köprüyü atamayacak ve cephaneleri kalacaktı. Bu müthiş vaziyetten beni Aliye kurtardı. Duvardan atladı, muhasarayı kaldırttı. Nasıl kaldırttı, bilmiyorum. Onun çektiği azâbın, yaptığı fedakârlığın derecesini ölçebilecek kudretim yok. Bana, büyük fedakârlığı temiz kalarak yaptığını tekrar edecek olan güzel dudaklar, artık ebediyen susmuş bulunuyor. Fakat bana yemin etti ve onun yemini herkesten büyük bir yemindir.</p>

        <p>Sana rica ediyorum, onun mezarını yaptır ve kasabada iyilik ve fedakârlık abidesi gibi yaşadığı temiz ismini iade et. Ordunun kurtarıcısı, cephanenin atılmasını hayatı mukabilinde, en feci bir facia, belki ebedî bir leke mukabilinde alan büyük bir kadın olduğunu ilan et! Ben sevgili değneklerime dayanarak memleket mücadelesinde daha içten, daha iman ve fedakârlığa dayanan bir savaş açabilmek için kuvvet ve sıhhat toplamaya gidiyorum. Mütevazı odasının, altın salkımlarından süzülen ziya içinde menekşe gözleriyle sevdiğim, bir kız çocuk kadar küçük ve zavallı, fakat en büyük bir kahramandan kahraman, şehit kızı, kalbimde götürüyorum. Dudaklarımda onun tekrar ettiği kelimeler var. Ben, o kelimelerin bu topraklar üstünde tahakkuk etmesi<a class="si-noteref epub-type_noteref" href="#f994" id="backlink-994">994</a> için hayatımı vakfedeceğim<a class="si-noteref epub-type_noteref" href="#f995" id="backlink-995">995</a>:</p>

        <p class="margin-top"><em>“Toprağınız toprağım, eviniz evim; burası için, bu diyarın çocukları için bir ana, bir ışık olacağım ve hiçbir şeyden korkmayacağım; vallahi ve billâhi!”</em></p>
      </div>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f986">
      <a class="si-backref" href="#backlink-986">986</a><span class="si-footnote-text">. Dönüşü.</span>
    </div>

    <div class="si-footnote html5_aside epub-type_footnote" id="f987">
      <a class="si-backref" href="#backlink-987">987</a><span class="si-footnote-text">. Istırap ve acı çeken.</span>
    </div>

    <div class="si-footnote html5_aside epub-type_footnote" id="f988">
      <a class="si-backref" href="#backlink-988">988</a><span class="si-footnote-text">. Kutsal savaş.</span>
    </div>

    <div class="si-footnote html5_aside epub-type_footnote" id="f989">
      <a class="si-backref" href="#backlink-989">989</a><span class="si-footnote-text">. Belirtilmiş, sağlamlaştırılmış.</span>
    </div>

    <div class="si-footnote html5_aside epub-type_footnote" id="f990">
      <a class="si-backref" href="#backlink-990">990</a><span class="si-footnote-text">. Kutsal bir ülkü veya inanç uğruna savaşırken ölen kadın.</span>
    </div>

    <div class="si-footnote html5_aside epub-type_footnote" id="f991">
      <a class="si-backref" href="#backlink-991">991</a><span class="si-footnote-text">. Aldatmanın.</span>
    </div>

    <div class="si-footnote html5_aside epub-type_footnote" id="f992">
      <a class="si-backref" href="#backlink-992">992</a><span class="si-footnote-text">. Savaşını.</span>
    </div>

    <div class="si-footnote html5_aside epub-type_footnote" id="f993">
      <a class="si-backref" href="#backlink-993">993</a><span class="si-footnote-text">. Merhametli.</span>
    </div>

    <div class="si-footnote html5_aside epub-type_footnote" id="f994">
      <a class="si-backref" href="#backlink-994">994</a><span class="si-footnote-text">. Gerçekleşmesi.</span>
    </div>

    <div class="si-footnote html5_aside epub-type_footnote" id="f995">
      <a class="si-backref" href="#backlink-995">995</a><span class="si-footnote-text">. Adayacağım.</span>
    </div>
  </div>
</body>
</html>
