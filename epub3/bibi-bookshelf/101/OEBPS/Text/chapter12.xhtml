<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Vurun Kahpeye</title>
  <link href="../Styles/main.css" rel="stylesheet" type="text/css"/>
</head>

<body class="chapter epub-type_chapter">
  <div class="html5_section">
    <div class="head html5_header">
      <h1>12</h1>

      <h2>Vurun kahpeye</h2>
    </div>

    <p>Damyanos, cephanenin atılmasıyla başlayan paniği teskin edemeden ikinci bir haber, kasabadaki Yunan kuvvetlerin maneviyatlarını<a class="si-noteref epub-type_noteref" href="#f934" id="backlink-934">934</a> altüst etti. Askerin hatt-ı ric’atı<a class="si-noteref epub-type_noteref" href="#f935" id="backlink-935">935</a> üzerindeki büyük köprü yıkılmıştı. Bozgun başlarsa, topları ve ağırlıkları götürmek imkânı gitmişti. Bu yeni hâdise üzerine Damyanos, erkân-ı harbiyyesiyle<a class="si-noteref epub-type_noteref" href="#f936" id="backlink-936">936</a> yeni bir karar almaya zaman bulamadan, bekledikleri Türk taarruzu başladı. O zaman bütün fecaati<a class="si-noteref epub-type_noteref" href="#f937" id="backlink-937">937</a> ve facia kudretiyle kasabanın felaketi başladı. Dağılan ve inzibatı<a class="si-noteref epub-type_noteref" href="#f938" id="backlink-938">938</a> tamamen yok olan Yunan askeri, baştan başa kasabayı yağmalamaya ve yakmaya başladılar. Kasabanın üstünden muazzam ve kızıl bir ateş dalgası her şeyi sarıyor, yalıyor, yutup geçiyordu. Bu ateş dalgası arasında insanlar kaçışıyor, boğuşuyor, yanıyor, kıyamete benzer bir vaveyla<a class="si-noteref epub-type_noteref" href="#f939" id="backlink-939">939</a> ile çığrışıyorlardı.</p>

    <p>Damyanos, ancak Yunan ordusunun tamamen elinden çıktığını, inhizamın<a class="si-noteref epub-type_noteref" href="#f940" id="backlink-940">940</a> mutlak ve kat’î olduğunu anladığı zaman, kendi firar vesaitini<a class="si-noteref epub-type_noteref" href="#f941" id="backlink-941">941</a>, muhafaza heyetini topladı ve karargâha döndü. Aliye, kargaşalıktan istifade ederek kaçalı birkaç saat olmuş, kimse onunla meşgul olmamıştı. Her şeyin mahvolduğu bu anda, Aliye’nin de elinden kaçmasından Damyanos o kadar sarsılmış, o kadar çıldırmıştı ki, inzibatsızlığı, paniği bahane ederek eliyle birkaç Yunan neferini vurdu. Sonra küçük bir kuvvetle en çok ateşler içinde olan Aliye’nin mahallesine koştu. Aliye’nin evinin olduğu mahalle, köşede Durmuş’un küçük balçık kulübesi müstesna<a class="si-noteref epub-type_noteref" href="#f942" id="backlink-942">942</a>, tamamen yanmıştı. Kendi neredeydi? Nasıl kaçmıştı, sağ mıydı? Tahkîki gayri kâbildi<a class="si-noteref epub-type_noteref" href="#f943" id="backlink-943">943</a>. Tarifi gayri kâbil bir boğuşma, bir felaket, bir kan sahnesi olan bu kasabaya Türk askerinin girmesi gün değil, saat meselesiydi. Damyanos da Türk topları kasabanın eteklerine düşerken ve bu ayakta nihayetsiz bir korku ve işkence içinde çırpınan halk, muvakkat<a class="si-noteref epub-type_noteref" href="#f944" id="backlink-944">944</a> bir cinnet içinde kaynaşırken, bütün bu trajedi<a class="si-noteref epub-type_noteref" href="#f945" id="backlink-945">945</a>, mütemadî bir ateş ve duman içinde kaybolurken, kendisi de maiyetiyle çekildi, gitti. Damyanos çekildikten bir saat sonra, kasabanın yarısından fazlası yangın ve kıtal<a class="si-noteref epub-type_noteref" href="#f946" id="backlink-946">946</a> harabesi olan sokaklarında bir tek Yunan neferi kalmamıştı.</p>

    <p>Bütün bu trajedinin ortasında Aliye ile Gülsüm hala, evvela arka sokaktaki incir bahçesine iltica etmişlerdi<a class="si-noteref epub-type_noteref" href="#f947" id="backlink-947">947</a>. Bir duvarın kısmen yıkık enkazı arasına saklanan bu iki kimsesiz kadın, dudakları, boğazları korkudan kupkuru, vücutları heyecandan çarpılmış bir halde büzüldüler, beklediler. Evvela kimsenin uğramadığı incir bahçesi, canını kurtarmak için kaçan erkeklerle, namusunu ve çocuğunu kurtarmak için koşuşan kadınlara, kızlara sığınak oldu; çok geçmeden, yağmacılar ve Yunan askerleri, burada kurtuluş arayan kurbanlarının izini buldular ve saldırdılar. Nihayetsiz bir kâbus ve fecaat sahnesi, bir saat burada Aliye’nin korkudan fazla merhametten, isyandan büyümüş, dönmüş gözleri önünde cereyan etti. Üstleri parça parça, saçları lime lime kaçan kadınlar, kimsesiz ve avare, anasını, babasını kaybetmiş çocuklar, bunların arasında gözleri dönmüş, ellerinde tüfeklerini sebepli sebepsiz boşaltan, söven, en çirkin bir ihtiras ve cinnetle zavallılara salan Yunan neferleri, ağaçlar arasında, kızıl bir hava ortasında birbirine karışmış, boğuşuyor, mütemadiyen bağrışıyorlardı. Akşam yaklaştıkça, karanlık arttıkça alev, daha muhteşem bir kızıllıkla facia sahnesini tenvir ediyor<a class="si-noteref epub-type_noteref" href="#f948" id="backlink-948">948</a>, top sesleri, uzaktan gelip geçen tek nal sesleri, umumî ahenge daha sık iştirak ediyordu.</p>

    <p>Aliye’de üç gündür durmadan devam eden korkunç heyecan, onu yavaş yavaş donduruyor, kendinden geçiriyor, şakaklarında, bütün damarlarında humma ile tutuşmuş, zehirlenmiş kanı kafasını parçalayacak, damarlarını koparacak gibi atıyor, atıyordu.</p>

    <p>Yunanlılar çekildikten sonra, Gülsüm hala, kendinden geçmiş gibi yatan genç kızı arkasına aldı. Kendi mahalleleri kül olmuş, kızıllık azalmıştı. Bir ânın sükûtundan istifade ederek, onu arkasına aldı, Durmuş’un kulübesine götürdü. Kimsenin ne tamahını<a class="si-noteref epub-type_noteref" href="#f949" id="backlink-949">949</a>, ne de nazarı dikkatini celbeden<a class="si-noteref epub-type_noteref" href="#f950" id="backlink-950">950</a> bu tavanı basık, balçık kulübenin tek odasında Aliye bir ölü gibi uzanmış, yatıyor; etrafında Gülsüm hala, Durmuş ve annesi, en muhabbetli ve vefakâr üç kalp, onu bekliyorlardı. Belki zavallı kız, son saatlerini yaşıyordu. O kadar korkunç, o kadar kanlı saatlerden sonra Yunanlıların gitmiş olmasından bile bekledikleri saadeti hissedemeyecek bir haldeydiler. Esasen kasabada Yunanlıların yerine yerli serseriler, yağmacılar kaimdi<a class="si-noteref epub-type_noteref" href="#f951" id="backlink-951">951</a>. Hiçbir hükûmet, hiçbir teşkilat, hiçbir emniyet yoktu. Mum yakmadan, cehenneme zincirlenmiş gibi üç çift masum ve zavallı göz, Aliye’nin yanında oturdular, ordunun, intizamın, selametin gelmesini beklediler, beklediler...</p>

    <p>Gece yarısı kasabada hiç Yunan kalmadığına kanaat getiren ahali, hapishaneye hücum ettiler, mahpusları salıverdiler. Yunanlıların zulüm ve işkencesinden kurtarılan, bir nevi millî kahraman gibi ilk takdis edilenler<a class="si-noteref epub-type_noteref" href="#f952" id="backlink-952">952</a> arasında, hapishaneye birkaç saatten beri atılmış olan Hacı Fettah Efendi ile Kantarcıların Uzun Hüseyin Efendi de vardı. İlk ahaliye Yunanlılar aleyhine nutuk irad eden<a class="si-noteref epub-type_noteref" href="#f953" id="backlink-953">953</a>, Türk ordusunu selamlamak için bir heyetin kasabanın hudutlarına gidip beklemesini teklif eden, Hacı Fettah Efendi oldu. Yunanlılarla işbirliği yapan, Yunanlılar olduğu zaman hiç olmazsa millî orduya aleyhtar olan kasabanın en aşağı tabakası, en büyük velvele<a class="si-noteref epub-type_noteref" href="#f954" id="backlink-954">954</a> ve nümayişle<a class="si-noteref epub-type_noteref" href="#f955" id="backlink-955">955</a> günün milliyetperverleri ve kahramanları olmuşlardı. Hepsi birden bu heyete Hacı Fettah Efendi’yi, Yunanlıların daha o gün gündüz, evinden alıp ite kaka götürdükleri Hacı Fettah Efendi’yi reis olarak teklif ettiler. O, reddettikçe ahali onun kabulünü ısrarla talep ediyordu. Hacı Fettah Efendi, bunu şiddetle reddetti. Türk ordusu kasabaya girmeden, aralarında temizlenecek adamlar vardı. Mutlak kasabaya kendi çektiklerinin cezasını bir yere ödetmek ihtiyacını hissediyordu. Hacı Fettah Efendi büyük bir kabiliyetle, bu felaketin pahasını ödeteceği kurbanları en müdafaasız<a class="si-noteref epub-type_noteref" href="#f956" id="backlink-956">956</a>, en biçarelerdene<a class="si-noteref epub-type_noteref" href="#f957" id="backlink-957">957</a> intihap etmek<a class="si-noteref epub-type_noteref" href="#f958" id="backlink-958">958</a> istedi.</p>

    <p>— Biz, kendi ordumuz girmeden, burada şeriatın namusunu temizleyeceğiz, izzet<a class="si-noteref epub-type_noteref" href="#f959" id="backlink-959">959</a> ve şerefini yükselteceğiz. Evvela, burada Yunanlılara namusunu satmış ne kadar kahpe varsa temizleyeceğiz. Şu büyük cami meydanında, Allah’ın beyti<a class="si-noteref epub-type_noteref" href="#f960" id="backlink-960">960</a> önünde onları öldüreceğiz. İslam’a, İslam’ın namusuna hıyanet etmiş bir tek kahpe bırakmayacağız, diye haykırdı.</p>

    <p>Bir kısım halk, kendi kendine orduyu karşılamaya giderken, Hacı Fettah Efendi de bu mukaddes işi göreceklerin başında, en ateşli nutuklarıyla kalabalığı galeyana getirerek, kahpeleri bulmaya gitti.</p>

    <div class="margin-top html5_section">
      <p>Sabah ezanı okunurken, Aliye’nin yanında dalmış olanların üçü de uyandılar. Aliye hâlâ dalgın, hâlâ geçen korkunç saatlerin damarlarında tutuşturduğu humma, sarı, hasta yüzünde kızıl dalgalarla dolaşıyordu. Üçü de gözlerini açınca Aliye’nin yanına gittiler, sevgili yüzüne baktılar. Kurumuş dudakları mütemadiyen kımıldanıyor, mütemadiyen siyah kirpiklerinin ipekten birer saçak gibi tamamladığı çürümüş gözkapakları titriyordu.</p>

      <p>Ne söylüyordu? Aliye’yi dinlemek için büyük bir hassasiyetle gerilen müşfik<a class="si-noteref epub-type_noteref" href="#f961" id="backlink-961">961</a> kulaklar, ezanla beraber ötüşen namütenahi<a class="si-noteref epub-type_noteref" href="#f962" id="backlink-962">962</a> horoz seslerine uzak ve derin bir “Allahüekber” ahenginin karıştığını, meçhul sesler ve meçhul ayakların yaklaştığını duydular. Hepsi birden “Allahüekber”lerin heybetinden ürktüler. Bir Kurban Bayramı havası, bir kan kokusu duyuyor gibiydiler. Aynı zamanda titreyen dudaklarıyla:</p>

      <p><em>— Toprağınız, toprağımdır... Sizin çocuklarınıza... ışık olacağım... Vallahi ve billâhi, korkmayacağım...</em> diye sayıklıyordu.</p>

      <p>Fakat, trajedi başladığı zaman, genç ruhunun bu güzel yeminine rağmen hummasından uyandı ve tatlı gözlerinden arkada bıraktığı üç insanın ölünceye kadar hatırladıkları, bir korku geçti.</p>
    </div>

    <div class="margin-top html5_section">
      <p>Aliye, Hacı Fettah Efendi’nin şeriat uğruna kurban ettirdiği, Kantarcıların Uzun Hüseyin Efendi’nin milliyet namına parçalattırdığı ilk hain kahpeydi. Yunan kumandanının karargâhında son gece görülen bu İstanbullu kahpenin, etinden, kemiğinden bir zerre bırakmamak [için] Hacı Fettah Efendi’nin din ve millet namına ikna ettiği<a class="si-noteref epub-type_noteref" href="#f963" id="backlink-963">963</a> halk, ahdetti<a class="si-noteref epub-type_noteref" href="#f964" id="backlink-964">964</a>.</p>

      <p>Alacakaranlıktan ilk sıyrılan beyaz ve titrek ışık, kasaba meydanında, beyaz camiin gölgesinde halkın büyük bir şecaatle<a class="si-noteref epub-type_noteref" href="#f965" id="backlink-965">965</a> Yunan kumandanıyla münasebeti olan iki kadını parçaladıklarını, cehennemî bir feveranla insanların kolları, yumrukları, sopalarıyla kaynaştıklarını gördü. Bütün kasabanın ufuklarında iki ses, çirkin, fakat muhteşem bir ahenkle karışıyordu:</p>

      <p>— <em>Vurun kahpeye, vurun kahpeye.</em></p>

      <p>— Allahüekber, Allahüekber...</p>
    </div>

    <div class="margin-top html5_section">
      <p>Aliye’yi Durmuş’un evinden sürükledikleri an, korkunun tutulur, hissedilir dehşetini, mukavemet edilmez<a class="si-noteref epub-type_noteref" href="#f966" id="backlink-966">966</a> kudretini bütün varlığında duymuştu. Hummadan yanan el kadar küçük yüzü, ölü gibi sararmış, şakaklarından, moraran dudakları etrafında soğuk ter taneleri fışkırmış, dizleri tamamen kemik aksamı erimiş gibi pelte olmuştu. Hacı Fettah Efendi’nin gümbürdeyen sesini, ahalinin hiç tanınmaz hale gelmiş yüzlerini görünce, bütün yüzünü kaplar gibi büyüyen menekşe gözlerini kapamış, kendinden geçmişti. Uzun zamanlardan beri müthiş bir ihtirasın şehvetle, gayzla ve cinnetle toplanan kudreti, birdenbire infilak etmiş<a class="si-noteref epub-type_noteref" href="#f967" id="backlink-967">967</a> ve Uzun Hüseyin Efendi de, Hacı Fettah Efendi’nin din ve ahlak namına idare ettiği cinayeti, milliyet namına idare eden genç zebani<a class="si-noteref epub-type_noteref" href="#f968" id="backlink-968">968</a> oluvermişti. Aliye, Uzun Hüseyin Efendi’nin sarı ve müstekreh yüzünü yüzünde, murdar<a class="si-noteref epub-type_noteref" href="#f969" id="backlink-969">969</a> nefesini en galiz bir galeyanla kulaklarında, kuru kirli ellerini başındaki örtüyü, omuzlarındaki mantoyu parçalar bulunca, gözlerini açmış, birdenbire zebun bir korkunun ortasından isyanın en kadir dalgaları yükselmiş ve her mazlûmu zalimlerine, her şehidi cellatlarına faik<a class="si-noteref epub-type_noteref" href="#f970" id="backlink-970">970</a> yapan mukaddes kudret, onun da âciz kalbini yükseltmişti. Biraz ötede ölmek üzere olan pek tanıdığı bir bîçare kadının parçalanmış gırtlağından, son nefesin, kaynayan bir su gibi kanlar arasında muttarit bir ahenkle inip çıktığını, zaten sopadan, yumruktan pelte olan vücudu üzerine kavi bir erkek kolları sopalarıyla hâlâ işlediklerini gördüğü zaman, kendisinin de halk önünde aynı akıbete mahkûm bir kahpe, gâvurla zina etmiş bir günahkâr diye itham edildiğini<a class="si-noteref epub-type_noteref" href="#f971" id="backlink-971">971</a> anlamıştı. Olanca sesiyle, sesinin en tatlı ve kasabanın hiç unutmadığı samimiyetiyle:</p>

      <p>— Siz, dün Yunan kumandanının adamları, kasabanın zalimleri olan bu hainlerin sözüyle beni nasıl öldürüyorsunuz, diye haykırdı. Bunlar Yunanlıları kasabaya davet etmedi mi? Bunlar babam Ömer Efendi’yi, ordumuzu istiyor diye sürgün etmedi mi? Bana değil, Hacı Fettah Efendi’ye, Uzun Hüseyin Efendi’ye vurun!</p>

      <p>Aliye’nin sesi ve itham eden güzel sözlerinde kendi derileri için tehlike sezen Hacı Fettah Efendi ile Uzun Hüseyin Efendi, kin ve intikamlarına karışan can korkusuyla daha iğrenç, daha korkunç oldular:</p>

      <p>— Kahpeyi daha söyletiyor musunuz? Dün akşam Damyanos’un koynundan çıktı. Dün bizi hapse attırdı, Yunan zabitleriyle cümbüş eden, dinini, milletini aşağılayan bu karıyı söyletmeyiniz. Bunu dinleyenler kâfirdir. Vurun, vurun, vurun, kahpeye vurun! Kafasını, hâlâ söz söyleyen dudaklarını parçalayınız; erkekleri baştan çıkaran haram saçlarını parçalayınız, yolunuz, vurunuz, vurunuz!</p>

      <p>Birdenbire Aliye’nin tam etrafındaki Hüseyin Efendi’nin sara ihtirasıyla kuduran, en çirkin arzularıyla insanlığı kaybedenler, Aliye’yi en feci ve en kirli evzâyla<a class="si-noteref epub-type_noteref" href="#f972" id="backlink-972">972</a> parçalarken, kalabalığın haricinde<a class="si-noteref epub-type_noteref" href="#f973" id="backlink-973">973</a> onu tanıyan, kadınlarını vaktiyle Tosun Bey’e şefaat için gönderenlerden biri:</p>

      <p>— Hacı Fettah’ın sözüyle, Damyanos hafiyesi Hüseyin’in sözüyle Ömer Efendi’nin kızına dokunmayınız, evvela bu hınzırları gebertelim, diye haykırıyor ve ahali ikiye ayrılıyordu. Fakat Aliye tamamen kendinden geçmiş, alnından, boynundan, çıplak omuzlarından sızan kanlar, mosmor ezilen çıplak vücuduyla ölümün, zulmün, gayzın ve fenalığın kendisini takip edemeyeceği hudutlarına yaklaşıyordu.</p>

      <p>Son esrar ve geçit yerinde, ruhî, hayatının en güzel dakikasını, o meydandan mevlide gittiği geceden hatırında kalan parçaları tekrar etti; yine top kandilin altında yükselen dumanlar, kandillerden inen uzun, titrek ışık huzmeleriyle arasında ruhanî yüzlü Dede’nin ezelî bir rahmet ve şefaat addeden güzel sesini duyuyordu. Bin bir hayat hayalinin karıştığı bu anda, camiin ortasında kendisini Hacı Efendi yatırmış, kesmek istiyordu. Kurban Bayramı’ydı; halk, hep birden tekbir getiriyor, Aliye’nin orada, camiin rüyaya benzeyen ışıkları ortasındaki çukura uzatılan başının kesilmesini tesit ediyordu<a class="si-noteref epub-type_noteref" href="#f974" id="backlink-974">974</a>. Vücudu bir küçük kuzu olmuştu. Bir defa küçüklüğünde, babası bahçelerinde böyle kurban kesmiş ve kendisinin biraz büyümüş kuzusunu da böyle kurban etmişlerdi. Camiden, çocukluk evlerindeki küçük, rutubetli bahçeyi görüyordu. Ahalinin bir kısmı:</p>

      <p>— Kuzudur, yazıktır, kurban olmaz, diye haykırıyor, diğeri korkunç bir vaveyla ile:</p>

      <p>— Kesin, kesin; millet için, kasabanın kefareti için kesin, diye haykırıyordu.</p>

      <p>Millet, millet Tosun’du. Son aşk gecelerinde en son saadeti insanlara nasip olmayan lerze<a class="si-noteref epub-type_noteref" href="#f975" id="backlink-975">975</a> ve vücudu kollarıyla, dudaklarıyla veren güzel Tosun için onu öldürüyorlardı. Tosun’un altın salkımlardan süzülen ayın altın ışığındaki gözleri bütün imanını, bütün kadınlık ve iyilik hülyalarını almıştı; sevmek meşakkatti<a class="si-noteref epub-type_noteref" href="#f976" id="backlink-976">976</a>. İyilik, çocuk gibi azâbdan, fedakârlıktan, belki de ölümden doğardı. İhtiyar ve ruhanî Dede, “Kamu düşmüşlere destgîr” olan müminlerin Peygamber’ini selamlarken, o zavallı, eli ayağı bağlı, kuzu olmuş genç vücut da titredi. Tıpkı o gecedeki gibi uzak olmayan bir yerde, başka bir kadın, kendisinin merhamet ve şefkatle gidip elini uzattığı günahkâr kadın vardı.</p>

      <p>Bir an ruhanî Dede ile Hacı Fettah Efendi’nin kendi vücudunu çektiklerini zannetti. Kadın ona, “Korkma, korkma,” diyordu. O zaman yine Tosun ve Tosun’un temsil ettiği bin bir rakik ve güzel şey, ruhunda titredi, uçtu.</p>

      <p>Muazzam bir ses okuyordu:</p>

      <blockquote>
        <p>Dedi gördüm ol Habîbin anesi</p>

        <p>Bir acep nûr kim güneş pervânesi</p>

        <p>Berk urup çıktı evimden nâgehân</p>

        <p>Göklere dek nur ile doldu cihan.</p>
      </blockquote>

      <p>Nihayet her yaratıcı mahlûkun ıstırap ve mukadder şahadetinin meşakkatleri ve mihnetlerini<a class="si-noteref epub-type_noteref" href="#f977" id="backlink-977">977</a> giderken ak kuş kanatlarının ihtimam<a class="si-noteref epub-type_noteref" href="#f978" id="backlink-978">978</a> ve harareti, nevaziş<a class="si-noteref epub-type_noteref" href="#f979" id="backlink-979">979</a> ve rikkatıyla Aliye’nin bakir ruhu, bir pıhtı olmuş, ezilmiş bir et peltesi olan vücudundan uçtu.</p>

      <p><em>“Toprağınız toprağım, eviniz evim; burası için, bu diyarın çocukları için bir ışık, bir ana olacağım ve hiçbir şeyden korkmayacağım; vallahi ve billâhi!”</em></p>

      <p>Aliye’nin bu yeminini yerine getirirken, yine tarihte milleti için ölen, ıstırap çeken kadınlar, ezelî gözlerinde mukaddes bir ışıkla, şahane dudaklarında asırların silemediği zafer tebessümüyle Aliye’ye bakıyorlardı.</p>
    </div>

    <div class="margin-top html5_section">
      <p>Kasabaya ilk giren Binbaşı Âli Bey’in kumandasındaki alaydı. İlk gördükleri şey; meydanda, gayri muttarit<a class="si-noteref epub-type_noteref" href="#f980" id="backlink-980">980</a>, ani hareketlerle kabaran toz bulutları içinde sopalar, yumruklarla birbirine karışan bir kalabalık ve onların ortasında beyaz saçlı, beyaz sakallı bir ihtiyarın avazı çıktığı kadar haykırarak, tekbir getirerek ahaliyi teşçi etmesiydi<a class="si-noteref epub-type_noteref" href="#f981" id="backlink-981">981</a>. Âli Bey, yanındakilere:</p>

      <p>— Halk, mutlak şehri yakan, mezalim yapanlardan birini bulmuş, linç ediyor, dedi.</p>

      <p>Filhakika<a class="si-noteref epub-type_noteref" href="#f982" id="backlink-982">982</a>, yeni doğan güneşin, kızıl, parıltılı güzelliği altında kısmen kül olan kasabanın, meydanda boğuşan halkın, yollarda Yunanlılardan korkup da yeni dönen bîçare ahalinin kalbi karıştıran bir garabeti vardı. Kasabaya ordunun girdiğini Hacı Fettah Efendi görür görmez Kantarcıların Uzun Hüseyin Efendi ile iki biçare kadının zaten birer et peltesi gibi ezilmiş olan vücudunu bıraktılar, herkesten evvel istikbale koştular.</p>

      <p>Toz bulutları içinde gelen askerin genç kumandanın önünde bağırarak, ağlayarak, atın üzengilerini, kumandanın çizmelerini öperek zaferini tesit ettiler. Bağırmaktan boynunun damarları iki parmak kabarmış, ihtiyar yüzü kasırga gibi heyecandan takallus etmiş<a class="si-noteref epub-type_noteref" href="#f983" id="backlink-983">983</a>, dişsiz ağzı her vakitten daha fazla karanlık bir delik gibi açılmış Hacı Fettah ile çarpık sarı yüzü, uzun burnu, küçük kanlı gözleri insandan başka bir maskeye dönmüş Uzun Hüseyin Efendi, genç kumandanın derhal nazarı dikkatini celbetti:</p>

      <p>— Çok eziyet çektiniz galiba efendiler, dedi. Ailenizden kimseyi düşman alıp götürdü mü, öldürdü mü?</p>

      <p>— Efendim, ne hacet, bizi hapsetti, dayak attı. Eğer dün, evvelki akşam cephane atılmasa, siz taarruz etmeseniz bizi öldürecekti.</p>

      <p>— O cephanenin atılışı için Tosun Bey’e dua edin. Aslan arkadaş, vücudunun yarısını kaybetti. Bana bak Hoca Efendi, onun burada bir nişanlısı varmış, evvela onu arayacağım.</p>

      <p>İkisi ölü gibi sarardılar.</p>

      <p>— Sükût ediyorsunuz. Yoksa bir felaket mi oldu? Yunan kumandanı, peşinde dolaşırmış. Yoksa biçare kızı Yunanistan’a mı gönderdi?</p>

      <p>— Daha fena Kumandan Bey, daha fena, keşke öyle olsa, keşke Yunanlılar öldürseydi, hiç olmazsa şehit olurdu.</p>

      <p>— Ne oldu?</p>

      <p>— Kahpe oldu, son geceyi Yunan kumandanının koynunda geçirdi. Bu sabah ahali, Yunanlılara Müslüman namusunu satan kadınları meydanda parçaladılar.</p>

      <p>Âli Bey, iki kasabalıdan fazla sarardı:</p>

      <p>— Sakın iftira, garaz olmasın?</p>

      <p>— Nasıl olur efendim. Aliye’nin geceyi Yunan kumandanının yanında geçirdiği muhakkaktır. Halk, haksız iş görmez. Biz bunu men’e çok çalıştık. Ahali, çok galeyanda idi. Efendim çok melun bir kızdı. Bizi o hapsettirdi. Damyanos’la içtikleri su ayrı gitmezdi. Herif, evlerine bile giderdi. İsterseniz kasabadan tahkik ediniz.</p>

      <p>Âli Bey kuvvetlerini iskân için Hacı Fettah Efendi ile Uzun Hüseyin Efendi delalet ettiler. Türk karargâhının bütün kasabaca lazım olan hizmetlerini bu iki adam süratle yapıyorlardı. Adeta vaktiyle Damyanos’a olduğu gibi, şimdi de yeni karargâha en yakın ve nafi adamlar olmuşlardı.</p>

      <p>Bunları ilk şikâyet eden, Aliye vak’ası için, bunları itham eden Lâtif Ağa oldu. Âli Bey, bunlarla Lâtif Ağa’yı karşılaştırdı. Lâtif Ağa, Aliye’nin kasabadaki melek gibi geçen hayatını, hepsini anlattı. Fakat, Hacı Fettah Efendi:</p>

      <p>— Âlâ Lâtif Ağa, Damyanos, evine geldi mi, gelmedi mi?</p>

      <p>— Senin evinden de Damyanos çıkmazdı, Hüseyin Efendi! Damyanos bir defa Ömer Efendi’ye gitti. Fakat Ömer Efendi evde idi.</p>

      <p>— Ya gece, evvelki gece?</p>

      <p>— Evvelki gece, evini Uzun Hüseyin Efendi Yunan askerleriyle muhasara etmişti, kız bundan sıyrılmış, kaçmış, Kumandan’a şikâyete gitmiş.</p>

      <p>— Ama geceyi orada geçirmiş!</p>

      <p>— Kim bilir canavar herif ne yaptı? Kızı zorla kapamıştır. Kumandan Bey, bu kız öldü. Allah taksiratını<a class="si-noteref epub-type_noteref" href="#f984" id="backlink-984">984</a> affetsin. Fakat bu adamlar, Yunan casusu ve Yunan adamıdır. Aliye’nin babası Ömer Efendi’yi, daha ne kadar Kuvayı Milliye taraftarı varsa hep bunlar haber verdiler, sürdürdüler.</p>

      <p>İki adam bağırdı:</p>

      <p>— Bizi mahkemeye verin, şahit getireceğiz, biz Yunanlılara ahaliyi ellerinden kurtarmak için gidip gelirdik.</p>
    </div>

    <div class="margin-top html5_section">
      <p>Kasabaya bir ay sonra gelen İstiklâl Mahkemesi’nin muhakeme ettiği adamlar arasında Hacı Fettah Efendi ile Uzun Hüseyin Efendi vardı. Hıyanetleri<a class="si-noteref epub-type_noteref" href="#f985" id="backlink-985">985</a> sabit oldu ve kadınları öldürdükleri yerde, günahlarını ip üstünde ödediler.</p>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f934">
      <a class="si-backref" href="#backlink-934">934</a><span class="si-footnote-text">. Morallerini.</span>
    </div>

    <div class="si-footnote html5_aside epub-type_footnote" id="f935">
      <a class="si-backref" href="#backlink-935">935</a><span class="si-footnote-text">. Dönüş yolu.</span>
    </div>

    <div class="si-footnote html5_aside epub-type_footnote" id="f936">
      <a class="si-backref" href="#backlink-936">936</a><span class="si-footnote-text">. Kurmaylarıyla.</span>
    </div>

    <div class="si-footnote html5_aside epub-type_footnote" id="f937">
      <a class="si-backref" href="#backlink-937">937</a><span class="si-footnote-text">. Çok acıklı durum.</span>
    </div>

    <div class="si-footnote html5_aside epub-type_footnote" id="f938">
      <a class="si-backref" href="#backlink-938">938</a><span class="si-footnote-text">. Sıkı düzeni.</span>
    </div>

    <div class="si-footnote html5_aside epub-type_footnote" id="f939">
      <a class="si-backref" href="#backlink-939">939</a><span class="si-footnote-text">. Çığlık.</span>
    </div>

    <div class="si-footnote html5_aside epub-type_footnote" id="f940">
      <a class="si-backref" href="#backlink-940">940</a><span class="si-footnote-text">. Bozgunun.</span>
    </div>

    <div class="si-footnote html5_aside epub-type_footnote" id="f941">
      <a class="si-backref" href="#backlink-941">941</a><span class="si-footnote-text">. Kaçış araçlarını.</span>
    </div>

    <div class="si-footnote html5_aside epub-type_footnote" id="f942">
      <a class="si-backref" href="#backlink-942">942</a><span class="si-footnote-text">. Dışında.</span>
    </div>

    <div class="si-footnote html5_aside epub-type_footnote" id="f943">
      <a class="si-backref" href="#backlink-943">943</a><span class="si-footnote-text">. Soruşturulması imkânsızdı.</span>
    </div>

    <div class="si-footnote html5_aside epub-type_footnote" id="f944">
      <a class="si-backref" href="#backlink-944">944</a><span class="si-footnote-text">. Geçici.</span>
    </div>

    <div class="si-footnote html5_aside epub-type_footnote" id="f945">
      <a class="si-backref" href="#backlink-945">945</a><span class="si-footnote-text">. Acıklı olay, ağlatı.</span>
    </div>

    <div class="si-footnote html5_aside epub-type_footnote" id="f946">
      <a class="si-backref" href="#backlink-946">946</a><span class="si-footnote-text">. Savaş.</span>
    </div>

    <div class="si-footnote html5_aside epub-type_footnote" id="f947">
      <a class="si-backref" href="#backlink-947">947</a><span class="si-footnote-text">. Sığınmışlardı.</span>
    </div>

    <div class="si-footnote html5_aside epub-type_footnote" id="f948">
      <a class="si-backref" href="#backlink-948">948</a><span class="si-footnote-text">. Aydınlatıyor.</span>
    </div>

    <div class="si-footnote html5_aside epub-type_footnote" id="f949">
      <a class="si-backref" href="#backlink-949">949</a><span class="si-footnote-text">. Hırsını, açgözlülüğünü.</span>
    </div>

    <div class="si-footnote html5_aside epub-type_footnote" id="f950">
      <a class="si-backref" href="#backlink-950">950</a><span class="si-footnote-text">. İlgisini çeken.</span>
    </div>

    <div class="si-footnote html5_aside epub-type_footnote" id="f951">
      <a class="si-backref" href="#backlink-951">951</a><span class="si-footnote-text">. Geçmişti.</span>
    </div>

    <div class="si-footnote html5_aside epub-type_footnote" id="f952">
      <a class="si-backref" href="#backlink-952">952</a><span class="si-footnote-text">. Kutsananlar.</span>
    </div>

    <div class="si-footnote html5_aside epub-type_footnote" id="f953">
      <a class="si-backref" href="#backlink-953">953</a><span class="si-footnote-text">. Söylenen.</span>
    </div>

    <div class="si-footnote html5_aside epub-type_footnote" id="f954">
      <a class="si-backref" href="#backlink-954">954</a><span class="si-footnote-text">. Gürültü, bağrışma.</span>
    </div>

    <div class="si-footnote html5_aside epub-type_footnote" id="f955">
      <a class="si-backref" href="#backlink-955">955</a><span class="si-footnote-text">. Gösteriyle.</span>
    </div>

    <div class="si-footnote html5_aside epub-type_footnote" id="f956">
      <a class="si-backref" href="#backlink-956">956</a><span class="si-footnote-text">. Savunmasız.</span>
    </div>

    <div class="si-footnote html5_aside epub-type_footnote" id="f957">
      <a class="si-backref" href="#backlink-957">957</a><span class="si-footnote-text">. Çaresizlerden.</span>
    </div>

    <div class="si-footnote html5_aside epub-type_footnote" id="f958">
      <a class="si-backref" href="#backlink-958">958</a><span class="si-footnote-text">. Seçmek.</span>
    </div>

    <div class="si-footnote html5_aside epub-type_footnote" id="f959">
      <a class="si-backref" href="#backlink-959">959</a><span class="si-footnote-text">. Yüceliğini.</span>
    </div>

    <div class="si-footnote html5_aside epub-type_footnote" id="f960">
      <a class="si-backref" href="#backlink-960">960</a><span class="si-footnote-text">. Evi.</span>
    </div>

    <div class="si-footnote html5_aside epub-type_footnote" id="f961">
      <a class="si-backref" href="#backlink-961">961</a><span class="si-footnote-text">. Sevecen.</span>
    </div>

    <div class="si-footnote html5_aside epub-type_footnote" id="f962">
      <a class="si-backref" href="#backlink-962">962</a><span class="si-footnote-text">. Ucu bucağı olmayan.</span>
    </div>

    <div class="si-footnote html5_aside epub-type_footnote" id="f963">
      <a class="si-backref" href="#backlink-963">963</a><span class="si-footnote-text">. Kandırdığı.</span>
    </div>

    <div class="si-footnote html5_aside epub-type_footnote" id="f964">
      <a class="si-backref" href="#backlink-964">964</a><span class="si-footnote-text">. Yemin etti.</span>
    </div>

    <div class="si-footnote html5_aside epub-type_footnote" id="f965">
      <a class="si-backref" href="#backlink-965">965</a><span class="si-footnote-text">. Yiğitlikle.</span>
    </div>

    <div class="si-footnote html5_aside epub-type_footnote" id="f966">
      <a class="si-backref" href="#backlink-966">966</a><span class="si-footnote-text">. Dayanılmaz.</span>
    </div>

    <div class="si-footnote html5_aside epub-type_footnote" id="f967">
      <a class="si-backref" href="#backlink-967">967</a><span class="si-footnote-text">. Patlamış.</span>
    </div>

    <div class="si-footnote html5_aside epub-type_footnote" id="f968">
      <a class="si-backref" href="#backlink-968">968</a><span class="si-footnote-text">. Cehennem bekçisi.</span>
    </div>

    <div class="si-footnote html5_aside epub-type_footnote" id="f969">
      <a class="si-backref" href="#backlink-969">969</a><span class="si-footnote-text">. Kirli, pis.</span>
    </div>

    <div class="si-footnote html5_aside epub-type_footnote" id="f970">
      <a class="si-backref" href="#backlink-970">970</a><span class="si-footnote-text">. Üstün.</span>
    </div>

    <div class="si-footnote html5_aside epub-type_footnote" id="f971">
      <a class="si-backref" href="#backlink-971">971</a><span class="si-footnote-text">. Suçlandığını.</span>
    </div>

    <div class="si-footnote html5_aside epub-type_footnote" id="f972">
      <a class="si-backref" href="#backlink-972">972</a><span class="si-footnote-text">. Davranışla.</span>
    </div>

    <div class="si-footnote html5_aside epub-type_footnote" id="f973">
      <a class="si-backref" href="#backlink-973">973</a><span class="si-footnote-text">. Dışında.</span>
    </div>

    <div class="si-footnote html5_aside epub-type_footnote" id="f974">
      <a class="si-backref" href="#backlink-974">974</a><span class="si-footnote-text">. Kutluyordu.</span>
    </div>

    <div class="si-footnote html5_aside epub-type_footnote" id="f975">
      <a class="si-backref" href="#backlink-975">975</a><span class="si-footnote-text">. Titreyiş.</span>
    </div>

    <div class="si-footnote html5_aside epub-type_footnote" id="f976">
      <a class="si-backref" href="#backlink-976">976</a><span class="si-footnote-text">. Güçlüktü, zorluktu.</span>
    </div>

    <div class="si-footnote html5_aside epub-type_footnote" id="f977">
      <a class="si-backref" href="#backlink-977">977</a><span class="si-footnote-text">. Sıkıntılarını, üzüntülerini.</span>
    </div>

    <div class="si-footnote html5_aside epub-type_footnote" id="f978">
      <a class="si-backref" href="#backlink-978">978</a><span class="si-footnote-text">. Özen.</span>
    </div>

    <div class="si-footnote html5_aside epub-type_footnote" id="f979">
      <a class="si-backref" href="#backlink-979">979</a><span class="si-footnote-text">. Okşama.</span>
    </div>

    <div class="si-footnote html5_aside epub-type_footnote" id="f980">
      <a class="si-backref" href="#backlink-980">980</a><span class="si-footnote-text">. Düzensiz.</span>
    </div>

    <div class="si-footnote html5_aside epub-type_footnote" id="f981">
      <a class="si-backref" href="#backlink-981">981</a><span class="si-footnote-text">. Yüreklendirmesiydi.</span>
    </div>

    <div class="si-footnote html5_aside epub-type_footnote" id="f982">
      <a class="si-backref" href="#backlink-982">982</a><span class="si-footnote-text">. Hakikaten.</span>
    </div>

    <div class="si-footnote html5_aside epub-type_footnote" id="f983">
      <a class="si-backref" href="#backlink-983">983</a><span class="si-footnote-text">. Kasılmış.</span>
    </div>

    <div class="si-footnote html5_aside epub-type_footnote" id="f984">
      <a class="si-backref" href="#backlink-984">984</a><span class="si-footnote-text">. Kusurlarını.</span>
    </div>

    <div class="si-footnote html5_aside epub-type_footnote" id="f985">
      <a class="si-backref" href="#backlink-985">985</a><span class="si-footnote-text">. Hainlikleri.</span>
    </div>
  </div>
</body>
</html>
