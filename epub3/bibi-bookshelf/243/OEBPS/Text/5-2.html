<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-2.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x5-2.html" xml:lang="tr-TR">
    <div class="Basic-Text-Frame-11">
      <p class="split-1"/>

      <p class="x1-8 para-style-override-16" id="toc_marker-3" xml:lang="en-US"><span class="kisim-baslik-8" style="font-size:1em;" xml:lang="tr-TR">Sunuş</span></p>

      <p class="giris-alinti-imza-8 para-style-override-17"><span class="giris-alinti-8" style="font-size:1em;" xml:lang="tr-TR">Hiçbir şey göründüğü gibi değildir.</span></p>

      <p class="giris-alinti-imza-8 para-style-override-16"><span class="giris-alinti-8" style="font-size:1em;" xml:lang="tr-TR">–Al Pacino,</span> <span class="giris-alinti-8 char-style-override-13" style="font-size:1em;" xml:lang="tr-TR">The Recruit</span> <span class="giris-alinti-imza-italik-2" style="font-size:1em;" xml:lang="tr-TR">(Çaylak)</span> <span class="giris-alinti-8" style="font-size:1em;" xml:lang="tr-TR">adlı filmden (2003)</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Ankara’da, orta sınıfa mensup bir ailenin tek çocuğu olarak büyüdüm. Babam, daha sonra benim de seçeceğim bir mesleğin sahibi, yani köşe yazarı, annem ise ilkokul öğretmeniydi. Her ikisi de inançlı Müslümanlardı, ama yoğun hayat temposu nedeniyle bana din konusunda fazla bir şey öğretmeye vakitleri yoktu. O yüzden de beni dinle en çok tanıştıran, çok mütedeyyin bir insan olan rahmetli dedem olacaktı.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Bu tanışma, sanırım ben tam sekiz yaşında iken başladı. Yaz tatillerinde mahalle arkadaşlarımla sokakta oynamaktan başka pek bir şey yapmıyordum. Dedem ise en az kendisi kadar dindar ve bir o kadar da müşfik olan merhum babaannemle birlikte, birkaç sokak ötemizde yaşıyordu. İşte bu sayede, “oyun”un yanına biraz “din eğitimi” de ekleme fırsatımız oldu. Dedemleri her ziyaret ettiğimde yaptığım nefis kahvaltıların ardından eğlenceli “din dersleri” başladı.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">O birkaç yaz boyunca dedem, her gün birkaç saat olmak üzere, bana iman esaslarını ve namaz gibi temel ibadetleri öğretti. Mahallemiz Kurtuluş’taki camiye sık sık götürdü, “cemaat” duygusuyla beni ilk orada tanıştırdı. İlk büyük başarım ise, İslam’ın özü olan</span> <span class="metin-italik-8" xml:lang="tr-TR">La İlahe İllallah</span> <span class="metin1-8" xml:lang="tr-TR">kelimelerini renkli boncuklarla yazmaktı. Dedem bana Hz. Yusuf ve Hz. Musa gibi peygamberlerin kıssalarını da anlatır, ben de çocuksu bir merakla dinlerdim. Allah’a ve O’nun yeryüzüne indirdiği dine dair bir şeyler öğrenmekten sevinç duyardım.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Bir gün dedemin kütüphanesinde bir “namaz hocası” kitabına rastladım. Arka kapağında üç alıntı yer alıyordu. İlk ikisi Kur’an’dandı ve Allah’ın insanları nasıl ve niçin yarattığı hakkındaydı: “O, sizin için kulakları, gözleri ve gönülleri inşa edendir; ne az şükrediyorsunuz.”</span><span class="char-style-override-14" xml:lang="tr-TR"><a class="footnote-link" href="#footnote-225-1" id="footnote-225-1-backlink">1</a></span> <span class="metin1-8" xml:lang="tr-TR">Bu mesaj beni derinden etkilemişti. İlk defa görmemin, işitmemin ve duygularımın bana Allah tarafından “verildiğini” fark etmiş ve O’na daha fazla şükretmem gerektiğini hissetmiştim.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Ancak arka kapaktaki son alıntı –ki bu Kur’an’dan bir ayet değil, bir hadisti– pek de ilham verici değildi. Aksine, biraz rahatsız ediciydi: “Eğer çocuklarınız on yaşına kadar namaz kılmaya başlamadılarsa, onları dövün.”</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Korkmuştum. Sevecen ve merhametli bir insan olan dedemin, dövmek şöyle dursun, bana sesini yükselterek dahi konuşmayacağını biliyordum. Ama sekiz yaşındaydım ve severek öğrenmeye başladığım dinimin, ebeveynlere çocuklarının canını acıtma izni verdiğini keşfetmiştim. Sarsıcı bir tecrübeydi.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Bu meseleyi dedeme sorduğumda, önce gülümsedi ve sonra “dayak” tavsiyesinin ancak muzır çocuklar için olduğunu, benim gibi efendi bir çocuğun böyle bir şeyle karşılaşmayacağını söyleyerek beni rahatlattı. Bu cezanın çocukların iyiliğine olduğunu da sözlerine ekledi.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Dedemin sözleri beni rahatlatmış, ama yine de tam anlamıyla tatmin etmemişti. “Çocuklarını namaz kılmaya zorlamak için dayak atmaları niçin öğütlenir ki ebeveynlere?” diye düşünüyordum. Bu ceza, sadece acımasız değil aynı zamanda mantıksız görünüyordu. Bir çocuğu veya herhangi bir insanı bir ibadete zorlamak, samimi bir dindarlık üretebilir miydi ki? Allah’a yakınlaşmak için değil de yüzünde patlayacak bir tokattan sakınmak için yapılan ibadetin kime ne faydası olurdu?</span></p>

      <p class="x2-8" id="toc_marker-3-1" xml:lang="en-US"><span class="x1--baslik-8" style="font-size:1em;" xml:lang="tr-TR">Özgür olmayanların diyarları</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Dedemin evinde geçirdiğim o yaz günlerinin üzerinden tam otuz yıl geçti. Ama “Eğer namaz kılmazlarsa onları dövün” yaklaşımına dair şüphe, içimi kemirmeye devam etti. Dahası, İslami literatürü ve Müslüman toplumları inceledikçe, bu baskıcı zihniyetin yansımalarına daha pek çok yerde rastladım. Ve kendi kendime hep şu soruyu sordum: “Bu yaygın otoriter kültür, sahiden de İslam’ın emrettiği bir şey mi?”</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Bugün, aynı soru, kendileriyle aynı dine mensup olduğum milyonlarca insanın –ve milyonlarca başka insanın– kafasını kurcalıyor: İslam, bir baskı ve zor dini mi, yoksa özgürlük fikriyle barışık mı? Daha açıkçası, İslam, bireylerin kendi hayatları üzerinde tam bir kontrole sahip olduğu, ister dindar, ister dinsiz ya da ne isterlerse o olmakta hür davranabildikleri bir özgürlük ortamını kabul edebilir mi?</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Bu soruları sormak için çok sebep var. Çağdaş dünyadaki Müslüman toplumların özgürlük karnesi hiç parlak değil. Suudi Arabistan gibi uç örneklerde</span> <span class="metin-italik-8" xml:lang="tr-TR">Mutavva</span> <span class="metin1-8" xml:lang="tr-TR">(din polisi) gibi tuhaf kurumlar var. Bu polisler, sokaklarda gezip insanların davranışlarını gözlüyor ve İslami bulmadıkları davranışları “düzeltiyorlar.” Eğer ezan okunuyor ve siz hâlâ ortada dolaşıyorsanız, Mutavva ellerindeki değneklerle gelip sizi camiye doğru yönlendirebiliyor. Aynı Mutavva, Suudi kadınları örtünmeye zorluyor ve karşıt cinsten biriyle dostça sohbet etmelerine bile izin vermiyor. Öte taraftan, Suudi Krallığı, sınırlarını sıkı bir kontrol altında tutuyor ve “gayrı-İslami” ürün veya yayınların ülkeye girişini yasaklıyor. Hıristiyanlık gibi başka inançlar ise, Suudi krallığı sınırları içinde, bırakın kendi inançlarını yaymaya, var olmaya bile izin alamıyor.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">İran İslam Cumhuriyeti ise, Suudi Krallığı’na nispetle daha yumuşak ve açık bir model. İranlı kadınlar Suudi kadınlardan çok daha iyi bir toplumsal statüye sahip. Serbest harekete kısmen izin veren bir kamusal alan ve meclis gibi demokratik bazı kurumlar var. Ancak, İran toplumu da özgür olmaktan halen çok uzak. Kadınlar, İslami kılık-kıyafet şartlarına uymaya zorlanıyorlar. Ailelerin Batılı televizyon kanallarının “olumsuz etkiler”ine maruz kalmaması için çatılara uydu anteni takılması yasaklanıyor. Ayrıca, ülkede siyasi muhalifler ciddi baskı görüyor. Ve ülke yönetiminde son söz, ilahi bir hikmete sahip oldukları varsayılan bir grup din adamına ait ki, bu, belki imanla kabul edilebilecek ama asla doğrulanamayacak bir varsayım.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">1996-2001 yılları arasında Taliban yönetimi altında kalan Afganistan ise, bu açılardan İslam dünyasındaki en kötü örnekti. Taliban rejimi, ülke sınırları içindeki en basit özgürlükleri bile hoyratça bastırmıştı. Kadınlar hem bütün vücudu ve yüzü örten “burka”yı giymeye zorlandı, hem de toplumsal hayattan bütünüyle uzaklaştırıldı. “Gayrı-İslami” olduğu varsayılan her türlü eğlence –müzik dinlemek, satranç oynamak, hatta uçurtma uçurmak bile– Taliban rejimince yasaklandı. Ve bu ceberrut yasakları çiğneyenler, en sert biçimde cezalandırıldı. Dahası, Taliban ülke sınırları içinde İslamiyet dışındaki bütün inançları yasaklarken, onların antik sembollerini de imha etti ki, bunlar arasında Bamyan’daki 1500 yıllık iki Buda heykeli de vardı.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Elbette belirtmek gerekir ki, Suudi Arabistan, İran ve Afganistan, uç örneklerdir. Müslüman ülkelerin çoğu, bu örneklerdeki kadar baskıcı değildir. Fakat yine de, dünya üzerindeki bütün Müslüman ülkeler, az ya da çok, bir özgürlük sorunu yaşamaktadır. Washington merkezli Freedom House Enstitüsü’nün yaptığı “özgürlük indeksi”ne göre, dünya üzerinde Müslüman çoğunluğa sahip olup da “tamamen özgür” diye tanımlanabilecek tek bir ülke yoktur. Belki bu ülkelerin çoğunda din polisi bulunmaz, ama özgürlüğün önünde ciddi engeller vardır. Örneğin, irtidat (</span><span class="metin-italik-8" xml:lang="tr-TR">irtidad</span><span xml:lang="tr-TR">), yani İslam dininden başka bir dine geçiş, çok güçlü toplumsal tepkilere hatta hukuki cezalara sebep olabilir. Dahası, Batı dünyasında bile, bazı Müslümanlar, İslam’ı hicveden veya sadece eleştirenlere karşı şiddetli tepkiler göstererek, baskıcı oldukları izlenimi uyandırmışlardır. Bu çerçevede ilk elden tecrübe sahibi olan yazar Salman Rüşdi, Hollandalı film yapımcısı Theo van Gogh ve Hz. Muhammed’e (SAS) hakaret eden karikatürleri yayımlayan Danimarka gazetesi</span> <span class="metin-italik-8" xml:lang="tr-TR">Jyllands-Posten</span> <span class="metin1-8" xml:lang="tr-TR">vakalarını sayabiliriz.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Bu delil bolluğundan ötürü, bugün Batı dünyasında pek çok kişi, İslam’ın özgürlükle bağdaşmayan otoriter bir din olduğu fikrinde. “Niçin İslam dünyası bu kadar özgürlük yoksunu?” diye soruyor, sonra da cevabı, “Çünkü İslam, hoşgörüsüz, baskıcı ve şiddet dolu bir din” diye vermekte gecikmiyorlar.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Ama, siz siz olun, bu kadar acele etmeyin ve önce size aşağıda anlatacağım hikâyeye bir kulak verin...</span></p>

      <p class="x2-8" id="toc_marker-3-2" xml:lang="en-US"><span class="x1--baslik-8" style="font-size:1em;" xml:lang="tr-TR">“İslam’ın ne kadar acımasız olduğunu” anlamak</span></p>

      <p class="metin-9" xml:lang="en-GB"><span class="metin1-8" xml:lang="tr-TR">2006 yılının Kasım ayında, Atlanta kentinde yaşayan Halid Âdem’le ilgili korkunç bir haber, Amerikan kamuoyunda şok etkisi yarattı. Etiyopyalı bir Müslüman göçmen olan Âdem, kendi öz kızına şiddetli kötü muamele ve işkence yapmaktan suçlu bulunmuştu: Çünkü, iki yaşındaki minik kızının klitorisini mutfak makasıyla kesip koparmıştı!</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Mahkeme esnasında Âdem’in eşi şöyle tanıklık etti: “Kocam bana kızımızın bekâretini korumak istediğini ve bunun Allah’ın emri olduğunu söyledi.”</span><span class="char-style-override-14" xml:lang="tr-TR"><a class="footnote-link" href="#footnote-225-2" id="footnote-225-2-backlink">2</a></span></p>

      <p class="metin-9" xml:lang="en-GB"><span class="metin1-8" xml:lang="tr-TR">Bunun üzerine Amerikalı muhafazakâr yazar Warner Todd Huston, popüler bir internet sitesinde olayla ilgili bir yazı yazdı ve “küçük kızların mahrem yerlerini sakatlayan bu yaygın Müslüman âdeti”ni kınadı. Huston, ayrıca, bu olaydan hareketle daha genel bir yorumda da bulundu. “Biz” dedi okuyucularına, “İslam’ın ne kadar acımasız bir din olduğunu, toplumun en incinebilir kesimleri olan kız çocuklarına ve kadınlara reva görülen bu muameleden anlamalıyız.”</span><span class="char-style-override-14" xml:lang="tr-TR"><a class="footnote-link" href="#footnote-225-3" id="footnote-225-3-backlink">3</a></span></p>

      <p class="metin-9" xml:lang="en-GB"><span class="metin1-8" xml:lang="tr-TR">Doğrusu, ortada gerçekten de feci bir vahşet vardı ve hem Müslüman Halid Âdem, hem de Müslüman olmayan Todd Huston, bunun İslam’ın bir emri olduğuna inanıyordu. Oysa, ikisi de yanılıyordu! Çünkü Âdem’in kızına uyguladığı ve “kadın sünneti” olarak bilinen pratik, İslam’ın yazılı kaynaklarına değil, Kuzeydoğu Afrika’nın binlerce yıllık geleneklerine dayanır. Kökeni, kadınların cinsel birleşme esnasında zevk duymalarını “ahlaksızlık” sayan çok eski bir anlayıştır. Mısır’da yapılan kazılardan elde edilen bulgular, söz konusu uygulamanın İslam’dan, Hıristiyanlık’tan ve hatta yazılı tarihten de önce var olduğunu göstermiştir.</span><span class="char-style-override-14" xml:lang="tr-TR"><a class="footnote-link" href="#footnote-225-4" id="footnote-225-4-backlink">4</a></span> <span class="metin1-8" xml:lang="tr-TR">Ne yazık ki, aynı uygulama bugün Mısır, Sudan ve Afrika’nın diğer bölgelerinde yaygın bir şekilde sürmektedir – ama sadece Müslümanlar arasında değil, başka inançtan olan insanlar arasında da. Nüfusunun yüzde 63’ü Hıristiyan olan Etiyopya’da daha 20-30 yıl öncesine kadar neredeyse beş kadından dördü sünnet edilmiş halde idi.</span><span class="char-style-override-14" xml:lang="tr-TR"><a class="footnote-link" href="#footnote-225-5" id="footnote-225-5-backlink">5</a></span> <span class="metin1-8" xml:lang="tr-TR">Tabiata tapan animistlerin yanı sıra, Afrika’nın kuzeydoğusundaki dağlarda yaşayan bir Yahudi kabilesi dahi bu kötü âdeti devam</span> <span class="metin1-8" xml:lang="tr-TR">ettirmektedir.</span><span class="char-style-override-14" xml:lang="tr-TR"><a class="footnote-link" href="#footnote-225-6" id="footnote-225-6-backlink">6</a></span></p>

      <p class="metin-9" xml:lang="en-GB"><span class="metin1-8" xml:lang="tr-TR">Görüldüğü gibi, ilk bakışta İslam’la ilgili görünen bir sorun, biraz yakından incelenince, kuşaktan kuşağa aktarılan bir yerel gelenekle ilgili çıkabilmektedir.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Peki, acaba buradan kendimize bir ders çıkarmalı mıyız?</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Acaba, günümüz İslam toplumlarındaki diğer bazı sorunlar, dinden değil de, o toplumlarda eskiden beri var olan gelenekler, tutumlar ve zihniyetlerden kaynaklanıyor olabilir mi? Ve –kızını sünnet etmeyi yanlış bir şekilde “Allah’ın dileği” zanneden Halid Âdem gibi– Müslümanların kendilerinin dahi bu problemin farkında olmamaları mümkün mü?</span></p>

      <p class="x2-8" id="toc_marker-3-3" xml:lang="en-US"><span class="x1--baslik-8" style="font-size:1em;" xml:lang="tr-TR">İnsanların tarihinde Allah’ın kelamı</span></p>

      <p class="metin-9" xml:lang="en-GB"><span xml:lang="tr-TR">Bana üstteki soruyu sorduran ilk tecrübe, on yedi yaşıma rastlar. O lise dönemimde, çevremde tanıdığım Müslümanların çok azının yaptığı bir şeyi yapmış, yani Kur’an’ı Türkçe mealinden sonuna kadar okumuştum. Beni şaşırtan bir nokta, aşırı muhafazakâr bazı “İslami kitaplar”da rastladığım bazı sert kural ve yasakların neredeyse hiçbirinin Kur’an’da yer almayışıydı. Mesela Kur’an, zina yapanların taşlanması, içki içenlerin cezalandırılması ya da İslam’ı terk eden veya ona “dil uzatanlar”ın öldürülmesi gibi konularda hiçbir hüküm içermiyordu. Üstelik “İslam devleti”, “küresel halifelik” ya da “din polisi” gibi kavramlar da yoktu. Yani, Müslüman dünyada şahit olduğum ve şahit olmaktan çok da memnun olmadığım birçok şey, İslam’ın kutsal kitabında yer almıyordu.</span></p>

      <p class="metin-9" xml:lang="en-GB"><span xml:lang="tr-TR">Fark ettiğim bu yalın gerçek, bir yönüyle, çok anlaşılır bir durumdu aslında. Sadece İslamiyet’in değil, her dinin bir “öz”ü vardır. Bu, genellikle ilahi bir kökeni olduğuna inanılan bir metindir. Sonra bu öz, tarihte yol almaya başlar. İnsanlar onu anlamaya, yorumlamaya çalışırlar, ve bazen de yanlış yorumlarlar. İslam’ın ilahi özü olan Kur’an da, tarih içinde yol aldıkça, üzerine pek çok yeni öğreti, ilke, pratik ve hareket tarzı eklenmiştir. İslam tarihinin (benim bu kitapta incelemeye çalıştığım) bazı kritik dönüm noktalarında ise, Kur’an’ın bazı yorumları bazı yorumlarına üstün gelmiştir. Bu üstünlüğün sebebi de, onların illa daha mantıklı, doğru ya da sahih olmaları değil, çoğu kez siyaseten ve kültürel açıdan daha kabul edilebilir olmalarıdır.</span></p>

      <p class="metin-9" xml:lang="en-GB"><span xml:lang="tr-TR">İşte bu nedenledir ki, günümüzde İslam, on dört yüzyıllık bir geleneğin bütün ağırlığını üzerinde taşımaktadır. Dahası, Müslümanların son iki yüzyılda maruz kaldığı siyasi kriz ve travmaların da yükünü taşımaktadır. İyi haber ise, sadece İslam’ın yeni ve taze bakış açılarıyla tekrar yorumlanabilmesinin önünün açık olması değil, aynı zamanda bu yeni yorumların serpilmekte oluşudur. Kilit öneme sahip örneklerden biri, ilerleyen sayfalarda bahsedileceği üzere, sessiz bir İslami reformasyon sürecinin yaşandığı günümüz modern Türkiyesidir.</span></p>

      <p class="metin-9" xml:lang="en-GB"><span xml:lang="tr-TR">Ama Türkiye deyince, sizinle paylaşmam gereken diğer hikâye aklıma geldi. İzninizle, anlatayım...</span></p>

      <p class="x2-8" id="toc_marker-3-4" xml:lang="en-US"><span class="x1--baslik-8" style="font-size:1em;" xml:lang="tr-TR">“İslam olmayan”ın ne kadar acımasız olabileceğini anlamak</span></p>

      <p class="metin-9" xml:lang="en-GB"><span class="metin1-8" xml:lang="tr-TR">1981 yılı Ocak ayının soğuk ve karlı bir sabahında –dedemlerin evindeki “yaz okulu”mdan birkaç ay sonra– annem beni çok erken bir saatte uyandırdı. Normalde beni okula hazırlardı ama o gün için başka planlarımız vardı. Hızlı bir kahvaltıdan sonra, evden çıktık ve Ankara’nın uzak semtlerinden biri olan Mamak’a varmak için iki ayrı otobüs değiştirdik. Gittiğimiz yer, bir park ya da alışveriş merkezi değil, biraz korkutucu bir yerdi: askeri hapishane.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Bu hapishane, elektrik verilmiş dikenli tellerle çevrili birçok barakası olan devasa bir tesisti. Ellerinde makineli tüfeklerle nöbet tutan birçok asker vardı. Aralarından bazıları, çirkin gözetleme kulelerinden sert bakışlarla etrafı gözlüyordu. Açıkçası, karşımdaki manzara, bir Nazi çalışma kampını veya Sovyet gulagını andırıyordu.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Hapishanenin girişinde yaklaşık bir saat bekledikten sonra, askerler bizi orada bulunan bir düzine kadın ve birkaç çocukla birlikte iç bahçeye aldı. Bahçe, boydan boya dikenli tellerden oluşan bir çitle tam ortadan ikiye bölünmüştü. “Sıraya geç!” diye bağırdı bir asker ve sonra yine aynı sert ses tonuyla uyardı: “On dakikanız var!” O sırada ben, uygun adım bize doğru yürüyen bir grup tutuklu gördüm. Tutuklular yürürken, askerler onlara bağırıyordu: “Yürüyün; sol, sağ; sol, sağ!” Birkaç saniye sonra, gruba, “Ne mutlu Türküm diyene” diye yüksek sesle bağırmaları emredildi. Daha sonra, tutuklular dikenli tellerden oluşan çitin öbür tarafında sıraya geçtiklerinde onunla yüz yüze geldim: babamla.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Babam, onu en son gördüğüm dört ay öncesine göre çok zayıflamıştı ve başı tıraş edilmişti. Yine de, yüzünde eskiden olduğu gibi kocaman bir gülümseme vardı ve bizi mutlu bir şekilde selamladı. Hayal meyal hatırladığım kadarıyla, bize hapishanede çok rahat olduğunu ve yakında eve döneceğini anlattı. Ama o ve annem, bazı acı gerçekleri benden saklıyorlardı: Mamak Askeri Cezaevi’nde sistematik işkence vardı ve babam da dahil olmak üzere tutukluların çoğu idamla yargılanıyordu.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Peki, sebep? Aslında hiçbir sebep yoktu. Babam tanınmış bir entelektüeldi. Dahası, Milliyetçi Hareket Partisi’nin ve esasen Türkiye’de yükselen komünizm akımına bir tepki olarak ortaya çıkmış “milliyetçi” hareketin bir üyesiydi. Marksist-Leninist ideolojiyi ve “Sovyet emperyalizmi”ni eleştiren kitaplar yazmıştı.</span> <span class="metin-italik-8" xml:lang="tr-TR">Politikada Şiddet</span> <span class="metin1-8" xml:lang="tr-TR">kitabında özellikle Fransız, Bolşevik ve İran devrimlerini eleştirerek, otoriter rejimlerin her türlüsüne karşı çıkmıştı. Aynı zamanda, kendi siyasi kampının saldırgan eğilimlerine de itiraz etmişti. Bazı solcuların, onu sağ kesimde makuliyetin sesi olarak görüp kendisine saygı duymalarının sebebi buydu.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Ancak, 12 Eylül 1980’de darbe yapan Türk Silahlı Kuvvetleri, böyle nüansları önemsemiyordu. Cuntacı generaller, ister sağ ister sol kesimden olsun, bütün siyasetçi ve aktivistlerin yakalanmasını emretti. Üç yıl içinde tutuklananların sayısı, 600.000 gibi inanılmaz bir rakama ulaşacaktı. Bu insanların bir kısmı, mahkemeye çıkarılmadan aylarca tutuklu kaldıktan sonra, hiçbir şeyle suçlanmadan serbest bırakılacak, babamın payına da on dört ay düşecekti. Öte yandan aynı dönemde binlerce tutuklu, hapishanelerde vahşice işkence gördü. İşkence yüzünden 175 kişi hayatını kaybederken, çok sayıda kişi de sakat kaldı. 50 kişi asıldı. Liberal yazar Soli Özel’in tanımıyla, darbe ve ardından gelen süreç, baştan sona bir “şiddet orjisi”ydi.</span><span class="char-style-override-14" xml:lang="tr-TR"><a class="footnote-link" href="#footnote-225-7" id="footnote-225-7-backlink">7</a></span></p>

      <p class="metin-9" xml:lang="en-GB"><span class="metin1-8" xml:lang="tr-TR">Generaller 1970’li yıllarda Marksist ve milliyetçi militanlar arasında meydana gelen silahlı çatışmaların yarattığı “anarşi ve terör dönemini sona erdirmek” için darbe yaptıklarını savunuyorlardı. Bu yanlış değildi, ama cuntanın kendi terörü, başka her şeyden çok daha yıkıcı oldu. Üstelik, bu devlet terörü, ülkenin geleceğine damga vuracak yeni bir şiddet dalgasının tohumlarını ekti. Diyarbakır askeri hapishanesinde en korkunç işkencelere maruz kalan Kürt tutuklular, serbest kaldıklarında intikam istediler. Ve Kürdistan İşçi Partisi (PKK) bayrağı altında Türkiye’yi onyıllarca vuracak olan terörist mücadeleye seve seve katıldılar.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Tüm bu zulümler, halkının ezici çoğunluğu Müslüman olan Türkiye’de yaşandı. Ama, olanların İslam’la bir ilgisi yoktu. Marksistler İslam’a zaten karşıydılar; milliyetçiler ise dine saygı duymakla beraber, vatanseverlikten ilham alıyorlardı. (Birbirine düşman bu iki grup, barışçıl hareket eden İslamcı gençleri de fazla pasif görüyorlardı.) Ve tüm bu gruplar içinde en zalimi olan ordu, Müslüman dünyanın şimdiye kadar gördüğü en laikçi liderlerden biri olan Atatürk’ten başkasının takipçisi değildi.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Diğer bir deyişle, Mamak Askeri Cezaevi’ndeki o soğuk kış günü, Müslüman bir çocuk olan ben –bugünlerde bazı Batılıların kolaylıkla varsayabileceğinin aksine– İslam adına değil, laik devlet adına yapılan bir zorbalığa şahit oldum. Yıllar geçtikçe, bu laik zorbalığın başka örneklerine de rastladım. Örneğin, kadınları başlarını örtmeye zorlayan “din polisi” görmedim Türkiye’de; ama kadınları başlarını açmaya zorlayan “laiklik polisi” gördüm.</span><span class="char-style-override-14" xml:lang="tr-TR"><a class="footnote-link" href="#footnote-225-8" id="footnote-225-8-backlink">8</a></span></p>

      <p class="metin-9" xml:lang="en-GB"><span class="metin1-8" xml:lang="tr-TR">Sanırım bu nedenle, İran, Sudan ve Afganistan gibi ülkelerdeki “İslami” diktatörlükleri gördüğüm zaman, İslam ile otoriterlik arasında içkin bir bağ olduğu sonucuna ulaşmadım. Aksine, çok anlamlı bir biçimde, Ortadoğu’nun otoriter Müslümanları ile Türkiye’nin otoriter laiklerinin çok benzer bir zihniyet taşıdığını fark ettim. Anladım ki, sorun, din veya laiklik değil, özgürlükten nasibini alamamış bu otoriter zihniyetti.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Dahası, bir şey daha fark ettim: Bu otoriter zihniyet, Rusya ve Çin gibi, Asya’da bulunan gayrimüslim ülkelerin de sorunuydu.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Dolayısıyla şu soruyu sordum kendi kendime: Müslüman dünyadaki otoriter rejim ve akımlar, İslam’dan değil de, acaba dünyanın bu kısmında kökleşmiş siyasi kültürler ve sosyal yapılardan kaynaklanıyor olabilir mi?</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Başka bir ifadeyle, acaba otoriter Müslümanlar, hasbelkader Müslüman olmuş otoriter olan insanlar mı?</span></p>

      <p class="x2-8" id="toc_marker-3-5" xml:lang="en-US"><span class="x1--baslik-8" style="font-size:1em;" xml:lang="tr-TR">Mekke’den İstanbul’a</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Şu an elinizde tuttuğunuz kitapta, bu soruları üç kısma ayrılmış uzun bir tartışma çerçevesinde cevaplamaya çalışacağım.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Birinci Kısım’da, İslamiyet’in ilk asırlarına gideceğiz. Bireyin Allah karşısındaki sorumluluğunu vurgulayan güçlü tektanrıcılık (tevhid) mesajının, Arapları ve ardından bütün Ortadoğu coğrafyasını nasıl olağanüstü biçimde dönüştürdüğünü göreceğiz. Ardından, İslamiyet’in ilk yüzyıllarında akılcı ve hatta özgürlükçü düşüncelerin nasıl ortaya çıktığını, fakat uzun vadede niçin yeterince tayin edici olamadıklarını ele alacağız. Ayrıca, Kur’an’ın ezeli mesajı ile İslam’ın tarihsel uygulamaları arasındaki farkı inceleyecek, bu bağlamda, peygamber olarak Hz. Muhammed’in bazı siyasi ve askeri eylemlerine de yakından bakacağız.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">İkinci Kısım ise, biraz daha yakın tarihle ilgili. Önce, 16. yüzyıldan 20. yüzyıla kadar Müslüman bir süper güç olmayı sürdürmüş Osmanlı İmparatorluğu hakkında bir bölüm okuyacaksınız. Bu bölümde özellikle Osmanlı elitinin Batı dünyasından liberal düşünce ve kurumları nasıl aldığına ve bunları İslam’la nasıl uzlaştırdığına bakacağız. Hem Batı hem de Doğu âleminde unutulan, ama aslında her ikisi için de son derece önemli bir hikâye bu.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Ardından, İslam adı altında bize katı bir ideoloji ve bazen de şiddet getiren 20. yüzyılın anomalisini, yani İslamcılığı inceleyeceğiz. Kitapta da göreceğimiz üzere, on dört yüzyıllık geçmişe sahip bir dine atfen konuşan ama aslında ondan farklı bir tabiata sahip olan bu modern ideolojinin, kendi içinde yanlış yollara saptığı bir gerçek. Ama, Batı da dahil olmak üzere, düşmanlarının ona çok yanlış biçimlerde karşılık verdiği de başka bir gerçek.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">İkinci Kısım’ın son bölümünde ele alınan konu ise, bugünkü Türkiye’de yaşanan İslami değişim. Bu konuyu, sadece bir parçası olduğum ve iyi bildiğim için seçmedim. Asıl neden, Türkiye’nin Batı dünyasında pek fark edilmemiş olan sıradışı öyküsünün, İslam ile liberalizm arasında gün geçtikçe olgunlaşan bir sentezi temsil ediyor olmasıdır. Bu sentezin olgunlaşma sürecinde, Türkiye’de Müslümanların ülkenin laik kesimiyle ilişkilerinden çıkardığı derslerle birlikte, hiç şüphesiz, Osmanlı mirası da önemli bir rol oynuyor.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Dahası, Türkiye, son yıllarda, dini daha modern bir zihniyetle yorumlamaya başlayan Müslüman orta sınıfın yükselişiyle birlikte, belki de İslam tarihinde eşi benzeri görülmemiş bir deney sahnesine dönüşmüş durumda. Yüzyıllar boyunca İslam, büyük oranda köylülerin, toprak sahiplerinin, askerlerin ve bürokratların diniydi; ancak Türkiye’de 1980’li yıllarda gerçekleşen “serbest piyasa devrimi”nden bu yana, aynı zamanda kentli girişimcilerin ve profesyonellerin de dini haline geldi. Ortaya çıkan bu “İslami Kalvinistler” –Batılı bir araştırma kurumunun ifadesiyle– sosyolog Max Weber’in ünlü “kapitalizmin ruhu” tezini çağrıştırır biçimde, demokrasiyi ve serbest piyasa ekonomisini güçlü bir şekilde destekliyorlar.</span><span class="char-style-override-14" xml:lang="tr-TR"><a class="footnote-link" href="#footnote-225-9" id="footnote-225-9-backlink">9</a></span> <span class="metin1-8" xml:lang="tr-TR">Üstelik, eski kuşaklara göre daha bireyci bir anlayışa sahipler. Dolayısıyla, Müslüman yazar Dücane Cündioğlu’nun ifadesiyle, “Kur’an ve itaat”ten daha çok, “Kur’an ve özgürlüğe” dair bir şeyler duymak istiyorlar.</span><span class="char-style-override-14" xml:lang="tr-TR"><a class="footnote-link" href="#footnote-225-10" id="footnote-225-10-backlink">10</a></span></p>

      <p class="metin-9" xml:lang="en-GB"><span class="metin1-8" xml:lang="tr-TR">Dolayısıyla, bu özgürlük arayışı içindeki Müslümanlar, dünya genelindeki milyonlarca dindaşları gibi, din geleneği içindeki otoriter unsurlardan rahatsız oluyor, ikna oldukları liberal fikirler ile bağlı oldukları din arasında bir senteze ihtiyaç duyuyorlar.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Diğer bir ifadeyle, Müslümanca bir özgürlük savunmasına ihtiyaç duyuyorlar. Kitabın Üçüncü Kısım’ında yer alan “Devletten özgürlük”, “Günah işleme özgürlüğü” ve “İslam’dan özgürlük” bölümleri ise, bu özgürlük savunmasının ana hatlarını çiziyor.</span></p>

      <p class="metin-9" xml:lang="en-GB"/>

      <p class="metin-9 para-style-override-18" xml:lang="en-GB"><span class="metin1-8" xml:lang="tr-TR">Özetle, denebilir ki, bu kitap, otuz yıl kadar önce dedemin evinde başlayan ve bugüne kadar kesintisiz süregelen bir entelektüel ve manevi yolculuğun meyvesidir. O zamandan bu yana İngilizce eğitim veren modern okullara gittim ve bu okullarda Batı’nın liberal geleneği hakkında çok şey öğrendim. Ama dinime dair öğrenme, keşfetme ve bu konuda daha fazla tecrübe sahibi olma tutkumu da hiç kaybetmedim. 1990’lı yıllardan itibaren çeşitli İslami gruplarla haşır neşir oldum, erdemleri kadar kusurlarına da birinci elden tanıklık ettim. Sonunda, bu grupların hiçbirine mensup kalmadım, ama her birinin pratiklerinden birtakım dersler çıkardım.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Sanırım yıllar içinde geliştirdiğim reflekslerden biri, zorbalıktan nefret etmek oldu. Onu, ilk olarak sekiz yaşında bir çocukken, dikenli tellerin etrafında sallanan “laik” silahların namlusunda görmüştüm. Fakat, üniversite dönemimde ve gazetecilik yıllarımda Ortadoğu’yu araştırdıkça, “İslami” namluların da diğerlerinden farkı olmayabileceğini keşfettim. Gördüm ki, “ulus” ya da “devlet” adına hareket eden despotlar kadar, Allah adına hareket eden despotlar da kötüydü.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Sonuç olarak, çağdaş Müslüman dünyanın özgürlüğü kucaklaması gerektiğine inandım: Bireyler ve cemaatlerin, Müslümanlar ve gayrimüslimlerin, inananlar ve inanmayanların, kadınlar ve erkeklerin, fikirler ve kanaatlerin, piyasalar ve girişimcilerin özgürlüğünü... Kanaatim odur ki, Müslüman toplumlar, ancak bu sayede kendi modernitelerini üretebilir ve Allah-merkezli bir dindarlık için gerekli zemini oluşturabilirler.</span></p>

      <p class="metin-9" xml:lang="en-GB"><span class="metin1-8" xml:lang="tr-TR">Sözünü ettiğim bu hedefin bazılarına göründüğü kadar imkânsız olmadığını açıklamak için, evvela İslam’ın tarihte nasıl yürüdüğüne ve bu süreçte özgürlüğe ne olduğuna bakmak gerekiyor. Bunun için ise, on dört yüzyıl öncesine uzanan bir yolculuk bizi bekliyor.</span></p>

      <div class="footnotes">
        <div class="footnote">
          <p class="dpntt-8" xml:lang="en-GB"><a class="footnote-anchor" href="#footnote-225-1-backlink" id="footnote-225-1">1</a> <span class="dipnot1-8" style="font-size:1em;" xml:lang="tr-TR">Kur’an, Mü’minûn, 78. Kitaptaki Kur’an-ı Kerim alıntıları Ali Bulaç mealindendir:</span> <span class="dipnot-italik-8 char-style-override-13" style="font-size:1em;">Kur’an-ı Kerim’in Türkçe Anlamı (Meal ve Sözlük)</span><span>, Haz. Ali Bulaç (İstanbul: Pınar Yayınları, 1983).</span></p>
        </div>

        <div class="footnote">
          <p class="dpntt-8" xml:lang="en-GB"><a class="footnote-anchor" href="#footnote-225-2-backlink" id="footnote-225-2">2</a> <span class="dipnot1-8" style="font-size:1em;" xml:lang="tr-TR">Page Rockwell, ”Secret Cutting” [Gizli Kesme], Salon.com, 30 Ekim 2006.</span></p>
        </div>

        <div class="footnote">
          <p class="dpntt-8" xml:lang="en-GB"><a class="footnote-anchor" href="#footnote-225-3-backlink" id="footnote-225-3">3</a> <span class="dipnot1-8" style="font-size:1em;" xml:lang="tr-TR">Warner Todd Huston, “Muslim Mutilation of Little Girl in Atlanta, Georgia” [Georgia, Atlanta’da Müslüman Baba Küçük Kızını Sakatladı], Americandaily.com, 27 Ekim 2006.</span></p>
        </div>

        <div class="footnote">
          <p class="dpntt-8" xml:lang="en-GB"><a class="footnote-anchor" href="#footnote-225-4-backlink" id="footnote-225-4">4</a> <span class="dipnot1-8" style="font-size:1em;" xml:lang="tr-TR">Bettina Shell-Duncan ve Ylva Hemlund,</span> <span class="dipnot-italik-8 char-style-override-13" style="font-size:1em;">Female ‘Circumcision’ in Africa: Culture, Controversy, and Change</span> <span class="dipnot1-8" style="font-size:1em;" xml:lang="tr-TR">[Afrika’da Kadın “Sünneti”: Kültür, İhtilaf ve Değişim] (Boulder, CO: Lynne Rienner, 2000), s. 168.</span></p>
        </div>

        <div class="footnote">
          <p class="dpntt-8" xml:lang="en-GB"><a class="footnote-anchor" href="#footnote-225-5-backlink" id="footnote-225-5">5</a> <span class="dipnot1-8" style="font-size:1em;" xml:lang="tr-TR">Richard Pankhurst, “A Historical Examination of Traditional Ethiopian Medicine” [Geleneksel Etiyopya Tıbbına Dair Tarihsel Bir Değerlendirme],</span> <span class="dipnot-italik-8 char-style-override-13" style="font-size:1em;">Ethiopian Medical Journal</span> <span class="dipnot1-8" style="font-size:1em;" xml:lang="tr-TR">3 (1965): 157-172.</span></p>
        </div>

        <div class="footnote">
          <p class="dpntt-8" xml:lang="en-GB"><a class="footnote-anchor" href="#footnote-225-6-backlink" id="footnote-225-6">6</a> <span class="dipnot1-8" style="font-size:1em;" xml:lang="tr-TR">Frances A. Althaus, “Female Circumcision: Rite of Passage or Violation of Rights?” [Kadın Sünneti: Geçiş Ayini mi, Hak İhlali mi?],</span> <span class="dipnot-italik-8 char-style-override-13" style="font-size:1em;">International Family Planning Perspectives</span> <span class="dipnot1-8" style="font-size:1em;" xml:lang="tr-TR">23, No. 3 (Eylül 1997).</span></p>
        </div>

        <div class="footnote">
          <p class="dpntt-8" xml:lang="en-GB"><a class="footnote-anchor" href="#footnote-225-7-backlink" id="footnote-225-7">7</a> <span class="dipnot1-8" style="font-size:1em;" xml:lang="tr-TR">Soli Özel, “Geleceği Kurmak (3)”,</span> <span class="dipnot-italik-8 char-style-override-13" style="font-size:1em;">Habertürk</span><span class="dipnot1-8" style="font-size:1em;" xml:lang="tr-TR">, 10 Eylül 2010.</span></p>
        </div>

        <div class="footnote">
          <p class="dpntt-8" xml:lang="en-GB"><a class="footnote-anchor" href="#footnote-225-8-backlink" id="footnote-225-8">8</a> <span class="dipnot1-8" style="font-size:1em;" xml:lang="tr-TR">“Laiklik polisi” sözüyle, Türkiye’de bazı üniversitelerin giriş kapılarında görevlendirilmiş polis memurlarını kastediyorum. Başörtüsü yasağının fiili olarak kalktığı 2010 yılına kadar laiklik polislerinin görevlerinden biri de, “çağdaş görünüşlü olmayan” öğrencilerin (özellikle başörtüsü takan kız öğrencilerin) hiçbirinin kampüse girmemesini sağlamaktı.</span></p>
        </div>

        <div class="footnote">
          <p class="dpntt-8" xml:lang="en-GB"><a class="footnote-anchor" href="#footnote-225-9-backlink" id="footnote-225-9">9</a> <span class="dipnot1-8" style="font-size:1em;" xml:lang="tr-TR">Alman sosyolog Max Weber 1905 yılında yazdığı</span> <span class="dipnot-italik-8 char-style-override-13" style="font-size:1em;">Die Protestantische Ethik und der Geist der Kapitalizmus</span> <span class="dipnot1-8" style="font-size:1em;" xml:lang="tr-TR">[Türkçede</span> <span class="dipnot-italik-8 char-style-override-13" style="font-size:1em;">Protestan Ahlakı ve Kapitalizmin Ruhu</span> <span class="dipnot1-8" style="font-size:1em;" xml:lang="tr-TR">adıyla birkaç çevirisi bulunmaktadır] adlı kitabında Avrupa’da Püriten ahlak ve fikirlerin modern kapitalizmin gelişimini olumlu yönde etkilediğini öne sürmüştü.</span> <span class="dipnot-italik-8 char-style-override-13" style="font-size:1em;">İslami Kalvinistler</span> <span class="dipnot1-8" style="font-size:1em;" xml:lang="tr-TR">ifadesi, Avrupa İstikrar Girişimi’nin [European Stability Initiative] bir raporundan alınmıştır (</span><span class="dipnot-italik-8 char-style-override-13" style="font-size:1em;">Islamic Calvinists: Change and Conservatism in Central Anatolia</span> <span class="dipnot1-8" style="font-size:1em;" xml:lang="tr-TR">[İslami Kalvinistler: Orta Anadolu’da Değişim ve Muhafazakârlık], 19 Eylül 2005, Berlin/İstanbul).</span></p>
        </div>

        <div class="footnote">
          <p class="dpntt-8" xml:lang="en-GB"><a class="footnote-anchor" href="#footnote-225-10-backlink" id="footnote-225-10">10</a> <span class="dipnot1-8" style="font-size:1em;" xml:lang="tr-TR">Dücane Cündioğlu, “Düşünürken Modern, İnanırken Geleneksel”,</span> <span class="dipnot-italik-8 char-style-override-13" style="font-size:1em;">Yeni Şafak</span><span class="dipnot1-8" style="font-size:1em;" xml:lang="tr-TR">, 13 Aralık 2009. İslami kapitalizmi eleştiren bir muhafazakâr olarak Cündioğlu, bu ifadeyi bir anlamda onaylamadığı bir duruma işaret etmek için kullanmaktadır.</span></p>
        </div>
      </div>
    </div>
  </div>
</body>
</html>
