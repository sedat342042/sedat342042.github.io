<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Pratik_ilmihal-11.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="Pratik_ilmihal-11.html" xml:lang="tr-TR">
    <div class="Basic-Text-Frame">
      <p class="x0-PERDE-E"/>

      <p class="x1-baslik-E" id="toc_marker-10"><span class="bolumler-E" style="font-size:0.72em;">7. BÖLÜM<br/></span> KURBAN</p>

      <p class="Epigrafi-E"><span class="italik-E" xml:lang="tr-TR">“Kurban kesecek güçte olup da kesmeyen,<br/>
      namazgâhımıza yaklaşmasın.”</span><br/>
      <span class="ayet-kaynaklari-E" style="font-size:0.8em;" xml:lang="tr-TR">Hadis-i Şerif</span></p>

      <p class="ilk-harf"><span class="char-style-override-1">K</span>urban, Allâhu Teâlâ’ya manen yakınlaşmak için, ibâdet niyetiyle kurban bayramı günlerinde, kurban olmaya müsait bir hayvanı kesmektir.</p>

      <p class="a--Paragraf-E">Kurban kesmek, Hanefî mezhebine göre vacip, diğer mezheplerde ise terk edilmesi istenmeyen müekked bir sünnettir.</p>

      <p class="a--Paragraf-E">Kurbanı, Kurban Bayramı’nın birinci, ikinci ve üçüncü günü kesmek caiz olsa da birinci günü kesmek daha efdaldir.</p>

      <p class="x2-baslik-E" id="toc_marker-10-1">Kurban Kesmenin Şartları</p>

      <p class="a--Paragraf-E">Bir kimsenin kurban kesmekle yükümlü olabilmesi için dört şart aranır:</p>

      <p class="a--Paragraf-E">1. Müslüman olmak,</p>

      <p class="a--Paragraf-E">2. Akıllı ve büluğa ermiş olmak,</p>

      <p class="a--Paragraf-E">3. Yolcu (seferî) olmamak,</p>

      <p class="a--Paragraf-E">4. Nisap miktarı mala sahip olmak. (Nisap: Kişinin borcundan hariç 85 gram altın, 595 gram gümüş veya bunların kıymetine denk para ve ticaret malına sahip olmasıdır.)</p>

      <p class="x2-baslik-E" id="toc_marker-10-2">Kurban Kesilecek Hayvanda Aranan Şartlar</p>

      <p class="a--Paragraf-E">Kurban ibadetinin yerine getirilebilmesi için kesilecek kurbanlık hayvanlarda da bazı özellikler aranmaktadır. Bunlar:</p>

      <p class="a--Paragraf-E">1. Kurban; koyun, keçi, deve ve sığır cinsi hayvanlardan kesilebilir. Bu hayvanların hem erkekleri hem de dişileri kurban olarak kesilebilir.</p>

      <p class="a--Paragraf-E">2. Koyun ve keçi cinsinden hayvanların kurban edilebilmesi için birer yaşını doldurmaları gerekir. Ancak altı aylık koyun, bir yaşındaki gibi cüsseli ve gösterişli ise kurban olarak kesilmesi caizdir. Sığır ve manda cinsinden hayvanlar iki yaşını, deve ise beş yaşını tamamladıktan sonra kurban olarak kesilebilir. Koyun ve keçiden her biri yalnız bir kişi adına kurban edilir. Deve ve sığır (inek, boğa, manda) cinsinden bir hayvan ise birden yediye kadar kimseler tarafından kurban edilebilir.</p>

      <p class="a--Paragraf-E">3. Allah’a ibadet maksadıyla kesilen kurbanın semiz, sağlıklı ve azalarının tam olup kurban olmaya engel bir kusurun bulunmaması gerekir.</p>

      <p class="x2-baslik-E" id="toc_marker-10-3">Hayvanın Kurban Olmasına Engel Olan Kusurlar</p>

      <p class="a--Paragraf-E">• Bir veya iki gözünün kör olması.</p>

      <p class="a--Paragraf-E">• Kesilecek yere yürüyemeyecek kadar topal olması.</p>

      <p class="a--Paragraf-E">• Bir veya iki kulağının kesik olması.</p>

      <p class="a--Paragraf-E">• Dişlerinin çoğunun veya tamamının dökülmüş olması.</p>

      <p class="a--Paragraf-E">• Boynuzlarının bir veya ikisinin kökten kırılmış olması.</p>

      <p class="a--Paragraf-E">• Hayalarının ve meme uçlarının kopmuş olması.</p>

      <p class="a--Paragraf-E">• Kuyruğunun yarısı veya üçte birinden fazlasının kesilmiş olması.</p>

      <p class="a--Paragraf-E">• Kemiklerinde ilik kalmayacak kadar zayıf ve düşkün olması.</p>

      <p class="a--Paragraf-E">• Doğuştan kulağı ve kuyruğunun bulunmaması.</p>

      <p class="a--Paragraf-E">• Kontrol altına alınıp sürüye gönderilemeyecek ve yemlenemeyecek kadar deli olması.</p>

      <p class="a--Paragraf-E">• Aşikâr bir halde hasta bulunması.</p>

      <p class="a--Paragraf-E">Alınan kurbanda yukarıdaki kusurlar var veya daha sonradan meydana gelirse yerine başkasını alıp kesmek gerekir. Fakat fakir bir kimsenin aldığı kurban böyle kusurlanırsa, yerine başkasını alması gerekmez.</p>

      <p class="x2-baslik-E" id="toc_marker-10-4">Hayvanın Kurban Olmasına Mani Olmayan Kusurlar</p>

      <p class="a--Paragraf-E">• Gözlerinin şaşı veya zayıf görmesi</p>

      <p class="a--Paragraf-E">• Bir ayağı topal olup diğer üç ayağı ile aksayarak da olsa yürüyebilmesi</p>

      <p class="a--Paragraf-E">• Doğuştan boynuzsuz veya boynuzunun kırılmış olması</p>

      <p class="a--Paragraf-E">• Kulakları delik ve yarık veya uçları kesilmiş ve sarkmış olması</p>

      <p class="a--Paragraf-E">• Dişlerinin bazısının düşmüş olması</p>

      <p class="a--Paragraf-E">• Otlamasına mani olmayacak derecede deli olması</p>

      <p class="a--Paragraf-E">• Kuyruğunun, hayalarının veya kulağının üçte birinden daha az kısmının kesik olması</p>

      <p class="a--Paragraf-E">• Doğuştan kulaklarının küçük olması</p>

      <p class="a--Paragraf-E">• Uyuz fakat semiz olması</p>

      <p class="a--Paragraf-E">• Tenasül uzvunun burulmuş olması.</p>

      <p class="a--Paragraf-E">Yukarıdaki kusurlara sahip hayvanların kurban edilmesi mekruh olmakla birlikte caizdir.</p>

      <p class="x2-baslik-E" id="toc_marker-10-5">Kurbanı Kesme Şekli</p>

      <p class="a--Paragraf-E">1. Kurbanlık hayvan incitilmeden kıbleye karşı yatırılır.</p>

      <p class="a--Paragraf-E">2. Ayakta iken duâsı okunur.</p>

      <p class="a--Paragraf-E">3. Üç defa “Allâhü ekber, Allâhü ekber lâ ilâhe illellâhü vallâhü ekber, Allâhü ekber ve lillâhi’l hamd” diye tekbir alınır ve şöyle niyet edilir:</p>

      <p class="a--Paragraf-E">“Yâ Rabbi! Şu vücûdum sana karşı o kadar hata, o kadar isyan etti ki, affedilebilmem için bu vücûdu sana kurban etmem icabediyor. Fakat sen şerîatınla insan kurban etmeyi haram kıldığından vücûduma bedel olarak bu hayvanı kesiyorum, kabul eyle Yâ Rabbi, Bismillâhi Allâhü ekber.” deyip kurban kesilir.</p>

      <p class="a--Paragraf-E">Kurban sahibinin kurbanını bizzat kendisinin kesmesi veya Müslüman birisine kestirmesi ve kesim esnasında da orada hazır bulunması müstehaptır.</p>

      <p class="a--Paragraf-E">Kesilen kurbanın eti üçe ayrılır. Bir kısmı ev halkı için ayrılır, üçte biri akraba ve komşulara dağıtılır. Geriye kalan üçte bir de fakir ve muhtaçlara verilir.</p>

      <p class="x2-baslik-E" id="toc_marker-10-6">Akîka Kurbanı</p>

      <p class="a--Paragraf-E">Yeni doğan çocuğun ilk günlerinde Allah Teâlâ’ya bir şükran nişanesi olarak kesilen kurbandır.</p>

      <p class="a--Paragraf-E">Akîka kurbanı Hanefî mezhebinde mübah, diğer mezheplerde ise sünnettir.</p>

      <p class="a--Paragraf-E">Peygamberimiz, torunları Hasan ve Hüseyin için birer koçu akîka kurbanı olarak kesmiş ve ümmetine de yeni doğan kız ve erkek çocukları için kesmelerini tavsiye etmiştir.</p>

      <p class="a--Paragraf-E">Akika kurbanını çocuğun doğumunun yedinci günü kesmek müstehaptır. Bununla birlikte çocuğun doğumundan itibaren buluğ çağına kadar da kesilebilir. Aynı günde çocuğa isim verilmesi, saçının kesilerek ağırlığınca altın veya gümüşün sadaka olarak verilmesi de tavsiye edilmiştir.</p>

      <p class="a--Paragraf-E">Kurban olmaya elverişli her hayvan akîka kurbanı olarak da kesilebilir. Kesilen bu kurbanın etinden kurban sahibi ve aile fertleri yiyebileceği gibi sadaka olarak da verebilirler.</p>

      <p class="a--Paragraf-E">Peygamber Efendimiz kurbanın kesilmesi sırasında bir örf olarak başa kan sürülmesi âdetini yasaklamıştır.</p>

      <p class="a--Paragraf-E">Kurbanın kemiklerinin çocuğun mütevazı olması ve kötü huylardan korunmasına bir işaret olması için kırılarak pişirilmesi ise müstehaptır.</p>

      <p class="x2-baslik-E" id="toc_marker-10-7">Kurban ile Alâkalı Bazı Meseleler</p>

      <p class="x3-baslik-E" id="toc_marker-10-7-1">İmkânı olduğu halde kurban kesmeyen kimseye ne gerekir?</p>

      <p class="a--Paragraf-E">Kurban bayramı günlerinde imkânı olduğu halde kurban kesmeyen kimse daha sonra fakirleşse yani kurban kesemeyecek bir duruma gelse, bu kimsenin kurban olabilecek bir koyunun değeri kadar bir parayı sadaka olarak vermesi üzerine bir borçtur. İmkânı olduğu zaman bu miktarı vermesi gerekir.</p>

      <p class="x3-baslik-E" id="toc_marker-10-7-2">Ölmüş kimseler için kurban kesilir mi?</p>

      <p class="a--Paragraf-E">Bir kimse, sevabını ölmüş bir akrabasına veya sevdiği bir kimseye bağışlamak üzere kurban kesebilir. Tıpkı ölen bir insanın ardından onun adına sadaka verildiği, hac yapıldığı gibi, kurban da kesilebilir. Nitekim Peygamber Efendimiz, ümmetinden kurban kesemeyenler adına kurban kesmiştir.</p>

      <p class="a--Paragraf-E">“Hz. Ali <span class="x-aleyhisselam--E" style="font-size:0.76em;" xml:lang="tr-TR">(radıyallahu anh)</span> da, birisi Peygamber Efendimiz için olmak üzere iki tane koç keserdi. Kendisine bunun sebebi sorulduğunda ‘Allah Resûlü bana yaşadığım müddetçe kendisine kurban kesmemi vasiyet etti.’ asla bunu terk etmem!” buyurmuşlardır.</p>

      <p class="a--Paragraf-E">Peygamber Efendimizin, Hz. Ali’ye kendisi için kurban kesmesini vasiyet etmesi, O’nun adına kurban kesilmesini sevdiğine delalet eder. Bu itibarla imkânı olanların sevgili peygamberimiz için her sene en azından bir koyun veya koç kesmesi veya bir ineğin yedide bir hissesine ortak olması çok yerinde bir davranış olur. Cenab-ı Allah bizleri Efendimiz için kurban kesmeye muvaffak kılsın.</p>

      <p class="a--Paragraf-E">Bir kimse kendi parasıyla aldığı, sevabını ölmüş bir yakınına bağışlamak üzere kestiği kurbanın etinden yiyebilir, başkalarına da yedirebilir. Bu niyetle kesilmesi düşünülen bir hayvanın bayram günlerinde kesilmesi de şart değildir.</p>

      <p class="a--Paragraf-E">Eğer ölen kimse kendisi adına kurban kesilmesini vasiyet etmiş ise bu kurbanın bayram günleri içinde kesilmesi gerekir. Böyle bir kurban etinden kesen kimse yiyemez. Tamamının sadaka olarak fakirlere verilmesi gerekir</p>

      <p class="x3-baslik-E" id="toc_marker-10-7-3">Kurban Kesmenin Yerine Sadaka Verilebilir mi?</p>

      <p class="a--Paragraf-E">Her ibadetin ayrı bir yeri vardır. Zekâtın ayrı, sadakanın ayrı, kurbanın ayrı… Kurban bayramında asıl olan Allah rızası için kurban kesmektir. Bu yapılmadan kurban vecibesi yerine getirilmiş olmaz. Bu sebeple kurban bayramı günlerinde kurban kesme yerine parasını sadaka olarak vermekle kurban ibadeti yerine getirilmiş olmaz.</p>

      <p class="x3-baslik-E" id="toc_marker-10-7-4">Türbelerde, törenlerde, açılışlarda kurban kesilebilir mi?</p>

      <p class="a--Paragraf-E">Mezarları tamamıyla sağlam ve sahih düşüncelerle türbe haline getirilen büyük zâtları ziyaret etmenin, onların huzurunda onları şefaatçi yaparak Cenab-ı Hakk’a yalvarıp-yakarmanın hiçbir mahzuru yoktur. Önceleri bu niyetle türbeleri ziyaret eden insanlar ve özellikle bunlar arasında zengin olanlar, ziyaretleri esnasında kurban kesip, etini fakir-fukaraya dağıtmışlar, sevabını da türbe sahibine bağışlamışlardır. Bir uygulama ve gelenek haline gelen, örfe mâlolan bu alışkanlık, sonraları su-i istimal edilmeye başlanmış ve “Falan zata kurban keseceğim.” gibi düşünceler içine girilmiştir. Fakat bu, akide açısından olabildiğine tehlikeli ve insanı küfre sokacak mahiyet taşımaktadır. Bazıları bu niyetle türbelere kurban kesenlere “Kâfir olur!” demektedirler ki, meseleyi böyle ifrat içine sokmaya gerek yoktur. Zira aslında kesilen her hayvan Allah adına kesilmekte ve kesilirken “Bismillahi Allahü Ekber” denilmektedir. Burada dikkat edilmesi gerekli olan husus, hayvanı boğazlayan kişinin niyetidir. Hüküm ona göre verilir. Mesela; bir beldeye teşrif eden devlet büyüğü için kurban kesilirken, onun ayak basması tazim edilerek kesiliyorsa, şirke düşme endişesi söz konusudur ve o hayvanın eti yenilmez. Fakat o vesileyle, Allah için kurban kesilirse, onun eti yenir. Aynı durum, törenler, açılışlar için de geçerlidir. Burada mühim olan kalptir, kalpte bulunan niyettir ve onu da Allah’tan sonra en iyi bilen o şahsın kendisidir. Türbelerde kesilen kurbanlar için de aynı şey geçerlidir.</p>

      <p class="x3-baslik-E" id="toc_marker-10-7-5">Horoz ve tavuktan kurban olur mu?</p>

      <p class="a--Paragraf-E">Kurbanlık hayvanlar, koyun, keçi, sığır ve deveden olur. Koyun, keçi, bir yaşını bitirmiş olmalıdır. Ancak, altı ayını geçirmiş olan koyunun gibi gösterişli olması halinde onun kurban olması câizdir.</p>

      <p class="a--Paragraf-E">Koyun, keçi tek kişi adına kesilebildiği hâlde, sığır ve deveye yedi kişi ortak olabilir.</p>

      <p class="a--Paragraf-E">Kurban, tavuk, horoz, ördek, kaz gibi küçük hayvanlardan kesilmez. Hattâ bunlardan kurban kesmeyi adayan kimseye hiçbir borç terettüp etmez. Zira bunlardan ne adak olur, ne de adak kurbanı. Bunları kesmeyi adayan, hiçbir şeyi adamamış olur. Kurban için değil, et için kesilir.</p>
    </div>
  </div>
</body>
</html>