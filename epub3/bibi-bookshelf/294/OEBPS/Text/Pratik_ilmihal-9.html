<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Pratik_ilmihal-9.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="Pratik_ilmihal-9.html" xml:lang="tr-TR">
    <div class="Basic-Text-Frame">
      <p class="x0-PERDE-E"/>

      <p class="x1-baslik-E" id="toc_marker-8"><span class="bolumler-E" style="font-size:0.72em;">5. BÖLÜM<br/></span> ZEKÂT</p>

      <p class="Epigrafi-E"><span class="italik-E" xml:lang="tr-TR">“Mallarınızı zekât ile koruyunuz.”</span><br/>
      <span class="ayet-kaynaklari-E" style="font-size:0.8em;" xml:lang="tr-TR">Hadis-i Şerif</span></p>

      <p class="ilk-harf"><span class="char-style-override-1">Z</span>ekât, belli miktardaki malın, belli kimseler tarafından, verilmesi gereken yerlere verilme işine denilmektedir. Sadaka, infak ve öşür gibi kavramlar da belli şartlar dâhilinde zekât kelimesi yerine kullanılabilmektedir.</p>

      <p class="a--Paragraf-E">Zekâtın farz olmasının şartı: Bâliğ (ergen), akıllı ve hür olan ve borcu bulunmayan Müslüman’ın, aslî ihtiyacından fazla olarak üzerinden bir yıl geçen nisap miktarı mala mâlik olmasıdır. Nisap miktarı malda, ayrıca nema (üreme, çoğalma) da şarttır. Altın ve gümüş, çoğalmasa da, nisap miktarı olunca zekâtları verilir.</p>

      <p class="a--Paragraf-E">Nisap: Zekâtın vâcip olması için dinin koyduğu bir ölçüdür ki bu da kişinin borcundan hariç 85 gram altın, 595 gram gümüş veya bunların kıymetine denk para ve ticaret malına sahip olmaktır.</p>

      <p class="a--Paragraf-E">Paranın her 40 liradan bir lirası zekât olarak verilmelidir. Canlı hayvanların zekâtı türüne göre değişir. Koyunda kırkta bir; devede beş devede bir koyun; sığırda otuzda bir danadır. Madenler de zekâta tâbidir.</p>

      <p class="x2-baslik-E" id="toc_marker-8-1">Zekâtın Verileceği Yerler</p>

      <p class="a--Paragraf-E">Zekâtın kimlere verileceği Tevbe Sûresinin 60. âyetinde bizzat Allah Teala tarafından beyan edilmiştir. Buna göre zekât verilecek yerler;</p>

      <p class="a--Paragraf-E">1. Fakirler (Nisap miktarı mala sahip olmayan kimse),</p>

      <p class="a--Paragraf-E">2. Miskinler (Hiçbir şeyi bulunmayan kimse),</p>

      <p class="a--Paragraf-E">3. Zekât toplama memurları,</p>

      <p class="a--Paragraf-E">4. Müellefe-i kulûb (Kalpleri İslâm’a ısındırılmak istenen kimselerdir.) Bu grubu üç başlıkta toplamak mümkündür:</p>

      <p class="a--Paragraf-E">• Müslüman olduğu halde henüz iman kalbinde oturaklaşmayan kimseler.</p>

      <p class="a--Paragraf-E">• Müslüman olmayan ama Müslüman olması umulan insanlar.</p>

      <p class="a--Paragraf-E">• Müslüman olmadığı halde şerrinden emin olmak ve ortamı yumuşatmak için ihsanda bulunulan şahıslar.</p>

      <p class="a--Paragraf-E">5. Kölelikten kurtulacak kimseler,</p>

      <p class="a--Paragraf-E">6. Borçlular (Borcunun karşılığı malı olmayan kimseler),</p>

      <p class="a--Paragraf-E">7. Fi sebîlillah, ‘Allah yolunda’ kelimesiyle ifade edebileceğimiz bu grup pek geniş bir alanı kapsamaktadır. Allah için kendini adamış ilim erbabını, dini başkalarına da ulaştırma adına gayret sarf eden kişi ve kurumları, genel olarak İslâm kültürünün. yaygınlaşması için faaliyet gösteren birçok kişi ve hayır kurumunu, bu kavramın içinde mütalâa etmek mümkündür.</p>

      <p class="a--Paragraf-E">8. Yolcular. (Yolculuk şartlarında imkânları tükenip maddi ihtiyacı bulunan kimseler.)</p>

      <p class="x2-baslik-E" id="toc_marker-8-2">Zekâtın Verilemeyeceği Yerler</p>

      <p class="a--Paragraf-E">Zekâtın kimlere verileceği belli olmakla birlikte onun kimlere verilemeyeceği de tespit edilmiş ve bu sınıflar uygulamanın dışında değerlendirilmişlerdir. Buna göre zekât verilemeyecek yerler;</p>

      <p class="a--Paragraf-E">1- Zenginler</p>

      <p class="a--Paragraf-E">2- Çalışma gücü olanlar (Çalışma gücü olduğu halde bu imkânını üretime dönüştürmeden hazırdan yemeyi âdet haline getirmiş asalak tipler)</p>

      <p class="a--Paragraf-E">3- Gayr-i Müslimler</p>

      <p class="a--Paragraf-E">4- Yakın akraba. Kişi hanımı, ana-baba ve çocukları gibi birinci dereceden bakmakla yükümlü olduğu yakın akrabalarına da zekât veremez. Ana-babadan kastedilen, kişinin ebeveyni, dedeleri, nineleri, onların ebeveyni… şeklinde çıkabildiği kadar yukarısı; çocuklardan kasıt ise aynı şekilde çocuklar, torunlar, onların çocukları… şeklinde inebildiği kadar aşağısıdır.</p>

      <p class="a--Paragraf-E">5- Benî Haşim (Peygamber Efendimizin neseben akrabaları)</p>

      <p class="x2-baslik-E" id="toc_marker-8-3">Zekâta Konu Olan Mallar</p>

      <p class="x3-baslik-E" id="toc_marker-8-3-1">1- Ticaret Eşyası</p>

      <p class="a--Paragraf-E">Ticarete konu olan, yiyecek, giyecek, hayvan, mücevherat, arsa, ev ve arazi gibi her çeşit mal, ticaret malıdır ve zekâta tâbidir.</p>

      <p class="a--Paragraf-E">Ticaret için beslenen hayvanlar, ticaret malı hükmündedir ve % 2,5 nispetinde zekâta tâbidir.</p>

      <p class="a--Paragraf-E">Ticaret mallarının zekâtı % 2,5 oranında mal olarak verilebileceği gibi, toplam değer üzerinden yine % 2,5 oranında para veya başka cins bir mal olarak da verilebilir.</p>

      <p class="x3-baslik-E" id="toc_marker-8-3-2">2- Hayvanlar</p>

      <p class="a--Paragraf-E">Hayvanlar, belli sınıflandırmalara tâbi tutulur; her biri için zekât verilmeyi gerektiren miktar ve verilecek değer açısından farklı uygulamalar söz konusudur. Bunlar bir tablo halinde şu şekilde özetlenebilir:</p>

      <p class="a--Paragraf-E"><span class="bold-italik-E">Deve</span></p>

      <p class="a--Paragraf-E"><span class="kopru-E">Nisab</span>______<span class="kopru-E">Vacip Olan Miktar</span></p>

      <p class="a--Paragraf-E">5-9________1 tane koyun</p>

      <p class="a--Paragraf-E">10-14______2 tane koyun</p>

      <p class="a--Paragraf-E">15-19______3 tane koyun</p>

      <p class="a--Paragraf-E">20-24______4 tane koyun</p>

      <p class="a--Paragraf-E">25-30______2 yaşında bir dişi deve</p>

      <p class="a--Paragraf-E">36-45______3 yaşında bir dişi deve</p>

      <p class="a--Paragraf-E">46-60______4 yaşında bir dişi deve</p>

      <p class="a--Paragraf-E">61-75______5 yaşında bir dişi deve</p>

      <p class="a--Paragraf-E">76-90______3 yaşında iki dişi deve</p>

      <p class="a--Paragraf-E">91-120__4 yaşında iki dişi deve</p>

      <p class="a--Paragraf-E">Et, süt ve güçlerinden istifade etme gibi çok yönlü kendilerinden yararlanılan manda ve sığırlardan zekât verilme şartı, 30 adet olduklarında başlamaktadır.</p>

      <p class="Harici-Baslik-E"><span class="bold-italik-E">Sığır</span></p>

      <p class="a--Paragraf-E"><span class="kopru-E">Nisab</span>______<span class="kopru-E">Vacip Olan Miktar</span></p>

      <p class="a--Paragraf-E">30_________Bir buzağı</p>

      <p class="a--Paragraf-E">40_________3 yaşında bir tosun</p>

      <p class="a--Paragraf-E">60_________2 yaşında bir dana</p>

      <p class="a--Paragraf-E">70_________2 yaşında iki dana ve 3 yaşında bir tosun</p>

      <p class="a--Paragraf-E">80_________3 yaşında iki tosun</p>

      <p class="a--Paragraf-E">90_________2 yaşında üç dana</p>

      <p class="a--Paragraf-E">100________2 yaşında iki dana ve 3 yaşında bir tosun</p>

      <p class="a--Paragraf-E">120________3 yaşında üç tosun veya 2 yaşında dört dana</p>

      <p class="Harici-Baslik-E"><span class="bold-italik-E">Koyun</span></p>

      <p class="a--Paragraf-E">Koyun ve keçi gibi küçükbaş hayvanların nisabı 40 olup zekât verilme durumları ise şöyledir;</p>

      <p class="a--Paragraf-E"><span class="kopru-E">Nisab</span>__________<span class="kopru-E">Vacip Olan Miktar</span></p>

      <p class="a--Paragraf-E">40-120 arası_____1 koyun</p>

      <p class="a--Paragraf-E">121-200 arası ____2 koyun</p>

      <p class="a--Paragraf-E">201-399 arası ____3 koyun</p>

      <p class="a--Paragraf-E">400-499 arası ____4 koyun</p>

      <p class="a--Paragraf-E">500-599 arası ____5 koyun</p>

      <p class="a--Paragraf-E">599’dan sonraki her 100 koyunda bir koyun ilave edilerek zekâtı hesaplanmaktadır.</p>

      <p class="x3-baslik-E" id="toc_marker-8-3-3">3- Menkul Kıymetler</p>

      <p class="a--Paragraf-E">Ticarî maksat dışında kullanılan ziynet eşyaları için zekâtı gerektirecek nisap, altında 85, gümüşte ise 595 gramdır. Bu miktarda altın ve gümüşü olan kimse %2,5 nispetinde zekât vermekle yükümlüdür. Hisse senedi, bono, çek ve senet gibi değerli kağıtların zekâtı da ticaret eşyası statüsünde olup 1/40 oranında zekâta tâbidir.</p>

      <p class="x3-baslik-E" id="toc_marker-8-3-4">4- Gayr-i Menkuller</p>

      <p class="a--Paragraf-E">Kira getirisi olan gayr-i menkulün zekâtında, elde edilen gelirden mi yoksa mülkün kıymetlerinden mi zekât verileceği konusu kısmen tartışmalıdır. Ağırlıklı görüş, maslahat prensiplerine göre zatî değerlerinden verilmesi istikametindedir. Aynı şekilde alınacak oranlarda da farklı yaklaşımlar söz konusudur. Bazı İslâm âlimleri, kira gelirlerini öşre benzeterek 1/10 veya 1/20 oranında zekât alınmasının gerekliliğini ileri sürerken diğer bir kısmı ticarî eşya statüsünde 1/40 ölçüsünün geçerliliğini savunmaktadırlar.</p>

      <p class="x3-baslik-E" id="toc_marker-8-3-5">5- Madenler</p>

      <p class="a--Paragraf-E">Altın, gümüş, yakut, zümrüt, mermer, kireç, petrol ve doğalgaz gibi her türlü yeraltı zenginliklerinden alınacak zekâtın oranı 1/5, bir başka ifadeyle % 20’dir.</p>

      <p class="x3-baslik-E" id="toc_marker-8-3-6">6- Ziraî Mahsuller</p>

      <p class="a--Paragraf-E">Zirai mahsullerde iki türlü uygulama mevcuttur: şayet sulama, ilaçlama ve benzeri bir emek sarf edilerek bir tarım yapılıyorsa 1/20, ekimi yapıldıktan sonra herhangi bir emek sarf edilmeden kendi tabiîliği içinde ürün alınıyorsa 1/10 nispetinde zekât alınması gerekmektedir ki, onda bir anlamında bunun genel adı, ‘öşür’dür.</p>

      <p class="x2-baslik-E" id="toc_marker-8-4">Zekat Veren İnsan...</p>

      <p class="a--Paragraf-E">• Cimrilik, bencillik, gurur gibi kötü huylardan kendini temizler.</p>

      <p class="a--Paragraf-E">• Verdiği nimetler için Allah’a teşekkür etmesi gerektiğinin, teşekkürün ise sadece söz ile olmadığının bilincine varır.</p>

      <p class="a--Paragraf-E">• Zenginler ile fakirler arasındaki ekonomik dengesizliğin giderilmesine katkı sağlar. Böylece zengin ve yoksul arasında duygusal yakınlaşmaya, karşılıklı saygı ve sevginin gelişmesine, toplumsal barış ortamının oluşmasına katkıda bulunur.</p>

      <p class="a--Paragraf-E">• Toplumda dilencilik, hırsızlık ve yankesicilik gibi kötü ve yüz kızartıcı durumların azalmasına aracılık eder.</p>

      <p class="a--Paragraf-E">• Toplumsal görevlerinin farkına varır, birlik ve beraberlik ruhu kazanır. Vücudun bir organı hastalandığında diğer organların da rahatsızlıktan etkilenmesi gibi toplumda var olan sorunlardan acı duyar ve çözüme kendi çapında katkı sağlar.</p>

      <p class="a--Paragraf-E">• Kendisini, sahip olduğu para ve eşyanın kölesi olmaktan kurtarır; elindeki varlığın gerçek sahibinin Allah olduğunu ifade etmiş olur.</p>

      <p class="a--Paragraf-E">• Verme, paylaşma, yardımlaşma, bir insan kardeşinin derdine çare olma gibi temel insanî erdemlerle olgunlaşır ve Peygamber Efendimizin <span class="x-aleyhisselam--E" style="font-size:0.76em;" xml:lang="tr-TR">(sallallâhu aleyhi ve sellem)</span> “<span class="italik-E" xml:lang="tr-TR">Veren el alan elden üstündür.</span>”<span class="Footnote-E" style="font-size:1.1em;" xml:lang="tr-TR"><a class="footnote-link" href="#footnote-288-5" id="footnote-288-5-backlink">5</a></span> müjdesiyle mutlu olur.</p>

      <p class="x2-baslik-E" id="toc_marker-8-5">Adak (Nezir)</p>

      <p class="a--Paragraf-E">Nezir, Yüce Allah’a saygı için yasak olmayan bir işin yapılmasını üzerine alıp yüklenmektir, böyle bir işin yapılmasını kendine vacip kılmaktır.</p>

      <p class="a--Paragraf-E">Adak, Allahu Teâlâ’ya ibadet maksadıyla mükellef olmadığı halde mübah olan bir işi yapmayı kendisine vâcip kılması ve onu yapacağına dair Allah’a söz vermesidir</p>

      <p class="a--Paragraf-E">Adak yapacak kimse akıllı ve bülûğa ermiş yani ergin olmalıdır.</p>

      <p class="a--Paragraf-E">Allahu Teâlâ’nın rızası için ibadet sayılacak bazı şeyleri adamak caizdir ve sevap elde etmek için bir vesiledir. “Yarın Allah rızası için oruç tutayım veya bir fakire şu kadar para vereyim.” demek gibi… Fakat dünyalık elde etmek için yapılacak adak makbul değildir. “Falan işim yoluna girerse, bir gün oruç tutayım, şu kadar sadaka vereyim.” demek gibi...</p>

      <p class="a--Paragraf-E">Adanan adaklara riayet etmek gerekir. Çünkü adak adayan, Yüce Allah ile sözleşme yapmış demektir. Onun için adanan adağa vefa gösterilmesi, verilen sözün yerine getirilmesi gerekir.</p>

      <p class="x3-baslik-E" id="toc_marker-8-5-1">Adağın Şartları</p>

      <p class="a--Paragraf-E">Bir adağın sahih ve geçerli olabilmesi için şu şartların bulunması gerekir:</p>

      <p class="a--Paragraf-E">1. Adanan şeyin cinsinden bir farz veya vacip bulunmalıdır. “Bir gün oruç tutayım, iki rekat namaz kılayım.” diye yapılan bir adak geçerlidir. Fakat: “Falan hastayı ziyarette bulunayım.” diye yapılacak bir adak sahih olmaz ve onu yerine getirmek gerekmez. Çünkü hasta ziyareti cinsinden bir farz veya vacip ibadet yoktur.</p>

      <p class="a--Paragraf-E">2. Adanan şeyin cinsinden olan farz veya vacip bizzat kastedilmiş olmalıdır, başka bir farz veya vacibe vesile olmamalıdır. Buna göre “İki rekât namaz kılayım.” diye yapılan bir adak sahihtir, Fakat “abdest alayım.” diye yapılacak bir adak geçerli değildir. Çünkü abdest bizzat kastedilen ibadet değildir, onların yapılmasına bir vesiledir.</p>

      <p class="a--Paragraf-E">3. Adanan şey, insan üzerine hemen veya gelecekte yapılması farz veya vacip olan bir ibadet olmamalıdır. Onun için: “Nezrim olsun yarınki sabah namazını kılayım.” şeklindeki adaklar sahih olmaz.</p>

      <p class="a--Paragraf-E">4. Adanan şey, Allah’ın razı olmayacağı, günah özelliği taşıyan türden de olmamalıdır. Onun için: “Şu işim olursa, kendimi Hak yolunda kurban edeyim, intihar edeyim.” diye yapılan adak sahih olmaz.</p>

      <p class="a--Paragraf-E">5. Adanan şeyin yerine getirilmesi mümkün olmalıdır. Meselâ: falan günde yahut falanın geleceği günde oruç tutmak gibi.</p>

      <p class="a--Paragraf-E">6. Adanan şey, adak adayanın mülkünden daha fazla veya başkasına ait bulunmamalıdır. Buna göre: “Hemen bin lira sadaka vermeyi” adayan kimsenin yalnız yüz lirası bulunsa, ancak bu yüz lirayı sadaka vermesi gerekir. Veya başkasına ait bir koyunun kurban edilmesini adayan kimseye de, bu adağından dolayı bir şey gerekmez.</p>

      <p class="x3-baslik-E" id="toc_marker-8-5-2">Adak Kurbanı</p>

      <p class="a--Paragraf-E">Adanılan şey bazen kurban olabilir. Bu durumda şu iki hususa dikkat edilmelidir:</p>

      <p class="a--Paragraf-E">1- Kurban davar, sığır ve deve gibi dört ayaklı hayvanlardan olur. Tavuk, kaz ve hindi gibi iki ayaklı hayvanlardan kurban olmaz.</p>

      <p class="a--Paragraf-E">2- Kurbanın etinden onu adayan kimse, eşi ile usûlü (anne-babası, dede ve nineleri), fürûu (çocukları ve torunları) yiyemezler. Kurbanın eti fakirlere tasadduk edilir. Şayet yerlerse yedikleri miktarın değerini fakirlere vermeleri gerekir.</p>

      <p class="x2-baslik-E" id="toc_marker-8-6">Zekâtla Alâkalı Bazı Meseleler</p>

      <p class="x3-baslik-E" id="toc_marker-8-6-1">Zekât bir fonda toplanıp, talebelere verilebilir mi?</p>

      <p class="a--Paragraf-E">Zekâtın bir fonda toplanması, akla bir organizeyi getiriyor. Aslında Efendimiz’in zamanında ve onu takip eden dönemlerde zekâtın devlet tarafından yapılan bir organize eşliğinde toplandığı hemen herkesin bildiği bir gerçektir. Zaten zekâtı sarf mahallerinin anlatıldığı yerde, Kur’ân’ın zekât toplayan görevliler anlamına gelen “âmilîn” demesi de bunu gösteriyor.</p>

      <p class="a--Paragraf-E">Günümüzde devlet çapında böyle bir organizeden bahsetmek mümkün değildir. Fakat orta ve yüksek okul seviyesinde talebeleri okutma, barındırma, burs verme gibi düşüncelerle dernek ve vakıf bünyesinde hizmet eden insanlar böyle bir fon oluşturabilir. Ve o fonda toplanan zekât paraları, talebelere verilebilir. Hatta bunun zekâtın farz kılınmasındaki sebep ve zekât emrinin altında yatan hikmetlere daha uygun olduğu rahatlıkla söylenebilir.</p>

      <p class="x3-baslik-E" id="toc_marker-8-6-2">Devletin aldığı vergi, zekât yerine geçer mi? Asr-ı Saadet’te durum nasıldı?</p>

      <p class="a--Paragraf-E">Bilindiği gibi zekât, mükellef olanlardan alınıp Kur’ân’ın saydığı sekiz sınıfa verilmesi gereken malî bir ibadettir. Dolayısıyla burada zekâtın verileceği yerler çok önemlidir. Zira onları Kur’ân’ı Kerim’in özellikle zikrettiğini görmekteyiz.</p>

      <p class="a--Paragraf-E">Efendimiz döneminde zekât iki türlü yerini buluyordu. Birincisi, âmiller dediğimiz zekat memurları veya mükellef olan teb’a, zekatı hazineye getiriyor ve oradan da zikredilen sekiz sınıfa devlet eliyle dağıtılıyordu. Yani devlet zekâtın toplanıp dağıtımını yapan bir organizatör gibiydi. İkinci şekil ise, bizzat amiller, topladıkları zekâtı aynı bölgedeki ihtiyaç sahiplerine dağıtıyordu.</p>

      <p class="a--Paragraf-E">Binaenaleyh zekâtı devlet toplayabilir, bunda herhangi bir şüphe söz konusu değildir. Devlet burada sadece dağıtım vazifesini yapar. Zaten tüzel kişilik olarak devletin kendisine zekât verilemez. Ama bu, devlet halktan hiçbir şey alamaz demek değildir. Zira ihtiyaç olduğunda devlet zekâtın dışında başka vergi de alabilir. Dolayısıyla devlet bizden zekât alıyor diye zekât vermemezlik edemeyiz. İkisini birbirinden ayırmak gerek.</p>

      <p class="a--Paragraf-E">Ayrıca zekât, Müslüman olan kimselere verilir. Şayet devleti tüzel kişilik olarak kabul edecek olursak, bu kişiliğin de aynı nitelikte olması gereklidir. Dolayısıyla yeryüzünde fertleri Müslüman olduğu halde kendi farklı vasıflara haiz devletler de vardır ki, bunlara verilen şey, zekât değil, vergidir.</p>

      <p class="x3-baslik-E" id="toc_marker-8-6-3">Arabanın zekâtını vermek gerekir mi?</p>

      <p class="a--Paragraf-E">İnsanın zaruri ihtiyaçları arasında ev, ev eşyası, giyeceği, yiyecek ve içeceği yanında binek vasıtası da sayılmaktadır. Meseleye zaruri ihtiyaç maddeleri açısından bakıldığında, arabaya zekât düşmeyeceği anlaşılmaktadır. Ancak ev ve eşyada olduğu gibi arabada da lükse kaçma, vasat bir araba ile giderebileceği ihtiyacını bunların üç-beş katı fiyat vererek lüks arabalarla giderme işine gelince, burada zekâtın devreye gireceğini söylemek mümkündür. Zira bunlar, lüks eşya olmaları sebebiyle zaruri ihtiyaç sınırlarını aşmışlardır ve bunların ihtiyat açısından maliyetleri göz önünde bulundurularak zekâtları verilmelidir.</p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-288-5-backlink" id="footnote-288-5">5</a> Buhârî, <span class="italik-E" xml:lang="tr-TR">Nefakat</span> 1</p>
        </div>
      </div>
    </div>
  </div>
</body>
</html>