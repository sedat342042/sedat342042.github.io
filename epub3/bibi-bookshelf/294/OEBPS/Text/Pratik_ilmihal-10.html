<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Pratik_ilmihal-10.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="Pratik_ilmihal-10.html" xml:lang="tr-TR">
    <div class="Basic-Text-Frame">
      <p class="x0-PERDE-E"/>

      <p class="x1-baslik-E" id="toc_marker-9"><span class="bolumler-E" style="font-size:0.72em;">6. BÖLÜM<br/></span> HAC</p>

      <p class="Epigrafi-E"><span class="italik-E" xml:lang="tr-TR">“Makbul haccın karşılığı cennetten başkası değildir.”<br/></span><span class="ayet-kaynaklari-E" style="font-size:0.8em;" xml:lang="tr-TR">Hadis-i Şerif</span></p>

      <p class="ilk-harf"><span class="char-style-override-1">H</span>ac, hususî bir zaman diliminde, hususî bir kısım yerleri, yine bir kısım hususî usullerle ziyaret etmedir ki; senenin belli günlerinde, hac niyetiyle ihrama girip, Arafat’ta vakfede bulunmak ve Kâbe’yi tavaf etmekten ibarettir. İhram haccın şartı, vakfe ve tavaf ise onun rükünleridir.</p>

      <p class="a--Paragraf-E">İster erkek ister kadın olsun; şartlarını taşıyan, yani sağlık ve servet yönünden haccetme imkânına sahip olan her Müslüman’ın ömründe bir defa hacca gitmesi farzdır; imkân elde edilince, geciktirilmeden yerine getirilmesi gerekir.</p>

      <p class="x2-baslik-E" id="toc_marker-9-1">Haccın Farz Olmasının Şartları</p>

      <p class="a--Paragraf-E">Bir kimseye hac ibadetinin farz olabilmesi için şu şartların bulunması gerekir:</p>

      <p class="a--Paragraf-E">1. Müslüman olmak,</p>

      <p class="a--Paragraf-E">2. Ergenlik çağına ulaşmış olmak,</p>

      <p class="a--Paragraf-E">3. Akıllı olmak,</p>

      <p class="a--Paragraf-E">4. Hür olmak,</p>

      <p class="a--Paragraf-E">5. Aslî ihtiyaçlarına ve evine dönünceye kadar âile fertlerine yetecek, yol ve vasıta masraflarını karşılayacak kadar paraya sahip bulunmak.</p>

      <p class="x2-baslik-E" id="toc_marker-9-2">Haccın Edasının Farz Olma Şartları</p>

      <p class="a--Paragraf-E">Üzerine hac ibadeti farz olan bir kimsenin bu farzı bizzat yerine getirebilmesi için gereken şartlar şunlardır:</p>

      <p class="a--Paragraf-E">1. Sağlıklı olmak. Hac yapmakla mükellef olan kimsenin sıhhatinin buna elverişli olması lazımdır. Fiilen haccetmeye mani bir hastalığı bulunan kimsenin yerine vekil göndermesi veya bunu vasiyet etmesi gerekir.</p>

      <p class="a--Paragraf-E">2. Yol güvenliği. Hacca gitme ve gelmeyi engelleyen savaş vs. bir durumun olmaması.</p>

      <p class="a--Paragraf-E">3. Kadının, kocası veya mahreminin (oğlu, kardeşi, babası gibi, nikâhlanması câiz olmayan bir yakınının) yanında bulunması.</p>

      <p class="a--Paragraf-E">4. Kocası ölen veya boşanmış olan kadının iddetinin bitmiş olması.</p>

      <p class="a--Paragraf-E">5. Hapislik gibi bir engelin bulunmaması.</p>

      <p class="x2-baslik-E" id="toc_marker-9-3">Haccın Sıhhatinin Şartları</p>

      <p class="a--Paragraf-E">Yapılacak haccın geçerli olabilmesi için şu üç şartın bulunması gerekir:</p>

      <p class="a--Paragraf-E">1. İhram. Hac yapmaya niyet eden kimsenin başka zamanlarda işlemesi mübah olan bazı fiil ve davranışları, haccın rükünleri tamamlanıncaya kadar kendisine haram kılması demektir.</p>

      <p class="a--Paragraf-E">2. Zaman. Haccın farzlarını yani ihrama girme, Arafat Vakfesi ve ziyaret tavafını kendileri için belirlenmiş vakitlerde eda etmek haccın sıhhatinin şartıdır.</p>

      <p class="a--Paragraf-E">Hac, Şevval, Zilkâde aylarının tamamıyla, Zilhicce ayının ilk on günü içinde eda edilir. Hac menasikinden her birinin (vakfe, tavaf, say, şeytan taşlama) bu aylar içinde belirlenen vakitlerde yapılması gerekir; aksi halde sahih olmaz.</p>

      <p class="a--Paragraf-E">3. Mekân. Haccın farzlarının hususî mekânlarda yerine getirilmesi gerekir. Bu da Arafat vakfesinin Arafat sınırları içinde ve tavafın da Kâbe’nin etrafında ve mescidin sınırları içinde yapılması demektir.</p>

      <p class="x2-baslik-E" id="toc_marker-9-4">Haccın Rükünleri</p>

      <p class="x3-baslik-E" id="toc_marker-9-4-1">1- Arafat Vakfesi</p>

      <p class="a--Paragraf-E">Arafat vakfesi yapılmazsa hac sahih olmaz. Mekke’nin yaklaşık 25 km. güney doğusunda bulunan ve harem bölgesi dışında kalan, sınırları işaretlenmiş olan Arafat bölgesinde yapılır. Hac esnasında Arafat’ı kaçıran insanlar, onu ancak bir yıl sonra yakalayabilir.</p>

      <p class="a--Paragraf-E">Vakfenin sahih (geçerli) olmasının şartları şunlardır:</p>

      <p class="a--Paragraf-E">• Hac etmek niyetiyle ihramlı olmak.</p>

      <p class="a--Paragraf-E">• Vakfeyi, Arafat sınırları içinde ve Arefe günü zeval vaktinden (öğle namazının giriş vakti), bayram sabahı “fecr-i sâdık”a yani tan yeri ağarmasına (sabah namazının giriş vakti) kadarki zaman dilimi içerisinde yapmak.</p>

      <p class="x3-baslik-E" id="toc_marker-9-4-2">2- Ziyaret Tavafı</p>

      <p class="a--Paragraf-E">Ziyaret tavafı yapılmaksızın da hac ibadeti tamam olmaz. Tavaf, Hacerü’l- Esved’in bulunduğu köşeden veya hizasından başlayarak, Kabe’nin etrafında yedi defa dönmektir. Her bir dönmeye bir şavt denir ve yedi şavt bir tavaf olur.</p>

      <p class="a--Paragraf-E">Tavafın sahih olmasının şartları şunlardır:</p>

      <p class="a--Paragraf-E">• Tavafın Vaktinde Yapılması: Ziyaret tavafına “ifâda tavafı” da denir. Ziyaret tavafının vakti Bayramın ilk günü fecr-i sadıktan itibaren başlar. İlk vaktinden itibaren ömrün sonuna kadar yapılabilirse de bayramın üçüncü günü güneş batıncaya kadar yapılması evladır.</p>

      <p class="a--Paragraf-E">• Niyet.</p>

      <p class="a--Paragraf-E">• Şavtların çoğunu yapmış olmak: Hanefi mezhebine göre şavtlardan en az dördünü yapmış olmak tavafın sahih (geçerli) olmasının bir şartıdır.</p>

      <p class="x2-baslik-E" id="toc_marker-9-5">Haccın Vacipleri</p>

      <p class="a--Paragraf-E">Haccın rükün ve şartlarının yanında bir de vacipleri vardır. Bunların terki ile hac geçersiz olmaz. Fakat mazeretsiz terk edilmeleri tahrimen mekruhtur. Bunlar beş tanedir:</p>

      <p class="x3-baslik-E" id="toc_marker-9-5-1">1- Safa-Merve Tepeleri Arasında Sa’y</p>

      <p class="a--Paragraf-E">Kabe’nin doğu tarafında bulunan Safa-Merve tepeleri arasında, Safa’dan başlamak, Merve’de son bulmak üzere dört gidiş, üç geliş olmak üzere yedi defa gidip-gelmekten ibarettir. Safa’dan Merve’ye her gidişe ve Merve’den Safa’ya her dönüşe bir şavt denir.</p>

      <p class="a--Paragraf-E">• Sa’yi, ihrama girdikten sonra yapmak.</p>

      <p class="a--Paragraf-E">• Hac sa’yini hac ayları başladıktan sonra yapmak.</p>

      <p class="a--Paragraf-E">• Muteber bir tavafın akabinde yapılması.</p>

      <p class="a--Paragraf-E">• Şavtların çoğunun yani en az dördünün yapılmış olması.</p>

      <p class="a--Paragraf-E">• Sa’ya Safa tepesinden başlamak.</p>

      <p class="x3-baslik-E" id="toc_marker-9-5-2">2- Müzdelife’de Vakfe</p>

      <p class="a--Paragraf-E">Hac’da Arefe gününü Bayram gününe bağlayan geceyi Mina ile Arafat arasında Harem sınırları içinde kalan Müzdelife bölgesinde geçirmek sünnet, Kurban bayramının birinci günü fecr-i sadıktan güneşin doğmasına kadar orada vakfede durmak ise vaciptir.</p>

      <p class="a--Paragraf-E">Vakfenin sahih (geçerli) olmasının şartları</p>

      <p class="a--Paragraf-E">• Hac niyetiyle ihramlı olmak.</p>

      <p class="a--Paragraf-E">• Arafat vakfesini yapmış olmak</p>

      <p class="a--Paragraf-E">• Belli mekanda yani Müzdelife sınırları içinde yapmak. Meşar-i Haram civarında yapmak sünnettir.</p>

      <p class="a--Paragraf-E">• Belirli zaman içinde yapmak.</p>

      <p class="x3-baslik-E" id="toc_marker-9-5-3">3- Şeytan Taşlama</p>

      <p class="a--Paragraf-E">Haccedenlerin Bayram günlerinde Mina’da birinci gün, yalnız Akabe cemresine, diğer günlerde sırasıyla Küçük, Orta ve Akabe cemresine önceden hazırlanmış olan özel taşları atmalarıdır. Şeytan taşlama günleri bayramın birinci günü fecr-i sadıktan, dördüncü günü güneş batıncaya kadar geçen süredir.</p>

      <p class="a--Paragraf-E">Şeytan taşlamanın sahih (geçerli) olmasının şartları</p>

      <p class="a--Paragraf-E">• Cemrelere taşlar el ile fırlatılarak atılır.</p>

      <p class="a--Paragraf-E">• Atılan şeylerin, taş, kurumuş çamur vb. gibi kendisiyle teyemmüm edilmesi caiz olan bir madde olması gerekir.</p>

      <p class="a--Paragraf-E">• Taşların her birisi ayrı ayrı atılmalıdır.</p>

      <p class="a--Paragraf-E">• Taşların atılması gereken yere yani taşlardan örülü sütuna veya çevresindeki havuzun içine düşürülmesi gerekir</p>

      <p class="a--Paragraf-E">• Taşların atılması gereken yere, atanın fiili sonucu ulaşması gerekir.</p>

      <p class="a--Paragraf-E">• Taş atmaya gücü yetenin taşları bizzat kendisinin atması gerekir.</p>

      <p class="a--Paragraf-E">• Taşların belirlenmiş vakitlerde atılması gerekir.</p>

      <p class="x3-baslik-E" id="toc_marker-9-5-4">4- Saçları dipten kazıtma veya kısaltma</p>

      <p class="x3-baslik-E" id="toc_marker-9-5-5">5. Veda tavafı</p>

      <p class="a--Paragraf-E">Harem bölgesi sınırları içinde ikamet etmeyen uzaklardan gelmiş hacıların memleketlerine dönmeden önce yapmış oldukları tavaftır.</p>

      <p class="x2-baslik-E" id="toc_marker-9-6">Haccın Sünnetleri</p>

      <p class="a--Paragraf-E">1. Kudûm tavafı yapmak.</p>

      <p class="a--Paragraf-E">2. Hac hutbelerini dinlemek.</p>

      <p class="a--Paragraf-E">3. Arefe gecesini Mina’da geçirmek.</p>

      <p class="a--Paragraf-E">4. Bayram gecesini Müzdelife’de geçirmek.</p>

      <p class="a--Paragraf-E">5. Bayram günlerinde Mina’da kalmak.</p>

      <p class="a--Paragraf-E">6. Muhassab’da dinlenmek.</p>

      <p class="x2-baslik-E" id="toc_marker-9-7">Haccın Âdâbı</p>

      <p class="a--Paragraf-E">• Hac ibadeti helâlinden kazanılmış para ile eda edilmelidir.</p>

      <p class="a--Paragraf-E">• Üzerinde kul hakkı olanlar, hak sahiplerine haklarını ödeyerek onlarla helâlleşmelidirler.</p>

      <p class="a--Paragraf-E">• Bir daha dönmemek azim ve kararlılığı ile günahlara tövbe edilmelidir.</p>

      <p class="a--Paragraf-E">• Kazaya bırakılmış ibadetler mümkün olduğunca kaza edilmelidir.</p>

      <p class="a--Paragraf-E">• Hac yolculuğu hakkında bilgisi olan kimselerden bilgi edinilmelidir.</p>

      <p class="a--Paragraf-E">• Riya, gösteriş ve gururlanmadan sakınmalı, mütevazı ve ihlâslı olmalıdır.</p>

      <p class="a--Paragraf-E">• Haline münasip, anlaşılabilecek yol arkadaşları edinilmelidir.</p>

      <p class="a--Paragraf-E">• Yola çıkarken ve eve dönüşte ikişer rekât namaz kılınmalıdır.</p>

      <p class="a--Paragraf-E">• Yola çıkmadan dost ve akrabalarla vedalaşılmalıdır.</p>

      <p class="a--Paragraf-E">• Gerek yolculukta gerek hac süresince başkalarıyla tartışmaktan, kırıcı tavır ve davranışlardan sakınılmalıdır.</p>

      <p class="a--Paragraf-E">• Vakti boş işlerle değil, dua, zikir, tesbih, salavat ve Kur’ân okuyarak geçirmelidir.</p>

      <p class="x2-baslik-E" id="toc_marker-9-8">Umre</p>

      <p class="a--Paragraf-E">Belirli bir vakitle kayıtlı olmaksızın, usulüne uygun ihrama girerek tavaf ve sa’y yaptıktan sonra tıraş olup ihramdan çıkmaktan ibaret olan bir ibadettir. Umre yapmak için belirli bir zaman söz konusu değildir. Her zaman yapılabilir.</p>

      <p class="a--Paragraf-E">Umrenin ihram ve tavaf olmak üzere iki farzı vardır. Bunlardan ihram şart, tavaf ise rükündür. Safa-merve arasında sa’y ve saçların tıraş edilmesi ise vacipleridir.</p>

      <p class="x3-baslik-E" id="toc_marker-9-8-1">Umrenin Yapılışı</p>

      <p class="a--Paragraf-E">Umre yapmak isteyen kimse eğer afâkî ise, mikat sınırında, değilse Harem bölgesi dışında usulüne uygun ihrama girdikten sonra iki rek’at “ihram namazı” kılar. Namazdan sonra: “Allah’ım senin rızan için umre yapmak istiyorum. Umre’yi bana kolaylaştır ve benden kabul eyle!” diye niyet eder ve ardından da “Lebbeyk, Allahümme lebbeyk, lebbeyke la şerike leke lebbeyk, İnne’l-hamde ve’n-ni’mete leke ve’l-mülk la şerike leke” diyerek telbiye getirir. Böylece umre niyeti yapılmış olur.</p>

      <p class="a--Paragraf-E">Harem-i Şerif’e gelince “Allah’ım senin rızan için umre tavafını yapmak istiyorum, tavafı bana kolay eyle ve tavafımı kabul buyur.” diye tavafa niyet edilir ve umrenin tavafı eda edilir. Tavafın bitiminde iki rekât tavaf namazı kılındıktan sonra, “Allah’ım senin rızan için umre’nin sa’yını yapmak istiyorum bana kolaylık ver ve onu benden kabul eyle” diyerek niyet edilir ve Safa ile Merve arasında dört gidiş ve üç de geliş olmak üzere yedi defa gidip-gelmek yapılmak suretiyle umrenin sa’yi de eda edilmiş olur. Akabinde saçlar dipten kazıtılır veya kısaltılır ihramdan çıkılır. Böylece bir umre tamamlanmış olur.</p>

      <p class="a--Paragraf-E">Umre’nin Hac’dan farkı, Arafat, Müzdelife ve Mina’da yerine getirilen hususlar ile birlikte kudüm ve veda tavafının bulunmamasıdır.</p>

      <p class="x2-baslik-E" id="toc_marker-9-9">Haccın Çeşitleri</p>

      <p class="x3-baslik-E" id="toc_marker-9-9-1">A. Hüküm Yönünden Haccın Çeşitleri</p>

      <p class="a--Paragraf-E">Dinî hükümler açısından hac, farz, vacip ve nafile olmak üzere üç çeşittir. Hac şartlarını haiz olan bir kimsenin ömründe bir kere haccetmesi farzdır. Hac üzerine farz olmadığı halde hac yapmayı nezreden kişinin bu nezrini yerine getirmesi vaciptir. Başlandıktan sonra bozulan haccın kazası da vaciptir. Farz ve vacibin dışında yapılan hac ise nafiledir. Hac ile mükellef olmayan çocukların yaptıkları hac ile, birden çok yapılan haclarda birinciden sonraki haclar nafile olur.</p>

      <p class="x3-baslik-E" id="toc_marker-9-9-2">B. Yapılışı Bakımından Hac Çeşitleri</p>

      <p class="a--Paragraf-E">Yapılış şekli (eda edilişi) yönüyle hac; ifrad haccı, temettü’ haccı ve kıran haccı olmak üzere üç çeşittir.</p>

      <p class="Harici-Baslik-E">İfrad Haccı</p>

      <p class="a--Paragraf-E">Umresiz yapılan hacdır. Hac ayları içinde, hacdan önce umre yapmayıp, sadece hacca niyet edip hac’da yapılacak ibadetleri eda edenler ifrad haccı yapmış olurlar. İfrad haccı yapanlar, Hac menasikini bitirdikten sonra dilediği kadar umre yapabilir. İfrad haccı yapanların kurban kesmeleri vacip değildir.</p>

      <p class="Harici-Baslik-E">Temettü’ Haccı</p>

      <p class="a--Paragraf-E">Hac ayları içinde önce umre yapıp ihramdan çıktıktan sonra, yine aynı yıl olmak üzere hac yapmak niyetiyle yeniden ihrama girerek hac menasikini yerine getirerek yapılan hacdır.</p>

      <p class="a--Paragraf-E">Temettü’ haccı yapmak isteyenler, önce sadece umre yapmak niyetiyle ihrama girerler. Umreyi yaptıktan sonra, tıraş olup ihramdan çıkar ve arefe gününden bir önceki gün olan terviye günü gelince de hac yapmak niyetiyle tekrar ihrama girer ve hac adına yapılacak hususları eda ederler.</p>

      <p class="a--Paragraf-E">Temettü haccı yapanların “şükür kurbanı” kesmeleri vaciptir.</p>

      <p class="Harici-Baslik-E">Kıran Haccı</p>

      <p class="a--Paragraf-E">Kıran haccı, aynı yılın hac aylarında umre ve hacca birlikte niyet edilerek hac ve umreyi bir ihramda birleştirmektir.</p>

      <p class="a--Paragraf-E">Kıran Haccı yapacak kimseler, mikat sınırında umre ve hac için birlikte niyet eder ve ihrama girerler. Mekke’ye geldiklerinde önce umre yapar, hac menasikinin eda edileceği günlere kadar ihramlı bir şekilde beklerler. Aynı ihram ile haccı eda ettikten sonra ihramdan çıkarlar.</p>

      <p class="a--Paragraf-E">Temettü’ haccında olduğu gibi Kıran haccı yapanların da “Şükür kurbanı” kesmeleri vaciptir.</p>

      <p class="Harici-Baslik-E">Temettü’ ve Kıran Haccı’nın Şartları</p>

      <p class="a--Paragraf-E">• Hacceden kimse Afakî olmalıdır. Harem ve Hill bölgelerinde, mikat sınırları içinde mukim olanların temettü’ ve kıran haccı yapmaları genel görüşe göre caiz değildir. Bunlar sadece ifrad haccı yaparlar.</p>

      <p class="a--Paragraf-E">• Umre ve hac aynı yılın hac aylarında yapılmalıdır. Şayet umre henüz hac ayları girmeden eda edilmiş ise yapılan hac temettü’ veya kıran değil, ifrad haccı olur.</p>

      <p class="a--Paragraf-E">• Hac aylarında yapılan umreden sonra “sahih ilmam” olmamalıdır. Sahih İlmam; umreyi yaptıktan sonra memleketine dönmekle veya mikat sınırları dışına çıkmakla gerçekleşir.</p>

      <p class="a--Paragraf-E">Bu üç nevi haccın fazilet yönüyle sıralanışı şu şekildedir:</p>

      <p class="a--Paragraf-E">Kıran haccı, temettü’ haccı, ifrad haccı.</p>

      <p class="a--Paragraf-E">Bu üç çeşit hacdan hangisi yapılırsa yapılsın hac farizası eda edilmiş olur.</p>

      <p class="Harici-Baslik-E">Hac Yapan İnsan...</p>

      <p class="a--Paragraf-E">• Sade bir kıyafet içinde, diğer hacılarla aynı şartlarda hareket ederek eşitlik duygularını geliştirir.</p>

      <p class="a--Paragraf-E">• Makam, ünvan, mal, mülk gibi maddi değerlerin bugün var olsa bile yarın yok olacağının farkına varır, böylece adalet duygusu gelişir.</p>

      <p class="a--Paragraf-E">• Irk, renk, cinsiyet, dil, yaş gibi her türden farklılığın geçici ve önemsiz olduğunu anlar. İslam kardeşliği etrafında bütün insanlarla tanışıp kaynaşmanın önemini kavrar.</p>

      <p class="a--Paragraf-E">• Allah’ın huzurunda insanların yaptıklarının hesabını vereceği mahşer gününü hatırlar ve âhiret için kendini hazırlama bilinci kazanır.</p>

      <p class="a--Paragraf-E">• Sabır, zorluklarla baş edebilme, toplu halde hareket edebilme, yardımlaşma, dayanışma gibi güzel nitelikler kazanır.</p>

      <p class="a--Paragraf-E">• Allah’ın kendisine verdiği sağlık, yetenek, mal, mülk gibi nimetlere şükretmiş olur.</p>

      <p class="a--Paragraf-E">• Hz. Peygamber ve arkadaşlarının yaşadığı yerleri gezip görerek onların bıraktığı mesajı daha güçlü sahiplenir.</p>

      <p class="a--Paragraf-E">• Dinin bireysel yönünün yanı sıra toplumsal tarafının da bulunduğunu fark ederek toplum içi hak ve görevlere yönelik sorumluluklarını üstlenir.</p>

      <p class="x2-baslik-E" id="toc_marker-9-10">Hacla Alâkalı Bazı Meseleler</p>

      <p class="x3-baslik-E" id="toc_marker-9-10-1">Nafile hac yapmak caiz midir?</p>

      <p class="a--Paragraf-E">Maalesef din ve diyanet ile uzaktan-yakından ilgisi olmayan insanlar, hacca gitmenin döviz kaybına sebep olduğu, onun Araplara para yedirmekten başka bir şey olmadığını söylüyorlar ve belki de bazı Müslümanlar bu sözlerden etkileniyorlar. Halbuki hac Allah’ın emridir. O kudsi mekanları ziyaret etmekle elde edilecek şeyler, başka hiçbir şeyle elde edilemez. Hac farizasının yerini başka bir şey tutamaz. Kaldı ki o İslam’ın üzerine bina edildiği beş temel esastan biridir. İmam A’zam Hazretlerinin söylediği ifâde edilen bir söz vardır. Der ki o büyük imam: “İbadetlerin en faziletlisi hangisi diye araştırdım. Hacca gittikten sonra anladım ki, en faziletli ibadet hac imiş.” Onun için nafile dahi olsa, maddi imkanları yerinde olan kimselerin hacca gitmelerine, o tevbe musluğundan arınmalarına mani olmak doğru değildir.</p>

      <p class="a--Paragraf-E">Fakat, farz olan hac farizasını yerine getiren birisi, toplumun bir kesiminin uyanmış olduğu hizmet fikrine uyanmış veya böylesi kimseleri dinleyebilecek ve onların tavsiyeleri doğrultusunda davranışlarına yön verebilecek kişi ise, nafile hacca gitmeye bedel, İslam adına çok önemli ve hayati sayılan hizmetlerde bulunması da söz konusu olabilir.</p>

      <p class="x3-baslik-E" id="toc_marker-9-10-2">Beyi hasta olan hanım, başka bir aileyle hacca gidebilir mi?</p>

      <p class="a--Paragraf-E">Haccın belli şartları ve gitmemeyi gerektiren bazı zaruretler vardır. Bunların dışında insanın kendisinin gitmesi farzdır. Ancak hanımlar için durum biraz farklıdır.</p>

      <p class="a--Paragraf-E">Başlangıçta hanıma haccın farz olabilmesi için kendine ait malının olması gerekmektedir. Kendisini hacca götürüp-getirecek miktardan fazla ve nisabı aşkın malı varsa kadının hacca gitmesi farz olmuştur. Çoluk-çocuğun nafakası beye ait olduğuna göre bu kadın hacca gitmelidir. Ancak kadınlara mahsus, yanında mahremi olması şeklinde ayrı bir şart daha vardır.</p>

      <p class="a--Paragraf-E">Dolayısıyla hadislerde anlatılan şekliyle Allah’a ve âhiret gününe inanan bir kadın yanında mahremi olmadan üç günlük mesafeye yolculuk yapamaz. Bu rakam bazı rivayetlerde iki, bazılarında da bir günlük mesafe şeklindedir. Yani maddi açıdan nisap miktarını aşan mala sahip ama yanında kendisiyle hacca gidecek mahremi olmayan kimseye de hac farz olmadığı gibi böyle bir hac sahih de değildir. Zira bu, haccın hem sıhhatinin hem de vücubunun şartlarındandır. Dolayısıyla böyle bir kadın farz bir ibadeti yerine getirip sevap kazanayım derken nasslara muhalefet etmekte ve günaha girmektedir.</p>

      <p class="a--Paragraf-E">Bu, başlangıçta garip karşılanabilir; ancak bilhassa hac döneminde Kabe’nin durumunu, oradaki izdihamı ve kadınların düçar oldukları sıkıntıları bilenler için malum olduğu üzere kadınlar adına bir rahmettir. Meseleye hikmetler açısından bakıldığında böyle bir şartın lüzum ifade ettiği de aşikardır. Madem kendisine hac farz değil; öyleyse oraya gidip günaha girme yerine imkanları nispetinde ibabetü taatle sevap hanesine katkıda bulunsun ve gidememenin ıstırabını vicdanında yaşamaya çalışsın ki, Allah’ın rahmet ufkunun genişliğine dayanarak yine de sevap alacağını söylememiz mümkündür.</p>
    </div>
  </div>
</body>
</html>