<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Pratik_ilmihal-8.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="Pratik_ilmihal-8.html" xml:lang="tr-TR">
    <div class="Basic-Text-Frame">
      <p class="x0-PERDE-E"/>

      <p class="x1-baslik-E" id="toc_marker-7"><span class="bolumler-E" style="font-size:0.72em;">4. BÖLÜM<br/></span> ORUÇ</p>

      <p class="Epigrafi-E"><span class="italik-E" xml:lang="tr-TR">“Bedenin zekâtı oruç tutmaktır.<br/>
      Oruç sabrın yarısıdır.”</span><br/>
      <span class="ayet-kaynaklari-E" style="font-size:0.8em;" xml:lang="tr-TR">Hadis-i Şerif</span></p>

      <p class="ilk-harf"><span class="char-style-override-1">O</span>ruç, ibadet niyetiyle tan yerinin ağarmasından güneşin batma vaktine kadar, yeme, içme ve cinsel ilişkiden uzak durup nefsi dizginlemek demektir.</p>

      <p class="a--Paragraf-E">Oruç, yeme, içme ve şehevî arzuları gemleyerek dünyaya ait bağlardan kurtulma ve böylece Allah’a yaklaşmanın ifadesidir.</p>

      <p class="a--Paragraf-E">Oruç tutacak kimsenin, Müslüman, akıllı, buluğ çağına girmiş, beden itibarıyla sağlıklı olması, hasta ve yolcu olmaması gerekir. Bedenen oruç tutmaya gücü yetmeyenlerin, hastaların ve seferde olan kimselerin oruç tutmaları farz değildir. Ancak bu kimseler yine de oruç tutacak olsalar, tutmuş oldukları oruçlar geçerlidir.</p>

      <p class="x2-baslik-E" id="toc_marker-7-1">Orucun Farzları</p>

      <p class="a--Paragraf-E">1. Niyet etmek,</p>

      <p class="a--Paragraf-E">2. Niyetin ilk ve son vaktini bilmek,</p>

      <p class="a--Paragraf-E">3. Tan yerinin ağarmasından güneşin batma vaktine kadar, orucu bozan şeylerden kendini tutmaktır. Oruca başlama zamanına “imsak”, orucu açmaya da “iftar” denir.</p>

      <p class="x2-baslik-E" id="toc_marker-7-2">Orucun Çeşitleri</p>

      <p class="a--Paragraf-E">Altı çeşit oruç vardır:</p>

      <p class="a--Paragraf-E">1. Farz,</p>

      <p class="a--Paragraf-E">2. Vâcip,</p>

      <p class="a--Paragraf-E">3. Sünnet,</p>

      <p class="a--Paragraf-E">4. Mendûb,</p>

      <p class="a--Paragraf-E">5. Nâfile,</p>

      <p class="a--Paragraf-E">6. Mekruh.</p>

      <p class="a--Paragraf-E"><span class="italik-E" xml:lang="tr-TR">Farz Oruç:</span> Ramazan orucunun edâ ve kazâsı ve keffâret orucu.</p>

      <p class="a--Paragraf-E"><span class="italik-E" xml:lang="tr-TR">Vâcip Oruç:</span> Bozulan nâfile orucun kazâsı ve adak orucu.</p>

      <p class="a--Paragraf-E"><span class="italik-E" xml:lang="tr-TR">Sünnet Oruç:</span> Muharrem ayının dokuzuncu günüyle beraber Âşûre günü (yani muharrem ayının onuncu günü), Pazartesi ve Perşembe günleri tutulan oruçlardır.</p>

      <p class="a--Paragraf-E"><span class="italik-E" xml:lang="tr-TR">Mendûb Oruç:</span> Her aydan tutulan üç gün oruç. O üç günün “eyyâm-ı biyz” yani Arabî ayın 13,14,15. günleri olması da mendûptur.</p>

      <p class="a--Paragraf-E"><span class="italik-E" xml:lang="tr-TR">Nâfile Oruç:</span> Yukarıda anlatılan oruçlar ile mekruh oruçların dışındaki oruçlar nafile oruçlardır.</p>

      <p class="a--Paragraf-E"><span class="italik-E" xml:lang="tr-TR">Mekruh Oruç:</span> Yalnız âşûre gününde (9. veya 11. günü ile beraber olmadan) tutulan oruçtur. Ramazan bayramının birinci, kurban bayramının 1, 2, 3 ve 4’üncü günleri oruç tutmak tahrîmen mekruhtur.</p>

      <p class="a--Paragraf-E">Oruç niyet şekline göre de ikiye ayrılır.</p>

      <p class="a--Paragraf-E">1. Geceden niyet icap eden oruçlar: Ramazanın kazâsı, nâfileden bozulan ve gününe gün tutulan oruç, keffâret oruçları, zamanı belli olmayan adak oruçları. Bunlarda mutlaka geceden niyet şarttır.</p>

      <p class="a--Paragraf-E">2. Geceden niyet icap etmeyen oruçlar: Ramazan ayında tutulan oruç, zamanı muayyen olan nezir ve nafile oruçlar. Bunlara geceden niyet şart değildir. Gece niyet yapılabildiği gibi, gündüz kuşluk vaktine kadar da niyet yapılabilir. Ramazan günlerinde ister mutlak oruca niyet edilsin, isterse nâfileye veya başka bir vâcipe niyet edilsin, oruç ramazan orucu olur.</p>

      <p class="x2-baslik-E" id="toc_marker-7-3">Orucu Bozan Durumlar</p>

      <p class="a--Paragraf-E">Orucu bozan durumlar; orucu bozup sadece kazâ gerektiren durumlar ve orucu bozup kaza ve kefaret gerektiren durumlar olarak iki kısma ayrılır.</p>

      <p class="x3-baslik-E" id="toc_marker-7-3-1">Orucu Bozup Sadece Kazâ Gerektiren durumlar</p>

      <p class="a--Paragraf-E">1. Oruç hatırında iken istemeden boğaza bir şey kaçması,</p>

      <p class="a--Paragraf-E">2. Ağza alınan veya burna çekilen suyun boğaza kaçması,</p>

      <p class="a--Paragraf-E">3. Niyetin vakti geçip öğleden sonra niyet etmek,</p>

      <p class="a--Paragraf-E">4. Unutarak yedikten sonra, orucu bozulmadığı halde herhangi bir şeyi kasten yemek,</p>

      <p class="a--Paragraf-E">5. Ağza giren kar veya yağmur suyunu yutmak,</p>

      <p class="a--Paragraf-E">6. İğne vurdurmak,</p>

      <p class="a--Paragraf-E">7. Burnuna ilâç çekmek,</p>

      <p class="a--Paragraf-E">8. Kulağına yağ akıtmak,</p>

      <p class="a--Paragraf-E">9. Fecr-i sâdık doğmadığı zannı ile sahur yemek,</p>

      <p class="a--Paragraf-E">10. Güneş battığı zannı ile iftar etmek,</p>

      <p class="a--Paragraf-E">11. Kusmuğunu ağzından çıkarmayıp yutmak,</p>

      <p class="a--Paragraf-E">12. Arkadaşının veya zevcesinden başkasının tükürüğünü yutmak,</p>

      <p class="a--Paragraf-E">13. Kendi tükürüğünü dışarı çıkarıp sonra yutmak,</p>

      <p class="a--Paragraf-E">14. Dişi kanayıp kanı, tükürüğünden fazla veya tükürüğü ile müsâvi olduğu halde yutmak,</p>

      <p class="a--Paragraf-E">15. Buhur yakıp, dumanını boğazına kaçırmak.</p>

      <p class="x3-baslik-E" id="toc_marker-7-3-2">Orucu Bozup Kazâ ve Keffâret Gerektiren Durumlar</p>

      <p class="a--Paragraf-E">1. Bilerek yemek-içmek</p>

      <p class="a--Paragraf-E">2. Bilerek cinsî münâsebette bulunmak,</p>

      <p class="a--Paragraf-E">3. Bilerek sigara içmek,</p>

      <p class="a--Paragraf-E">4. Yemeyi âdet edindiği bir toprağı veya çamuru yemek,</p>

      <p class="a--Paragraf-E">5. Gıybet ettikten sonra (orucu bozuldu diye) bilerek orucu bozmak,</p>

      <p class="a--Paragraf-E">6. Hanımının veya sevdiği bir kimsenin tükürüğünü yutmak,</p>

      <p class="a--Paragraf-E">Yukarıda sayılanlardan birini yapan kimse bozduğu orucu kazâ eder ve keffâret olarak da ara vermeden iki ay oruç tutar.</p>

      <p class="x3-baslik-E" id="toc_marker-7-3-3">Oruçluya Mekruh Olan Durumlar</p>

      <p class="a--Paragraf-E">1. Zaruretsiz bir şey tatmak,</p>

      <p class="a--Paragraf-E">2. Zaruretsiz bir şey çiğnemek,</p>

      <p class="a--Paragraf-E">3. Önceden çiğnenmiş ve tadı kalmamış bir sakızı çiğnemek,</p>

      <p class="a--Paragraf-E">4. Öpmek,</p>

      <p class="a--Paragraf-E">5. Kişinin eşiyle sarılması ve kucaklaşması,</p>

      <p class="a--Paragraf-E">6. Tükürüğünü ağzında biriktirip yutmak,</p>

      <p class="a--Paragraf-E">7. Kan aldırmak.</p>

      <p class="x3-baslik-E" id="toc_marker-7-3-4">Orucu Bozmayan Durumlar</p>

      <p class="a--Paragraf-E">1. Unutarak yemek, içmek ve cinsî münasebette bulunmak,</p>

      <p class="a--Paragraf-E">2. Dokunmak ve oynaşmak veya öpmek ile değil de sırf bakmak veya düşünmekle meni gelmesi,</p>

      <p class="a--Paragraf-E">3. Uyurken ihtilam olmak,</p>

      <p class="a--Paragraf-E">4. Meni gelmeksizin öpmek,</p>

      <p class="a--Paragraf-E">5. Delirmiş olarak sabahlamak,</p>

      <p class="a--Paragraf-E">6. Ağza gelen balgamı yutmak,</p>

      <p class="a--Paragraf-E">7. Burnuna inen akıntıyı yutmak,</p>

      <p class="a--Paragraf-E">8. Kulağına su kaçmak,</p>

      <p class="a--Paragraf-E">9. Dişleri arasında kalan nohuttan küçük bir şeyi yemek,</p>

      <p class="a--Paragraf-E">10. Elinde olmayarak ağız dolusu kusmak.</p>

      <p class="a--Paragraf-E">11. Sürme çekmek,</p>

      <p class="a--Paragraf-E">12. Gıybet etmek,</p>

      <p class="a--Paragraf-E">13. Göze ilaç damlatmak.</p>

      <p class="x3-baslik-E" id="toc_marker-7-3-5">Oruç Tutan İnsan...</p>

      <p class="a--Paragraf-E">• Ayrıcalıklı bir ödüle hak kazanır. Peygamber Efendimiz <span class="x-aleyhisselam--E" style="font-size:0.76em;" xml:lang="tr-TR">(sallallâhu aleyhi ve sellem)</span>, Allah’ın “<span class="italik-E" xml:lang="tr-TR">Oruç Benim içindir, onun karşılığını Ben vereceğim.</span>”<span class="Footnote-E" style="font-size:1.1em;" xml:lang="tr-TR"><a class="footnote-link" href="#footnote-288-2" id="footnote-288-2-backlink">2</a></span> buyurduğunu haber verir.</p>

      <p class="a--Paragraf-E">• Arzularından kendi isteğiyle uzak durarak bir irade eğitiminden geçer.</p>

      <p class="a--Paragraf-E">• Açlık ve susuzluk gibi belirli nimetlerden uzak kalmanın verdiği zorluğa dayanarak tahammül ve sabır sınırlarını genişletir. Peygamber Efendimiz <span class="x-aleyhisselam--E" style="font-size:0.76em;" xml:lang="tr-TR">(sallallâhu aleyhi ve sellem)</span> “<span class="italik-E" xml:lang="tr-TR">Oruç, sabrın yarısıdır.</span>” der.<span class="Footnote-E" style="font-size:1.1em;" xml:lang="tr-TR"><a class="footnote-link" href="#footnote-288-3" id="footnote-288-3-backlink">3</a></span></p>

      <p class="a--Paragraf-E">• Kendi sınırsız istek ve zevklerini dizginler, insanlar arasında huzursuzluğa yol açan taşkınlıklarının önüne geçer.</p>

      <p class="a--Paragraf-E">• Dilini kotü ve cirkin sozlerden korur. Peygamber Efendimiz <span class="x-aleyhisselam--E" style="font-size:0.76em;" xml:lang="tr-TR">(sallallâhu aleyhi ve sellem)</span>, “<span class="italik-E" xml:lang="tr-TR">Birisi size sataşacak yada dalaşacak olursa: Ben oruçluyum, deyin.</span>”<span class="Footnote-E" style="font-size:1.1em;" xml:lang="tr-TR"><a class="footnote-link" href="#footnote-288-4" id="footnote-288-4-backlink">4</a></span> buyurmuştur.</p>

      <p class="a--Paragraf-E">• Kendisinden daha fazla ihtiyaç içinde olanların halini anlar ve onların sıkıntılarını giderme yönünde çaba gösterir.</p>

      <p class="a--Paragraf-E">• İnanarak ve karşılığını sadece Allah’tan bekleyerek oruç tuttuğu için geçmiş günahlarının bağışlanacağını bilir ve hayatının geri kalan kısmı için temiz bir sayfa açar; kendini kötülüklerden, günahlardan uzak tutar.</p>

      <p class="a--Paragraf-E">• On bir ay boyunca sürdürdüğü gündelik hayat akışını değiştirebildiğini görür, böylece kendini de iyiye ve güzele doğru yönlendirebileceğini kavrar.</p>

      <p class="x2-baslik-E" id="toc_marker-7-4">Fıtır Sadakası (Fitre)</p>

      <p class="a--Paragraf-E">Ramazan Bayramı’na kavuşan ve temel ihtiyaçlarının dışında nisap miktarı mala sahip olan Müslümanların kendileri ve velâyetleri/sorumlulukları altındaki kimseler için yerine getirmekle yükümlü oldukları malî bir ibadettir. Fıtır sadakası vermek vaciptir. Zekâtın verildiği yerlere sadaka-i fıtır da verilebilir.</p>

      <p class="a--Paragraf-E">Fıtır sadakası, Cenab-ı Allah’ın kişiye ve velayeti altındaki kimselere lütfettiği hayat ve beden nimetine karşı bir şükrün ifadesidir. Fıtır sadakasının vacip olması için oruç tutmak şart değildir. Oruç tutmayan veya tutamayanların da fıtır sadakası vermesi vaciptir.</p>

      <p class="a--Paragraf-E">Fıtır sadakası Ramazan ayının girmesinden itibaren verilebilir. Yoksulların ihtiyaçlarının karşılanması için bayramdan bir-iki gün önce verilmesi daha güzel bir davranıştır.</p>

      <p class="a--Paragraf-E">Fitrenin bayramın birinci gününden sonraya bırakılması uygun değildir. Bununla birlikte bayramdan sonraya kalması durumunda ilk fırsatta verilmesi gerekir.</p>

      <p class="a--Paragraf-E">Fıtır sadakası buğday, arpa, hurma ve kuru üzüm olmak üzere dört çeşit gıda maddesinden verilir. Buğdaydan yarım sâ’ (3.350 kg.lık bir ölçek), diğerlerinden 1 sâ’ fitre verilir.</p>

      <p class="a--Paragraf-E">Fıtır sadakası bir ibadettir. İbadetlerde de niyet şarttır. Bu itibarla fitre verirken niyet etmek gerekir. Fitre verilirken niyet edildiği gibi, verilecek miktar önceden ayrılırken de niyet edilebilir. Niyet, fitreyi Allah rızası için verdiğine kalbin kastetmesidir. Fitreyi verirken “Bu fitredir.” demeye gerek yoktur.</p>

      <p class="a--Paragraf-E">Fıtır sadakasının her türlü ihtiyacı karşılamasına yardımcı olması açısından para olarak verilmesi daha iyidir.</p>

      <p class="x2-baslik-E" id="toc_marker-7-5">Kefaretler</p>

      <p class="a--Paragraf-E">Kefaretler ramazan orucu kefareti, zıhar kefareti, yemin kefareti ve adam öldürme kefareti olmak üzere dörde ayrılır.</p>

      <p class="x3-baslik-E" id="toc_marker-7-5-1">1- Ramazan Orucu Kefareti</p>

      <p class="a--Paragraf-E">Ramazan orucunu, kasten veya herhangi bir özür olmaksızın bozmak, iki ay peşi peşine kefaret orucu tutmayı gerektirir. Bu husus değişik hadislerde bildirilmiştir:</p>

      <p class="a--Paragraf-E">Ebû Hureyre’den <span class="x-aleyhisselam--E" style="font-size:0.76em;" xml:lang="tr-TR">(radıyallahu anh)</span> rivayet edilen bir hadiste şöyle buyrulmuştur:</p>

      <p class="a--Paragraf-E">Bir adam Resûlullah’a gelerek: ‘Mahvoldum!’ dedi. Peygamber Efendimiz: ‘Seni mahveden şey nedir?’ buyurdu. Adam: ‘Ramazan’da hanımımla ilişkide bulundum.’ dedi. Bunun üzerine Peygamber Efendimiz <span class="x-aleyhisselam--E" style="font-size:0.76em;" xml:lang="tr-TR">(sallallâhu aleyhi ve sellem)</span>: ‘Köle âzât edecek kadar mal bulabilir misin?’ buyurdu. Adam: ‘Hayır’ dedi. Peygamber Efendimiz <span class="x-aleyhisselam--E" style="font-size:0.76em;" xml:lang="tr-TR">(sallallâhu aleyhi ve sellem)</span>: ‘Peş peşe iki ay oruç tutabilir misin?’ buyurdu. Adam: ‘Hayır’ dedi. Peygamber Efendimiz <span class="x-aleyhisselam--E" style="font-size:0.76em;" xml:lang="tr-TR">(sallallâhu aleyhi ve sellem)</span>: ‘Altmış fakiri doyuracak kadar mal bulabilir misin?’ buyurdu. Adam yine: ‘Hayır’ dedi. Sonra adam oturdu. Peygamber Efendimiz’e <span class="x-aleyhisselam--E" style="font-size:0.76em;" xml:lang="tr-TR">(sallallâhu aleyhi ve sellem)</span> bu esnada bir sepet içinde hurma getirildi. Peygamber Efendimiz bu hurmaları adama uzatarak, ‘Bunları sadaka olarak ver.’ buyurdu. Adam: ‘Bizden daha fakiri mi vardır?’ Medine’nin doğusu ve batısındaki siyah taşlık yerler arasında bizden daha muhtaç bir aile yoktur.” dedi. Bunun üzerine Peygamber Efendimiz <span class="x-aleyhisselam--E" style="font-size:0.76em;" xml:lang="tr-TR">(sallallâhu aleyhi ve sellem)</span> dişleri görününceye kadar gülümsedi ve şöyle buyurdu: ‘Git bunları ailene yedir.’</p>

      <p class="x3-baslik-E" id="toc_marker-7-5-2">2- Zıhâr Kefareti</p>

      <p class="a--Paragraf-E">Zıhâr, bir kimsenin karısının vücudunun tamamını veya bir kısmını veyahut da tümüne işaret edecek bir uzvunu, kendisine ebedî olarak haram bulunan annesi ve kız kardeşi gibi bir kadının tamamına veya bakması haram olan bir uzvuna benzetmesi demektir. Mesela, hanımına: “Sen bana anam gibisin, sen bana anamın arkası gibisin, senin boynun annemin arkası gibidir.” demesi gibi. Bu şekilde söz söyleyen bir kimseye kefaret gerekir. Bu kefareti yerine getirmeden karısı ile ilişki kurması helâl değildir. Çünkü bu şekildeki bir ifade ile yalan konuşmuş ve helâl olan bir şeyi haram göstermiş olmaktadır. Zıharın kefareti peş peşe iki ay oruç tutmaktır. Eğer bu şekilde oruç tutmaya güç yetirilemiyorsa altmış fakirin sabah-akşam doyurulması gerekir.</p>

      <p class="x3-baslik-E" id="toc_marker-7-5-3">3- Yemin Kefareti</p>

      <p class="a--Paragraf-E">Yemin kefareti, yaptığı bir yemine bağlı kalmayıp onu bozan bir kimseye gereken kefarettir. Böyle bir kimsenin gücü yetiyorsa, on fakiri akşam-sabah doyurması veya on fakiri vücudun tamamını örtecek şekilde giydirmesi gerekir. Bu itibarla sadece bir pantolon yeterli olmaz. Buna gücü yetmiyorsa üç gün arka arkaya oruç tutar. Bu oruç, hayız sebebiyle dahi olsa bir kesintiye uğrasa, yeniden tutulması gerekir.</p>

      <p class="x3-baslik-E" id="toc_marker-7-5-4">4- Tıraş Olma Kefareti</p>

      <p class="a--Paragraf-E">Tıraş kefareti, hac için ihrama girip de, bir özürden dolayı saçlarını vaktinden önce tıraş ettirenin tutacağı üç gün oruçtan ibarettir. Bu orucun arka arkaya tutulması şart değildir, ayrı ayrı günlerde de tutulabilir.</p>

      <p class="x3-baslik-E" id="toc_marker-7-5-5">5- Adam Öldürme (Katl) Kefareti</p>

      <p class="a--Paragraf-E">Bir Müslüman’ı veya İslâm idaresi altında yaşamakta olan bir gayr-i müslimi (zimmîyi) kasıtlı olarak değil de bir hata sonucu öldüren bir Müslüman’a gereken kefarettir. Bu kişi, gücü varsa bir mümin köle veya cariye azat eder. Buna gücü yoksa iki ay arka arkaya oruç tutar.</p>

      <p class="x2-baslik-E" id="toc_marker-7-6">İtikâf</p>

      <p class="a--Paragraf-E">İbadet maksadıyla cami veya cami hükmündeki bir yerde bir müddet ikamet etmeye itikâf denir.</p>

      <p class="a--Paragraf-E">İtikâf, vacip, sünnet ve müstehap olmak üzere üç kısma ayrılır. Yapılması dil ile söylenip adanan bir itikâf vaciptir. Ramazan ayının son on gününde yapılan itikâf ise müekket sünnettir. Bunların dışında ibadet niyeti ile bir mescitte bir müddet yapılan itikâf da müstehaptır.</p>

      <p class="x3-baslik-E" id="toc_marker-7-6-1">İtikâfın Şartları</p>

      <p class="a--Paragraf-E">İtikâfa girmenin dört şartı vardır:</p>

      <p class="a--Paragraf-E">1- İtikâf yapan, Müslüman, akıllı ve temiz olmalıdır. Müslüman olmayanın, delinin, cünübün, hayız veya nifastan temizlenmeyenin itikâfı caiz olmaz.İtikâf için büluğ, erkeklik, hürriyet şart değildir.</p>

      <p class="a--Paragraf-E">2- İtikâfa niyet edilmiş olmalıdır. Niyetsiz olarak yapılan bir itikâf geçerli değildir.</p>

      <p class="a--Paragraf-E">3- İtikâf cami veya mescit hükmünde bir yerde yapılmalıdır. Büyük camilerde yapılması daha faziletlidir. Kadınların kendi evlerinde itikâfa girmeleri ise daha evladır.</p>

      <p class="a--Paragraf-E">4- Vacip itikâfa girenin oruçlu olması. İtikâfa giren kimse ancak dini, tabii yahut zaruri bir ihtiyaçtan dolayı camiden çıkabilir. İtikâf esnasında hayırdan başka söz konuşulmaz. Günah olabilecek hiçbir şey yapılmaz.</p>

      <p class="a--Paragraf-E">İtikâfın efdal olanı Ramazan ayının son on günüdür. Çünkü Hz. Peygamber <span class="x-aleyhisselam--E" style="font-size:0.76em;" xml:lang="tr-TR">(sallallâhu aleyhi ve sellem)</span> Efendimiz, Medine’ye hicretten sonra, vefatlarına kadar her ramazanın son on gününü itikâfta geçirmişlerdir.</p>

      <p class="a--Paragraf-E">İtikâf, belirli bir müddet ibadete ayrılmış olan camii veya mescit gibi bir yerde ruhu ve nefsi eğitmektir. Bu sayede kalpler bir müddet olsun, dünya işlerinden uzak kalır ve Hakk’a yönelir, birer Beytullah olan mescitlerden birine bu şekilde devam eden bir mümin çok kuvvetli bir kaleye, kerim olan mabudunun feyiz ve yardım kapısına sığınmış olur. İtikâfa giren kimse, bu esnada kendini hep ibadete ve hayırlı bir düşünceye verir. Dili yalandan, gıybetten, iftiradan koruduğu gibi davranışlarıyla da kimseye zarar vermez. Zihni olarak da düşüncesi hep müspete, iyiye güzele yöneliktir. Camii içinde olması münasebetiyle namaz vakitleri dışında dahi namazı bekler durumda olduğu için bu bekleyişi namaz hükmündedir. İtikâf müddetince dünya işlerinden uzak ve Allah’a müteveccihtir. Bu durum kalbi aydınlatır, düşünceyi saflaştırır ve kişiyi manen yüceltir.</p>

      <p class="x3-baslik-E" id="toc_marker-7-6-2">İtikâfın Edebleri</p>

      <p class="a--Paragraf-E">İtikâfın edepleri şunlardır:</p>

      <p class="a--Paragraf-E">1- İtikâf, Ramazan ayının son on gününde ve mescitlerin en faziletlilerinde yapılmalıdır.</p>

      <p class="a--Paragraf-E">2- İtikâf esnasında hayırdan başka bir şey söylenmemelidir. Günah gerektirmeyen şeyleri konuşmakta bir sakınca yoktur. Günah sayılan şeylerden dili tutmak ise, ibadetlerin büyüklerinden biridir.</p>

      <p class="a--Paragraf-E">3- İtikâf esnasında Kur’ân-ı Kerim’i okumaya, hadis-i şerif öğrenmeye ve dinî meseleleri öğretmeye devam etmelidir.</p>

      <p class="a--Paragraf-E">4- İtikâf yapan kimse, temiz elbiselerini giymeli, güzel kokular sürünmelidir.</p>

      <p class="a--Paragraf-E">5- Nefsine itikâfı vacip kılacak kimse, buna yalnız kalben niyetle yetinmemeli, dili ile de söylemelidir.</p>

      <p class="x3-baslik-E" id="toc_marker-7-6-3">İtikâfı Bozan ve Bozmayan Şeyler</p>

      <p class="a--Paragraf-E">İtikâf halinde olan bir kimsenin dinî (cuma namazını kılmak ve tabiî ihtiyaçları, abdest ihtiyaçlarını gidermek ve gusletmek) için zaruri olarak mescitten dışarı çıkması, itikâfını bozmaz.</p>

      <p class="a--Paragraf-E">Bir özür olmaksızın mescitten çıkmak itikâfı bozar.</p>

      <p class="a--Paragraf-E">Hasta ziyaretinde bulunmak, cenaze hizmetinde bulunmak, cenaze namazı kılmak, şahitlik etmek, bir hastalık sebebiyle bir saat kadar dışarı çıkmak da itikâfı bozar. Ancak itikâf adağı yapılırken, hastaları ziyaret ve cenaze namazında bulunmak şart kılınmışsa, bunlar için çıkılması itikâfı bozmaz.</p>

      <p class="a--Paragraf-E">Pek az rastlanan bir özürden dolayı da dışarı çıkmak itikâfı bozar. Boğulmakta olan veya yangına düşmüşü kurtarmak için dışarıya çıkmak itikâfı bozduğu gibi, cemaatin dağılmasıyla dışarıya çıkmak da bozar.</p>

      <p class="a--Paragraf-E">İtikâfta bulunan bir kimseye, bu ibadeti esnasında birkaç gün baygınlık veya cinnet gelse, itikâfı bozulur. İyileşip kendine gelince yeniden itikâfa başlar.</p>

      <p class="a--Paragraf-E">Vacip olan bir itikâf bozulunca, onun kazası gerekir.</p>

      <p class="a--Paragraf-E">Başlandıktan sonra bırakılan nafile bir itikâfın, kazası gerekmez.</p>

      <p class="a--Paragraf-E">İtikâf eden kimse için, zevcesi ile cinsel ilişki kurmak veya buna sebep olacak herhangi bir hareket, gerek gündüz ve gerek geceleyin olsun, haramdır.</p>

      <p class="a--Paragraf-E">İtikâf halinde olan kimse, muhtaç olduğu şeyleri mescitte bulundurmaksızın mescitte satın alabilir. Mescide zarar vermeyecek şeyleri mescide getirebilir. Mescit içinde yer-içer. Mescit içinde hazırlanmış uygun bir yer varsa orada abdest alıp gusledebilir. Böyle bir yer yoksa dışarıya çıkar ve en yakın yerde abdestini alır ve yıkanır, beklemeksizin hemen mescidine döner.</p>

      <p class="a--Paragraf-E">İtikâfta olan kimse, ezan okumak için minareye çıkabilir. Minarenin kapısı mescidin dışında olsa bile zarar vermez.</p>

      <p class="x2-baslik-E" id="toc_marker-7-7">Oruçla Alâkalı Bazı Meseleler</p>

      <p class="x3-baslik-E" id="toc_marker-7-7-1">Kaza oruçlarını kısa günlerde tutmanın mahzuru var mıdır?</p>

      <p class="a--Paragraf-E">Kazaya kalmış oruçlar, kısa veya uzun günlerde tutulabilir ve bununla insan, mükellefiyetten kurtulur. Yalnız, kaza oruçlarını özellikle kısa günlerde tutma, azimeti terk edip ibadet külfetinden kaçma gibi hususları akla getirir. Hâlbuki ibadetlerde esas olan ihtiyattır, ruhsatla değil, azimetle amel etmektir.</p>

      <p class="x3-baslik-E" id="toc_marker-7-7-2">Oruçlu iken misvak kullanmak mahzurlu mudur?</p>

      <p class="a--Paragraf-E">İslam âlimleri, orucu bozabilecek her şeyden kaçınılması gerektiği hususu üzerinde çok durmuşlardır. Misvak, zatı itibariyle mahzurlu olmasa da, kullanma esnasında tükürüğün boğazdan içeriye kaçma ihtimaline binaen kullanılmaması daha evlâdır. Bu konuda bazıları, öğleden önce, öğleden sonra veya kuru misvak, ıslak misvak ayrımına gitmişler ve öğleden önce caiz, sonra caiz değil veya kuru misvak caiz, ıslak caiz değil demişlerdir. Hâlbuki orucun bozulmasına sebebiyet verebilecek unsurlar her dört halde de söz konusudur. Bu sebeple ihtiyata uygun olan, oruçlu iken hiç misvak kullanmamaktır.</p>

      <p class="x3-baslik-E" id="toc_marker-7-7-3">Diş çektirmek orucu bozar mı?</p>

      <p class="a--Paragraf-E">Diş çektirmek orucu bozmaz. Eğer diş çektirilirken iğne vurulursa, oruç bozulur. Dişten çıkan kanı yutmakla da oruç bozulur. Ramazan orucunu tutarken iğne vurduranın veya dişinden çıkan kanı yutanın orucu bozulur, gününe gün kaza gerekir, kefaret gerekmez.</p>

      <p class="x3-baslik-E" id="toc_marker-7-7-4">Yalan, gıybet, harama bakmak gibi günâhlar orucu bozar mı?</p>

      <p class="a--Paragraf-E">Hadîs-i şerîfte, “<span class="italik-E" xml:lang="tr-TR">Gıybet etmek, söz taşımak, yalan yere yemin etmek, mahrem olmayana şehvetle bakmak orucu bozar.</span>” buyurulmuş olmasına rağmen, İmâm-ı A’zâm hazretleri, bu hadîs-i şerîfi açıklamış ve, “Bu günâhlar orucun sevabını bozar, sıhhatini bozmaz, oruç mekrûh olur.” buyurmuştur. Yani bu günâhları işleyen, oruç borcundan kurtulur ise de, oruca has olan büyük sevâba kavuşamaz. Unutmamak gerekir ki, Efendimiz bir hadiste şöyle buyurmuştur: “Nice oruç tutanlar vardır ki, onlar oruçlarından açlık ve susuzluktan başka bir şey elde etmezler.”</p>

      <p class="a--Paragraf-E">Harama bakmaktan sakınmak müminin her zaman özen göstermesi gereken bir husustur. Çünkü Efendimiz bir hadiste şöyle buyurur: “Harama bakmak, şeytanın zehirli bir okudur. Allah’tan korkup bunu terkedene, Allahü Teâlâ öyle bir imân verir ki, tatlılığını kalbinde bulur.”</p>

      <p class="a--Paragraf-E">Bununla beraber oruçlu, dilini de korumalıdır! Yine Efendimiz, “Oruç, ateşe kalkandır. Gıybetle parçalanmadıkça korur. Oruçlu câhillik edip de kötü söz söylemesin! Biri kendine sataşırsa, “ben oruçluyum.” desin!” buyurarak bu hususa işaret etmiştir. Söz orucu bozmaz.</p>

      <p class="a--Paragraf-E">Gözü ve dili günâhlardan koruduğumuz gibi, kulağımızı da korumamız lâzımdır. Konuşulması haram olan şeyi, dinlemek de haramdır. El, ayak ve diğer uzuvları da haramdan korumalıdır! Oruç tutup a’zâları ile günâh işleyen, ilâç yerine zehir içen hastaya benzer. Çünkü günâh zehirdir. İbâdetlerimizin sevâbını yok eder. Onun için oruçlarımızı ve diğer ibâdetlerimizi haram işleyerek sevapsız hâle getirmemeliyiz!</p>

      <p class="x3-baslik-E" id="toc_marker-7-7-5">Kozmetik ürünleri kullanmak ve sakız çiğnemek orucu bozar mı?</p>

      <p class="a--Paragraf-E">Burna sürülen katı ilaç orucu bozmaz, sıvı ilaç ise bozar.</p>

      <p class="a--Paragraf-E">Jöle, krem, deodorantlar da orucu bozmaz.</p>

      <p class="a--Paragraf-E">Tıraş olurken kanayan yere kan taşı sürmek orucu bozmaz.</p>

      <p class="a--Paragraf-E">Rujun oruca zararı yoktur. Fakat yenirse oruç bozulur. Kaza gerekir.</p>

      <p class="a--Paragraf-E">Vücuda viks ve başka merhem sürmek orucu bozmaz.</p>

      <p class="a--Paragraf-E">Astım tabletinin gazını teneffüs etmek aynen sigara dumanı gibi orucu bozar.</p>

      <p class="a--Paragraf-E">Şekerli veya şekersiz ciklet çiğnemek oruçlu için caiz değildir. Mekruh olduğunu söyleyenler de olsa çiğnememek gerekir.</p>

      <p class="a--Paragraf-E">Orucun aksamaması için hayzı ilaçla geciktirmek caizdir, fakat buna gerek yoktur.</p>

      <p class="a--Paragraf-E">Misk, gül ve gülsuyu koklamak oruçlu için mekruh değildir. Çiçek, esans koklamakla oruç bozulmaz, mekruh da değildir. (Esans gibi tabiî olmayan kokuların mekruh olduğu da söylenmiştir.)</p>

      <p class="x3-baslik-E" id="toc_marker-7-7-6">Diş macunu orucu bozar mı?</p>

      <p class="a--Paragraf-E">Diş fırçalarken diş macununu kullanmak oruçluyken mekruhtur. Macunsuz fırçalamakta mahzur yoktur. Bununla beraber ağza su kaçma ihtimaline binaen fırçalamamak gerekir. Macunlu fırçalamakla da oruç bozulmaz, mekruh olur. Fakat macun yutulur veya su ağza kaçarsa oruç bozulur, kaza gerekir.</p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-288-2-backlink" id="footnote-288-2">2</a> Buhârî, <span class="italik-E" xml:lang="tr-TR">Savm</span> 9.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-3-backlink" id="footnote-288-3">3</a> Münzirî, <span class="italik-E" xml:lang="tr-TR">Tergib ve Terhib</span>, 11/208.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-288-4-backlink" id="footnote-288-4">4</a> Müslim, <span class="italik-E" xml:lang="tr-TR">Siyam</span> 163.</p>
        </div>
      </div>
    </div>
  </div>
</body>
</html>