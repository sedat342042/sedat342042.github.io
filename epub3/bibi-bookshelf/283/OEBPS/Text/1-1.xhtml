<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-1</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-10" id="_idParaDest-1" xml:lang="en-GB">Giriş  </p>
			<p class="paragraf">Hem basit hem de çoklu tek bir gerçeği tanımlamak için kullanılan, hadım etme, iğdiş etme, kısırlaştırma gibi terimlerin sayısı hiç de az değildir. Cinsel organların tamamen veya kısmen kesilerek bedenden ayrılması, tüm dünyada gerçekleştirilen bir uygulamadır ve günümüzde de hâlâ devam etmektedir. Bir erkeği üreme yetilerinden mahrum etmek, dini sebeplerin yanı sıra, sanatsal veya siyasi sebeplerle veya kişiyi cezalandırma amacıyla da kullanılır ve dünyadaki tüm toplumları büyülemiş olan canavarca bir kudrettir.  </p>
			<p class="paragraf">Hadımlara ilişkin bu dünya turu, Türkiye’den, Hindistan’dan, Sahil bölgesinden, Mısır’dan, Mağrip’ten ve İtalya’dan da geçerek bizi Çin’den Rusya’ya kadar sürükleyecek. Hadım edilmiş tüm bu insanları birbirine bağlayan ortak noktalar vardır. Son hadımlar 20. yüzyılın ikinci yarısında ölmüşlerdir, oysa ister Roma’daki Sistine Şapeli’nde olsun, ister Pekin’deki Yasak Şehir’de olsun, ister Osmanlı İmparatorluğu’nun son döneminde İstanbul’da olsun, hadımların hizmetlerine son verilmesi 1920’li yıllarda gerçekleşmiştir. Hepsi de, farklı farklı veya birbirine benzer bin tane hizmet isteyen efendilerin hizmetindeydiler. Ama, 18. yüzyıl Avrupası’nın yetenekli hadımlarını Çinli imparatorların hizmetindeki kölelerden ayıran hatırı sayılır farklar bulunduğu da bir gerçektir. Günümüzde Mumbai’nin banliyölerinde yaşayan Hintli hicralar (“hadım”), Rus Skoptzy’lerle benzerlikler gösterir çünkü hadım edilmenin her zaman dinle ve kutsallıkla yakından ilgisi olmuştur. Tüm dünyadaki hadımların en büyük ortak noktası belki de budur.  </p>
			<p class="paragraf">Sistine Şapeli’nin ilk İtalyan <span class="CharOverride-11" xml:lang="tr-TR">sopranisti</span>’leri genç kilise adamlarıdır ve başarısız birer şarkıcı olan diğer birçok hadım, din adamlığına sığınmıştır; Osmanlı saraylarının yaşlı hadımları, en azından yüksek kademelerde bulunanlar Kahire’ye ve Arabistan’a giderek yaşamlarını İslam’ın kutsal topraklarında tamamlarken, Osmanlı’da da, seçkin dini görevlere büyük hadımlar getirilmektedir. Ve Çin’de, Yasak Şehir’den emekli olan hadımlar, Budist tapınaklarının avlularının altında, huzur içinde ölümü beklerler. Hadım edilme eyleminin ve hadımların hayatının bir ana tanrıçaya ithaf edildiği Hindistan’da, hadım edilmenin tek meşruiyeti Hinduizmden gelir. Hıristiyan kiliseleri ise, Origenes’ten hadım işlemini destekleyen Papalara uzanan süreç boyunca görevlilerinin hadım edilmesini her zaman reddetmemiştir ve uzuvları kesilmiş insan bedeninin Hıristiyanlar açısından kurtarıcı bir değeri olduğu doğrudur. Ve Origenes gibi, Valésius’un müritlerinin de Hıristiyan hiyerarşisinde binlerce vârisi olmuştur. Şüphesiz bunların sonuncularından biri olan Aziz Géraud, 10. yüzyılda yaşamıştır. Bu Auvergneli, Ortaçağ’ın büyük manastırlarından birini kurduğu Aurillac’ta, “göklerin krallığı için” kendini hadım etmiştir.  </p>
			<p class="paragraf">Hizmetkârlık evrenseldir. Hadım edilme de öyle. Ve her şeyden önce, mitolojik bir evrensel kavramdır bu: İster Afrika’da Dogon veya Bambara kabilesinde, ister Yeni Gine’de Papualılarda, ister Hindu <span class="CharOverride-11" xml:lang="tr-TR">Veda</span>’larında veya Hitit ve Mısır kozmogenilerinde olsun, her yerde iğdiş edilmiş babalar, bedenden ayrılmış uzuvlar, kurban edilmiş çocuklar, yeme ayini ve kendini dölleme vardır. Antropologlar, bu kurucu efsanelere dair her şeyi bize öğretmişlerdir ve göreceğiz ki, ilkel mitoloji ve dinlerle ilgili öğeler, çoğunlukla günümüzdeki hadım edilme uygulamalarını haklı çıkarmaya yarar.<span class="dip"><a class="_idFootnoteLink" href="#footnote-225-1" id="footnote-225-1-backlink">1</a></span>Bundan sonra, hadım edilme korkunç derecede insani bir evrensel gerçekliktir ve kökenleri, 19. yüzyılda Asur’da hüküm sürmüş olan efsanevi kraliçe Semiramis’ e dayandırılır; kendisinin, düşmanlarını güçsüz kılmak için savaş esirlerini hadım ettirdiği söylenir. Aynı zamanda, birçok sevgilisi olduğu ve onları kullandıktan sonra hadım ettiği de söylentiler arasındadır. Ama, hadımların haremlerdeki ve hükümdarların çevresindeki varlığı, aynı dönemde Bağdat’ta bulunan saray çevresiyle, yani parlak halife Harun Reşid’in çevresiyle de ilişkilendirilir.  </p>
			<p class="paragraf">Birçok tarihçi, saray hadımlığının daha sonra Doğu ve Batı’ya yayılan halinin köklerinin Pers İmparatorluğu’nda bulunduğunu söyler. Günümüzde, bu konuyla ilgili güvenilir veriler yoktur. 1565-1645 yılları arasında yaşamış olup namı Fransa’ya kadar ulaşan, burada da “Pers Richelieu” lakabıyla anılan Sarou Taki Khan Mirza’nın yüzünü tanırız yalnızca. Hatta kendisine ithaf edilen bir eser de vardır: 1752’de Lorient’de yayımlanan <span class="CharOverride-11" xml:lang="tr-TR">Saroutaki ve Alibek</span>. Bir fırıncının oğlu olan bu olağanüstü adam, pek çok maceradan sonra başbakan olur. Asker olarak işe alınmış, daha sonra bir savaş kumandanının himayesine de girmiş, fakat kıskançlıkların hedefi olmuş ve haklı veya haksız bir şekilde, bir çocuğa tecavüz etmekle suçlanmıştır. Pers adaletinin kurallarına uygun olarak, hadım edilmeye mahkûm edilir. Sarou Taki, bunun üzerine cesaretini kanıtlamak amacıyla cinsel organını ve testislerini keserek kendi cezasını kendi verir. Bu hareketi sayesinde Şah II. Abbas’ın hayranlığını kazanır ve onun tarafından, ülkenin yönetiminde görevlendirilir. Burada, hazine yönetimindeki yeteneğinden dolayı çok kısa zamanda dikkat çeker ve hükümdarın genel denetimcisi olarak görevlendirilir, daha sonra da başbakan olur. Üç hükümdara hizmet etse de en sonunda cinayete kurban gider.  </p>
			<p class="paragraf">Yaşlı Avrupa’dan söz edecek olursak, orada da, önce Ortaçağ’da, daha sonra da 19. yüzyılın sonuna kadar devam eden süreçte erkek çocukları hadım edilmiştir. Mesele, ilk başta Endülüs’te büyük başarı kazanan İslam pazarını, daha sonra da Bizans ve Osmanlı saraylarını kontrol altına almaktır. Fransa’daki Verdun şehri ve Çek ülkesindeki Prag şehri, Balkanlar ve Kafkasya’nın bayrağı devralmasından önce, ünlü hadım edilme merkezleridir. Bu iki Avrupa şehrinin Yahudi doktorları, hadım etme konusunda uzmanlaşmışlardır ve büyük çaplı bu ticaret, Narbonne, Bizans ve Mağrib’e ve genç hadımların Cordoba (Kurtuba) ve Grenada ile Mağripli efendilerinin yanına gittiği Valencia ve Almeria’ya doğru ilerliyordu. 912 ve 961 yılları arasında, hadım olan veya olmayan on binden fazla kölenin Cordoba’ya götürüldüğü tahmin edilmektedir. Piskoposlar, muazzam kâr getiren bu insan kaçakçılığını ihbar ederler fakat sonuç alamazlar.<span class="dip"><a class="_idFootnoteLink" href="#footnote-225-2" id="footnote-225-2-backlink">2</a></span>  </p>
			<p class="paragraf">Diğer taraftan, Afrika’da hadım ticareti ile köle ticareti birbirinden ayrılamaz durumdadır ve bu topraklardaki en kârlı iş haline gelmiştir. Fakat Ortadoğu’da artık siyahi köleye rastlanmaz, oysaki dünya çapındaki sayıları, Amerika’ya götürülen hemcinslerinin sayısına denktir. Doğu’daki siyahi köle ticaretiyle Amerika kıtası kaçakçılığının arasındaki büyük fark, Amerika’ya götürülen kölelerin hadım olmamasıdır. Ancak, Amerika’ya gönderilenler arasında, gerçek üretim çiftliklerinde, çiftçilerin köle işgücünün çoğalmasını sağlayan kadınlar vardır. Doğu’daki köle ticaretinde bu tür şeylere hiç rastlanmaz. Buradaki insanlar, tıpkı haremlere kapatılan ve kürtaja maruz bırakılan kadınlar gibi, hiçbir üreme umudu olmaksızın köle olarak kullanılan erkeklerdir. Doğu’daki köle ticareti, bin yıl kadar devam etmiş olmasına rağmen, siyahi kölelerin koloniler halinde, özellikle ülkenin güneyinde varlığını sürdürdüğü Fas haricinde, uçsuz bucaksız Akdeniz kıyılarında hemen hemen hiçbir somut iz bırakmamıştır.  </p>
			<p class="paragraf">Bunun üzerine biz de, hadımlarla ilgili bu dünya turunda, hakkında en sağlam belgeleri bulabileceğimiz alanlarla kendimizi sınırladık ve hadım erkeklerin hizmet ettiği sayısız krallığı bir kenara bıraktık. Kamboçya’da olduğu kadar Kore’de de durumun bu olduğu bilinir. Eski Çin’de olduğu gibi, aileler, geleceklerini güvence altına almak için, bir oğullarını cerrahın bıçağına kurban ederler.  </p>
			<p class="arabaslik_sol"><span class="CharOverride-12">L’odor di femina</span>  </p>
			<p class="paragraf">Önyargıların, karışıklıkların ve dini yorumların hüküm sürdüğü bir konuda, asgari düzeyde bir anlambilim bilgisi gereklidir. “Hadım” ve “haremağası” terimleri ortak dilde anlam olarak birbirlerine denk olsalar da kökenleri farklıdır. İlk terim, billur sesler elde etmek için hadım etme işleminin çokça yapıldığı İtalya bölgesine has bir özgünlük kazanmıştır. İkinci terimin kökeni ise, Latincedeki <span class="CharOverride-11" xml:lang="tr-TR">eunuchus</span>, Yunancadaki <span class="CharOverride-11" xml:lang="tr-TR">eunoukhos, </span>yani “yatağın bekçisi”ni<span class="dip"><a class="_idFootnoteLink" href="#footnote-225-3" id="footnote-225-3-backlink">3</a></span> anımsatır. Fakat, hadımların belli başlı görevleri asla iktidardakilerin ve onların kadınlarının yataklarıyla sınırlı kalmamış, yaşadıkları toplumunki kadar geniş alanlara ulaşmıştır.  </p>
			<p class="paragraf">“Harem” kelimesi Arapça kökenli olup, ya “evin kadınlara ayrılan bölümü” anlamına gelen <span class="CharOverride-11" xml:lang="tr-TR">enderun </span>kelimesinden ya da “yasak, kutsal şey” anlamına gelen <span class="CharOverride-11" xml:lang="tr-TR">haram </span>kelimesinden gelmiştir (Alain Rey). Hadım edilme anlamına gelen <span class="CharOverride-11" xml:lang="tr-TR">castrat </span>kelimesi ise, Latincedeki <span class="CharOverride-11" xml:lang="tr-TR">castrare, </span>yani “kesmek” fiilinden türemiştir. Bu kelimenin köklerini, Sanskritçede bıçakla kesmek anlamına gelen <span class="CharOverride-11" xml:lang="tr-TR">sastram </span>kelimesinde aramak gerekir. Ama çok uzun zamandan beri, kelimelere tuhaf kökenler de yakıştırılmıştır ve bunlardan ilki de bir zamanlar kunduz (Fransızcada <span class="CharOverride-11" xml:lang="tr-TR">castor</span>) kelimesiyle <span class="CharOverride-11" xml:lang="fr-FR">castration</span><span class="CharOverride-11" xml:lang="tr-TR"> </span>(Fransızcada “hadım edilme”) arasında kurulan ilişkidir. Bu hayvanın, içinde eskiden tıbbi açıdan faydalı olduğuna inanılan bir misk bulunan bir kesesi olduğu bilinir. Çok uzun yıllar boyunca, günün birinde, avlanmak üzere olduğunu anlayan kunduzun, canını kurtarmak için bu misk bezlerini kesip avcıya fırlattığı iddia edilmiştir. Ve başka bir avcı ortaya çıktığında kunduz ayağa kalkıp vücudunun kesik bölümünü göstererek avlanmaktan kurtulmuştur!  </p>
			<p class="paragraf">Hadım edilme, en azından Anglosakson üniversitelerinde araştırmacılar arasında yeniden ilgi görmeye başlayan bir konudur. <span class="CharOverride-11" xml:lang="tr-TR">American Historical Convention</span><span class="CharOverride-13" xml:lang="tr-TR">’da,</span><span class="CharOverride-11" xml:lang="tr-TR"> </span>Ocak 2000’de bu konuyla ilişkili birçok bildiri sunulmuştur ve bugün artık yalnızca beşeri bilimler alanında değil, endokrinoloji ve üroloji alanında da birçok tez yazılmıştır. New York Tıp Akademisi Kütüphanesi’nin Cumming koleksiyonu, bu meseleye ilişkin makalelerden, yazılardan ve genel araştırmalardan oluşan bin iki yüz referansı bünyesinde barındırır.  </p>
			<p class="paragraf">Hadım, ideal hizmetkâr gibi görünür. Esasında, erkeğin temel tutkularının iki dinamiğini görmezden gelmekle yükümlüdür: hanedan içersindeki iktidar arayışı ve tensel zevk arayışı. Bu sebepten, hükümdar, çevresini hadım erkeklerle sararak bir yandan hanedan kurma sürecinde bir komploya kurban gitme tehlikesinden korunur, hem de haremi saygınlık öğesi olarak muhafaza etmek isterken evliliğine de ihanet etmemiş olur. Fakat, tarihin en eski çağlarından beri, küçük bir grup hadım her zaman krallara, imparatorlara ve hükümdarlara yakın olmuştur. Önce Asur, daha sonra Bizans ve Çin imparatorlarının ordusuna hükmeden generallerden tutun, Oyo İmparatorluğu’nun (16. yüzyıl, Nijerya) büyük hadımının imparatorun adaletini yerine getirdiği Afrika’ya kadar, hepsi birer istisna olan bu insanların ismi uzun bir liste oluşturur. Ve imparatorluğun iktidarını gerçekte ellerinde tutan Moğol, Çinli veya Türk hadımların isimlerini saymıyoruz bile, ki bu arada en ünlü İtalyan hadımlar da Avrupalı seçkinlerle çoktan içli dışlı olmuşlardır.  </p>
			<p class="paragraf">Haremağaları, yalnızca bir efendinin hizmetinde olan münzevi kadınlar arasında yetişirler ve Doğu haremlerini saran erotizm, Batı’nın hayal dünyasındaki en yerleşik efsanenin temelini oluşturur. Oysaki, içinde kadınların yaşadığı sıra sıra odalar, seyyahlar tarafından anlatılan, sözde haremağalarının yönettiği seks âlemlerinden çok, birer manastırı çağrıştırır. Ve bu sebeptendir ki, bu kişiler, bir yandan hayal kırıklığı ve yoksunluk içinde, diğer tarafta bir <span class="CharOverride-11" xml:lang="tr-TR">odor di femina</span> içinde yüzerken hayal edildikleri, haremle ilgili bu fantezileri de daima paylaşmışlardır.  </p>
			<p class="paragraf">Tensellik ve erkeklik: Avrupalılar, 1683’te Viyana’yı kuşatan ve bu gösteriyi yüzlerce siyahi hadımla çevrili yaşayan binlerce kadınına sunan Osmanlı sadrazamı Kara Mustafa Paşa’ya atfedilen kuvveti ve kudreti hayranlıkla keşfederler. Daha sonra, Kral XIV. Louis’nin çağdaşları, Fas sultanı Moulay İsmail’le tanışırlar. Kendisinin yedi yüz çocuğu olduğu söylenmektedir, çoğunlukla doğar doğmaz ölen kız çocukları bu sayıya dahil değildir. 1704 yılı boyunca, bu sultanın en az kırk çocuğu dünyaya gelmiştir.  </p>
			<p class="paragraf">Haremler, bir zevk evinden daha çok bir hapishane havasına sahip olsa da, çokeşliliğin kişiyi doğal olarak cinsel tüketime yönlendirdiği açıktır. Saatler ve günler, her yerde betimlenen, haremağasının bir gözdeyi hükümdarın yanına götürmek için gelmesiyle kesintiye uğrayan bir kasvet içinde geçer. Burada, cariyenin tüm cazibesini kullanması gerekmektedir. Bu yeteneklerin ve bol şansın da yardımıyla önce bir gözde, daha sonra da olası bir eş olabilir, en azından bir erkek çocuğu dünyaya getirirse.  </p>
			<p class="arabaslik_sol">Büyük hadımlık kandırmacası  </p>
			<p class="paragraf">Hadımlık, doktorların ve gezginlerin yoğun ilgisinin hedefi olmuştur, bunu dünya turumuz boyunca göreceğiz. İlk başlarda, hadımlıkla ilgili, tıbbi incelemeden çok efsanelerden veya ahlaktan kaynaklanan önyargılarla karışık fikirler öne sürülmüştür. Richard Millant, 1908 yılında fazlasıyla acımasız bir açıklamada bulunur: “Hadımlık, bedensel olduğu kadar ahlaki yönden de bir aşağılamadır ve ikiyüzlülük, acımasız içgüdüler, korkaklık ve kıskançlık, onun doğasının temelini oluşturur.”<span class="dip"><a class="_idFootnoteLink" href="#footnote-225-4" id="footnote-225-4-backlink">4</a></span>Bu açıklamadan yüz yıl önce ise, rahip Jean Gimazane şu cümleyi söylemeye cüret etmiştir: “Hadımlar, isimsiz birer melez olduklarından, kadının geçici zarafetini erkeğin sonradan görme, doymak bilmez iktidarıyla birleştirirler.”<span class="dip"><a class="_idFootnoteLink" href="#footnote-225-5" id="footnote-225-5-backlink">5</a></span>Ve Büyük Larousse Ansiklopedisi, 1905 yılına dek şöyle bir tarif yapmıştır: “Hadımın zihni kısıtlı, kalbi ise katıdır. İnsanlığın şanını ve şerefini oluşturan duyguların hiçbirini hissetmez!”  </p>
			<p class="paragraf">Latin edebiyatında, şehvetli hadım, ana karakterlerden biri olarak, palavracı asker ve kurnaz hizmetçinin yanında yer almaya başlamıştır bile. “Juvénal ve Martial, çirkin, soluk benizli, gudubet, kolları ya da bacakları çıkık hadımları tarif ederler bize.”<span class="dip"><a class="_idFootnoteLink" href="#footnote-225-6" id="footnote-225-6-backlink">6</a></span>Bu son ayrıntı, tıbbi incelemelerin de sıkça ortaya koyduğu gibi, hadım erkeklerin kol ve bacaklarının abartılı derecede uzamasıyla ilgilidir. Buna karşılık, daha önce de söylediğimiz gibi, bunun tam tersi özellikleri taşıyan, erdemleri ispatlanmış olan bir sürü hadımın hikâyesini de tarih bize sunar. Ve aslında, (her şeye rağmen!) dikkat çekici ahlaki ve hatta erkeksi niteliklere sahip olan birçok erkekle karşılaşırız. Hadımlığın “insanlıktan çıkarmadığı” erkeklerdir bunlar. Esasında, doktorlar hastalarının erkekliğini alırken hiçbir endişe duymamışlardır çünkü hadım etme, cüzamdan tutun fıtığa kadar, hatta uzun zaman boyunca ruhsal bir kusur sayılan mastürbasyonun da içinde bulunduğu birçok hastalığın tedavisi olarak uygulanmıştır.  </p>
			<p class="paragraf">Hadımların tıbbi incelemeleri görece iyi belgelenmiş olsa da, bu genç çocukların bıçak altında ne gibi travmalar yaşadıklarını asla bilemeyeceğiz. En azından şunu söyleyebiliriz ki, mahrum edildikleri zevklerin farkına geç varmışlardır, oysaki hadım edilen yetişkinler bundan böyle nelerden mahrum olacaklarını çok iyi bilmektedirler. Bir hadımın intikamına dair az bulunan hikâyelerden birisi Heredotos tarafından aktarılır. Adına Panione denen bir köle tüccarı, Sakız adasının çocuklarını hadım ederek Akdeniz’de hüküm sürmektedir. Kurbanlarından biri olan Hermotime, Lidya’da Sardes’teki bir sarayda başhadım olmuştur ve işlerini daha da büyütebileceğini söyleyerek Panione’ye saraya yerleşmesini teklif eder. Panione tuzağa düşer ve ailesiyle birlikte saraya gelir. Bunun üzerine Hermotime onu da hadım olmaya mecbur eder ve dört oğlundan birisini, babasını hadım etmeye zorlar! Buna karşılık, sahte hadımların hikâyelerine de çokça rastlanır. En yenilerinden biri, İran şahının çevresiyle ilgilidir. Murtaza adlı bir genç, bir gün veliaht prens Rıza Şah Pehlevi’nin kuzenini boğulmaktan kurtarır. Genç adam, bahçıvan olarak sarayda hizmet etmeye başlar ve burada prensesin himayesine girer. Sarayın doktoru, kendisini muayene eder ve onun iktidarsız olduğunu bildirir: O andan itibaren “doğal hadım” olarak nitelenir, ki bu terim daha sonra hadımlığın (hayali) türleri arasına girer.<span class="dip"><a class="_idFootnoteLink" href="#footnote-225-7" id="footnote-225-7-backlink">7</a></span>Kendisi haremde görevlendirilir, hiçbir zaman hadım edilmediği halde haremağası olur ve Şah’ın çevresine girmeyi başararak onun en etkili danışmanlarından biri haline gelir. Avrupa’daki resmi heyetlere eşlik eder ve burada, diplomasi yeteneği sayesinde, İngiltere Kraliçesi Victoria’nın olduğu kadar, Avusturya-Macaristan İmparatoriçesi Sissi’nin de beğenisini kazanır. Murtaza, 1933 yılında, dört eşli bir zengin olarak Tahran’da ölür. Bu alışılmadık macera, romansı bir anlatımla, İranlı gazeteci Freidoune Sahebjam tarafından aktarılmıştır.<span class="dip"><a class="_idFootnoteLink" href="#footnote-225-8" id="footnote-225-8-backlink">8</a></span>  </p>
			<p class="paragraf">Asya’da, seks her zaman bir tür saplantı oluşturmuştur. Hintli hicralar, güçlerinin büyük bölümünü, içinde iktidarsızlık tehdidi de bulunan birçok laneti kendilerine atfeden batıl inançlardan almışlardır. Tüm Asya ülkelerinde, erkek cinsel organının boyutuna ve bu boyutun olası bir küçülmeye uğramasına dair saplantı hâlâ devam etmektedir. Buna <span class="CharOverride-11" xml:lang="tr-TR">koro </span>denir: “Kaplumbağa kafası” anlamına gelen Malayca bir kelimedir bu ve penisin küçülmesine ve ortadan kalkmasına ilişkin korkuyu ifade eder. <span class="CharOverride-11" xml:lang="tr-TR">Koro </span>salgınları düzenli şekilde ortaya çıkarlar. Bütün bir halkın korkuya kapılması için, kötü talihe, bozuk bir yiyeceğe, bir lanete veya düşman manevralarına ilişkin basit bir söylenti yeterlidir. Bunun en büyük ve en güncel örneğine 1967 yılında Singapur’da rastlanmıştır: Binlerce insan, domuz eti yemenin <span class="CharOverride-11" xml:lang="tr-TR">koro </span>etkisi gösterdiğine inanmıştır. Hadımlığın bin yıldan beri bilindiği Çin’de de böylesi dedikodular yayılır. Guangdong’un güneyinde, penisleri kurutmakla, hatta çalmakla suçlanan bir hayaletin var olduğu iddiası insanları dehşete düşürmüştür. 1977 yılında Tayland’da da buna benzer bir toplumsal salgın görülmüştür: Kuzey Vietnamlı gizli casuslar, <span class="CharOverride-11" xml:lang="tr-TR">koro</span>’yu yaymak için suya zehir katmakla suçlanmışlardır.  </p>
			<p class="paragraf">Afrika’da da bu tür saplantılara geniş ölçüde rastlanır ve esrar içmenin bu meşhur <span class="CharOverride-11" xml:lang="tr-TR">koro’</span>ya sebep olduğu söylentileri New York’a kadar ulaşmıştır! Freud’un ortaya attığı hadım edilme kompleksinin evrensel niteliğini destekleyen birçok öğedir bunlar...  </p>
			<p class="paragraf">Hadımlık, ceza hukuku sayesinde, 21. yüzyılın başlarında bulunduğumuz şu dönemde de tekrar gündeme oturabilir. Aslında, ülkeler cinsel suçluları cezalandırmak için hâlâ hadım etme uygulamasına başvuruyorlar, fakat bunu, gitgide daha fazla içine girdiğimiz sanal dünyanın doğasına uygun biçimde kimyasal yollarla yapıyorlar.  </p>
			<p class="paragraf">En sonunda, her türlü ahlaki kısıtlamadan uzak olan ve dünyayı yeniden etkisi altına alan erotizm çıkar karşımıza. Dizginlenemeyen bir tutku, bir çılgınlıkla, hadım etmeyle sonuçlanabilir. Sada Abe’yi hatırlayalım: Bu genç Japon kız, cinsel ilişki sırasında sevgilisini boğarak öldürmüş, daha sonra da penisini ve testislerini, el çantasında taşıyabilmek amacıyla kesmiştir. Bu hareketini, çılgınca âşık olmasıyla açıklamıştır. Bu haber, 1976 yılında, yönetmen Nagisa Oshima’nın <span class="CharOverride-11" xml:lang="tr-TR">Duyular İmparatorluğu </span>adlı filmine konu olmuştur.  </p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-1-backlink" id="footnote-225-1">1</a>	Bkz. Michel Erlich, <span class="CharOverride-12">Les Mutilations Sexuelles</span>, Presses Universitaires de France, Paris, 1991.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-2-backlink" id="footnote-225-2">2</a>	Jacques Heers, Les Négriers en terres d’Islam, Perrin, Paris, 2003, s. 16.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-3-backlink" id="footnote-225-3">3</a>	Alain Rey, <span class="CharOverride-12">Dictionnaire Historique de la langue française</span>, Le Robert, Paris, 1995, s. 747.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-4-backlink" id="footnote-225-4">4</a>	Richard Millant, <span class="CharOverride-12">Les Eunuques à travers les âges</span>, Vigot Frères éditeurs, Paris, 1908, s. 283.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-5-backlink" id="footnote-225-5">5</a>	Şu eserde referansı var: Georges Sidéris, <span class="CharOverride-12">Eunuques et Pouvoirs à Byzance</span>, doktora tezi, Paris I, 2001, s. 3.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-6-backlink" id="footnote-225-6">6</a>	G. Sidéris, <span class="CharOverride-12">Eunuques et Pouvoirs à Byzance</span>, a.g.e., s. 350.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-7-backlink" id="footnote-225-7">7</a>	Önce Bizans, daha sonra da Osmanlı imparatorları bu “doğal hadım” özelliğini, penisleri kesilmemiş olsa da testisleri çıkartılan beyaz kölelerine atfetmektedirler.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-8-backlink" id="footnote-225-8">8</a>	<span class="CharOverride-12">Le dernier eunuque</span>, Le Félin, Paris, 2005.</p>
				</div>
			</div>
		</div>
</body>
</html>