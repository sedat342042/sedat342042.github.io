<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-2</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x5" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf">Bir baş hadımın işten çıkarılması durumunda bir tören daha yapılır. Her sene bir kortej, yanına para ve kutsal yerlerinmuhafızlarına verilmek üzere hediye alarak, İstanbul’dan Medine ve Mekke’ye gider. Yola çıkılacak günün sabahında, ahırlardan sorumlu hadım, tüm saray görevlilerinin önünde, ilk koşumun dizginlerini baş hadıma verir. Sarayın avlusunun çevresinde bu koşumu üç kez sürmesi gerekmektedir, eğer kimse dizginleri ondan almazsa bu, görevden alındığının işaretidir. O zaman, Arabistan’ın ücra köşelerine sürgüne gönderildiğini ve konvoyla beraber saraydan ayrılması gerektiğini anlar. Buna karşılık, koşumun dizginlerini kendisinden bir hizmetçi alıyorsa hadım, adeta sevinçten yüzü parlayarak gidip padişahın önünde eğilir ve ondan, görevinin simgesi olan gösterişli mantoyu tekrar alır. Resmi törenlerde, baş hadımın yeri her zaman sadrazamın seviyesine eşittir; bu yüzden, yeni bir padişah görevinin simgelerini teslim aldığında o da hükümdarın sol kolunu tutmaktadır.  </p>
			<p class="paragraf">Yasak Şehir’de olduğu gibi, hadımlık mesleği çok da katlanılmaz değildir fakat tam bir dikkat ister ve cezaya maruz kalma tehlikesi vardır. Halkın hoşnutsuz olduğu durumlarda, hadımlar padişahlar için uygun birer kurbandırlar. Özellikle yeniçeriler, birçok defa, yönetimde çok fazla söz sahibi olduğunu düşündükleri bir ağanın ortadan kaldırılmasını şart koşmuş ve onun kellesini istemiştir. Bu durumda, “korkunç bir gösteriye tanık oluruz: hem kolları hem de bacakları kesilmiş siyah bir vücut, duvarların tepesinden istilacıların ayaklarının dibine düşer. Onlar da bu vücudun üzerine çullanır ve onu şehrin sokaklarında sürüklerler.”<span class="dip"><a class="_idFootnoteLink" href="#footnote-225-36" id="footnote-225-36-backlink">36</a></span>Hadımlık sistemini ortadan kaldırmak için de pek çok girişimde bulunulmuş, fakat bunlardan hiçbiri tam anlamıyla sonuç vermemiştir.  </p>
			<p class="arabaslik_sol">Beşikten mezara kadar hizmet  </p>
			<p class="paragraf">Tahtın vârisine hayat boyu nasıl eşlik ettiklerine dikkat edilir ve padişahın en ufak eylemleri ve hareketleri incelenirse, bu hadımların Osmanlı saraylarındaki yerleri kolayca anlaşılabilir.  </p>
			<p class="paragraf">Bir cariye veya eş hamile kaldığında, bundan ilk olarak haremağasının haberi olur ve bu durumu padişaha ve ileri gelen saray görevlilerine de o bildirir. Kurban kesme merasimlerini düzenler, erkek çocuk için beş, kız çocuk için üç kurban kesilir. Haberi şehre duyurmak için top atılır ve tüm İstanbul sokaklarına tellallar gönderir. Haremağası (Darüssaade ağası) daha sonra iki “Beşik alayı”nı sahneye koyar. Gösterişli bir biçimde süslenmiş yatak, haremin kapısına kadar, tüm personel tarafından alkışlanan ve hizmetkâr hadımların eşliğinde avluları birbirlerinin peşi sıra geçen kâhyalara teslim edilir. Bu tören, doğumu takip eden altıncı güne dek, daha da fazla şatafatla, vezirin ve bebeği hayranlıkla seyretmeye gelen divan üyelerinin önünde de tekrarlanır.  </p>
			<p class="paragraf">Haremağası, saraya getirilen sayısız hediyeden sorumludur: Bunları bir araya koyar, padişaha gösterir ve genç anneye götürür. Sünnet töreni, bu törenlerden en muhteşem olanıdır ve daima haremağası tarafından düzenlenir. Haremağası, imparatorluğun tüm ileri gelenlerini ve komşu ülkelerin yöneticilerini davet etmek için bu daveti aylarca önceden hazırlamaya başlar. Resim albümleri, Padişah III. Ahmed’in oğlunun 1720 yılında yapılan sünnet törenine dair kutlamaların hatıralarını saklamıştır. On beş gün boyunca, <span class="CharOverride-11" xml:lang="tr-TR">pax ottomana’</span>nın hüküm sürdüğü otuz sekiz ülkenin temsilcilerinin katıldığı inanılmaz geçitler, Haliç kıyıları boyunca devam etmiştir.  </p>
			<p class="paragraf">Şehzadeler okula gitme yaşına geldiklerinde, darüssaade ağasının dairesinin üzerindeki kata geçerler ve burada okuma-yazmayı ve aynı zamanda birçok farklı ders konusunu öğrenmeye başlarlar. 19. yüzyıldan itibaren, piyano ve Fransızca hocaları da işe alınmaya başlanmıştır.  </p>
			<p class="paragraf">Hadımların bir başka görevi, asla dokunmamaları gereken şehzade ve sultanları eğlendirmektir. Bu çocuklara dokunma ayrıcalığı yalnızca sütannelere, hizmetçilere ve dadılara aittir. Bir sürü oyuncağa sahip çıkmak zorunda olmak, çocukların haftalık gezintilerini kolaylaştırmaz: tüm bu küçük insanları oyalamaya yarayan yaylar, at arabaları, tüfekler veya toplar, bir tarafta erkekler, diğer tarafta kızlar. Bu durum, aynı dönemde Avrupa’daki büyük soylu ailelerin hizmetçilerinin yaptığı işleri anımsatır. Ve sonra bir gün, genç şehzadelerden biri, babasından sonra tahta çıkmak üzere seçilir. Padişahın vefat haberini çocuğa vermek yine haremağasının görevidir. Çocuk, ancak ender vesilelerle gördüğü bir kişinin vefatından dolayı çok da üzüntü duymaz. Sadrazam ve baş müftü kendisine padişah unvanını verdikten sonra, hadım, tahta çıkma töreninin hazırlıklarına başlar. Tören, akhadımların kapısında, çok titiz bir protokole göre sıralanmış olan, imparatorluğun devlet erkânının önünde gerçekleşir. Haremağası –Bizanslılarda olduğu gibi!– yeni padişahı omuzlarından sıkıca tutma ve onu tahtına götürme şerefine sahiptir.  </p>
			<p class="paragraf">Daha sonra, genç padişahın tüm olası rakiplerini –yani merhum hükümdarın, hırslı annelerin gözetimi altında haremde kendi taht sıralarını bekleyen oğullarını– ortadan kaldırmanın vakti gelir. Haremağası, bu genç insanların ortadan kaldırılması işiyle bizzat ilgilenir ve bu kişiler, muhafızlar tarafından sessizce boğulurlar. III. Mehmed’in haremağası, 1595’te, haremden çıkan on dokuz erkek çocuğun ipek fularlarla boğularak ortadan kaldırılmasını sağlamıştır. İçlerinden bir tanesi, boğularak öldürülmeden önce kestanelerini yemesine izin verilmesi için yalvarmış, bir diğeri ise, dönemin bir vakanüvisinin<span class="dip"><a class="_idFootnoteLink" href="#footnote-225-37" id="footnote-225-37-backlink">37</a></span> anlattığına göre, annesinin göğsünden koparılıp alınmış, “anne sütünü burnundan, ruhunu ise ağzından” çıkarmıştır. On dokuz tabut, III. Murad’ınkiyle aynı anda saraydan ayrılır, bu arada, merhum padişahtan hamile olan birçok harem kadını, taşlarla dolu çuvallara konarak, Marmara Denizi ve Boğaz’ın sularında boğulurlar. Haremağasının denetlediği ve muhafızlar tarafından gerçekleştirilen bu görev, haremin en karanlık yüzlerinden biridir.  </p>
			<p class="resim"><span><img alt="26.tif" class="_idGenPageitem-30" src="../Images/26_fmt.jpeg"/></span>  </p>
			<p class="resim_alyazili">Padişah II. Abdülhamid’in hareminin kadınları iki hadımla beraber, 1909’da Viyana’ya sürgüne gitmek üzere yoldalar.  </p>
			<p class="paragraf20">  </p>
			<p class="paragraf">Padişah I. İbrahim, 1641 yılında bu dehşeti zirveye taşır. Sadece onlardan sıkıldığı bahanesiyle, odalıklarının yerine yenilerinin gelmesini ister ve bunun sonucunda üç yüz kadın boğularak öldürülür. İçlerinden bir tanesi, mucize eseri kurtulmayı başarır; bir Fransız gemisi tarafından kurtarılır ve bu sayede Paris’e ulaşır. Kâbus gibi görüntüler, uzun zaman boyunca İstanbul haremlerine musallat olur. Kadınların bedenine yapışmış, taşların daha da ağırlaştırdığı, Marmara Denizi’nin dibinden toplanan kefen yığınlarının, akıntılarla çalkalanan görüntüleri. Söylentiye göre, bir kalıntı aramakta olan bir dalgıç, tüm İstanbul’u korkudan titreten ve pek de inandırıcı olmayan bu karşılaşmayı anlatır...  </p>
			<p class="paragraf">Bu veraset dönemlerinde haremağasının üzerine düşeni çok iyi biçimde yapması gerekmektedir çünkü yeni padişahın çevresi onu görevden azledebilir. En iyi olasılık, Kahire’de kendisini bekleyen altın bir emekliliktir. En kötüsü ise, kimsenin umurunda bile olmayacak bir biçimde ortadan kaldırılmaktır. İçlerinden bazıları, parlak konumlarını kaybetmemek için mücadele ederler, 17. yüzyılda, üç padişahın saltanatı boyunca yerini muhafaza etmeyi başaran Mustafa Ağa gibi.   </p>
			<p class="paragraf">I. Mustafa öldüğünde, hadımın çevirdiği dolaplardan bıkmış olan sadrazam, onu Mısır’a sürer. Fakat, Mustafa Ağa İstanbul’a dönmenin bir yolunu bulur ve sadrazama komplo kurar. Nefret ettiği hükümdar Mehmed Giray’ı devirmesi amacıyla bir donanma göndererek, Kırım’da halk ayaklanması başlatır. Kazaklar, bunun üzerine İstanbul’a iner ve Yeniköy semtini ateşe verirler. Sonuç olarak, hükümdar görevine geri döner ve Hacı Mustafa Ağa küskün ölür.  </p>
			<p class="paragraf">Yüz yıl sonra, III. Selim’den (1789-1807) sonraki taht kavgaları, hadımların başrol oynadığı kanlı takiplere sahne olur çünkü hadımlar, Fransız asıllı Nakşıdil Sultan’ın oğlu Mahmud’u çok beğenirler. Âdet olduğu üzere, III. Selim’in katilleri, tahta çıkmasını istemedikleri adayları ortadan kaldırmak isterler. “Mahmud, dairelerinden hiçbirinde değildi, dadı Cevri Kalfa, onu saklamak amacıyla evine götürmüştü. Bunu başarabilmek için, padişahın, bayram günlerinde iki tarafında dizilmiş olan hizmetkârlara altın dağıttığı hizmetçi avlusunu harem binalarından ayıran, kırk altı metre uzunluğundaki Altın Yol’u geçmek gerekir. [...] Hadımlar, merdivenlerde durarak geçişi engellerler ve Cevri Kalfa, saldırganların gözlerine mangal korları fırlatır, bu sayede şehzade, odanın bacasından kaçma imkânı bulur.”<span class="dip"><a class="_idFootnoteLink" href="#footnote-225-38" id="footnote-225-38-backlink">38</a></span>Genç şehzade, koluna bir hançer darbesi alır ama beklenmedik bir şekilde, bazı görevlilerin gelişi ve suikastçıların kaçması sonucunda kurtulur.  </p>
			<p class="arabaslik_sol">Onca kadının arasında...  </p>
			<p class="paragraf">Padişahın kızlarından biri evlenecek olduğunda ilk şahit her zaman haremağasıdır. Tüm törenleri o düzenler. Bunlardan ilki de, damada kürk kaftan hediye edilmesidir. Damadın bu kaftanı giymesine de yine haremağası yardımcı olur. Daha sonra, damadın müstakbel eşini kolundan tutarak haremin kapısına getirir. Padişahın zevkine ve arzusuna göre ve aynı zamanda döneme göre, bu şehzade düğünleri az çok Osmanlı iktidarını yansıtmaktadır. Ama, monarşinin devamı için kralın bir veliaht sahibi olmasını bekleyen Avrupa hanedanlarının aksine, Osmanlılar bu düğünlere çok az önem verirler çünkü harem sayesinde padişah daima çok sayıda olası veliahda sahiptir.  </p>
			<p class="paragraf">Haremağası, imparatorun yatağıyla ilgilenmez. Padişahın dört resmi eşiyle olan ilişkileri doğrudan bir kâhya tarafından yönetilir. Valide sultana yakın olan ve baş hazinedar unvanı taşıyan bu kadın, padişahın cinsel yaşamına ilişkin bir takvim tutarak önemli bir rol oynamaktadır. Haremağası ise, cariyeleri ve köleleri yönetir, bu da birkaç yüz kadını kapsayan bir erotik tercihle ilgilenmektir. III. Murad (1574-1595) gibi padişahlar, her geceyi başka bir cariyeyle geçirirler. Bu padişah, eşlerini ihmal etmektedir.  </p>
			<p class="paragraf">Tüm Batılı fantezilerin nesnesi haline gelmiş olan haremin katı bakış açısına göre, satın alınan veya hediye edilmiş olan genç kızları on veya on iki yaşında eğitmek gerekir. Hint medeniyetinin ve onun meşhur <span class="CharOverride-11" xml:lang="tr-TR">Kama Sutra</span>’sının tersine, bölümleri aşktan söz etmesi gereken, sözlü bu eğitime dair geriye hiçbir şey kalmamıştır. Üstelik, bir odalık tarafından iyi öğrenilen şehvet sanatı, gözde ve hatta –neden olmasın– eş konumuna yükselmeye giden bir yoldur. Bu eğitimin haricinde, bazı hadımlar bu kadınlardan, elleriyle, ağızlarıyla ve bazı erotik gereçlerle gönüllerince faydalanırlar. Bu kadınlardan birçoğu saltanatın son yıllarında haremden ayrıldıklarında, hadımların şanı İstanbul’da birçok dedikodu ve fantezinin kaynağı olmuştur. Kocasını çok mutlu eden bilmem hangi kadından söz edildiği gibi, “hadımların inceliğini” bilmeyen kocaları tarafından hayalleri yıkılmış diğer kadınlardan da söz edilir...  </p>
			<p class="paragraf">İmparatorluğun son dönemlerinde, haremi besleyen cariyelerin tümü, Çerkezlerin daima en beğenilen ırk oldukları Kafkas­ya’dan gelmektedir. Asıl gelenek, on dört yaşına gelen genç bakirenin, Ramazan ayının yirmi yedinci gecesinde padişahla ilk kez beraber olmasıdır. Kız, sultandan hamile kaldığı takdirde sıklıkla kürtaja başvurulur, tabii eğer bu cariye efendisi tarafından çok beğenilmezse. Fakat gerçek hayatta, padişahlar anneleri Valide Sultan’ı düzenli olarak ziyaret ederler. O da, haremin yeni üyelerini oğluna sunmaya gayret eder. Bu genç kızlar, kahve servisi yaparlar ve padişah içlerinden birini beğenirse hadıma haber verir; bu genç kıza gözde<span class="CharOverride-11" xml:lang="tr-TR"> </span>denir ve derhal imparatorun yatağı için hazırlanır. Protokolün sıkı sıkıya uygulanması için haremağası, hiz­metkârlardan da yardım alarak, tüm ayrıntılarla ilgilenir. Genç kızın, padişahın alacakaranlık odasına girmesi, yerde sürünmesi, yatağın çarşafını öpmesi ve sonra da efendisiyle asla göz göze gelmeden, yatağın içine süzülmesi gereklidir.  </p>
			<p class="paragraf">Buna karşılık, cazibe veya masumiyet bu töreni bozmuş olmalıdır. Bu riski göze alan kız, bolca cazibeye başvurmalıdır, genç Fransız Aimée Dubuc de Riverie’nin şüphesiz yapmış olduğu gibi.<span class="dip"><a class="_idFootnoteLink" href="#footnote-225-39" id="footnote-225-39-backlink">39</a></span>Napoléon’un eşi Josephine de Beauharnais’nin kuzeni olan yirmi bir yaşındaki bu genç kız, 1797’de Cebelitarık açıklarında korsanlar tarafından<span class="CharOverride-11" xml:lang="tr-TR"> </span>esir alınır. Nantes’da rahibelerin yanında sekiz yıl geçirmiştir ve doğduğu Antiller’e doğru yol almaktadır. Güzelliğinden çok etkilenen Cezayir hükümdarı, onu Padişah I. Abdülhamid’e hediye eder. Müslüman olan ve “kalbin izi” anlamına gelen Nakşıdil adını alan Aimée, sarışınlığı ve pek soylu davranışlarıyla kendini çabucak sevdirir. Beklenen olur: Bir gece, haremağası onu padişahın yatağını paylaşmak üzere hazırlatır.  </p>
			<p class="paragraf">Aimée, padişahın beklentilerini karşılamış olmalıdır çünkü sabah uyandığında her yanının mücevherlerle kaplı olduğunu görür. Kısa süre sonra bir erkek çocuk dünyaya getirir ve böylece padişahın dördüncü eşi olur. Aimée de Rivery’nin oğlu, 1808’de II. Mahmud adıyla tahta geçer ve 1839’a kadar hüküm sürer. Fransız bir anneden dünyaya gelmiş olan bir padişah, uçsuz bucaksız Osmanlı İmparatorluğu’nu otuz bir yıl boyunca yönetmiş olur. Bu kadın, kutlamalar, havai fişek gösterileri ve konserler düzenleyerek saray yaşamına damgasını vurur. Bu aynı zamanda, görece özgürlüklerin tadını çıkarmaya başlayan harem için liberal bir dönemin başlangıcı olmuştur ve Fransız büyükelçilikleri, Babıâli’nin nezdinde güçlenirler. Tüm bunlar –büyükelçilik hariç– 19. yüzyılda, II. Abdülhamid’in döneminde son bulur.  </p>
			<p class="arabaslik_sol">Beşir Ağa adlı büyük kişilik  </p>
			<p class="paragraf">Aslında, bu hadımların arasında sıradan kişilerden çok sıra dışı insanların bulunması olasıdır. Kimileri yardımseverlikleriyle, kimileri de, her toplumda olduğu gibi, kötülükleriyle dikkat çekerler. Ama içlerinde bir kişi vardır ki, işte onun kaderi konuşulmaya değer.  </p>
			<p class="paragraf">Bu, Doğu hadımlarının uzun tarihinde kuşkusuz alışılmışın dışında bir kişiliğin hikâyesidir. Ondan önce başka hiçbir hadım bu denli nüfuza sahip olmamıştır ve kendisinden sonra gelen darüssaade ağalarından hiçbiri İstanbul’da, Osmanlı İmparatorluğu üzerinde onunkine benzer bir iktidar kuramamıştır. Üstelik Beşir Ağa, yirmi dokuz yıl boyunca görevde kalmıştır –ki bu ulaşılamamış bir rekordur– ve hâlâ görevdeyken yaşamı son bulmuştur. Bu da sıra dışı bir durumdur çünkü haremağaları, en iyi olasılıkla zengin bir sürgün hayatı sürerler, ama sık sık da Topkapı’nın arka avlularından birinde boğazlanarak ölmektedirler. Beşir Ağa’nın siyasi ve diplomatik anlamda hatırı sayılır katkıları olmuştur fakat bunların ayrıntılı açıklaması eserimizin çerçevesini fazlasıyla aşacaktır. Mısır ve Türk kökenli kaynaklar sayesinde hakkında birçok ayrıntıya sahip olduğumuz ve bir İngiliz üniversitesinin hazırladığı bir teze<span class="dip"><a class="_idFootnoteLink" href="#footnote-225-40" id="footnote-225-40-backlink">40</a></span> konu olmuş büyüleyici bir kişilik diyebiliriz onun için.  </p>
			<p class="paragraf">1655’te doğan Beşir Ağa, Habeşistan’da esir düşer ve hadım edilir. Yani, siyah ırktandır. Aslen Hıristiyanken, âdet olduğu üzere Müslüman olur ve yeni bir isim alır. Gelecek kuşaklar onu bu isimle anacaklardır. Mesleğine ilişkin eğitimi aldıktan sonra, padişahın hizmetindeki hadımların alışıldık müfredatını takip eder ve çabucak padişahın sırdaşlarından biri olur. Daha sonra, Darüssade Ağası<span class="CharOverride-11" xml:lang="tr-TR"> </span>görevini üstlenir, yani, saltanattaki en yüksek mertebelerden biri olan haremağalığına ulaşır. Beşir, sonradan Müslüman olmuş olsa bile İslam dinine sıkı sıkıya bağlıdır, aynı zamanda teolojik tartışmalara da ilgi duyar. Topkapı Sarayı’nın içinde kendine küçük bir cami yaptırır ve burada kitap koleksiyonu yapmaya başlar. Sevdiği kitaplar dini metinlerdir fakat aynı zamanda şiire, tarihe ve edebiyata dair çok sayıda Türkçe, Arapça ve Farsça kitap toplar. Kitaplara olan tutkusu öyle bir hale gelir ki, hayran olduğu Jean-Claude Flachat gibi Avrupalı büyük kitapseverler tarafından da tanınmaya başlar. Saint-Chamond Kraliyet Fabrikası’nın yöneticisi olan bu Fransız sanayici, birçok kez Türkiye’de konaklamış ve Beşir Ağa’yla yakın dost olmuştur. Haremağası, onun hareme giren ilk Avrupalı olmasına izin vermiş ve Fransız, bunun ne büyük bir ayrıcalık olduğunu kavramıştır: “Mitoloji tanrıları” diye anlatır daha sonra, “herhalde kendilerini insanlara daha kolaylıkla göstermişlerdir. Ve Tartarus bile girerken bundan daha iyi korunamazdı!” Flachat, yeri gelmişken, I. Mahmud’un haremağası eşliğinde oynadığı, oldukça erotik bir oyundan söz eder. Padişah, odalıklarının hamama giderken dikiş yerleri önceden bir sıra tutkalla yapıştırılan bir gömlek giymelerini ister. Sıcak etkisini gösterir göstermez bu gömlekler doğal olarak kadınların bedeninden düşer ve padişah, bu sahneyi gizli bir pencereden seyrederek kadınların çıplaklığının tadını çıkarır. Daha sonra, en çok beğendiği kadını gidip kendisine getirmesi için hadımını görevlendirir.  </p>
			<p class="paragraf">Flachat, haremağasının, her gün okuyarak, tartışarak ve kitaplara başvurarak kütüphanesinde saatler geçirdiğini fark eder. Kitaplara duyduğu tutku sonucunda Beşir Ağa, III. Ahmed’in annesi Gülnuş Emetullah’ın, Ayasofya Camii’ne koyduğu kitapları kendisine hediye etmesinden sonra, Eyüp Camii’nde ikinci bir kütüphane yaptırır. Bu iki kütüphane de eksiksiz olarak muhafaza edilmiştir ve bugün de İstanbul’da bulunan büyük Süleymaniye Camii’nde ziyaret edilebilirler. Beşir Ağa’nın dine duyduğu bu hevesi anlamak için, Osmanlı padişahlarının kendilerini, İstanbul ve Kahire’nin başkenti olduğu, Sünniliğin dört mezhebinden biri olan Hanefi ekolünden saydıklarını söylemek gerekir.<span class="dip"><a class="_idFootnoteLink" href="#footnote-225-41" id="footnote-225-41-backlink">41</a></span>Ve teolojik tartışmalar, henüz Şiiler ve Sünniler arasında bugün olduğu gibi şiddetli çatışmalar yaşanmadan, ümmeti, yani inananların dünyasını hareketlendirir. Beşir Ağa da koyu bir Hanefidir fakat diğer imamlarla da teolojik ve felsefi tartışmalar, sohbetler yapmaktan zevk alır. İnançlarını sağlamlaştırmak için Medine’de bir kütüphane kurar, sonra da Kahire’deki El Ezher Üniversitesi’ne kitap tedarik eder ve burada, daha sonra birçok ülkede yayımlanacak kutsal metinleri elle tekrar yazmaları için sürgüne gönderilmiş veya emekliye ayrılmış hadımları çalıştırır.  </p>
			<p class="paragraf">Beşir Ağa’nın dini rolü bununla kalmaz, çünkü uçsuz bucaksız Osmanlı İmparatorluğu’nun birçok yerinde, Rumeli sınırlarına dek uzanan İslami vakıflar kurmaya başlar. Böylelikle, önce Bulgaristan’daki Şistov kentinde, sonra da Kahire’de ve Bağdat’ta birer medrese açılır. Bunlardan her birine birçok kitap tedarik edilir. Beşir Ağa, İstanbul’da bile peygamberin hadisleri konusunda uzmanlaşmış geleneksel bir medrese açar. Bu okul, yoksul ve yetim çocuklara ücretsizdir. Cami avlularına yaptırdığı güzel şadırvanlardan ise henüz söz etmedik bile.  </p>
			<p class="paragraf">Daha önce söylediğimiz gibi, haremağaları, Memluklarla başlamış olan gelenekler doğrultusunda Mekke ve Medine kutsal şehirlerinin (haremeyn) korunmasını üstlenmişlerdi. Beşir Ağa, bu sorumluluğu yerine getirmesi için, yakınlarından biri olan Osman Ağa’yı Mısır’da kişisel temsilcisi olarak görevlendirir. Osman Ağa, köle ihracatıyla, özellikle de hadımların İstanbul’a gönderilmesiyle ilgilenmektedir ama Osmanlı İmparatorluğu’nun ikinci başkenti olan Kahire’de Beşir Ağa’yı da temsil eder. Tıpkı patronu gibi, bu kişi de itibar ve refaha kavuşur; kendi birliğine sahiptir ve Yukarı Mısır’ı bey unvanıyla yönetir. Bu bölge özellikle verimlidir ve kendisi de buradan, efendisinin verdiği görevleri yerine getirmek amacıyla, Mekke ve Medine’ye gönderilmek üzere önemli miktarda tahıl elde eder. Ama o dönemin âdetleri gereğince, Osman Ağa bu göreve kavuşabilmek için görevin asıl sahibini öldürtmek zorunda kalmıştır. Büyük miktarda buğday, Yukarı Mısır’dan çıkarak, her sene Mekke’ye hacca giden akıl almaz büyüklükteki mümin kervanıyla birlikte Arabistan’a ulaşır. Hac organizasyonu kolay bir iş değildir: hacıların korunmasından sorumlu yeniçerileri ayarlamak, aynı zamanda, bu zengin kervanları yağmalamaktan zevk duyan Bedevi şefleriyle de iyi ilişkiler içinde olmak gerekir. Osman Ağa, İstanbul’dan gösterişli kıyafetler getirtir, bunlar, kervanın geçmesine izin vermeleri karşılığında çölün efendilerine hediye edilmektedir.  </p>
			<p class="paragraf">Beşir Ağa doksan bir yaşında öldüğünde, Padişah I. Mahmud tüm imparatorlukta kırk gün yas ilan eder. Bir cenaze konvoyu, Topkapı’dan ayrılarak Haliç’ten yukarı çıkar ve onu Eyüp’e, çok sevdiği camisine ve padişahların, vezirlerin ve diğer devlet büyüklerinin yattığı mezarlığa götürür. Caminin hemen yanındaki mezara gömülmeden önce kulağına kelime-i şahadet okunur. İslam inancına göre kişi öldükten sonra iki melek gelir ve inancının gerçekliği konusunda onu sorguya çeker. Ölen kişinin, inananların cennetine girip giremeyeceğine bu şekilde karar verilir. Beşir Ağa’nın mezarı, görece sadedir ve mezar taşının üzerinde yalnızca şunlar yazar: “Darüssaade’nin erdemli ve soylu bekçisi Beşir Ağa burada yatıyor. Mekânı cennet olsun.”  </p>
			<p class="paragraf">Kendisinden sonra gelen dört haremağası da Beşir Ağa adını alırlar. Bu durum, İstanbul’da bir ilktir. Ama bu adamlardan sonuncusu ne onun onuruna, ne de konumuna saygı göstermiştir. Adı Moralı Beşir Ağa’dır ve halkın gözü önünde asılarak idam edilmiştir. Hesapların genellikle bir arka avluda görüldüğü İstanbul’da böylesi bir duruma daha önce hiç rastlanmamıştır. Sahip olduğu güçle kuşkusuz sarhoş olan hadım Moralı, daha çabuk zengin olma amacıyla kötülükler yapar ve çevresini korumalarla, Kırım’dan getirterek görevlendirdiği Tatarlarla donatır. Bu kişiler de haydut gibi davranıp halk ayaklanmalarına sebep olurlar. Sadece hırsızlıklar değil, cinayetler de olur ve Moralı hapse atılır. Daha sonra da, bu üzücü dönemin bitişiyle şüphesiz rahatlamış olan kalabalığın önünde asılarak idam edilir. Moralı daha sonra, en düşük konumdaki hizmetkârlara ayrılan, Boğaz’ın Anadolu kıyısındaki bir mezarlıkta toprağa verilir.   </p>
			<p class="paragraf">Bu talihsiz olaya rağmen, Beşir Ağa’nın hüküm sürdüğü dönemin uzun vadeli sonuçları olmuştur. Öncelikle, bu dönemden itibaren haremağaları, iktidara geçmek üzere yetiştirilen genç şehzadelere, ne alanda olursa olsun, eşlik etmeye başlarlar. Bunun dışında, vezirler uzun süre boyunca nüfuzlarından alıkonurlar çünkü Beşir Ağa, onları keyfine göre atamak veya görevden almak gibi bir âdet başlatmıştır. Ve bu nüfuz mücadelesi, neredeyse Osmanlı İmparatorluğu’nun son yüzyıllarına dek sürmüştür.  </p>
			<p class="arabaslik_sol">Odalıklara elveda  </p>
			<p class="paragraf">Türkiye’nin hızlı Batılılaşması, gelenek ve göreneklerdeki etkisini, 19. yüzyılın ikinci yarısından itibaren gösterir. Çokeşlilik ve haremler, gitgide yalnızca Osmanlı’daki soylu sınıfın ufak bir azınlığını ilgilendirmeye başlar. II. Abdülhamid, 1902 yılında, becerisi ve dürüstlüğüyle tanınan Hariciye Nazırı Ahmet Vefik Pa­şa’yı ödüllendirmek ister. Geleneklere göre, en güzel hediye bir kadındır ve padişah, haremağası Behram Ağa’yı, haremden bir kadın seçip nazırın evine kadar kadına eşlik etmesi için görevlendirir. Ahmet Vefik Paşa hediyeyi geri çevirir çünkü zaten sevdiği bir kadınla, Atina’da karşılaştığı bir İsviçreli hanımla evlidir.  </p>
			<p class="paragraf">Çokeşliliğin işte böylece reddedilmesi, simgesel olarak bir dönemin bitişine damgasını vurur. Aslında, 1909’da haremin feshedilmesiyle birlikte, artık yalnızca simgeler değil, kurumlar da çökmeye başlar. Bu da, tekrar basit hizmetkârlar haline gelmiş ve asıl görevleri ellerinden alınmış hadımların sonu olur. Üstelik, kimileri onlarca yıldır inzivaya çekilmiş olan kadınlar Osmanlı saraylarından ayrılırken hiçbir hadım orada değildir.  </p>
			<p class="paragraf">İngiliz gazeteci Francis MacCullagh, genç Türk hükümetinin padişah V. Mehmed Reşad’dan haremin son sakinlerinin de “serbest bırakılmasını” istemesi üzerine, bu acıklı sona tanıklık eder. Memurlar, Anadolu ve Çerkesya’daki onlarca kasabaya telgraflar yollamış ve İstanbul’da kaçırılan veya satılan kızların ailelerine kavuşmayı beklediğini haber vermiştir. Bu aileleri Yıldız’dan İs­tanbul’un kuzeyine, Topkapı’ya taşımak için tam otuz bir at arabası lazım olur. Burada, en güzel geleneksel kostümlerini giyerek tüm Anadolu’yu geçmiş olan dağlılar, kimliklerini kaydeden ve taleplerini araştıran bir kurulun karşısına çıkarlar. Daha sonra, odalıkların, bu kavuşmayı endişeyle beklediği bir salona alınırlar.   </p>
			<p class="paragraf">Ve şu sahnelere tanık oluruz: “[..] Babalarının kollarına atılan kızlar, erkek kardeşlerini veya kuzenlerini, hatta bazen hiç tanımadığı bir akrabasını öpen kız kardeşler. Bu kadınların süslü püslü görünümüyle dağlıların kaba havası arasındaki zıtlık, bu sahnelerin en tuhafı değil. Bazıları, dillerini unuttukları için artık yakınlarını anlamıyorlardı...”<span class="dip"><a class="_idFootnoteLink" href="#footnote-225-42" id="footnote-225-42-backlink">42</a></span>En üzücüsü ise, önemli bir kişiye hediye edilen veya Boğaz’da boğularak öldürülmüş olan kızlarına kavuşamayan ailelerdir. Çoğu gözyaşları içinde olan odalıklar, birbirlerini tebrik eder ve şüphesiz yoksulluğundan korkmadıkları bir geleceğe doğru kendilerini götürecek eski püskü arabalara binerler. İki yüz on üç kadın, bu şekilde özgürlüğüne kavuşur. On beş yıl sonra, dünyada en iyi korunan saray kapıları halka açılır...  </p>
			<p class="paragraf">Araştırmacı veya tarihçi eksikliğinden değil, büyük ölçüde, Osmanlı dönemine dair radikal eleştirilerde bulunan Kemalist rejim sebebiyle, bu geçmiş Türkiye’de hâlâ gölgelenmektedir. Fakat, günümüzde bu durum yavaş yavaş değişmekte. II. Abdülhamid’in torunu Ertuğrul Osman’ın Eylül 2009’da İstanbul’daki Sultanahmet Camii’nde yapılan cenazesine yüzlerce Türk’ün ve birçok devlet adamının geleceği kimin aklına gelirdi? Tabii ki, üzerinde Beşir Ağa’nın resmi bulunan tişörtlere henüz rastlamıyoruz ama <span class="CharOverride-18">Ottoman </span>markası, birçok genç insan tarafından gururla taşınan “İmparatorluk karşı saldırıya geçiyor” sloganını çıkarmış. İstanbul gençliği, bir Amerikan <span class="CharOverride-18">fast-food </span>zincirinin piyasaya sürdüğü “sultan” mönülerine bayılıyor. Bu ufak tefek ayrıntılar, 2009’da Başbakan tarafından açılan Panorama 1453 Tarih Müzesi’yle güçleniyor. Burada, Bizans’ı Hıristiyan imparatorların elinden alan Fatih Sultan Mehmed’in savaş destanını, üç yüz altmış derecelik bir ekrandan izleyebiliyoruz. Yorumlar da, tüm ziyaretçilerin hayranlığını kazanmak amacıyla, özenle hazırlanmış. <span class="CharOverride-18">Fakat, bu sokak folklorunun ötesinde, Türkiye’nin geçirdiği evrim imparatorluk nostaljisini uyandırmışa benziyor</span>.  </p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-36-backlink" id="footnote-225-36">36</a>	a.g.e.<span class="CharOverride-12">, </span>s.118</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-37-backlink" id="footnote-225-37">37</a>	Philip Mansel, <span class="CharOverride-12">Constantinople, </span>s. 109.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-38-backlink" id="footnote-225-38">38</a>	İlhan Akşit, <span class="CharOverride-12">Osmanlı’nın Gizemi Harem, </span>Akşit Kültür Yayınları, İstanbul, 2007, s. 133.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-39-backlink" id="footnote-225-39">39</a>	Bu genç Fransız kızının hikâyesi şu eserde romanlaştırılmıştır: Michel de Grèce, <span class="CharOverride-12">La Nuit du Sérail</span>, Olivier Orban, Paris, 1982.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-40-backlink" id="footnote-225-40">40</a>	Jane Hathaway, <span class="CharOverride-12">Beshir Agha: Chief eunuch of the Ottoman Imperial Harem,</span> Oxford publications, Oxford, 2005.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-41-backlink" id="footnote-225-41">41</a>	İmam Ebu Hanif tarafından 8. yüzyılda Bağdat’ta kurulan bu okul, günümüzde daha çok Arapça konuşmayan İslam ülkelerinde yaygındır.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-42-backlink" id="footnote-225-42">42</a>	N. M. Penzer, <span class="CharOverride-12">The Harem, </span>Springbooks, 1965’teki yeni basım, Londra, 1936, s. 20.</p>
				</div>
			</div>
		</div>
</body>
</html>