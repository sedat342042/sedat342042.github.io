<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>3-2</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x3" xml:lang="tr-TR">
		<div class="Basic-Text-Frame">
			<p class="split">  </p>
			<p class="paragraf">Belki kader belki rastlantı sonucunda, bir yıl sonra, komşu Pakistan’ın Yüce Divan heyeti başkanı, Başbakan Yusuf Raza Gilani’nin hükümetine, üçüncü cinsiyeti tüm ülke çapında tanımaları yönünde talimat verir. Rakip Hindistan’da olduğu gibi, ne kadın ne de erkek olan, ayrı bir cinsiyetten söz edilmektedir: transseksüellerden. Batı dünyası tarafından köktenci âdetleri sebebiyle eleştirilen bir ülkede rastlanan bu tavır, şaşırtıcı bir devrimi gün yüzüne çıkarmaktadır. 2010 yılının başlangıcında verilen bu kararın arkasındaki yargıç Chaudry, kendi ülkesindeki hadımları korumak ve onların hâlâ eksikliğini duydukları bir toplumsal statüyü kendilerine sunmak istemektedir. Chaudry Pakistan’daki hadımların savunucusu ve sözcüsü yüce gönüllü avukat Aslam Khaki tarafından ikna edilmiştir. Bu adam, hadımların, fahişelik ve dilencilik gibi çeşitli çıkış yollarını da barındıran kaderinden duygulanarak söz eder. Hintli hicralar da tıpkı bu durumdadırlar.  </p>
			<p class="paragraf">Bu olumlu gelişme, Bobby olarak bilinen ve hadım olmaktan gurur duyan kırk beş yaşındaki dansçı Almas’a da yaramış. Almas kadınsı bir görünüme sahip, Rawalpindi’de yaşıyor, çevresinde cinsiyeti belirsiz birçok genç insan var, bunlardan bazıları hadım edilmiş. Almas, şantajların, tecavüzlerin, kamuoyunun kayıtsızlığının ve polis şiddetinin kınanması için medyaya çağrıda bulunarak yıllardan beri Pakistanlı hadımları bir araya getirmeye çalışmakla uğraşmış.  </p>
			<p class="paragraf">Daha da şaşırtıcı olan ve Hint ruhunun derinliğini ortaya çıkaran bir şey gerçekleşir: Eyaletler, hicraları vergi tahsildarı olarak kullanmaya başlarlar! Bu fikir, 2001 yılında numaracı birçok kişiden alacağını tahsil etmekte zorlanan Shetty adında Mumbaili bir bankacının aklına gelir. Şehirdeki bir grup hadımı görevlendirir; onlara, borçluların evlerine giderek olay çıkartmalarını, bu eylemin sebebinin de tüm mahalle sakinleri tarafından iyice anlaşılmasını ister. Ve bu fikir işe yarar çünkü daha sonra göreceğimiz gibi hadımların Hint toplumu içinde, birçok batıl inançtan kaynaklanan çok özel bir imajı vardır. Daha sonra, 2006 yılında, Bihar eyaleti valisinin de aklına aynı fikir gelir: Kamu borçlarını tahsil etmeleri için hadımları görevlendirir. Niyeti, hem halkın en fakir kısmını toplumsal sefaletten kurtarmak, hem de borçluları utandırarak hadımların kuvvetinden faydalanmaktır. 2010 ilkbaharında ise, bu çok özel tahsildarları görevlendirme sırası Yeni Delhi Belediyesi’ne gelmiştir. Hindistan’ın başkentinin belediye meclisi, en verimli biçimde çalışacak hadımlara düzenli bir maaş verilmesi şartını bile kabul eder.  </p>
			<p class="paragraf">Bu resmi tanınmalar tabii ki, farklı hadım gruplarının Hint toplumuna dahil olması için yeterli olmayacaktır çünkü onlar hiçbir “kast”a ait değildirler. Ve bu da, muhteşem ilerlemelere şahit olunsa bile, Hindistan’da engelleyici bir durumdur. Madya Pradesh eyaleti, 2000 yılında yerel yönetimlerdeki görevlere pek çok hadımı getirerek bir çığır açar. Zengin bir maden şehri olan Katni’nin seçmenleri, klasik partilerin, yani Kongre Partisi ve Hindu milliyetçilerinin partisi BJP’nin iki temsilcisinden daha fazla oyla kırk beş yaşındaki hadım Kamla Jaan’ı belediye başkanı seçerler. “Hicralar, tüm Hint bayramlarını kutlayan Müslümanlardır” der bir şehir sakini, “ve bir aile kuramazlar yani bir hanedan kurmaları gibi bir tehlike yok!” Bu tespit bizi, hadımlığın kökenlerine götürür, Hint toplumunu zayıflatan yozlaşmayı ve akraba kayırmacılığını da reddedişin iyi bir ifadesidir.<span class="dip"><a class="_idFootnoteLink" href="#footnote-225-4" id="footnote-225-4-backlink">4</a></span>Brahmanların, bu insanların tanınan hiçbir kasta ait olmamalarını bahane ederek duruma itiraz etmelerine rağmen söz konusu eyaletin birçok şehrinde başka hadımlar da aynı görevlere atanırlar. Başka bir durum: Kasım 2000’de, hadım Asha Devi, bir kadına ayrılmış bir görev olan Gorakhpur (Utar Pradesh eyaleti) belediye başkanlığına atanır. Muhalafet, bu sonuç karşısında saldırıya geçer, adaletin de doğruladığı gibi, adayın her şeye rağmen bir erkek olduğunun altını çizer. Fakat Asha, daha sonra tekrar göreve atanır. Kısa bir süre sonra, 2005 yılında, Madya Pradesh eyaleti sakini aktivist Shabnam Mausi’nin önderliğinde Hintli hadımlar da kendi siyasi partilerini kurma yönünde planlar yapmaya başlarlar.  </p>
			<p class="paragraf">Bundan böyle, hicralar kendilerinden söz ettirmek için her fırsatı kullanacaklardır. Ve, gerçekten de, “hadım sorunu” 2000’li yılların başından beri hiç bu kadar gün yüzüne çıkmamıştır. Öyle ki, 2002’de Varanasi’de yapılan bir kongrede 5000 kişidirler, uzun zaman önce aklımızdan bile geçirmeyeceğimiz bir şeydir bu. Ve sözcüleri Renee Kapoor, merkezi hükümetten, hadımları yönetimlerdeki ve hükümetteki görevlere atamalarını istediğinde uzunca bir süre alkışlanmıştır. “Cinsel yönden engelliyiz ve diğer bedensel engelli kişilerle aynı muameleyi görmemiz gerekir” diyerek, Hindistan’daki çeşitli azınlıklara uygulanan pozitif ayrımcılığa da gönderme yaparak konuşmasını bitirir Kapoor.  </p>
			<p class="paragraf">Hadımlar, davalarında ilerleme kaydetmek için, Hint toplumunda uyandırdıkları büyük duygu karmaşasından faydalanmayı da bilirler. Alman yönetmen Thomas Wartmann ve Hintli fotoğrafçı Anita Khemka tarafından 2005’te çevrilen <span class="CharOverride-11" xml:lang="tr-TR">Sarilere ve İnsanlara Dair </span>adlı filmin çekimleri Mumbai’de şehir yetkililerinde ve halkta büyük yankı uyandırır.<span class="dip"><a class="_idFootnoteLink" href="#footnote-225-5" id="footnote-225-5-backlink">5</a></span>Wartmann’ın kamerası tarafından takip edilen üç hicranın güçlü birer kişiliğe sahip olduklarını belirtmek gerekir: hem dans öğretmeni hem de fahişe olan Laxmi, Mumbai Plajı’nda dilenen ve kendisine karşı cömert davranmayanları kesilmiş cinsel organını göstermekle tehdit eden Asha ve “guru”suyla birlikte bir tapınakta yaşayan Rambha. Dahası, bu çekimler, sinema oyuncusu Ashutosh Rana’nın bir tür aydınlanma yaşamasına neden olur: Başka bir filmde, Mumbai’de çalışan bir Brahman polisin, mafyanın eline terk ettiği hadım oğlunu canlandırmak ister. Bu kahraman, hayatta kalmak ve eğitim almak için savaşırken genelev dansçılığını bırakan ve 1999’da Madya Pradesh eyaletinde bir yasama meclisine seçilen ilk Hintli hicra olmayı başaran Shabnam Mausi’dir. Ve o günden beri, oyuncu Ashutosh Rana hicraların kaderi için savaşmaktadır; kendini aynı zamanda dine, Sanskritçe ve <span class="CharOverride-11" xml:lang="tr-TR">Veda</span> çalışmalarına adamıştır.  </p>
			<p class="paragraf">Tabii ki hâlâ marjinal olsalar da, hicralar, siyasi gruplar tarafından kullanılacak kadar nüfuz kazanmışlardır. Şubat 1998’den önceki seçim kampanyası boyunca, Mumbai örneği bir kez daha geniş biçimde tartışılmıştır.  </p>
			<p class="paragraf">Şaşırtıcı bir adam olan Govinder Ragho Khainar, yozlaşmaya, silah kaçakçılığına, gayrimenkul spekülasyonuna ve Hint şehirlerinde sıkça rastlanan kalpazanlığa karşı mücadele kampanyası yürütmek için şehrin hicralarıyla işbirliği yapar. Proje çok iddialıdır ama elli yaşını geçmiş olan bu adam, başkenti Mumbai olan Maharashtra eyaletinin yöneticisi, çok popüler bir fanatik Hindu olan Raj Thackeray’a karşı gelerek cesaretini çoktan kanıtlamıştır. Bu siyasi çatışmalar, onun büyük Hint limanı belediyesindeki işini kaybetmesine sebep olmuştur.  </p>
			<p class="paragraf">Hareketli liman semtinde, uyuşturucu kaçakçılığıyla, fahişelikle veya yetişkin olmayan kimseleri pazarlayarak geçinen on binlerce marjinal insanın yaşadığı bir yerde, Khainar, bu semtin yüzlerce hadımının yardımıyla bir kampanya başlatır. Şiddet karşıtı olan Khainar, hicralardan, bu hedefleri mahcup etmelerini ister. Bu, hicraların da iyi bildiği bir uygulamadır. Ve şüpheli işler çevirmesi nedeniyle seçilmiş falanca konut geliştiricisinin çevresi, şarkı söyleyerek ve dans ederek kesilmiş cinsel organlarını kendisine gösteren hadımlarla sarılır. Bu hareketin, kendisine maruz kalan kişiyi lanetleyen bir özelliği vardır. Hem iyicil hem de kötücül güçlere sahip oldukları söylenen hicralardan her halükârda korkulur. Khainar daha iyi bir barınma olanağı ve daha iyi yiyecekler sağlayarak hicraların desteğini kazandıktan sonra çaresiz durumdaki polis teşkilatının bir kısmının da yardımıyla insan kaçakçılığına karşı mücadeleye girişir ve sadece 1999 yılı içerisinde, reşit olmayan iki yüzden fazla sayıda kişiyi, bazıları zaten hadım olan muhabbet tellallarının pençesinden kurtarır. Tüm bunlar olurken tabii ki şiddet de eksik olmaz: fedailer ve güçlü kuvvetli muhabbet tellalları onu bir güzel döverek ve hatta silahla yaralayarak Khainar’dan intikamlarını alırlar.  </p>
			<p class="paragraf">Hintli hadımların önlerindeki engelleri kaldırmalarının başka bir yönü, Bhopal’li bir grup Müslüman hadımın hac vesilesiyle 2007’de Mekke’de “ortaya çıkış”ıdır. <span class="CharOverride-11" xml:lang="tr-TR">Arabnews </span>muhabiri Suudi gazeteci Siraj Wahab, hicraların İslam’ın kutsal mekânlarına daha önceden de bir yolculuk gerçekleştirmiş olan liderleri Hadji Saleem’le bir röportaj yapar. “İşleri basitleştirmek için, kendimizi erkeklerden sayıyoruz ve bu yüzden de kendi ülkemizde kadın giysileri giydiğimiz halde hac sırasında erkek giysileri giyiyoruz” diye açıklar, kendisi ve hemcinslerinin Bhopal’deki Müslüman nüfus ile aynı camiye gittiği Hindistan’da normal bir dini kimlik sahibi olmak ister. Gazeteci, esasen erkek oldukları için hadımların da Müslümanlara konulan kurallara uymaları gerektiğini anımsatır. Bununla beraber, bu hicralar kendilerine dini bir kural belirlemişlerdir çünkü “hacca giden kişiler <span class="CharOverride-11" xml:lang="tr-TR">mukhia</span> veya guru statüsünü kazanırlar” der Hadji Saleem “ve artık kadın giysisi giymek zorunda değildirler, artık ne şarkı söylemeye ne de dans etmeye hakları vardır.”<span class="dip"><a class="_idFootnoteLink" href="#footnote-225-6" id="footnote-225-6-backlink">6</a></span>  </p>
			<p class="arabaslik_sol">Hadımlar için bir festival  </p>
			<p class="paragraf">Tamil Nadu’da gerçekleştirilen Kovagam Festivali, her sene, hicraların kendilerini göstermeleri için bir fırsat haline gelir. Bin civarında insanın yaşadığı küçük bir kasabada, nisan ayının sonları veya mayıs ayının başında, dolunay ışığında gerçekleşen bir buluşmadır bu. Mumbai hariç, Hindistan’ın tüm şehirlerinden gelen hadımlar, bu etkinliğe katılırlar. Mumbaililer ise, bunun turistik bir etkinlik haline gelmesinden şikâyet ettikleri ve etkinlik vesilesiyle hadımların sömürüldüğünü ve cinsel anlamda bir röntgenciliğin söz konusu olduğunu düşündükleri için bu buluşmayı da küçümserler.  </p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-4-backlink" id="footnote-225-4">4</a>	<span class="CharOverride-12">Outlook </span>dergisi, Yeni Delhi, Şubat 2000.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-5-backlink" id="footnote-225-5">5</a>	Bu film, 2006’da Almanya’da ve Ocak 2008 ve Kasım 2010’da Fransa’da Arte isimli televizyon kanalında yayınlanmıştır.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-6-backlink" id="footnote-225-6">6</a>	<span class="CharOverride-12">Arabnews, </span>20 Aralık 2007.</p>
				</div>
			</div>
		</div>
</body>
</html>