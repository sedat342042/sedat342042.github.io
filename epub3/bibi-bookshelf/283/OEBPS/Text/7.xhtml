<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x7" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-7" xml:lang="en-GB">6  </p>
			<p class="resim"><span><img alt="c.png" class="_idGenPageitem-4" src="../Images/c_fmt5.jpeg"/></span>    </p>
			<p class="arabaslik_orta">Tanrı’nın çılgınları Skoptzy’ler  </p>
			<p class="paragraf"><span class="CharOverride-22">  </span></p>
			<p class="paragraf"><span class="CharOverride-12">Angelino di Roma</span>’nın keskin sesi, hadımlara dair muhafaza edilmiş tek standart olarak, Skoptzy’lerin seslerinin ayarlanmasında referans noktası alınmıştır. Sürgün edilen aileleri Bükreş’te yaşayan bu Rus kökenli hadım erkekler 1907’de Dr. Julius Tandler ile Siegfried Grosz tarafından Romanya’nın başkentinde nüfusa kaydedilirler. İki Avusturyalı, hadım edilmenin ses üzerindeki etkilerini incelemek istemektedir.<span class="dip"><a class="_idFootnoteLink" href="#footnote-225-1" id="footnote-225-1-backlink">1</a></span>Beş ila sekiz yaşında hadım edilmiş olan bu Rusların, Moreschi’ninkinden en az bir oktav daha ince bir sesle şarkı söylediğini çabucak fark ederler. Böylece, Avrupa müzik tarihinin en güzel sayfalarından birinin yalnızca katı öğretmenlerle gerçekleştirilen bir ses eğitimi sayesinde yazıldığını bir kez daha doğrularlar.  </p>
			<p class="paragraf">Hadımlara ilişkin bu dünya turunu sonlandıracağımız Skoptzy’lerin amacı ses mükemmelliğini aramak değildir. Aslında, İtalyan hadımlarla aralarında fazla bir ortak nokta da yoktur. Tek ortak noktaları, tarihte onlarla aynı dönemlerde ortaya çıkmaları ve onların da varlığının iki yüzyıl sürmüş olmasıdır. Köktenci bir din tarikatı olan Skoptzy’ler, manevi bağnazlıkları ve mutlak olanın peşinde olmaları açısından daha çok Hindu hicralara benzerler.  </p>
			<p class="arabaslik_sol">Bükreş’in hadım arabacıları  </p>
			<p class="paragraf">Skoptzy’lerin varlığı, 1970 yılına kadar Rusya’da, Kırım’da ve yüz kadar kişiden oluşan cemaatler kurdukları Kuzey Kafkas­ya’da doğrulanmıştır. Buna karşılık, tarikatın tamamen dağıldığını hiçbir şey kanıtlayamaz ve komünizmin bitişinden sonraki dini canlanma sırasında bu tarikatın da yeniden doğmuş olması ihtimalini de hiçbir şey olasılık dışı bırakamaz. Bir Amerikan üniversitesi, 1953-1955 yılları arasında görev yapmış olan Sovyet başbakanı Georgi Malenkov’un hadım olduğunu bile iddia eder...<span class="dip"><a class="_idFootnoteLink" href="#footnote-225-2" id="footnote-225-2-backlink">2</a></span>Birçok araştırmacı, Skoptzy’lerin fizyolojisini, inançlarını ve davranışlarını incelemek için bu kişilerin geç dönemlerdeki varlığından da faydalanmıştır. İsviçreli Eugène Pittard’ın 1900’de, bir Romen kasabasında yaşayan başka bir grup Skoptzy üzerine çalışmasından sonra Tandler ve Grosz, Bükreş’teki kayıtları sırasında yaş ortalaması otuz olan hadımları incelemişlerdir. Pittard, hadımların, daha önce de dünyanın birçok yerindeki farklı doktorlar tarafından değer biçilen tüm özeliklerini kayda geçirmiştir: gövdenin, kafanın ve kafatasının abartılı ölçüde büyümesi, boyun, bacakların ve en şaşırtıcısı kulakların uzaması! Nihayet, İkinci Dünya Savaşı sırasında, Alman doktor Walter Koch, yine Romanya’da, yaşları elli ila doksan dört arasında değişen on üç hadım erkeği inceler. Onlar da Rus kökenlidir ve Çar ve komünizm baskısından kaçmışlardır. İşgal ettikleri Orta Avrupa ülkelerindeki tüm halkların etnik kökenlerini titizlikle inceleyen Naziler, aslında 9. yüzyılda Museviliği seçmiş olan eski Hazar halkıyla aralarında var olması muhtemel bağları araştırmaktadır.  </p>
			<p class="paragraf">Skoptzy tarikatına mensup birçok göçmen, 1929’daki Sovyet yargılamalarının sonucunda dini merkezlerinden biri haline gelen Romanya’ya yerleşir. Aralarında arabacılığın ve daha sonra taksi şoförlüğünün de bulunduğu birçok meslekle uğraşırlar. Romancı Paul Morand, yolculuklarından biri sırasında, Bükreş Tiyatrosu’nun önünde müşteri bekleyen arabacıları tarif eder: “[...] Koltuklarının üzerinde dikilen, tüysüz suratlı ve enseleri tıraşlı dev Rus arabacılar, kırbaçlarını sallayarak, ince sesleriyle müşterileri çağırmaktaydılar: ‘Boyard, Boyard, buraya, Boyard.’”<span class="dip"><a class="_idFootnoteLink" href="#footnote-225-3" id="footnote-225-3-backlink">3</a></span>Mesai bittikten sonra her arabacı tekrar yuvasına döner, “soluk mavi veya kiraz kırmızısı renginde bir hareli kumaş şeridiyle çevrili koyu kadife cüppesini çıkarır ve semaverin önüne oturur.” Bu adamlar aileleriyle yaşamaktadır çünkü birçoğu, çocuklarının doğumundan sonra hadım edilmiştir. Mimar Le Corbusier aynı zamanda, Romanya’nın başkentinde bu Rus göçmenlerle tanışma fırsatı da bulur, “Çok şişman ve ince bir sesle konuşan arabacılar. Tıkalı <span class="CharOverride-12">kalei</span>lerde (sokaklarda) atılgan ve parlak ulaklarını etrafa salıyorlar.”<span class="dip"><a class="_idFootnoteLink" href="#footnote-225-4" id="footnote-225-4-backlink">4</a></span>  </p>
			<p class="resim"><span><img alt="33.tif" class="_idGenPageitem-37" src="../Images/33_fmt.jpeg"/></span>  </p>
			<p class="resim_alyazili">1920 yılı civarında, bir grup Skoptzy. Sovyetler’in iktidara gelmesinden sonra bu tarikata karşı   </p>
			<p class="resim_alyazili">düzenlenen zulümlere kısa bir ara verilmiştir.  </p>
			<p class="paragraf20">  </p>
			<p class="paragraf">Açıkça görülüyor ki, bu tarikatlar varlığını sürdürüyor. Aralarından bazıları hiç şüphesiz Rusya’nın başkentlerinden gelmişler çünkü Bükreş’te konforlu evlerde yaşarlar. 1859’da, hatırı sayılır zengin ailelere mensup Sen Petersburg’lu üç gencin, Skoptzy tarikatına girmek amacıyla yaptırdıkları kısırlaştırma ameliyatının sonucunda öldükleri bilinmektedir. Henüz o tarihte bile, birçok üyesi Romanya’ya sığınmak üzere başkentten kaçan tarikata karşı burjuvazinin tepkisi şiddetli olmuştur. Büyük Yaş (Moldov­ya’nın eski başkenti) şehrinde yaşayanlar, on sekiz ila yirmi yaş arasında hadım edildikten sonra son derece sade bir yaşam sürerler ve yaşamlarını daha birçok yıl devam ettirmeleri, ancak Rus kardeşlerinin sürekli olarak gelmeleriyle mümkün olmuştur. Ekim 1917 Devrimi’nden önce, Romanya yaklaşık bin beş yüz hadıma ev sahipliği yapmaktadır.  </p>
			<p class="paragraf">Skoptzy tarikatını nispeten iyi tanırız, çünkü ortaya çıkar çıkmaz, Çarlık yönetimi tarafından çok sert baskılara maruz kalmıştır. Daha sonra komünistler de bu tarikatı yok etmeye çalışmışlardır. Ama, bu hadımların halk içinde gösteriler yaptıkları iki yüzyıl boyunca yaşanan hoşgörü dönemleri sayesinde gelişmeleri ve hatta iktidara yaklaşmaları mümkün olmuştur. Her şeye rağmen, 19. ve 20. yüzyılda onlara ilişkin yapılan istatistikler az ve belirsizdir. Çar yönetimi tarafından düzenlenen 1897’deki nüfus sayımı, “eski inananlardan ve tarikat mensuplarından” oluşan, sayısı iki milyonu geçen bir gruptan söz eder. Çağdaş araştırmacıların tahminleri, şaşırtıcı bir şekilde, dinden ayrılmış olan, şu ya da bu sıfata sahip, on milyon insanın olduğunu söyler. Skoptzy’lere gelecek olursak, 19. yüzyılın sonunda dünyada sayıları yaklaşık yüz binken, 1805-1870 yılları arasında aralarından beş bin dört yüz kişinin Sibirya’ya sürüldüğü adli evrak tarafından belirtilmiştir.  </p>
			<p class="arabaslik_sol">Küçük damgadan Çar’ın damgasına  </p>
			<p class="paragraf">Gavril Menşenin, 1871’de Tambov bölgesinde hadım edildiğinde dokuz yaşındadır. Kendi ameliyatından önce beş arkadaşının ameliyatına katılmıştır ve bu seansı, korkunç kişiliğini yansıtan bir masumiyetle ve neredeyse mizahla tarif etmiştir. Hadım etme işlemiyle de az çok ilgilenen bir köylü olan “cerrah” İakov İvaniç, o akşam bir odayı boşaltmış ve buraya suyla dolu bir tahta fıçı ve pansuman malzemesi koymuştur. Müstakbel Skoptzy’lerin hepsi birbiri ardına fıçıya yanaşır ve buraya dizlerini dayar. İvaniç, erbezinin çevresine sağlam bir ip geçirir, titizlikle bilenmiş bir bıçak alır ve bir hamlede testis torbasını keser. Genç çocuklar, –“gereken miktarda kan akmadıkça” der Menşenin– kanın dökülmesine izin vermek için su fıçısının üzerine hafifçe eğilerek beklemelidir. Bu ayrıntıdan söz ederken, ameliyat olduktan sonra kadın cinsine benzemelerini sağlayacak yeterli miktarda kanın dökülmesini bekleyen Hindu hicraları hatırlamadan geçemeyiz.  </p>
			<p class="paragraf">Merheme batırılmış bir bez parçası daha sonra bir kemerle yerleştirilir ve tutturulur. “Böyle böyle, testislerin birbiri ardına yere düştüğünü ve bir insan testisi yığını oluşturduğunu gördüm” diye devam eder genç Gavril, “ve sonra sıra bana geldi.” Burada söz konusu olan, tam bir hadım etme değil, orşiektomidir. Kendilerini tamamen hadım ettirenler, yalnızca daha üst bir derecenin mensuplarıdır. Beş neşeli çocuk, “tavada yanan testisleri, hiçbir işe yaramayan bu parçaların çıtırtısını, alevlerin içinde şişmesini ve patlamasını...” duyarlar. Olaylardan uzun zaman sonra kaleme alınmış bu anlatı, söz konusu insanın kayıtsızlığını açıklayabilecek tek şeyin, yılların araya koyduğu mesafenin izidir.<span class="dip"><a class="_idFootnoteLink" href="#footnote-225-5" id="footnote-225-5-backlink">5</a></span>Menşenin, Skoptzy’ler arasında saygın bir yer edinmiştir. Bu tarikata mensup olması, ailesiyle birlikte otuz yıl boyunca Sibirya’da sürgün hayatı yaşamasına sebep olur. Arkasında, özellikle Tolstoy’a gönderdiği birçok mektup kalır.  </p>
			<p class="paragraf">Hadım etme işlemlerinin hepsi bu denli çıplak bir törenle gerçekleşmemiştir çünkü genellikle toplu bir törenin eşliğinde yapılan dini bir eylem niteliği taşırlar. 1929’daki Saratov davası veya yine aynı yıl görülen Leningrad davasının sanık sandalyesindeki tarikat mensuplarının tasviri, birkaç tanığın, arkadaşın veya ebeveynin, buna ek olarak, sahın yöneticisinin ve onun yardımcılarının<span class="dip"><a class="_idFootnoteLink" href="#footnote-225-6" id="footnote-225-6-backlink">6</a></span> katıldığı gerçek kutlamalardan söz eder. Çömeze öncelikle uzun beyaz bir gömlek giydirilir ve kendisi daha sonra, tıpkı bir vaftiz töreninde olduğu gibi, tören yöneticisinin sorduğu bir dizi soruyu yanıtlamalıdır: “Ne sebeple buradasın?” “Ruhumu kurtarmaya geldim” vs. İnananların arasına kabul edildikten sonra ilk hadım etme ameliyatına maruz kalır. İlk cemaatler, 19. yüzyılın başına dek, bu “ateş vaftizi” için açık yaraya, korkunç acılar eşliğinde kabuk bağlatma gibi bir faydası olan ilkel bir yöntem benimsemişlerdir. Cerrah, şefin kendisine “Günahı yenmek için kılıcı tut!” diye haykırarak uzattığı, titizlikle bilenmiş bıçağı akkorda ısıtır ve cinsel organları bir hamlede kökünden keser. Aceminin acı çığlıklarına diğer yardımcılar şöyle cevap verirler: “İsa dirildi!” Kanama tehlikesi, buz veya katran uygulanarak önlenir, daha sonra cerrah, eğer tam anlamıyla hadım edilme söz konusuysa idrarın atılmasına yarayan bir tüpü yerleştirdikten sonra kapanmış yaranın üzerine bir merhem sürer ve yarayı sarar.  </p>
			<p class="paragraf">Tarikat şefleri, testislerin alınmasıyla yetinmedikleri gibi, hadım etme işlemi içerisinde dereceler belirlerler. Testislerin alınması işlemini, yani “küçük mührü” veya “küçük temizlen­me”yi “Çar’ın mührü” veya “altın mühür” de denilen, testis torba­sının ve penisin alındığı “ikinci mühür”den ayırırlar. İmtiyaz sahibi kişi, tarikata giriş aşamasından sonra “melek” veya “beyaz gü­vercin” unvanı alır, daha sonra, “uçurumun anahtarı” diye adlan­dırılan penisini de kestirebilecektir; uçurum diye adlandırılan şey, kadın cinsel organıdır. Bu durumda “Çar’ın mührü” unvanını alır ve cerrah, “Ezilmiş yılana bak” veya “Âdem’in kafasına bak”<span class="dip"><a class="_idFootnoteLink" href="#footnote-225-7" id="footnote-225-7-backlink">7</a></span>diye bağırarak feda edilmiş olan penisi gösterir. Daha sonra, zaman içerisinde bu köktenciler üç kademe daha belirlerler. Bunların içinde, göğüs kaslarının bir bölümünün alınması ve beden üzerinde çeşitli yaralar açılması da vardır. Önceden kadınlara özgü bir kademe olan göğüslerin alınması işlemi, daha sonra erkeklerde de uygulanmaya başlanır. İnancında en samimi olan mensuplara has son kademeler, daha derin kesikler açmak ve kolların, omuzların veya karnın üzerini haç biçiminde yakmak olarak kendini gösterir. Son bedensel adaklar, çarmıha gerildiği zaman İsa’nın üzerinde açılan beş yaraya gönderme yaparak “beş kanatlı melek” haline gelen bir Skoptzy’yle son bulur.  </p>
			<p class="resim"><span><img alt="34.tif" class="_idGenPageitem-38" src="../Images/34_fmt.jpeg"/></span>  </p>
			<p class="resim_alyazili">Bu adam, cinsel organların tümünü kestirerek “Çar’ın mührünü” veya “altın mührü” almıştır.  </p>
			<p class="paragraf20">  </p>
			<p class="paragraf">Buna karşın, davalar sırasında dinlenen tanıklar, şiddet kullanarak zorla yapılan hadım etme işlemlerinin de yaygın olduğunu kanıtlar. Etnolog Anatole Leroy-Beaulieu, sahınının lehine propaganda yapan ve Skoptzy’lerin sayısını artırmak için erkek çocuklarını kaçırmakta tereddüt etmeyen yaşlı bir adamı örnek verir. Yaşlı hadım, tensel zevklere ilişkin bir merak içinde olan gençleri korkutarak konuşmaya başlar. “Peki ne yapmalıyız?” diye sorarlar ve tarikat mensubu, Matta’nın İncil’inden alıntı yaparak, cennete gidebilmek için melekler gibi temiz olmak gerektiğini söyler. Sohbet devam eder ve on beş kadar erkeğin ve kadının dua ederek beklemekte oldukları bir mağarada son bulur. “Temizlenmenin ne olduğunu öğrenme vakti geldi” der Skoptzy, aniden ağızları kapatılan, elleri, ayakları ve gözleri bağlanan çocuklara. Yardımcılardan biri, kimi zaman ateşte kızdırılmış bir bıçak alır ve adayların testislerini, kendi istekleri dışında keser. Saltykof isimli bir köylü, Skoptzy’lerin, yeni durumlarını<span class="dip"><a class="_idFootnoteLink" href="#footnote-225-8" id="footnote-225-8-backlink">8</a></span><span class="CharOverride-17"> </span>ifşa edecek olanları ölümle tehdit ettikleri bu kaçırmaları açığa çıkarmıştır.  </p>
			<p class="arabaslik_sol ParaOverride-11">“Kendimi hadım edeceğim, gökyüzünü   </p>
			<p class="arabaslik_sol ParaOverride-12">satın alacağım”  </p>
			<p class="paragraf">Skoptzy yandaşları, kısırlaştırma sayesinde, “ateş vaftizine” de maruz kalarak “beyaz güvercin” sıfatı kazanırlar. Böylelikle, İsa’nın Matta İncili’nde yer alan sözlerini gerçek anlamıyla yorumlarlar: “Eğer uzuvlarından biri senin için bir düşme vesilesiyse onu kes ve kendinden uzak bir yere at.” Tekvin’i okuduklarında, Âdem ve Havva’nın, cennetten kovuldukları zaman bedenlerinin üzerinde “cennetin meyvelerini” yani cinsel organları ve göğüsleri hâlâ taşıdıklarını düşünürler. Günaha tanıklık etmiş bu parçalardan kurtulmak, onlara göre, ilkel masumiyeti geri getirecek ve yeni inananlara cennetin kapılarını açacaktır. İnançlarının belli başlı cümlesi, “kendimi hadım edeceğim, gökyüzünü satın alacağım”dan kastedilen, hadımlık sayesinde cennete ulaşmaktır.  </p>
			<p class="paragraf">Hadım etme biçiminde gerçekleştirilen bu vaftiz, inananları, Hıristiyanların uzun süre boyunca “ten günahı” olarak adlandır­dıkları şeyi gerçekleştirmekten bedensel olarak alıkoymaya dayanan, son derece ilkel bir öğretinin temelini oluşturmaktadır. Daha sonra, Skoptzy’ler görece kalabalık cemaatler halinde yayıldıklarında, tarikatın ortadan kaybolmasını engellemek için, hadım etme eylemi bir veya iki çocuğun doğumundan sonraya ertelenir.  </p>
			<p class="paragraf">Böyle bir bağlamda, Skoptzy’lerin dini törenlerinin de özgünlükten uzak olmamasına şaşırmayız. Bu erkek ve kadınların, bir bakirenin veya genç bir hadım erkeğin göğüs etini veya âdet kanını paylaşarak ayin yaptıkları yönünde Rusya’da dedikodular dolaşmıştır. Tüm Ortaçağ boyunca genç Hıristiyanların kanını içmekle suçlanan Yahudiler başta olmak üzere, tüm azınlık dinlerinin, kendilerini karalamayı amaçlayan bu tür propagandaların kurbanı olduğu bilinmektedir. Esasında, bu tarikatın, törensel hadım etme işlemleri dışında bir araya gelmesinin, en azından toplu translarla sonuçlanmadığı zamanlarda, herhangi bir dua törenine benzediği tahmin edilir. Bunun dışında, dualar, tarikatın ilk şeflerinden biri olan Selivanov’a edilmektedir ve bu toplantılar, uzun yıllar boyunca yaşanan baskılar yüzünden gerekli görülen gizlilik kaygısı nedeniyle, cumartesiyi pazara bağlayan gece gerçekleşir. Ayrıca, bu toplantılar nadiren düzenlenir: Yılda altı kereden fazla toplanılmaz ve bu toplantılardan biri de usta Kondrati Selivanov’un “çilesi” anısına, eylül ortasında yapılır. Yeni yandaşlar, zor elde edilen bir temizliğin simgesi olan beyaz elbiseyle bu törenlere katılırlar ve Rus ruhunun en gizli köşesinden gelen, tuhaf bir biçimde panteist izler taşıyan bir dua okumaları gerekmektedir. Skoptzy’ler, günahları için Tanrı’dan ve azizlerinden, ama aynı zamanda “Toprak Ana”dan af dilerler. Rusya’da çok etkin olan çağdaş putperest tarikatlar, doğaya ve eski Slav tanrılarına edilen dualara tekrar saygınlık kazandırmıştır.  </p>
			<p class="paragraf">Bu törenler, duaların ve Ortodoks mezhebinden gelen ayinlerin karışımından meydana gelir, haç işaretleri ve ilahiler veya Selivanov’un ikonası ilk sırayı alır. Esasında, tıpkı İsa gibi, Selivanov’un da Sibirya’da çektiği acılar hatırlanır ve “onun hükümdarlığının gelmesi” için dua edilir. 1929’da Leningrad’da görülen ve Skoptzy’lerin hedef alındığı dava konusunda uzman olan etnolog Nikolai Volkov, tarikata ait birçok ilahiyi, özellikle yeni katılanların hadım edilmesinden önce söylenen ilahileri derlemiştir:  </p>
			<p class="paragraf20">  </p>
			<p class="siir ParaOverride-14" xml:lang="en-US"><span class="CharOverride-18">Merhamet isteyen  </span></p>
			<p class="siir ParaOverride-15" xml:lang="en-US"><span class="CharOverride-18">Tanrı için acı çekmelidir  </span></p>
			<p class="siir ParaOverride-15" xml:lang="en-US"><span class="CharOverride-18">	İnsan, Tanrı’nın meselelerini algılamalıdır  </span></p>
			<p class="siir ParaOverride-15" xml:lang="en-US"><span class="CharOverride-18">	Altın mührü almalıdır  </span></p>
			<p class="siir ParaOverride-15" xml:lang="en-US"><span class="CharOverride-18">	Ruh, günahlara cevap vermek zorunda kalmasın diye[...]  </span></p>
			<p class="siir ParaOverride-15" xml:lang="en-US"><span class="CharOverride-18">	Sen, kurtarıcının sözlerini dinle,  </span></p>
			<p class="siir ParaOverride-15" xml:lang="en-US"><span class="CharOverride-18">	Sen, keskin bıçağı elinde tut,  </span></p>
			<p class="siir ParaOverride-15" xml:lang="en-US"><span class="CharOverride-18">	Sen, ejderhanın başını kes,  </span></p>
			<p class="siir ParaOverride-15" xml:lang="en-US"><span class="CharOverride-18">	O zaman, bedenler çok temiz olacak  </span></p>
			<p class="siir ParaOverride-15" xml:lang="en-US"><span class="CharOverride-18">	Böylece, ruhun cennete gidecek.  </span></p>
			<p class="siir ParaOverride-15" xml:lang="en-US"><span class="CharOverride-18">	Yaşayın çocuklarım,  </span></p>
			<p class="siir ParaOverride-15" xml:lang="en-US"><span class="CharOverride-18">	Göklerin Çarına hizmet edin,  </span></p>
			<p class="siir ParaOverride-15" xml:lang="en-US"><span class="CharOverride-18">	İnancınızı koruyun  </span></p>
			<p class="siir ParaOverride-15" xml:lang="en-US"><span class="CharOverride-18">	Şan, şeref ve güç Tanrı’nın üzerine olsun, amin.</span><span class="CharOverride-18" xml:lang="tr-TR">  </span></p>
			<p class="paragraf20">  </p>
			<p class="paragraf">Cemaat daha sonra, katılımcılarının, Rus taşrasının eski putperest inancına yapılan yeni bir göndermeye uygun olarak, güneşin ilerlediği yönde kendi etraflarında döndüğü, bitmek bilmez bir dansa başlar. Tüm bunlara, sürekli tekrar edilen <span class="CharOverride-12">doukh Bog </span>(Tanrı ruhu) çığlıkları eşlik eder. “Manevi biralarıyla” sarhoş olan Skoptzy’ler sık sık kendilerinden geçerler, bu sırada, aydınlanmış olanlar da, Selivanov’un yakında Rus tahtına çıkacağını, dünyanın sonunun yaklaştığını ve buna benzer kehanetleri haykırırlar. Herkes tarafından beklenen sonuç, bir “altın borazan” esritici biçimde söz aldığında gerçekleşir. “Altın borazan” terimi, histerik çırpınmalara yenik düşerek, İsa’nın dünyaya dönüşü veya tarikat üzerindeki tehditler hakkında kehanetlere başlayan kişi için kullanılır.  </p>
			<p class="arabaslik_sol">Selivanov, yeni İsa ve müstakbel Çar  </p>
			<p class="paragraf">Bu tuhaf tarikattan ilk kez 18. yüzyılın sonunda söz edilmiştir. Skoptzy grubu, kendileri de eski inananlardan<span class="dip"><a class="_idFootnoteLink" href="#footnote-225-9" id="footnote-225-9-backlink">9</a></span><span class="CharOverride-17"> </span>oluşan “Tanrı’nın halkı” veya “Kamçılayanlar” gibi diğer sapkınlıklar arasındaki yerini alır. Rusçada <span class="CharOverride-12">skoptzy </span>kelimesi <span class="CharOverride-12">skopets</span>’in çoğul halidir ve “hadımlar” anlamına gelir. Bizans geleneğinin doğrudan etkisi altında kalmış olan Rus Ortodoks hiyerarşisinin tarihinde birçok hadım bulunduğu bilinmektedir. Ve örneklerinin yayılmış olması da mümkündür ama 18. yüzyılın başında, dini hadımlığın izi artık yalnızca, kendini hadım ettiği için kilise tarafından cezalandırılan ve manastırında yaşam boyu kürek cezasına<span class="dip"><a class="_idFootnoteLink" href="#footnote-225-10" id="footnote-225-10-backlink">10</a></span> çarptırılan bir diyakozu etkileyebilmiştir. Hadımlığın, diğer medeniyetlerde sahip olduğu kutsal hava kesinlikle Rusya’da da ortaya çıkmıştır.  </p>
			<p class="paragraf">Öyle ya da değil, görünür hiçbir ayrıntı, Moskova’nın güneyindeki Orel köyünde yaşayan ve kendilerini törenle hadım ettirdikleri için 1772’de II. Katerina’nın emriyle acımasızca cezalandırılan on üç –İsa ve son yemekteki havarileri gibi?– köylünün çılgınlığını açıklayamaz. İçlerinden bir tanesinin, “kurtarılmak ve iman içinde yaşamak isteyen her insanın hadım olması gerektiği” yönündeki tanıklığı, şeflerden birinin sözlerinin ne denli güçlü olduğunu kanıtlar. Orel köylülerinin şefi Andre İvanov, Sibirya’ya sürülmeden önce, <span class="CharOverride-12">knut</span><span class="dip"><a class="_idFootnoteLink" href="#footnote-225-11" id="footnote-225-11-backlink">11</a></span> cezasına çarptırılır. Görünüşe bakılır­sa, bu ceza yeterli olmamıştır çünkü üç yıl sonra, çariçe polisi Tambov bölgesinde altmış Skoptzy ele geçirir. Bunlardan birçoğu, kürek mahkûmu olarak yaşamını tamamlar ama yeni şefleri Selivanov, acımasız bir <span class="CharOverride-12">knut</span> seansına rağmen kaçmayı başarır. Kısa bir süre sonra yakalanır ve tekrar kamçılanır, 15 Eylül 1775’te Sibirya’ya döner; Skoptzy tarikatı bu tarihi, kuruluşlarının yıldönümü olarak kaydetmiştir. Selivanov daha sonra <span class="CharOverride-12">Kondrati Selivanov’un Çilesi </span>adlı eserinde ilk propaganda yıllarını anlattığında, bu anlatı Skoptzy’lerin kutsal metni haline gelir.  </p>
			<p class="paragraf">Kondrati Selivanov, orduya girmeyi reddederek ayaklanan basit bir köylüdür ve önceleri serseri bir yaşam sürmüştür. Khlysty (“kendini kamçılayanlar”) tarikatının yandaşları tarafından çalıştırılmış, daha sonra da, birçok aydınlanmış yandaş gibi taşraları dolaşan, neredeyse yüz yaşındaki bir kadın peygamber olan Akulina İvanovna’yla tanıştıktan sonra bu tarikattan ayrılmıştır. Ve bu kadın, Selivanov’da yeni İsa’yı görmüştür. Selivanov, yeni Çar sıfatını ve III. Petro’nun yeniden doğmuş halini de bu kimliğe hemen ekler. Skoptzy’ler de bu kadında III. Petro’nun annesi İmparatoriçe Elizaveta’yı görürler... Bu da yetmezmiş gibi, gerçek ismi Iemelyan Pugaçev olan bir Kazak, kendini bu isimle çar ilan eder; köleliği kaldıracağını vaat ederek bir grup yandaş toplar ve 1775’te II. Katerina’nın birlikleri tarafından öldürülür. Çar III. Petro, hükümdarlığı (1761-1762) boyunca Rus halkı tarafından çok sevilir çünkü Ortodoks üstünlüğüne karşı vicdan özgürlüğünü teşvik etmiş ve dahası, topraklarını, onları işleyen köylülere vermeleri yönünde başrahiplere emir vermiştir.  </p>
			<p class="paragraf">Sahte çarların ve sözde İsa’ların ortaya çıkışı, Rus din tarihinin değişmezlerinden biridir. Hadımlar için Selivanov hem ikinci İsa, hem de III. Petro’dur; bu iki kişilik, bu dev ülkenin tüm sapkınlıklarının içine işleyen, İsa’nın yeryüzüne dönerek, son yargılamadan önce bin yıl boyunca hüküm süreceği inancının içinde birbirlerine karışır. İnançlardan meydana gelen bu yamalı bohça, “beyaz güvercinler”in sayısı yüz kırk dört bin müridi bulduğunda yeniden hüküm süreceği iddia edilen III. Petro’nun beklenişiyle tamamlanır. O zaman, III. Petro tahta çıkacak ve masumiyete ve cennete dönüşü simgeleyen evrensel bir hadım etme gerçekleştirecektir. Selivanov, Vaftizci Yahya tarafından, vaftiz edilmek amacıyla hadım edilen İsa inancını öne sürerek hadım edilme işlemini temize çıkarır. Hatta Skoptzy’lere göre, uzuvların kesilmesi, hadım edilerek iyi niyetli insanlara doğru yolu gösteren İsa’nın gizli bir öğretisidir.  </p>
			<p class="paragraf">Selivanov, Sibirya’da yirmi yıl geçirir fakat bu durum, inançla­rına hiçbir şekilde zarar vermez. Ve, her türlü mantığa ters bir biçimde, Çar I. Pavel onun cezasını kaldırır ve Sen Petersburg’a yerleşmesine izin verir. Fakat Selivanov, her şeye rağmen burada akıl hastanesine kapatılır. 1802’de hastaneden çıkar, bu şehirde zengin bir tüccar olan bir müridinin yanına yerleşir ve şehir, tarikat mensupları tarafından yeni Kudüs sayılmaya başlanır. Yeni çar I. Aleksandr’ın (1777-1825) köktenci dini hareketlere ilgi duyduğunu ve Skoptzy’lerin toplantılarını ve törenlerini de hiçbir zaman yasaklamadığını söylemek gerekir. Sapkınlıkla, kınanacak tek şey olduğunu düşündüğü toplumsal karışıklık arasındaki farkı kanun önünde kabul ettirir. Dahası, Selivanov, çarın metreslerinden biri olan ve kendisini aziz bir adam addeden çılgın barones Barbara de Krudner’le ilişki kurmayı başarır. Kısa süre sonra, saray ve yüksek idare mensupları, şüphesiz köktenci ama tamamıyla Ortodoks cemaatinin bir parçası olan suçsuz Hıristiyanlar olarak gördükleri hadımları savunmaya başlarlar.  </p>
			<p class="arabaslik_sol">Zengin bir hadım teokrasisi için  </p>
			<p class="paragraf">Çar, Polonyalı soylu İelanski’yi de büyükannesi II. Kateri­na’nın, “beyaz güvercin“ olduktan sonra kapattığı manastırdan çıkarır. Ve bu İelanski, Rusya’da Skoptzy’ler tarafından yönetilecek teokratik bir devlet kurmaya dayanan çılgın bir projeye girişir. İki adam, müstakbel hükümetin adını bile seçmişlerdir: “İlahi şansölyelik.” İelanski, on iki “havariden” oluşacak bir kurulun başına geçerek orduyu yönetmeyi tasarlar, Selivanov ise I. Aleksandr’ın yanında bu hadım imparatorluğunu yönetecektir... Çar, aklını başına toplar ve nihayet tarikat mensuplarının deliliğinin farkına varır; İelanski’yi bir manastıra geri gönderir. Bu durum İelanski’nin Skoptzy şehitleri arasında sayılmasını sağlamıştır.  </p>
			<p class="paragraf">Nicolai Volkov’a göre İelanski, iktidarın burjuvazi tarafından gerektiği biçimde tekrar ele geçirilmesini isteyen sanayi çevreleri ve mali çevreler tarafından teşvik edilmiştir. Ama, Volkov’un 1929’da Leningrad’da görülen davada tarikat uzmanı, özellikle de Skoptzy uzmanı olarak bulunduğunu da belirtmek gerekir. Etnolog, bu sapkınlığın tüm tarihini, Rusya’nın tarımsal ve ticari kaynaklarına “burjuva” bir el koyma isteğiyle açıklayan bir rapor teslim etmek üzere, Sovyetler’den emir alarak görevlendirilmiştir. Bu Marksist görüş belki de gerçeği yansıtmaktadır ve bu durumda, eski mabeynci ve Selivanov, o dönemde sıkça söylendiği gibi “sermayenin kuklası” olmuşlardır. Moskova’nın büyük hadım tüccarlarının yargılandığı 1869’daki bir davada hâkimler, ahlak bozukluğu ve dolandırıcılık yoluyla zengin olma suçlarını öne sürmüşlerdir. Üstelik bu olay, Marksizmin henüz devlet dininin yerine geçmediği bir dönemde gerçekleşmiştir.  </p>
			<p class="resim"><span><img alt="35.tif" class="_idGenPageitem-39" src="../Images/35_fmt.jpeg"/></span>  </p>
			<p class="resim_alyazili">1929’da Leningrad’da davalarına katılan Rus hadımlar.  </p>
			<p class="paragraf20">  </p>
			<p class="paragraf">“İlahi şansölyelik”in başarısızlığına rağmen, Selivanov, bir yandan da kendi eliyle Rus soylu sınıfının birçok temsilcisine uy­guladığı kutsal hadım etme işlemine ilişkin yoğun bir propagandaya girişerek, inancı hakkında vaaz vermeye devam eder. On sekiz yıl boyunca çevresinde bir grup hayran tutmayı başarır ve sahınındaki kişi sayısı bazen üç yüze kadar ulaşır. Para, adeta gökten yağmaktadır ve sapkınlık tüm merkez Rusya’ya yayılır. Burjuvalar kadar köylüler de, hatta çarın çevresindeki soylular bile tarikata girmeye devam eder. Aslında Skoptzy’ler, burjuva çevrelerinden ve ülkenin hızlı gelişmesi sayesinde zenginleşmiş tüccarların arasından pek çok kişiyi mürit olarak saflarına katmışlardır. Tarikat, yumuşak başlı ve güvenilir sırdaşlar işe almaktadır ve patronlar işlerini sık sık hadım bir yardımcıya teslim ederler. Açılan davalardan birinde bir hâkim, bu maddi başarıların nedenlerini sormuş ve içlerinden biri şöyle yanıt vermiştir: “[...] Bir harem için olduğu gibi, bir kasa için de en güvenilir bekçi bir hadımdır. Tüm sermaye kaçakçılıklarında, tüm muhasebe hilelerinde bir kadın vardır! Beyaz güvercinler sayesinde rahat uyuyabiliyoruz.”<span class="dip"><a class="_idFootnoteLink" href="#footnote-225-12" id="footnote-225-12-backlink">12</a></span>Bazı Skoptzy’ler, biriktirdikleri paralar sayesinde hayır işleri de yapar: İçlerinden biri, 1874’te hapiste ölürken servetini bir başrahibeye bırakır, bir diğeri, Sen Petersburg’da Timenkof huzurevini inşa ettirir. Anatole Leroy-Beaulieu’ye göre, “Kehanete aç olan bu aydınlanmışlar, Büyük Rus’un çıkarcı ruhuna ihanet etmemişlerdir.” Manevi tutku ve maddi başarıdan oluşan bu tuhaf karışımın yanında, erkekleri ve kadınları gizemci tarikatlara itebilecek geniş bir sebep yelpazesi vardır. Sarayın en nüfuzlu hanımlarından biri olan Katerina Tatarinov, 1817 yılında, boşanmasından ve oğlunun vefatından sonra abartılı bir mistisizm içinde boğulmuştur: Skoptzy’lere katılmış, yüksek soylu sınıfını ve imparatorluğun yüksek kademeli görevlilerini kendi “Kardeşlik birliği”ne sürüklemiştir.  </p>
			<p class="paragraf">En sonunda, çarın nezdinde çok nüfuz sahibi olan Ortodoks kilisesi görevlileri, I. Aleksandr’ı bu sapkınlığa son vermesi konusunda ikna ederler. Selivanov, 1820’de tutuklanır ve Suzdal’da­ki bir manastıra gönderilir. Skoptzy’lerin mitolojisine göre 1832’de burada, yüz yaşında ölür. Hareketin tarihi liderini iyi tanımış olan, Nikonoff adında eski bir asker, çabucak Seliva­nov’un yerini alır. Kendisi de hadımdır ama yalnızca cinsellikten sakınmayı öğüt vererek hadımlığın simgesel yanına değer veren daha az köktenci müritlerle çevrilidir. Daha az köktenci (ve özellikle daha az katı!) olan bu anlayış, “manevi Skoptzy”lerin ortaya çıkması üzerine birçok rapor hazırlayan Çarlık polisi tarafından da doğrulanmıştır.  </p>
			<p class="paragraf">Tarikat ciddi şekilde yapılanmış olduğundan, 19. yüzyılın orta­sında Skoptzy’ler en üst derecede sayıya ve nüfuza ulaşmış­lardır. Özellikle, artık toplumsal açıdan, baştaki basit <span class="CharOverride-12">kulak’</span>lar­dan çok daha etkili çevrelere ulaşırlar. Selivanov, birçoğu “çarın selamı” sahınının içinde toplanmış olan Sen Petersburg’lu zengin tüccarlarla yakın ilişkiler kurmuştur. 1843’te Sen Petersburg’da açılan hücrelerden biri, tarikatın içinde askerlerin ve imparatorluk garnizonundan subayların da olduğunu ortaya çıkarır. Aslında, böyle kulübeler tüm Rusya’da vardır. Sonra, 1868 yılında, Morşansk’lı çok zengin bir tüccar olan Plotitsin, yirmi kadar tarikat müridiyle birlikte sınır dışı edilir. Ablası, yakınlardaki Tambov şehri sahınının görevlisidir ve bu aile, tüm bölgede şapeller ve hastaneler yaptırmıştır. Sulh yargıçları, davalarının soruşturması sırasında, tüm dış müdahalelerden korunan, giriş töreni ve hadım etme işlemleri için kullanılan, dev bir mahzen keşfederler; bıçak darbesine dayanamayan birçok kurbanın cesedi, yerin altında yatmaktadır. Plotitsin, hayatının sonuna dek Sibirya’da sürgünde yaşama cezası alır ve sonunda, Pasifik kıyılarındaki bir toplama kampına gider. İşadamı burada, gemi inşası işine atılır ve yönetimin de yardımıyla, bir buharlı geminin inşasına başlar. 1879’da donanma hazırdır ve Plotitsin, makineleri denizde deneyeceğini herkese duyurur. Gemi demir aldığında, hadım geminin rotasını Ameri­ka’ya çevirir ve San Francisco’ya ulaşır!  </p>
			<p class="paragraf">1825’ten beri tahtta olan I. Nikolay, ağabeyinin tersine, Ortodoks kilisesi tarafından sapkın bulunan tarikatlara karşı savaş açar. Çar, etnolojiyle ilgilenen edebiyatçı Nikolay Nadezdin’i, Skoptzy’lere dair eksiksiz bir araştırma yapmak üzere görevlendirir. Nadezdin, saha incelemeleri yapar, bu hadımlara sorular sorar, ilahilerini ve dualarını derler ve aynı zamanda, sahınların, Selivanov’a verilen unvan uyarınca “Kurtarıcı tarafından yöneti­len büyük gemiye bağlanmış tekneler”in çevresindeki düzenlemeyi inceler. Nadezdin, Skoptzy’lerin dürüstlüğünü, çalışma azmini ve Rusya’da en az görülen nitelik olan kanaatkârlıklarını vurgular. Tarikat müritleri o dönemde, taşrada oturanlar ve büyük Rus şehirlerinde ortaya çıkan küçük orta sınıf olarak ikiye ayrılır, müritler arasında zengin tüccarlar ve askerler de vardır. 1845 yılındaki sayılarının yüz bin civarında olduğu tahmin edilir.  </p>
			<p class="paragraf">Çarlık baskısı, hadımların pasaportlarının üzerinde durumları­nın belirtilmesini zorunlu kılar. Bu kitapçık, o dönemin Rusya’sın­da seyahat etmek için gerekli bir belgedir. I. Aleksandr’ın hoş­görülü tutumundan sonra kanun değişmiş olsa da, 1853-1897 yılları arasında açılan birçok davada Skoptzy’ler suçlanmıştır. Tarikatlar, teşkil ettikleri tehlike bakımından üçe ayrılırlar: sap­kınlar, toplumsal karışıklık yaratanlar ve hadım etmenin de içinde bulunduğu ahlak dışı uygulamalarda bulunanlar. Daha sonra, 1870’te Rus senatosu, din konusundaki fikir ayrılığının ceza gerektirmediğine karar verir fakat hadımlığı cezalandırmaya devam eder. Tüm bu davalar boyunca en dehşet verici ayrıntılar halka açıklanmış ve kadınlarda gerçekleştirilen ilk uzuv kesme vakaları duyurulmuştur. Bu kadınlar, erkeklerle aynı şekilde hadım edildiklerini iddia etmektedirler ve göğüslerini, vajina dudaklarını ve hatta klitorislerini bıçağa feda etmişlerdir. 1871’de Kudrin’de görülen bir dava sırasında, hem seksenli yaşlardaki kadınların, hem de on beş, on yedi, yirmi yaşlarındaki kızların birbirleri ardına mahkeme salonunda ilerledikleri görülür. Hepsinin de farklı uzuvları kesilmiştir. Bu kadınlar, bu işlemlerin sonucunda cinsel organlarındaki hissi kaybederler fakat üreme yetenekleri zarar görmez. Göğüsleri aldırma işleminin, söz konusu tarihten tam bin beş yüz yıl önce Anadolu’da tanrıça Kibe­le’nin kadın müritleri tarafından bilinmesi ilginçtir. Tüm sanıklar, Sibirya’ya, özellikle İrkutsk şehri civarına sürgüne gönderilirler ve burada, tüm zulümlerden uzakta, tekrar cemaatler kurarlar. Birçok Skoptzy’nin zorla orduya alınması da I. Nikolay’ın hüküm­darlığı döneminde gerçekleşmiştir ve Kafkasya’da bulunan Maran isminde bir şehir, uzun süre boyunca bu özel birliklerin garnizonu olmuştur.  </p>
			<p class="paragraf">Hadımların tarikatı o dönemde, Nadezdin’in raporundan beri iyi tanınmaktadır. Dahası, 1872 yılında bir doktor, hadım etme işleminin sonuçlarına ilişkin ayrıntılı bir inceleme yapmaya başlar. Evgeni Pelikan (1824-1884), o dönemde meslektaşlarının, Çin’de, Afrika’da, Avrupa’da veya Türkiye’de, incelemiş oldukları tüm özellikleri vurgular. Pelikan, Skoptzy’lerin evrimini, hadımın yaşına, ergenlikten önce mi yoksa sonra mı hadım edildiğine bakarak titizlikle ayırmaya çalışmıştır. Ergenlikten önce hadım edilenlerde bir kafa sesinin ortaya çıktığını, uzun boylu olduklarını, yüzlerinde ve uzuvlarındaki tüylerin seyrek olduğunu doğrular.  </p>
			<p class="paragraf">Skoptzy’lerin Sovyetler’le ilişkisi, Çarlık iktidarının baskı uyguladığı tarikatların tümünde olduğu gibi, önce şatafatlı günle­re tanık olmuştur. 1917 yılında ibadet özgürlüğü kabul edilir ve Gavril Menşenin, geri alınan bu özgürlük için 1924’te tüm Skoptzy’ler adına, partinin merkez komitesine bir teşekkür mektubu gönderir. Ama, beş yıl sonra, 1928-1930 yılları arasındaki kolektivizasyon kampanyalarına eşlik eden din karşıtı saldırıların bir sonucu olarak, tarikata karşı Leningrad davası açılır. Sovyet polisi, özellikle Moskova’da ve Leningrad’da (eski adıyla Sen Petersburg) Skoptzy avına başlar. Farklı davaların iddianameleri, çok genel biçimde, “toplumsal açıdan tehlikeli eylemler”den, “beş yıllık planın sabotajı”ndan ve “proleter devletin sosyalist ye­niden yapılanması”ndan söz eder; ve tabii ki, Çarlık döneminde olduğu gibi, Ortodoks kilisesine ters düşmeyle ilgili artık hiçbir madde yoktur. Mallarına el konulması ve toplama kamplarında kürek mahkûmiyeti, bu “toplum düşmanları”na darbe vurur ve 1931’de bile, <span class="CharOverride-12">Tanrısız </span>gazetesi, “Moskova’yı hadım enfeksiyonundan temizlemeye” dair bir manşet atar.  </p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-1-backlink" id="footnote-225-1">1</a>	Anatomi profesörü Julian Tandler, Viyana’da kısa bir yaşam sürmüştür. Ötenaziyi ve ırk ıslahını savunur ve 1936’da, hastane sistemini yeniden kurduğu Moskova’da yaşamını yitirir. Siegfreid Grosz, Viyana Tıp Akademisi’nde çalışmıştır.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-2-backlink" id="footnote-225-2">2</a>	Laura Engelstein, <span class="CharOverride-12">Castration and the Heavenly Kingdom</span>, Cornell University Press, 1999, s. 78.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-3-backlink" id="footnote-225-3">3</a>	Paul Morand, <span class="CharOverride-12">Bucarest, </span>Plon, Paris, 1935, s. 161.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-4-backlink" id="footnote-225-4">4</a>	Le Corbusier, <span class="CharOverride-12">Le Voyage d’Orient</span>, Parenthèses, Marsilya, 1987, s. 50.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-5-backlink" id="footnote-225-5">5</a>	Nikolay Volkov-Claudio Sergio Ingerflom, <span class="CharOverride-12">La Secte russe des castrats</span>, Les Belles Lettres, Paris, 1995, s. 67.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-6-backlink" id="footnote-225-6">6</a>	Sahın, bu tarikat tarafından toplantı yerlerine verilen addır.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-7-backlink" id="footnote-225-7">7</a>	Georges Walter, <span class="CharOverride-12">Histoire des sectes chrétiennes</span>, Payot, Paris, 1950, s. 226.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-8-backlink" id="footnote-225-8">8</a>	Anatole Leroy-Beaulieu, <span class="CharOverride-12">L’Empire des tsars et les russes</span>, L’Age d’Homme, Lozan, 1988, (1888 baskısının yeniden basımı), s. 484.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-9-backlink" id="footnote-225-9">9</a>	17. yüzyılda ortaya çıkan dini bir reform olan Raskol’u reddeden Ortodoks Hıristiyan grup.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-10-backlink" id="footnote-225-10">10</a>	Nikolay Volkov-Claudio Sergio Ingerflom, <span class="CharOverride-12">La Secte russe des castrats,</span> s. 24.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-11-backlink" id="footnote-225-11">11</a>	<span class="CharOverride-12">Knut</span>, uçlarında demirden toplar bulunan ağır bir kamçıdır. Gerektiği gibi uygulanan çok sayıda darbe, omurganın kırılmasına ve ölüme sebep olur.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-12-backlink" id="footnote-225-12">12</a>	Anatole Leroy-Beaulieu, <span class="CharOverride-12">L’Empire des tsars et les russes, </span>s. 491.</p>
				</div>
			</div>
		</div>
</body>
</html>