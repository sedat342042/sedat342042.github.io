<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x5" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-5" xml:lang="en-GB">4  </p>
			<p class="resim"><span><img alt="c.png" class="_idGenPageitem-4" src="../Images/c_fmt3.jpeg"/></span>    </p>
			<p class="arabaslik_orta">Bizans ve İstanbul: Hadımların şanı  </p>
			<p class="paragraf"><span class="CharOverride-13" xml:lang="tr-TR">  </span></p>
			<p class="paragraf">1960’lı yılların başında İstanbul’da hayatta olan sadece üç hadım kalmıştır: en yaşlıları Cafer Ağa, Darülaceze Hastanesi’nde tedavi görmektedir; Sadi Yaylımateş artık konuşamaz veya konuşmak istemez, geçmişinden söz etmeyi ise hiç mi hiç arzu etmez. Geriye, önünde hâlâ uzun yıllar bulunan ve Habeşistan’da Arap tüccarlar tarafından kaçırılırken rastladığımız Hayrettin Efendi kalır.  </p>
			<p class="arabaslik_sol">Saltanatın son dönemlerinde  </p>
			<p class="paragraf">Türkler, Osmanlı İmparatorluğu’nun yüceliğinde onca rol oynamış olan hadımlardan kolay kolay söz etmezler ve Türkiye’de, bu hadımlara ayrılmış çok az sayıda kitap ve inceleme vardır. Oysaki, İkinci Dünya Savaşı’nın ertesinde, eski Türk başkentinin mahallelerinde birçok hadıma rastlanabilmektedir. Onların farklı siluetleri, Bostancı veya Beşiktaş sokaklarında gözümüze çarpmaktadır. En ünlülerinden biri olan Nadir Ağa, 1950’li yıllarda Göztepe Garı’nın arkasında bir büfe işletmektedir ve hatta şehrin bu bölgesine ismini de vermiştir. Bu adam, kırk yıl öncesinde, Padişah II. Abdülhamid’in hazinelerini ortaya çıkararak ünlenmiştir. Böylece, kellesini kurtarmış ve hapse mahkûm edildikten sonra, özgürlüğüne kavuşmuştur. Nadir Ağa, aynı zamanda bir bankada çalışmış ve Beşiktaş’taki sarayın, ne ailesi ne de mirasçısı bulunan eski hadımlarının ufak tefek birikimlerini koydukları bir yardımlaşma derneğine de başkanlık etmiştir. Fakat o da eski kölelik günlerinden söz etmeyi sevmez; on yaşındayken Mısırlı bir tüccar tarafından satıldığını biliriz yalnızca. Aslında, daha önce de söylediğimiz gibi, sadece Hayrettin Efendi içini dökmeye razı olmuştur. Buna karşılık, tüm yaşamı boyunca utancını ve acı hatırasını içinde sakladığı hadım edilişine dair ayrıntılardan söz etmez.  </p>
			<p class="paragraf">Kahire’dekinin tersine, yabancılara açık olmayan İstanbul köle pazarında, insan kaçakçılığı tamamen yasal şekilde gerçekleşmektedir. Kölelerinin kaçması durumunda polise ve adalete başvurabilmeleri için, köle satın alan efendilere yasal bir belge teslim edilir. Bu pazar, 1856’daki Kırım Savaşı’ndan hemen sonra, Türkiye üzerindeki Fransız-İngiliz baskısının üzerinde yoğunlaştığı dönemde kapılarını kapatmıştır. Bu, 19. yüzyılın başında iyice büyümüş olan ve devasa Osmanlı İmparatorluğu’na her yıl on bin civarında köle getiren büyük çaplı insan ticaretinin de sonu olmuştur. Buna karşılık, İngiliz donanmasının Akdeniz ve Kızıldeniz’de gerçekleştirdiği sıkı denetim, tüccarları, özellikle Arabistan içinden yeni yollar kullanmaya mecbur bırakmış ve köle satışları uzun yıllar boyunca gizlilik içinde devam etmiştir. Bununla beraber, hadımlar asla İstanbul pazarında sergilenmemişlerdir çünkü haklarında önceden pazarlık yapılarak müstakbel koruyucularına teslim edilmektedirler. Fakat hadım edilmiş genç erkekler kontenjanının en önemli kısmı, doğrudan padişahın sarayına gider.  </p>
			<p class="paragraf">Osmanlı İmparatorluğu’nda 1876 yılında yayınlanan ve köleliği kaldıran ilk kararnamelerin, özellikle Mısır’da ne kadar etkisiz kaldığından söz etmiştik. Türkiye’de bile, 1910 yılında, Fransızca olarak yayımlanan gazete <span class="CharOverride-11" xml:lang="tr-TR">Stamboul</span>, İstanbul’un farklı saraylarında bin dört yüz sekiz köle ve hadım bulunduğundan söz eder. Oysaki, iki sene öncesinde yayınlanmış olan yeni bir kararname, insan kaçakçılığıyla ülkeye gelmiş olan son hizmetkârları da özgür kılar ve harem 1909’da resmen feshedilir. İttihat ve Terakki Cemiyeti yayınlarında istismarlardan ve köleliğin canlanan son kalıntıları üzerindeki denetim eksikliğinden söz eder, bu arada Dahiliye Nezareti de bu konuda, Marmara kıyılarında ve Boğaz’da yapılacak bir soruşturma başlatmıştır. Ancak geleneklere artık yer yoktur; Mehmed Reşad<span class="dip"><a class="_idFootnoteLink" href="#footnote-225-1" id="footnote-225-1-backlink">1</a></span> (1909-1918) tahta çıktığı 22 Mayıs 1909’da haremağalığını lağvetti ve haremi dağıttı. Haremağası Fahreddin Ağa, yeni hükümdarın cülus töreninde yer almadı ama bu da olaysız bir şekilde gerçekleşmedi. Ağa, önce sarayın büyük salonuna gelir ve onu dışarı çıkarmak için sert bir müdahale gerekir! Fakat birkaç ay sonra Fahreddin’i geleneksel “Darüssaade ağası” unvanıyla, Padişah V. Murad’ın eşinin cenaze töreninde görürüz. <span class="CharOverride-11" xml:lang="tr-TR">Stamboul </span>gazetesinin bir köşe yazarının da şaşkınlıkla anlattığı gibi, haremağası, laik kuralların gerektirdiği biçimde, bir generalin, büyük kâhyanın ve birçok bakanın eşliğinde, iki sultanın nikâhında şahitlik eder.  </p>
			<p class="paragraf">Birçok sıradan hadımın, azat edildikten sonra, İstanbul’da hiçbir kökleri olmadığından, yerine getirdikleri hizmetkârlık görevinden ayrılmadıkları ve ancak saltanatın kaldırılmasıyla beraber ülkeden gönderildikleri doğrudur. 1922’de padişah ve ailesinin sürgüne yollanması ve saltanatın kaldırılmasıyla görevlerinden ayrılmak zorunda kalırlar. İçlerinden bazıları idari görevlere yerleştirilir, diğerleri de şehrin farklı semtlerinde yoksulluk içinde yaşayan, azat edilmiş köle kalabalığına karışırlar. Doktor Zambako Paşa, 1911 yılında halen İstanbul’da, çoğunluğu emekli iki bin kadar hadımın olduğunu öne sürer.<span class="dip"><a class="_idFootnoteLink" href="#footnote-225-2" id="footnote-225-2-backlink">2</a></span>Buna karşılık, tüm bu tahmini sayıların ötesinde, çok değerli bir arşiv belgesi sayesinde, 20. yüzyılın başında hâlâ hizmet etmekte olan hadımların sayısı konusunda belirli bir rakama ulaşırız. Yıldız Sarayı’nda muhafaza edilen <span class="CharOverride-13" xml:lang="tr-TR">darüssaade ağalığı kayıtları</span>, 1903 yılında, Çırağan, Topkapı ve Yıldız saraylarında ve Çit Kasrı’nda görevli olan, Afrika kökenli toplam yüz doksan dört hadımın varlığını bize bildirir. Bunlardan otuzu, Padişah II. Abdülhamid’in, annesinin ve eşlerinin hizmetindedir, yüz yirmi kişi ise yirmi dört şehzade ve sultanın yanında çalışmaktadır. Geri kalanlar da sivil veya askeri liderlerin evinde hizmet etmektedir.<span class="dip"><a class="_idFootnoteLink" href="#footnote-225-3" id="footnote-225-3-backlink">3</a></span>İttihat Terakki kontrolündeki meclis tarafından tahttan uzaklaştırılan Padişah II. Abdülhamid 1909’da sürgüne gönderildiğinde Viyana’ya gitmiş ve burada, dört eşi ve iki hadımın eşlik ettiği altı cariyesiyle büyük olay yaratmıştır.  </p>
			<p class="paragraf">Osmanlı İmparatorluğu’nun çöküşünden önceki son yıllarda, padişahların iktidar kaybına paralel olarak, hadımların da rolleri çok değişir.<span class="dip"><a class="_idFootnoteLink" href="#footnote-225-4" id="footnote-225-4-backlink">4</a></span>Öncelikle, görkemlerini bir kenara bırakır, şatafatlı kıyafetlerinden vazgeçerek Batı modasını yansıtan kıyafetler, Roma yaka palto ve Avrupa tarzı pantolon giymeye başlarlar.  </p>
			<p class="arabaslik_sol">Palavracı ve şımarık haremağaları  </p>
			<p class="paragraf">Geleneklerdeki bu değişim, Batılı hayat tarzından çok etkilenmiş olan Padişah I. Abdülmecid (1839-1861) döneminde başlamıştır. Hadımlar, görevlerine göre farklı renklerde olan, kürklü bir mantoyla örtülü uzun elbiselerden vazgeçerler. Ayaklarına giydikleri incelikle süslenmiş pahalı terlikler yerlerini cilalı siyah ayakkabılara, başlıklar da yerlerini fese bırakır. Ama Osmanlı şehrinin düzeninde hâlâ başrol oynamaktadırlar, tıpkı “yuvarlak ve siyah sıfatını” ortaya seren, I. Abdülmecid’in kızlarağası gibi. 1840 yılında, “Bu efendi, zat-ı âlilerinden [padişah] ve sadrazamdan sonra devletteki en kudretli kişiydi” diye anlatır Fransız gezgin Gabrielle de Poilue de Saint-Mars, “hatırı sayılır bir servete, çok imrenilen bir hareme sahipti. Saçları beyaz yüne benzeyen ve korkutucu derecede kötü bakan gözleriyle, dehşet verici bir adamdı. Tüm hadımların palavracı ve şımarık bir havası var.”<span class="dip"><a class="_idFootnoteLink" href="#footnote-225-5" id="footnote-225-5-backlink">5</a></span>  </p>
			<p class="paragraf">Bir sonraki padişahın döneminde (Abdülaziz, 1861-1876), yeni Dolmabahçe Sarayı’nın inşasına ve diğer konutların da dolu olmasına rağmen, uçsuz bucaksız Topkapı Sarayı’nda hâlâ yaşayan binlerce insan vardır. Bu büyük hükümdar, 1869’da İmparatoriçe Eugénie ve mabeyincisi Cossé-Brissac Dükü’nü kabul eder; diplomatın önce Mısır’daki Süveyş Kanalı’nın açılış kutlamalarına katılması gerekmektedir ama padişahı ziyaret etmek için bu etkinlik öncesinde İstanbul’a da uğrar. Her zamanki gibi şatafatlı olan ziyaret esnasında, özellikle tüm davet boyunca, haremağası Haşim Ağa’nın gösterdiği iyi niyet Cossé-Brissac’ı şaşırtır. Çok görgülü olan bu hizmetkâr, öylesine aşırı saygılıdır ki dük kendisine, davetin sonunda, Fransa’ya ve Fransızlara karşı özel bir sempatisinin olup olmadığını sorar. Haşim Ağa olumlu cevap verir ve ekler: “Beyefendi, özellikle meslektaşların birbirlerine saygı borçlu olduklarının farkındayım.” Ve dük birdenbire farkına varır ki, salonlarda “Sayın dük” unvanıyla değil, “Sayın Cossé-Brissac hadımı”<span class="dip"><a class="_idFootnoteLink" href="#footnote-225-6" id="footnote-225-6-backlink">6</a></span>olarak anons edilmiştir. Oldukça vurucu olan bu hikâye sayesinde en azından, 19. yüzyılın ortasında bile Türklerin, Fransa gibi bir Avrupa gücünün mabeyncisinin bir hadım olabileceğini düşündüklerini öğreniriz. Eugénie ise haremi ziyaret etme ayrıcalığına sahip olmuştur, bu da bir Fransız hayranlığı modası başlatır: Bu hanımların dolabında terliklerin yerini kısa sürede ayakkabılar alır ve şalvarların yerini de etekler doldurur. Flaubert, daha sonra da Loti okunmaya başlanır, bu sırada Paris’in moda dergileri de birbiri ardına saraya gelmeye başlar!  </p>
			<p class="paragraf">Yaklaşık on yıl sonra, Padişah II. Abdülhamid (1876-1909), gösteriş içinde lüks bir yaşam süren son padişah olur. Aynı zamanda, haremağalarına sahip olan son padişahtır. Bu haremağalarından biri olan Gani Ağa, değerli eşyalara ve dünyada tek olan örneklerine de sahip olduğu siyah dantellere tutku derecesinde bir ilgi duyar. Belçikalı bir koleksiyoncu olduğu yalanını söyleyen Fransız yazar Jean de Bonnefon, işte bu masum takıntıyla oynayarak bu “güdük insan”a yaklaşabilmiştir. Onu, çok canlı biçimde tarif eder: “[Haremağası] topuklarının üzerinde yürüyor, arkaya doğru eğilmiş biçimde duruyor, ellerini açık ve bacaklarının üzerinde düz biçimde tutuyor, majesteleri kendisine yapılan saygısızlığı gizli tutmak istermiş gibi [...] Haremağası uzun boylu, gövdesi çok kısa, bacakları uzun ve ince [...] Cildi siyah değil donuk, uzun zaman bir mahzenin rutubetine saplanıp kalmış bir parşömen gibi. Gözleri kahverengi ve çevresindeki küre, maviye çalan beyaz renkte. Sönmeye yüz tutmuş alevlerinkine benzeyen kesik ışıltılar yaymakta.”<span class="dip"><a class="_idFootnoteLink" href="#footnote-225-7" id="footnote-225-7-backlink">7</a></span>  </p>
			<p class="resim"><span><img alt="20.jpg" class="_idGenPageitem-24" src="../Images/20_fmt.jpeg"/></span>  </p>
			<p class="resim_alyazili">Kapı ağası, Jean-Léon Gérome (1859).  </p>
			<p class="resim"><span><img alt="21.jpg" class="_idGenPageitem-25" src="../Images/21_fmt.jpeg"/></span>  </p>
			<p class="resim_alyazili">Haremağası, Jean-Léon Gérome (1865).  </p>
			<p class="paragraf20">  </p>
			<p class="paragraf">II. Abdülhamid, Gani Ağa’ya oldukça değişik bir görev vermiştir: İmparatoriçe Eugénie’nin etkisiyle beraber saraya gelen Fransız dergilerini, makas darbeleriyle sansürlemek. Cariyelerin bayıldığı bu dergilerde, fazlaca özgürleşmiş kadın tiplerine rastlanabilmektedir! Bu da, hadımların hükümdarlarının gözlerindeki yerlerini ne ölçüde kaybettiklerini gösterir. Her şeye rağmen, II. Abdülhamid’in darüssaade ağası, bu unvana ek olarak, “babüssaade ağası” unvanına, sadrazamın hemen altında ama imparatorluk prenslerine eşdeğer bir unvana sahiptir. 20. yüzyılın başında, nazırlar kadar yüksek idareciler de padişaha sözünü geçirebilen Gani Ağa’yla iyi geçinmeye bakarlar. Dahası, Gani Ağa’dan sonraki haremağası Hafız Behram Ağa, siyasete, özellikle kamu maliyesine büyük ilgi duymaktadır. Türkiye’ye yatırım yapmayı arzu eden yabancı şirketler lehine ödeme vasıtasıyla aracılık eder. Osmanlı Bankası’nın ilk dönemlerinde, bankanın İngiliz yöneticisi Edmund Foster, padişahtan bir karar veya uzlaşma koparmak amacıyla düzenli olarak bu aracının ofisine gelir. Hafız Behram Ağa, tahttaki bir padişaha sırdaş olan son hadım olmuştur ama II. Abdülhamid rejimi çağdaşlaştırmak istemektedir ve sarayın işleyişindeki köhneliğin de farkındadır. <span class="CharOverride-11" xml:lang="tr-TR">Gotha européen</span>’in 1900 yılına ait takvimlerinde, ilk kez bir hadımın ismi Osmanlı hiyerarşisinde yer almaz.  </p>
			<p class="paragraf">II. Abülhamid Nisan 1909’da tahttan indirildiğinde, daha önceden sözü edilen yüksek dereceli iki hadım hâlâ onun yanındadır: Nadir Ağa ve Cafer Ağa. Cafer Ağa, diğeri saray mensupları gibi, halkın idam edilme sahnelerini beğeniyle izlediği Galata Köprü­sü’nde asılmıştır.  </p>
			<p class="paragraf">Nadir Ağa ise efendisinin sırlarını ifşa ederek kellesini kurtarmıştır. Mayıs 1909’da, yeni padişahın çevresi, devrik padişahın mallarının bir dökümünün yapılmasını ve bir komisyonun Yıldız Köşkü’ne gitmesini ister. Haremağası bulunur, elleri ve ayakları sıkıca bağlanır ve Galata yakınlarında sallandırılmakla tehdit edilerek, Abdülhamid tarafından biriktirilen tüm hazineleri teslim etmesi emredilir. Araştırmacılar, bu sarayın çevresinde görüldüğü söylenen esrarengiz olaylardan korkmaktadırlar ve Nadir Ağa onlara, özellikle sarayın farklı yerlerinde bulunan çelik kasaları açmak için önlem almak gerektiğini itiraf eder. Sonunda çilingir, kasayı zorlamak için, arkasına geçer ve açtığında, kuvvetli bir patlama duyulur: Muhtemel bir hırsızı öldürmek için, kasaların dibine dolu silahlar sabitlenmiştir! Nadir Ağa böylece, sarayın salonlarında bulunan, değerli taşlardan oluşan bir hazineyi, külçeleri, banknotları ve özellikle yabancı kurumlarda açılmış banka hesaplarını teslim eder. Yalnızca kürek cezasına mahkûm edilir.<span class="dip"><a class="_idFootnoteLink" href="#footnote-225-8" id="footnote-225-8-backlink">8</a></span>  </p>
			<p class="arabaslik_sol">Saraya hapsedilmiş  </p>
			<p class="paragraf">Meşrutiyet döneminin yeni hükümdarı V. Mehmed Reşad (1909-1918), eski saray yaşamında devrim yapar. Kuran’ın kendisine verdiği hakka uygun olarak yalnızca dört eşi vardır ve birçok cariye, yüksek kademeli memurlara eş olarak hediye edilir. Osmanlı illerinin yöneticileri tarafından dini bayramlar vesilesiyle padişahlara hediye olarak sunulmak, genç kızların kaderinde zaten on yıllardan beri vardır. Bu kızlar, çabucak yüksek kademeli memurların ve askerlerin eşi olurlar.  </p>
			<p class="paragraf">Bu dönemde, İttihat ve Terakki Cemiyeti tarafından yönetilen Türk siyasetinin üzerinde padişahın hemen hemen hiçbir etkisi kalmamıştır ve hadımlar, imparatorluğun son yıllarında saraya kapanmak zorunda kalırlar. Haremağası Fahreddin Ağa, iktidarını kaybetmeye razı olur ve kendini, haremin ve hizmetçilerin yönetimine verir. Dolmabahçe Sarayı’nın yanında, padişaha, bir şehzadeye veya sultana şu ya da bu hadımı istek üzerine tedarik ettiği bir tür acenta işletmektedir. Hadımları gönderdiği kişiler memnun kalmadıkları takdirde, söz konusu hadım eskiden olduğu gibi ortadan kaldırılmaz, bir yurda gönderilir. Siyahiler zaten, aralarından en yalnız olanlara yardım eden bir tür sendika kurmuşlardır. Üstelik, 1910 yılından itibaren eski Topkapı Sarayı’n­daki bir dispanserden de faydalanırlar. Tüm bunlar, hayatın akıp gitmesini engellemez ve sarayın küçük hikâyeleri köşklerden, bahçelerden ve avlulardan geçerek çevreye yayılır. Anlatılanlara bakılacak olursa çok yakışıklı olan Habeşli hadımlar, 1916’da skandal yaratır ve birçok cariyeyle beraber saraydan kovulurlar. İddialara göre, şüphesiz <span class="CharOverride-11" xml:lang="tr-TR">spadone </span>olan yarı-hadım erkekleri saraya almış ve bu erkekler de odalıkların aylaklıkla geçen uzun saatlerini meşgul etmişlerdir! Bunun üzerine, hadımların varlığı, harem bekçilerini ayrıntılı olarak tetkik etmek için yeterli olacak bir süre boyunca askıya alınır.<span class="dip"><a class="_idFootnoteLink" href="#footnote-225-9" id="footnote-225-9-backlink">9</a></span>Aynı talihsizlik 1908’de de yaşanmıştır ve bunun sonucunda, işsiz güçsüz hanımları teselli etmiş olan bir <span class="CharOverride-11" xml:lang="tr-TR">spadone</span>’un penisini Eski Saray’ın girişinde, alkolle dolu kristal bir küre içinde görmek mümkün olmuştur. Bu kişinin kendisine soracak olursanız, pişman olacak hiçbir şeyi yoktur çünkü derisi canlı canlı yüzülmüştür...  </p>
			<p class="paragraf">Ama hadımlar, efendileri için sonuna dek vicdanlı birer koruyucu olmuşlar, bazen de fazla çaba göstermişlerdir. İstanbul’da görev yapmakta olan İngiliz büyükelçi Sir Henri Bulwer, 1867’de havalı Pera semtinde yürürken bir harem bekçisinin aşırı bağlılığına şahit olur. Kendisine yaklaşan gezinti arabasının içinde, padişahın bir yakını olan bir hanımı fark eder ve nazik bir beyefendi olarak onu selamlar. Hata etmiştir çünkü atlı bir hadım, hanıma eşlik etmektedir ve bu yabancının hanımına saygısızlık ettiğini düşünerek, bastonuyla İngiliz’e bir darbe vurur. Bulwer, ne yazık ki sınıfına ait görülebilir hiçbir işaret taşımamaktadır, bu da onun tanınmamasına neden olur: Unvanı gereği, onun İstanbul sokaklarında yanında bir hizmetkârla gezinmesini gerekli görmektedir. Bu sebepten Bulwer, hadımdan şikâyetçi olmaz. Nezaketlerinin veya meraklarının kurbanı olan birçok Avrupalı, bir kadını veya cariyeyi koruyan hadımların baston darbesine maruz kalarak aynı acı deneyimi yaşarlar ve Türk hükümeti, Osmanlı başkentinin sokaklarında şiddete uğrayan yabancılara defalarca tazminat ödemek durumunda kalır. Hizmetkâr hadımların, sarayın son tanıkları tarafından iyi niyetli, yumuşak başlı ve sadık bulunduklarını söylemek gerekir. “Kurallarını ihlal etmeye kalktığınız durumlarda, işte yalnızca o zaman hırçınlaşırlar” der Leyla Hanım.  </p>
			<p class="paragraf">Leyla Hanım, İstanbul’daki Çırağan Sarayı’nın hareminde yaşamış son kadınlardan biridir ve günlük hayata dair ilişkin tanıklığı çok değerlidir. I. Abdülmecid’in kişisel doktorunun kızı olan Leyla Hanım anılarını 1900 yılında yazmış, fakat daha sonra elyazmalarını kaybetmiş ve 1920-1921 yılları arasında bu anılarını İstanbul gazetelerinde yazı dizisi olarak yayımlamıştır.<span class="dip"><a class="_idFootnoteLink" href="#footnote-225-10" id="footnote-225-10-backlink">10</a></span>Onun döneminde Kızlarağası hâlâ haremin önünde bulunan ve bir avluya bakan dev bir odada oturmaktadır. Daha ötede, hizmetkârlık etmekle yükümlü diğer hadımlara ev sahipliği yapan bir bekçi odası bulunur. Her eş ve sultan gibi Valide Sultan da birden fazla hadıma sahiptir, onlara hem maaş, hem de bir ceketle yılda iki adet kostüm verilir. Ve her zamanki gibi, güneşin batımından üç saat sonra kapıları kapanan hareme hadımlar girebilmektedirler. Topkapı labirentini ziyaret etmek, artık kimsenin ıssız odalarına bakıp hayallere dalmadığı haremdeki günlük yaşam konusunda ancak belli belirsiz bir fikir verebilir.  </p>
			<p class="paragraf">Leyla Hanım, çoğunluğu Etiyopyalı olan ve sadakatle hizmet eden hadımların görevlerini sevecenlikle anar. Anımsadığı kadarıyla, seçkin bir şair, mükemmel bir şarkıcı ve sohbeti tatlı bir arkadaş olan “Uzun Amber” lakaplı Amber Ağa gibi, birçok haremağası yüksek insani niteliklere ve geniş bir kültür birikimine sahiptirler. “Ama tanıdığım en dikkat çekici hadım” diye yazmıştır Leyla Hanım, “Fatma Sultan’ın hizmetindeki Muhterem Ağa’ydı [...] Daha sonra kusursuzlaştırdığı, harika bir eğitim almıştı. Muhterem, Türkçe, Arapça ve Farsçayı çok iyi bilirdi; Fransızcayı düzgün konuşur ve biraz da Yunanca bilirdi; zekâsı ve kişiliğiyle gerçekten dikkate değer bir kişiydi.”<span class="dip"><a class="_idFootnoteLink" href="#footnote-225-11" id="footnote-225-11-backlink">11</a></span>Bağlılık ve şüphesiz şefkat, efendiler ve köleler arasındaki bu ilişkilerin üzerinde iz bırakmış olmalıdır. Ailelerinden koparılmış ve işkence görmüş çocuklar ve kadınlar arasında oluşmuş, sadece insani boyut taşıyan ilişkilerdir bunlar. 19. yüzyılın son yıllarında sarayda geçen güzel bir aşk hikâyesi de işte böyle başlamıştır.  </p>
			<p class="resim"><span><img alt="22.jpg" class="_idGenPageitem-26" src="../Images/22_fmt.jpeg"/></span>  </p>
			<p class="resim_alyazili">Carlo Ağa. Bu Habeşli hadım, Kahire’de, Hıdiv II. Abbas Hilmi’nin sarayında hizmet   </p>
			<p class="resim_alyazili">etmiş, daha sonra 1910’da İstanbul’a, padişah V. Mehmed’in sarayına gelmiştir.  </p>
			<p class="paragraf20">  </p>
			<p class="paragraf">Genç Selim Ağa, Sudan’ın güneyinde bulunan Kordofan’da kaçırılmış, Kahire’de hadım edilmiş ve İsmail Paşa’nın (1830-1895) haremine satılmıştır. On üç yaşındaki Selim, uzun boylu, hoş yüzlü ve uysal bir çocuktur; bunun üzerine hıdiv, onu efendisi Padişah Abdülaziz’in annesine hediye etmeye karar verir. Selim, 1880’de kendini İstanbul’da bulur ve kendi ırkından çok sayıda hadımın varlığı sayesinde Osmanlı saraylarındaki yaşama çabucak uyum sağlar. Şuh-i cihan Hanım’ın hizmetine verilir ve ona öylesine fedakârlıkla bağlanır ki, efendisinin kapısının önünde yatarak sarayda alay konusu olur. Sultan, sarayın önde gelen bir mensubuyla önce nişanlanır, sonra da evlenir. Bu iki aşama da Selim’in bunalıma girmesine yol açar. Çiftin Boğaz kıyısındaki yeni evinde de görevlendirilmeyi başarır ama evin reisi ne zaman eve dönse, Selim neşesinin kaçtığını saklamaz. Genç hadım, hanımına çılgınca âşıktır ve onu deli gibi kıskanmaktadır! Evlendikten birkaç yıl sonra Şuh-i cihan Hanım hastalanır ve kısa süre sonra ölür. İşte o zaman, düştüğü bunalım Selim’i yıkıp geçer, öyle ki artık yemek bile yemez. Vereme yakalanıp ölür...  </p>
			<p class="paragraf">Batılılar tarafından hayal edilen hapis hayatı şöyle dursun, harem sakinleri düzenli olarak dışarı çıkmakta, bazen gezintiye, bazen bir taşra evine, bazen de bir evliyanın türbesini ziyarete gitmektedir. En az maceralısı dev saray bahçelerinde gerçekleşen bu gezintilerin atlı arabalarla yapılmasını sağlama görevi hadımlara aittir. Salı veya cumartesi günleri sık sık Haliç’e veya Bo­ğaz’a, hadımların tüm şehirde meşhur olan bir yoğurtçudan aldıkları lezzetli yoğurtlardan almak için Anadolu yakasına gidilir. Cuma günü ise, harem sakinleri Serasker Meydanı’na giderek, ibadet amacıyla Beyazıt Camii’nde bulunan padişaha eşlik ederler.  </p>
			<p class="paragraf">Bu hanımlar, İstanbul’da bulunan ve uzun zaman boyunca Ortadoğu’nun en güzel çarşılarından biri sayılan Kapalıçarşı’ya da gitmeye bayılırlar. Ama izin verilen tek eğlenceleri, gezinti arabalarının üzerinde, perdelerin arkasına yarı gizlenmiş vaziyette koridoru geçmek ve başka türlü yaklaşamayacakları tezgâhları gizlice ve hayranlıkla seyretmektir. Bu konvoy, Nuruosmaniye Camii’nde durur ve satıcılar, en güzel mallarını sergilemek üzere davet edilirler. Bu malları hanımlara yalnızca hadımlar sunabilirler ve satıcıyla hanımlar arasında aracı görevi görürler...  </p>
			<p class="paragraf">Elbette hiyerarşide en yüksek kademelerde bulunan hadımlar, yaşamları boyunca zengin olmaya çalışmışlardır, bu da insani bir durumdur ve İstanbul’da ve onun öncesinde Bizans’ta sürekli karşımıza çıkacak olan bir geleneğe dayanmaktadır. 19. yüzyılın sonunda, Türkiye’nin dışa açıldığı dönemde, bazı hadımların Türk sosyetesiyle ve farklı milletlerden seçkin insanlarla içli dışlı olduğunu görebiliriz. Fransız feminist Olympe Audouard, Bo­ğaz’ın Anadolu yakası kıyısında şatafatlı bir evde oturan, sarayın emekli haremağası Haşim Ağa’nın yaşam biçimini çok beğenir: “Bu sarayda, ahırlarında bulunan bir düzine atla, bir <span class="CharOverride-11" xml:lang="tr-TR">dandy</span> gibi yaşıyor. Şatosunda neşeli bir yaşam sürüyor ve en değerli şaraplarla Avrupai yemek davetleri veriyor. Masasında bulunan yemek takımları Sevr fabrikalarından gelme ve evin içi prenslere layık.”<span class="dip"><a class="_idFootnoteLink" href="#footnote-225-12" id="footnote-225-12-backlink">12</a></span>Bu zengin hadımların çoğu evlenir ve çocuk satın alırlar. En çok Çerkez çocuklara rağbet eder, onları hadım ettirmekten kaçınır ve mirasçıları yaparlar.  </p>
			<p class="paragraf">Türk hadımları, zenginlikleriyle olduğu kadar dindarlıklarıyla da, tapınaklara ve dini kuruluşlara olan meraklarından söz ettiğimiz Çinli hemcinslerine benzemektedirler. Yaşla beraber, kimileri hacca gittikten sonra tarikatlara katılır ve günlerini sürekli dua etmekle geçiren sofular olup çıkarlar. İstanbul’daki birçok küçük cami, varlığını, padişahtan aldığı bir unvanı veya üst düzey bir yetkiliyle yaptığı görüşmeyi paraya çeviren bir hadımın cömertliğine borçludur. Daha sonra da göreceğiz ki, birçok büyük hadım, Osmanlı İmparatorluğu’nun altın çağlarında, Medine’nin kutsal mekânlarından ve Kâbe’den sorumludur.  </p>
			<p class="paragraf">II. Abdülmecid’in ailesinin Mart 1924’te sürgüne gitmesi, Kons­tantinopolis’te başlayan uzun bir imparatorluk döneminin de sonu olur. Bu olayla birlikte, önce Doğu Hıristiyanlarının, sonra da Müslümanların hizmetinde yüzyıllarca devam etmiş olan köleliğin ve hadımlığın son âdetleri de bu hükümdar ailesi tarafından alıp götürülür. Tarihte geriye doğru gittikçe, seçkinlerin daima “kılıç ile fırçanın” kesiştiği yerde, iktidarın zirvesinde bulundukla­rını söyledikleri, sıra dışı varlıklar olan hadımların bıraktıkları izlerin kökenlerine ineceğiz.  </p>
			<p class="arabaslik_sol">Meleklerin gerçek cinsiyeti  </p>
			<p class="paragraf">Türkiye’nin son padişahı II. Abdülmecid’in tahttan indirilmesinden tam altı bin yıl önce, Doğu Roma İmparatorluğu, Konstantinos adında bir adamın kararıyla doğar. Bizans İmparatorluğu adını, Boğaz’ın ve Marmara Denizi’nin sınırları içindeki küçük bir şehre verir. Bu şehir, ikinci bir Roma olacak ve hadımların öncelikli bir rol oynayacakları müthiş bir imparatorluğun başkenti haline gelecektir.<span class="dip"><a class="_idFootnoteLink" href="#footnote-225-13" id="footnote-225-13-backlink">13</a></span><span class="dipnot-numaras› CharOverride-14">  </span></p>
			<p class="paragraf">Bu hadımlar, Afrika’dan değil, imparatorluğun hudut bölgelerinden gelirler: Ermenistan, İran veya Abazya’dan. Bu doğu bölgesi, bu insan kaçakçılığında uzmanlaşmıştır, öyle ki, 1000 yılından önce İmparator I. Iustianius, korkunç boyutlara ulaşmış olan bu hadım çocuk kaçakçılığına, insanlık adına bir son vermeyi başarır. Kafkasya ve Çerkesya, Bizans’ın hadım ihtiyacını zaten karşılamaktadır. Orta Avrupa’nın bu son bölgesi, bin yıldan fazla süre boyunca, Bizanslılar için olduğu kadar Osmanlılar için de büyük bir tedarikçi olacaktır. Her iki toplum da, hadım etme işlemini kendi toprakları üzerinde yasaklarlar. Bununla birlikte İmparator I. Aleksos Komnenos (1081-1118), birden fazla erkek çocuğu olan her soylu ailenin, oğullarından birini hadım ettirerek sarayın hizmetine vermesi gerektiği yönünde bir kararname çıkarmaktan çekinmez! Nihayetinde, Verdun’lu ve Prag’lı Yahudi tüccarların, 10. yüzyıla dek, İspanya Müslümanlarına olduğu kadar Bizans Hıristiyanlarına da hadım tedarik ettiğini unutmamak gerekir. Bugünkü Türkiye’nin doğusunda yaşamakta olan Ermeniler, kısırlaştırma konusunda da uzmanlaşmışlardır; kurban edilen genç erkekler yalnızca testislerinin alınmasına maruz kalırlar, oysaki Osmanlılara ayrılmış olan ardılları tamamen hadım edilmişlerdir.  </p>
			<p class="paragraf">İmparator ve yakınları haricinde, Boğaz çevresine yerleşmiş soylu ailelerin de hadımları vardır. Seçkin (<span class="CharOverride-12">patrici</span>) bir kadının, hadım erkeklerin koruması olmadan evinden dışarı çıkması düşünülmeyecek bir şeydir: “[...] Onun için, hadımların varlığı, gösterişin, seçkinliğin, herkesçe bilinen bir asalet derecesinin gerektirdiği toplumsal saygınlık için şart olan öğelerden biridir.”<span class="dip"><a class="_idFootnoteLink" href="#footnote-225-14" id="footnote-225-14-backlink">14</a></span>Burada, hadımların çevresindeki popüler görüntüden çok uzaktayızdır: Bu hadımlar sarayı gözetmeye yardımcı olmazlar çünkü Bizans’ta kadınlar asla münzevi bir hayat yaşamazlar, fakat soylu evlerde lüks hizmetçiler olarak görev yaparlar.  </p>
			<p class="paragraf">Bu basit bakış açısıyla düşünecek olursak, Roma İmparatorluğu’ndaki gelenek, kesinlikle yeni bir yan anlamla Bizans’ta devam etmektedir. Doğu Hıristiyan (Bizans) İmparatorluğu’nda, en yüksek derecelerde görev yapan hadımlar daima kutsal bir haleyle çevrili olmuşlardır; (prensipte) masumiyetleri, saflıkları ve arzudan yoksunluklarıyla meleklere bile benzetilirler. Birçok ikona, kutsal metin ve efsane, arınmak amacıyla erkekliklerini kaybetmeyi kabul etmiş bu erkeklerle melekler arasında benzerlik kurar. Saraydaki imparatorun, göklerin krallığının yeryüzündeki temsilcisi olması gerektiğinden hadımlar da saraydaki her hiyerarşik düzeyde bulunmaktadırlar. Az çok efsanevi bir niteliğe sahip olan, ilk Atina piskoposu Aziz Dionysios Areopagite, söylentiye göre 1. yüzyılda melekbilimin Hıristiyan mitolojisini kurarak bu göksel hiyerarşiyi tarif etmiştir. Böylece bir bakıma Konstantinopolis Sarayı’ndaki törenlerin de başı olmuştur.  </p>
			<p class="paragraf">Bu metinlere göre, ilahi ışık yeryüzüne dokuz aşamalı olarak inecek ve bunlardan her biri, meleklerden oluşan bu doğaüstü varlıklardan üç grup içerecektir. Doğu Hıristiyanları tarafından benimsenen bu karmaşık teolojik bütün, yüzyıllar boyunca daha da dolambaçlı bir hal alır ve hadımların hiyerarşisinin de aynı bu biçimde karmaşıklaştığını görürüz. Diyebiliriz ki, meleklerin cinsiyeti hakkında Bizans’ta yapılan tartışmaların hatırası efsaneler tarafından korunduysa da, ilk imparatorların hadımlarının sıralaması, saraydaki gerçeklikten ileri gelmektedir. İmparatora hitap ederken kullanılan “Huzurunuz” sözü zaten bu dönemden gelir. Hükümdarın huzuru varsa hem kendisi dingin olur, hem de bu sayede tebaası da keyfi durumlardan korunmuş olur. Haremağalarının varlığıyla temin edilen bu niteliklere, önemli vesilelerde imparator için gerekli olan soğukkanlılık da eklenir. Örneğin II. Konstantinus, resmi kortejlerde bu önceden hesaplanmış tutuma şahit olur: “[...] Yüksek kapılardan geçerken eğiliyordu ve sanki boynu bir halka içinde sıkışmışçasına, yüzünü sağa sola çevirmeden dümdüz önüne bakıyordu, tıpkı bir heykele benziyordu, arabası sarsıldığında ne bir hareket yaptığını ne de el salladığını gördük.”<span class="dip"><a class="_idFootnoteLink" href="#footnote-225-15" id="footnote-225-15-backlink">15</a></span>Amaç, yeryüzünde Tanrı’nın şehrini oluşturmaktır ve gökyüzünün elçileri gibi, hadımlar da, ilahi kudreti simgeleyen imparatorun çevresinde melek görevi görürler. Bu durum, günlük hareketlere de yansır. Hadımlar, efendilerini bir Tanrı adamına çevirmek için kara büyülerden faydalanırlar. İmparatora ancak, onu meleksi kanatlarıyla sarıp sarmalarcasına, omuzlarından tutarak dokunabilirler. Hadımlar, aynı hareketleri, imparatorun yanına kadar eşlik ettikleri saray ziyaretçilerine de uygularlar. İmparatorun önünde, cüppelerinin kolunun ardına saklanırlar, bu da onlara bir kez daha meleklerin görüntüsünü verir.  </p>
			<p class="paragraf">Bizans haremağalarının belli başlı işlevleri, üç görevin etrafında döner: hükümdarı yönetmek, sergilemek ve onu dönüştürmek. Böylece “imparatora, taç giyme töreninin işaretlerini tanıtmaları, savaşçıyı krala çevirmek için yapılan bir askeri sefer sonrasında onu Bakire Meryem Ana’nın bir şapeline sokmaları ve <span class="CharOverride-12">basileus</span> (imparator) sekiz günde bir yeniden doğmak için girdiği kutsal Blachernea hamamına giderken imparatora eşlik etmeleri”<span class="dip"><a class="_idFootnoteLink" href="#footnote-225-16" id="footnote-225-16-backlink">16</a></span>gerekmektedir. Yani, iktidarını aktaracak çoluk çocuğu olmadığı için arkanızdan iş çevirmesinden korkmayacağınız bir sırdaş haline gelmeden önce, bir kutsal sayılmaktadır hadım. Ama yüzyıllar geçtikçe, iktidarı pek çok farklı alanda kendini belli eden gerçek bir devlet organı oluşur: “Çünkü, kilisenin baskısı, hadımların ve toplumun iffeti ve aynı zamanda Bizans hukuku üzerindeki gittikçe kuvvetlenen etkisi, imparatorluk hadımlarının artan gücü ve önemiyle birleşir.”<span class="dip"><a class="_idFootnoteLink" href="#footnote-225-17" id="footnote-225-17-backlink">17</a></span>  </p>
			<p class="paragraf">Bizans İmparatorluğu’nun devam ettiği uzun bin yıl boyunca, hadımlar en yüksek kademelerde çalışırlar. Esasında, iktidarın tepesinde bulunurlar, Bizans valisi ve veznedar gibi iki seçkin unvana hiç ulaşamamış olsalar bile. Buna karşılık, onlara ayrılan sekiz görev vardır: Parakoimomenos, protovestiaros, imparator ve imparatoriçenin uşağı, büyük sarayın kapıcısı, saki, Magnaure (büyükelçilerin ağırlandığı salon) Salonu’nun kapıcısı ve Daphné Sarayı’nın kapıcısı.<span class="dip"><a class="_idFootnoteLink" href="#footnote-225-18" id="footnote-225-18-backlink">18</a></span>Bununla birlikte, tüm soylu unvanlara ulaşabilmektedirler. Tüm bunlar, yüzyıllar boyunca, tam bir Bizans karmaşıklığına sahip bir yığın metin ve geleneklerle değişir. Kesin olan şey, hadımların sayısının çokluğudur. “[...] Yazın ahırdaki sinekler gibi, gerçek bir arı sürüsüydüler.”<span class="dip"><a class="_idFootnoteLink" href="#footnote-225-19" id="footnote-225-19-backlink">19</a></span>Rollerinin kutsallıktan uzaklaştığı da doğrudur: Doğu ve haremleri, Bizans Hıristiyanlarının üzerinde cazibelerini gösterirler ve 12. yüzyıldan itibaren, sivil, askeri ve dini tüm alanlarda vazgeçilmez olmayı öğrenen hadım erkeklerle dolu saraylarının oluşumuna tanıklık ederiz. Öyle ki, soylu ailelerde görülür ki “[...] hadım olmak servet, iktidar ve şöhret getirdiği için, en hali vakti yerinde ailelerin ebeveynleri, çocuklarının hadım edilmesine razı gelirler [...]. İmparatorun ailesinde bile hadımlara rastlanır.”<span class="dip"><a class="_idFootnoteLink" href="#footnote-225-20" id="footnote-225-20-backlink">20</a></span>  </p>
			<p class="arabaslik_sol">İmparatorla baş başa  </p>
			<p class="paragraf">“Ayyaş” lakabıyla tanınan III. Mikhail’in hükümdarlığı, 867’de, Bizans’a özgü gizli birçok komplodan birinin sonucunda, uykusunda aldığı birkaç hançer darbesiyle son bulur. O günden itibaren, hükümdara en yakın hadım olan <span class="CharOverride-12">parakimomene</span><span class="dip"><a class="_idFootnoteLink" href="#footnote-225-21" id="footnote-225-21-backlink">21</a></span>, silahları elinin altında olacak biçimde, odanın girişinde yatar. Gösterişli bir kostüm giyen birinci sınıf bu hadım, üzeri zengin biçimde süslenmiş olan altın renkli asasından tanınır; <span class="CharOverride-12">patris</span> unvanı taşır ve büyük resmi davetlere katılır. <span class="CharOverride-12">Parakimomeneler</span>, şu veya bu imparatorun zaaflarını kullanarak devlette gerçek bir güç sahibidirler, üstelik “büyük mühür”den de onlar sorumludurlar, bu da, hükümdarın tüm özel yazışmalarının üzerine damgalarını vurdukları anlamına gelir.  </p>
			<p class="paragraf">Hadımlara ayrılan başka bir önemli görev de <span class="CharOverride-12">provestiaros</span>’luktur: İmparatorun, yüzlerce manto, elbise ve her biri, karmaşık bir protokole göre, belli bir olay ya da özel bir törene ayrılmış olan şapkalarıyla dolu dev gardırobunun idare edilmesi gerekmektedir. Ve imparator, meşgul olduğu şeylere göre günde yaklaşık on kez giysi değiştirmektedir. Provestiaros, en nadir kürklerle bezeli, (melek kanatları gibi) geniş kollu yeşil mantosundan ve taşlarla bezeli, tokalı yeşil ayakkabılarından tanınır. Altın kakmalı ve değerli yeşil taşlarla süslü asasını elinden hiç bırakmaz. Aslında, bu alamet-i farikasını ancak geçici olarak, birinci ayrıcalığını sergilemek için bırakır: Mantosunun kıvrımını düzeltmek veya eşarbının tokasını düzeltmek için <span class="CharOverride-11" xml:lang="tr-TR">basileus’</span>a dokunma iznine sahiptir. Normalde, imparator ailesinin fertleri haricinde hiç kimse hükümdara elini süremez.  </p>
			<p class="paragraf"><span class="CharOverride-12">Protovestiaros</span> aynı zamanda imparatorun, büyük miktarda paradan ve hükümdarın çevresini doldurmayı sevdiği çok değerli eşyalardan oluşan hazinesinin de gözetimini üstlenir. Bu ayrıcalıklı hadımın dini bir görevi de vardır: Başkentteki yaşamın parçası olan çok sayıda ayin esnasında en kutsal ikonaları taşır.  </p>
			<p class="paragraf">Hiyerarşilerinde en üst sırada bulunan bu iki hizmetkâr, kendilerini sıklıkla padişahın mirasına ilişkin komploların içinde bulurlar çünkü hiçbir hile, onlar olmadan iktidarın bekleme odasına ulaşamaz.  </p>
			<p class="paragraf">Hadımlara düşen diğer görevler ev işleriyle ilgilidir; uşaklık veya sakilik gibi. Bunlardan ilki, masalara yapılan servisi yönetir, davetlileri omuzlarından tutarak masalara yerleştirir ve ziyafetin sonunu bildiren işareti verir. Bu basit harekette yine de, uşak tarafından yerine getirilen simgesel görevin yansımasını görebiliriz; “sağ elini uzatarak ve parmaklarını ışın biçiminde ayırarak, sonra da onları üzüm salkımı biçiminde yeniden birleştirerek”<span class="dip"><a class="_idFootnoteLink" href="#footnote-225-22" id="footnote-225-22-backlink">22</a></span>bir işaret yapması gerekmektedir. Bir düğün veya taç giyme vesilesiyle verilen çok büyük ziyafetlerde, görgü kuralları tuhaf biçimde karmaşıklaşır. Uşağın hizmetinde, kendisine yemekleri uzatan iki hadım vardır çünkü yemekleri imparatora yalnızca uşak sunabilir. Saki de, kayısı rengi giysisinden, omuzlarındaki ipekli bol pelerinden ve göğsüne nakışla işlenmiş olan imparator portresinden tanınır.  </p>
			<p class="paragraf">Sarayın kutsal gösterişinden uzak olan dört kapıcının da önemli görevleri vardır, imparatorun dört ana sarayına geliş ve gidişleri sürekli gözetlerler. Bu bekçiler, günün bitiminde gitme vaktinin geldiğini ziyaretçilere hatırlatmak için kuvvetlice salladıkları anahtarlıklarını hiç bırakmazlar. Kostümleri, masa servisinde çalışan hizmetçilerinkine benzer ve yarı yeşil, yarı altın renkli bir baston da kullanırlar. Bizans’ta kutlanan belli başlı iki dini bayram esnasında, yani 1 Ağustos’ta sarayda kutlanan Haç Bayramı ve şehirdeki evlerin kutsandığı 28 Temmuz ayini sırasında ikinci sıradaki kutsal emanetleri taşımak da onların görevidir.  </p>
			<p class="paragraf">Bu kişilere verilen tüm dereceler, önemli ölçüde değişiklik gösterir ve böylece hadımlar, 11. yüzyılda altın çağlarına ulaşırlar. Bu zirve, yine imparatorun yakın çevresinde gerçekleştirilecek olan görevlerin çoğalmasını da beraberinde getirir. Şef, oda hizmetçisi, kılıç taşıyıcısı, hazinedar, mabeyinci ve idare sorumlusu bu şekilde yerlerini alırlar. Yüksek kademeli bu memurların her birinin çevresinde, tabii ki, yardımcı hadımlar vardır.  </p>
			<p class="arabaslik_sol">...Ve sarayın koridorlarında  </p>
			<p class="paragraf">“Eğer bir hadımın varsa onu öldür, eğer yoksa, öldürmek için bir tane al!” Bizans’taki soylu çevrelerde yaygın olarak kullanılan bu halk deyişi “sakallı”ları kışkırtan gerçek kıskançlığı ve onların, bu hem tapılan hem de küçümsenen kişilere karşı duydukları korkuyu ifade eder. Yunancada, hadımlar ile yüksek kademeli memurlar için kullanılan “sakallılar” arasındaki ayrım yaygın olarak belirtilir. Bunlar imparatorluğun askerleridir, uzun sakalı çok severler ve söylentiye göre, hiçbir zaman kel kalmasalar da tüysüz olan hadımlardan ayırt edilebilmek için bu yöntemi bulmuşlardır.  </p>
			<p class="paragraf">Bizans ordularının başında bulunan hadımların listesi uzundur ve hepsini teker teker anmak yorucu olur. Bununla birlikte, imparatorların hanedanı emanet ettikleri, gerektiği gibi kısırlaştırılmış birkaç generalden söz etmeden olmaz. Hükümdarların korkusu, “sakallı” bir generalin zafer kazanarak başkente dönmesi ve birlikleri siyasi bir maceranın içine sürükleyerek tahtı ele geçirmesidir. Görünen odur ki, Bizans’taki hiçbir hadım bunun için yeterli karizmaya sahip değildir. Ve dahası, bu gayretli hizmetkârların iktidarlarını devredebilecekleri bir aileleri yoktur, bu da onların tüm hırsını yok etmiş olmalıdır. Bu ince diyalektik, 11. yüzyılda Komnenos hanedanının gelişine kadar, yüzyıllar boyunca devam eder.   </p>
			<p class="paragraf">Komnenoslar, hadımları askeri görevlerden alacak kadar sağlam bir yapıya sahiptirler fakat onların toplumdaki, kilisedeki ve devletteki yönetici konumlarına dokunmazlar. III. Nikephoros&#160;Botaneiates’in (1078-1081) protovestiaros’u Ioannes gibi birçok hadım yüzünden maruz kalınan utanç verici yenilgilerden sonra da imparatorların bu politikası tekrar sorgulanmaz. Ioannes adındaki bu hadım, silahlarla uğraşmaktan ve orduları yönetmekten çok, imparatorların kostümlerini sarayın düzenlemelerine göre ayarlama sanatında uzmandır. Buna rağmen, bir taşra ayaklanmasıyla mücadele etmesi için birliklerin başına geçmesi emredilir. Öncelikle, kampa gelir gelmez, askerler ve subaylar onunla açıkça alay ederler; Ioannes homurdanan “sakallı”lara aptalca bir strateji dayatır, fakat bu askerler sonunda ona itaat ederler. Sonuçta birlikler açıkça yenilgiye uğrarlar ve Ioannes acınacak bir şekilde, görevinin simgelerini, yani yeşil ayakkabıları ve komuta asasını düşmana terk ederek kaçar. Bu duruma düşmüş olan başka bir hadım da Konstantinos Gongylos’tur. Kadınsı görünümlü ve hiçbir askeri niteliği olmayan bir hadımdır ve 11. yüzyılda, yalnızca İmparatoriçe Zoe’nin gözdesi olması sebebiyle, Girit’e karşı yapılan bir seferin başkomutanlığına getirilir. Birlikleri felakete sürükler.  </p>
			<p class="paragraf">Ne var ki, Müslümanların bitmek bilmez saldırılarına ve Bi­zans’ın diğer birçok düşmanına karşı imparatorluğun savunulmasına katkıda bulunan hadımların, kendilerinden beklenmeyecek savaşçı niteliklerini vurgulamak da doğru olur. 6. yüzyılda yaşamış olan, hem <span class="CharOverride-12">koubikoularios</span>&#160;hem de <span class="CharOverride-12">protospatharios </span>olan Narses, aynı zamanda II. Iustinos’un da gözdesi ve kuşkusuz sevgilisidir. Daha sonra, “ismi bile düşman saflarında korku yayan yiğit bir general”<span class="dip"><a class="_idFootnoteLink" href="#footnote-225-23" id="footnote-225-23-backlink">23</a></span>olur. Narses, İmparator Iustianos’un (527-565) mabeyincisi unvanını aldığında elli yaşındadır. Dindarlığı onu, ismi Yunancada “Saf” anlamına gelen ve ruhban sınıfının hadım üyelerine özel bir kurum olan Katharoi Manastırı’nı kurmaya teşvik eder. Artık bir savaşçı olan Narses, iki uzun sefer boyunca İtal­ya’da Ostrogotlara karşı savaşır, daha sonra da yarımadayı yönetir, bu esnada burayı Barbarların baskısından da korur. Fakat, bir sonraki imparator II. Iustinos’un karısı Sophia, hadım edilmiş olduğunu ona hatırlatarak kendisini aşağılar: Bizans’a dönüp iç sorumluluklarla uğraşma vaktinin geldiğini hatırlatmak için kendisine bir öreke ve bir iğ gönderir. Narses’in yaşı yetmişin üzerindedir ve bu hakaret onu öylesine incitir ki, Napoli körfezi kıyısında bulunan evine çekilerek emekliye ayrılmaya karar verir. Birkaç ay sonra, Lombardlara karşı korumayı kabul ettiği Roma’nın kapılarında ölür.  </p>
			<p class="paragraf">Devletin başında ise, hadımlar, sayısız komplolar sayesinde iktidarı ele geçirmiş ve içlerinden biri de imparator cüppesini giymeyi başarmıştır. Bir prens ve Slav kökenli bir kölenin oğlu olan I.Basileios, hadım edildikten ve dikkat gerektiren görevine başladıktan sonra hızla <span class="CharOverride-12">protovestiaros</span>, daha sonra da VII. Konstanti­nos’un (905-959) <span class="CharOverride-12">parakimomene</span>’si mertebesine ulaşır. Çıkarcı, ama çok becerikli bir adam olarak ün yapar ve Araplara karşı kazandığı bir zaferden sonra Bizans Hipodromu’nun üzerinde zaferini kutlar. Daha sonra talihsizliğe uğrasa da yeni imparator II. Nikephoros’un başveziri olarak tekrar sahneye çıkar, daha sonra üst düzey yönetimde adını temize çıkarmak için kolları sıvar ve işi, kendisini eleştiren imparatoriçeyi hapsettirmeye kadar götürür! “[...] İmparatorluğun tüm fetihlerinin, basit bir hadımı zenginleştirmekten başka bir işe yaramamasını utanç verici”<span class="dip"><a class="_idFootnoteLink" href="#footnote-225-24" id="footnote-225-24-backlink">24</a></span>bulan imparator I. Ioannos Tzimiskès ile birlikte işleri ters gitmeye başlar. Ama Basileios, onu öldürterek derhal intikamını alır. O andan sonra, imparatorluğu kendi yönetmeye başlar, tüm düşmanlarını görevden alır ve onların yerine ücretini kendisinin verdiği adamları ve hadımları işe alır. Yine de, tanıdığı dördüncü imparator olan II. Basileios tarafından sürgüne gönderilir ve dev hazinesine el konulur...  </p>
			<p class="paragraf">Bu portre galerisindeki diğer bir hadım da Nikephoros’tur. İmparator X. Konstantinos Dukas’ın (11. yüzyıl) sırdaşıdır. İmparatorluğun Müslüman sınır bölgelerinde barışı koruması için Antak­ya’ya gönderilir fakat vilayetini öylesine horgörü ve beceriksizlikle yönetir ki, Suriye’de ayaklanmalar çoğalır. “Kurnazdı ve iftira atarak yüksek mertebedeki kişiler arasında karışıklık yaratma sanatında becerikliydi. İmparatoriçeyi bile zinayla suçladı” diye açıklar Rodolphe Guilland. Ama Nikephoros yeni bir imparatorun karşısına çıkar ve onun baş veziri olur, bu esnada daima alaycı ve hilecidir, öyle ki Bizans’taki seçkin kesim ondan kaçınmaktadır. Hapis cezasına çarptırılır, bir adaya sürgüne gönderilir ve kendisini infaz etmeye gelen kişiler tarafından öldürülmeden önce uzun işkencelere maruz kalır.  </p>
			<p class="paragraf">Görünen odur ki, Bizans saraylarındaki iktidar kavgası her zaman bir gölge tiyatrosuna benzemez. II. Iustianus’un <span class="CharOverride-12">sacellarius</span>’u baş hadım Pers Stefanos, hükümdarın, halk tarafından çok sevilen annesine kötü davranmaya cüret eder. Bu haber, tüm Haliç kıyılarına yayılır ve kalabalık, Stefanos’u ele geçirerek saatler boyunca sokaklarda sürükler ve en sonunda parçalanmış bedenini ateşe atar.  </p>
			<p class="paragraf">Askeri düzende olduğu gibi, manastırlarda ve dini kurumlarda da, hadımların göreve atanması, imparatorluk oyununun bir parçasıdır. Hadımlık, Bizans Hıristiyan kilisesi tarafından reddedilmemiş, aksine, hadım erkeklerle kalıcı bağlar kurulmuştur. İçlerinden çoğu piskopos, metropolit, patrik unvanına kavuşur. Hadım erkeklere özel birçok manastır bulunmaktadır. Ayrıca, rahibe manastırında görev yapan papazlar da uzun süre boyunca hadım papazlar arasından seçilmiştir. Bu uygulamanın nedeni, cinsel temkinden çok Bizanslı hadımların yaydığı kutsal havadır. Gözden düşen birçok hadımın başının tepesi tıraş edilir ve ömürlerini tamamlamak üzere bir manastıra gönderilirler. Osmanlı İmparatorluğu döneminde de, eski hadımlarını İslam’ın kutsal topraklarına gönderen padişahlar, bu uygulamayı tuhaf bir şekilde devam ettirmişlerdir. Diğer yandan, Ortodoks kiliselerinin korolarının, hadımların İtalya’sından çok önce, değişme tehlikesi olmayan genç ve güzel sesler aradığını da unutmamalıyız. Bu tür bir kısırlaştırma, Bizans’ta dini görevler için de uygulanmıştır ve hadım edilen bu çocuklar, yetişkin olduklarında, hadımlara ayrılmış manastırlarda hayatlarını tamamlarlar.  </p>
			<p class="arabaslik_sol">Bizanslı hadımların çöküşü  </p>
			<p class="paragraf">Hadımların, daha önce tarif ettiğimiz anlamdaki hayatı, 1204’teki IV. Haçlı Seferi sırasında Avrupalıların Bizans’a yaptığı akınların sonucunda Latin İmparatorluğu’nun kurulmasına dek devam eder. Elli yıldan fazla süre, iktidar Laskaris hanedanının elinde olmuş ve bu zaman zarfında hadımların gücü de azalmıştır. İmparatorluğu 1453’e dek yönetecek olan Paleologos hanedanının iktidara gelişiyle hadımlar eski güçlerine yeniden kavuşurlar. Fakat, geçmiş yüzyıllarda olduğu gibi, hadımlığın önemli şahsiyetlerinin iktidara yaklaştığı bir daha hiç görülmemiştir. Vakanüvisler, bir kadere iyi ya da kötü yön verebilen hadımların bir örneği olarak Paflagonyalı Ioannes adında birinden söz ederler. Karadeniz’in güneyinden gelmektedir, erken yaşta hadım edilmiştir ve tahta önce erkek kardeşini, sonra da yeğenini geçirmeyi başarır. Bizans’a özgü bu karanlık işlerden birinin nasıl olup bittiğine bir göz atalım.  </p>
			<p class="paragraf">Paflagonyalı Ioannes, patrik olma arzusuyla önce keşiş olur, sonra da 1028-1034 yılları arasında İmparator III. Romanos Argy­ros’a hizmet eder. III. Romanos, geçmiş imparatorlardan birinin kızı olan Zoe’yle evlenir. Zoe, sevgilisi hırslı Mikhail’in ağabeyi olan hadım Ioannes’le birlikte derhal bir plan yapar. III. Roma­nos’u öldürtmek için bir komplo hazırlanır ve Mikhail, IV. Mikhail adıyla hükümdar ilan edilir. Bu şeytani senaryo başarıya ulaştıktan sonra yeni hükümdar, imparatoriçe mertebesine yükselmiş olan Zoe’yle birlikte sekiz yıl boyunca hüküm sürer. Hadım Ioannes ise, kardeşi (eceliyle!) ölene dek herkesle arasını iyi tutar. Mikhail’in ölümü üzerine, kendisi de hadım olan ve Ioannes adını taşıyan, “Kalafatçı” lakaplı yeğenini tahta geçirmeyi düşünür. Onu, İmparatoriçe Zoe’nin hizmetine verir ve daha sonra Zoe bu yeğeni evlat edinir. Kalafatçı, gerçekten de V. Mikhail adıyla tahta geçer.  </p>
			<p class="paragraf">Ama işler daha da karmaşık bir hal alır çünkü yeni hükümdar, iktidarı paylaşmak istemez ve eski müttefikleri kovmak arzusundadır. Dayısını bir manastıra kapattırır ve eski hamisi Zoe’yi de tutuklattırır. Fakat Zoe Bizans halkı tarafından çok sevilmektedir ve halk, imparatoriçe unvanının kendisine geri verilmesi için sokaklara dökülür. Ayaklanmaların sonucunda Zoe hapisten çıkar ve V. Mikhail en sonunda tahttan vazgeçer. Bunun üzerine, Zoe tahtı ele geçirir ve onu bir süre kız kardeşi Theodora’yla paylaşır, fakat daha sonra yeni bir sevgili edinir. Bu sevgili de iktidara geçme hırsı içindedir ve Ioannes’in de yardımıyla Theodora’yı kovdurur, Zoe’yle evlenir ve IX. Konstantinos Monomahos adıyla imparator olur. O da, düzenlediği korkunç entrikalar yüzünden Paflagonyalı Ioannes’i uzaklaştırmak ister. Bunun üzerine, Lesbos Adası’na sürgüne gönderilir ve 1043’te, kör olmuş ve herkes tarafından terk edilmiş bir halde burada ölür. Kendisinin ayağını kaydıran IX. Konstantinos’un ölümünden sonra tahtı bir yıllığına ele geçirmeyi başaran Theodora’nın dönüşüne tanık olamamıştır... Görüyoruz ki, Bizans gerçekleri, her türlü kurguyu fazlasıyla aşmaktadır.  </p>
			<p class="paragraf">İktidar kavgası, Bizans tarihi boyunca bölümler halinde devam eden, son derece karmaşık ve bir o kadar da zalim bir oyundur. Sonunda, saray hadımları ortadan kaybolur ve yerlerini, soylu Bizans çevrelerinde yerli meslektaşlarına, saraylarda ise basit hizmetkârlara bırakırlar.  </p>
			<p class="paragraf">Bilgili Bizans tarihçileri, yüksek mertebedeki bu hadımların gitgide uzaklaşmasının sepebleri üzerinde uzun tartışmalar yapmıştır. 14. ve 15. yüzyıl boyunca, Boğaz kıyısındaki âdetlerin Batılılaştığı doğrudur. Hadımlar hakkındaki izlenim kötüleşmeye başlar ve Ohrid (günümüzde, Makedonya’daki Ohri) Piskoposu Theophylaktos’a yazılan methiye çoktan ortadan kalkmıştır. Bu Doğu Kilisesi prensi, 12. yüzyılda, bir keşiş ve hadım edilmiş bir erkek arasında geçen bir diyalog olarak kurguladığı <span class="CharOverride-12">Hadımların Savunması</span>’nı yazar. Eserdeki hadım erkek, hadımların varsayılan tüm olumlu niteliklerini savunur: bedensel arzularının olmayışı, ahlaklarının saflığı ve maddiyata düşkün olmamaları. Başrahip, Hıristiyan değerleri açısından onurlu bir hareket sayılan, her ailede bir çocuğun hadım edilmesinin faydaları üzerinde bile durur. Hadımlara dair bu evrenselci bakış, tabii ki, Bizans’ın siyasi ve toplumsal gerçeklerinin de etkisiyle ortadan kaybolur. Çelişkili bir biçimde, hadım edilmenin vahşiliğinden çok, eşcinsellik tehlikesine saplantılı bir şekilde takılmış bazı dini kurumlarda hadımların reddedildiğine bile tanık oluruz. Örneğin, Athos Tepesi’nde, hadımlar kadar, “sakalsız” olan tüm genç insanlar da, keşişlerin pasif cinsel partnerlere ilgi duymasının engellenmesi açısından reddedilir.  </p>
			<p class="paragraf">14. yüzyıldan itibaren, Paleologos hanedanının hükümdarlığı süresince bir daha hiçbir hadım orduda üstün bir rol oynamamıştır. Bizans İmparatorluğu’nun sonuna dek, arka arkaya dokuz ferdini tahta çıkaran bu ünlü aile, “sakallı” bir generalden korkmayacak kadar sağlam bir biçimde iktidarı ele geçirmiştir. Bu sebepten, baş hadımların hizmetlerinden vazgeçerler çünkü, imparatorluğun hassas noktası olan devrilme korkusunu yaşamamaktadırlar. Dahası, iktidardaki kilit görevler, aile üyeleri arasında paylaştırılmıştır, öyle ki Bizans İmparatorluğu’nun son zamanlarında “hanedan ailesi reislerinin” ortaya çıkışından söz edilir.<span class="dip"><a class="_idFootnoteLink" href="#footnote-225-25" id="footnote-225-25-backlink">25</a></span>  </p>
			<p class="paragraf">Diğer yandan, hadımların biriktirdiği zenginlikler “sakallı” soyluları her zaman kızdırmıştır, güçlü rakiplerinin aşırılıklarından açıkça yakınmaya cesaret edemeseler bile. 6. yüzyıldan itibaren, bu hadımlara örnek olarak Narses gösterilmiştir. Ordudaki üstün başarıları vesilesiyle daha önce söz etmiş olduğumuz bu general, mallarını da İtalya’daki yazlık evinde biriktirmekten geri durmaz. Ölümünden sonra, kilolarca altını ve değerli eşyayı, saklı bulundukları sarnıçtan çıkarmak günler almıştır. Aynı dönemde imparatorluk sarayından ayrılan ve pişmanlık hissetmekte olan başka bir hadım da tüm altınını Bizans’ın fakirlerine dağıtmış, tüm kölelerini azat etmiş, onları “taşıyabilecekleri kadar hediyeye” boğmuştur ve bundan sonra bile, büyük değer taşıyan elbiselerini satarak, hatırı sayılır bir sermayeyi yine elinde bulundurmuştur.  </p>
			<p class="paragraf">Çin’de olduğu gibi, iktidara yakınlık her türlü aşırılığı kolaylaştırmaktadır: “[...] Hadımların davranışlarının temel yönlerinden biri, para ve mülkten oluşan bir miras biriktirme gayretleridir [...] ama zengin olma tutkuları, insani sınırları aşar.”<span class="dip"><a class="_idFootnoteLink" href="#footnote-225-26" id="footnote-225-26-backlink">26</a></span>Servet edinmenin en etkili yollarından biri, devrik liderlerden birinin servetini ele geçirmektir. İktidarın zirvesindeki ilişkilerde, gammazlığın, yalanın ve iftiraların yerini de kolayca tahmin edebiliriz...  </p>
			<p class="paragraf">Düşük rütbeli hadımların yerine getirdiği görevler de, kolay yoldan zengin olma konusunda güzel fırsatlar sağlar. Bekçiler, saraydaki günlük hizmetler konusunda, şantiye şefleri, banyodan ve ısıtmadan sorumlu görevliler, fenerciler, saatçiler vs. ile pazarlık ederek servet sahibi olmayı bilmişlerdir. Ama, üstlerinin ne gücüne, ne nüfuzuna, ne de servetine asla ulaşamamışlardır. Hadımlar görevden alındıklarında, yaşlılık günlerini güvence altına alacak bir aileye genellikle sahip olmadıkları fark edilir. Onlar da, dini bir kuruma sığınamadıkları durumlarda, birbirlerine bir tür hayat sigortası sağlarlar.  </p>
			<p class="paragraf">1453 tarihi, uzun zaman önce tüm ihtişamını kaybetmiş olan bir imparatorluğun sonu olmuştur. Türk padişahlar, yeni başkentlerine İstanbul adını verirler. 28 Mayıs 1453 akşamı, İmparator XI. Konstantinos Dragases Palaiologos, sırdaşı protovestiaros Frantzes’le birlikte son bir defa şehrinin surlarını dolaşır. Sadık hadımına, hissettiği sıkıntıdan söz eder çünkü kuşatmanın bu elli üçüncü gününün son gün olduğunu bilmektedir.   </p>
			<p class="paragraf">Bu olay, dört yüz elli yıl sonra modern Türkiye’nin ortaya çıkışıyla, Batı dünyasının tarihinde kesin bir dönüm noktası olmuştur. Bizim için ise, devam eden bir hikâyedir bu; yeniden çok güzel günler görecek olan hadımların hikâyesidir. Bizans’ın altın çağının baş hadımlarıyla Müslüman efendilerine hizmet eden hadımlar arasındaki benzerlikleri, hatta devamlılığı görmek de hoştur: En önemli görevlerde çalışan bu kişilerde, aynı iktidar arayışını, aynı komplo sevgisini, zenginlik ve saygınlık kaygısını, ama aynı zamanda titizliği ve dini hayata duyulan ilgiyi yeniden görürüz.  </p>
			<p class="arabaslik_sol">Beyazlar ve siyahlarla  </p>
			<p class="paragraf">Kanuni Sultan Süleyman (1520-1566), en önemli Osmanlı padişahlarındandır ve müttefiki I. François’yla birlikte, V. Karl’a (Şarlken) karşı savaşmış olmasından dolayı Fransa tarihinde yer alır. Süleyman, daha da fazla refaha kavuşmak amacıyla, ülkesinin sınırlarını Viyana kapılarına kadar götürür. Efsanevi eşi Hürrem Sultan’ın etkisiyle, haremi 1541’de eski İstanbul Sarayı’ndan Topkapı’ya taşır.<span class="dip"><a class="_idFootnoteLink" href="#footnote-225-27" id="footnote-225-27-backlink">27</a></span>Bu kapris, birbirleriyle içli dışlı olmadan birbirlerini tanıyan, fakat rekabet etmekten de vazgeçmeyen iki dünyayı beraber yaşamaya iterek, hadımların küçük dünyasını altüst etmiştir.  </p>
			<p class="paragraf">III. Murad (1574-1595) da, sanki bu insanlar arasındaki rekabeti daha da kuvvetlendirmek istercesine, Müslümanlığın kutsal şehirlerinin denetimini akhadımdan alıp haremden sorumlu bir Etiyopyalı olan sadık hadımı Habeşi Mahmud Ağa’ya verir. 1582’de gerçekleşen bu olaydan itibaren, harem muhafızlarının birçoğu Afrika kökenlidir. Fakat padişah, hadımların tamamından sorumlu bir akhadım olan Kapı Ağası’nın yetkisini bir süre daha sürdürmüştür. Bu padişahın hükümdarlığı döneminde, Topkapı’da yaşayan hadım sayısı bin iki yüz olarak tahmin edilmektedir ve bu hadımlardan sekiz yüzü sadece haremden sorumludur. Hiç kuşkusuz Bizanslılardan miras kalan bu hâkimiyet katmanlarının karmaşık yapısıyla oynayan siyah köleler, bir kez padişahın mahremine girdikten sonra, kendi geleceklerini güvence altına almak için genç şehzadeler üzerindeki etkilerini artırmaya başlarlar. Dolayısıyla, harem de imparatorluğun merkez kurumu haline gelir çünkü Osmanlı hükümdarlarının cariyeleri olduğu için hükümdarlık, Avrupa’da olduğu gibi doğrudan babadan oğula geçmez. Haremdeki gözde cariyelerden olan oğulların en iyisi iktidara geçer ve olası rakipleri de öldürülür. Bu acımasız uygulama, bu türden seksen sekiz cinayetin işlenmiş olduğu Bizans’tan miras kalmıştır fakat Osmanlılar, daha da fazlasını yaparlar: Yüz elli yıl içinde seksen şehzadenin boğularak öldürüldüğü söylenmektedir.<span class="dip"><a class="_idFootnoteLink" href="#footnote-225-28" id="footnote-225-28-backlink">28</a></span>Bu gelenek, 17. yüzyılda ortadan kalkar, sonra da genç şehzadeler, müstakbel saltanatları için tecrübe kazandıkları Anadolu vilayetlerine bile artık gönderilmez olurlar. Bu yenilikler, birkaç sayfa sonra sözünü edeceğimiz Beşir Ağa kalitesindeki hadımların ortaya çıkmasıyla sonuçlanacaktır.  </p>
			<p class="paragraf">Türkiye’de hizmet eden hadımların geldikleri yerlere bakıldı­ğında bunun kölelerin etnik kökenlerine göre değişiklik gösterdiğini görürüz. İlk Osmanlı padişahları, Bağdat halifelerinden (Abbasi hanedanı) kalan bir geleneğe uygun olarak, haremlerin korunması için Afrika kökenli hadımları görevlendirmişlerdir. Yabancılara ve bilginlere seve seve açtığı Edirne Sarayı’nda Avrupalı bir gezgin ağırlayan Padişah II. Murad (1421-1451) da bu bağlamda anılır. Fransız Bertrand de La Broquière Edirne Sara­yı’na girer ve burada “[...] On iki ila on altı hadım tarafından korunan elli kadın”<span class="dip"><a class="_idFootnoteLink" href="#footnote-225-29" id="footnote-225-29-backlink">29</a></span>görür. Zenci veya Habeşli olan bu siyahlar, Su­dan’dan veya Afrika’nın doğu kıyısından gelmektedirler. Mı­sır’ın ve Yemen’in sırasıyla 1517 ve 1538’de Osmanlı padişahları tarafından fethedilmesinden sonra, bu iki ülkeden de hadımlar gelmeye başlamıştır. Köle kaçakçılığının belli başlı ülkelerinden biri olan Mısır, Afrika’daki insan ticaretine ayrılan bölümde de gördüğümüz gibi, daha sonra tüm imparatorluğa hadım tedarik eden ilk ülke olur.  </p>
			<p class="paragraf">Ama bu tedarik, 19. yüzyılın sonunda İngiltere’nin deniz trafiğini denetlemeye başlaması sonucu, kollara ayrılmak zorunda kalır. Yıldız Sarayı’nın <span class="CharOverride-12">Sicil</span>’i son hadımların ticari kökeni konusunda bize bilgi verir: 1903’te, hadımların yarısı Arabistan’dan gelmekte, geri kalanların da kökeni Mısır ve Yemen olarak ikiye ayrılmaktadır.  </p>
			<p class="paragraf">Avrupalı hadımlar ise Bosna’dan, Kafkasya’dan, Yunanistan veya Macaristan’dan, kısacası Rumeli’nden<span class="CharOverride-17"> </span>gelmektedirler. Buralarda, oldukça verimli bir düzenlemeyle kaçırılırlar: devşirme<span class="CharOverride-12"> </span>yöntemiyle. Osmanlı İmparatorluğu’nun gayrimüslim vatandaşlarına uygulanan bir kelle vergisi söz konusudur. Doktorların eşlik ettiği yeniçeriler, köylere gider ve acemi olarak yetiştirmek üzere burada bulunan dokuz ila on altı yaş arası çocukların arasından en güçlü ve en güzellerini seçerler. Bunlardan yaklaşık yarısı köle olarak çalıştırılır, köle olacak çocukların ise büyük kısmı, yalnızca testisleri alınarak kısırlaştırılır. Hıristiyanlar, 18. yüzyıla dek sürmüş olan bu müdahalenin aslını oluşturmaktadırlar. Kaçırmanın, görece insancıl olan bu biçimi, hâlâ kötü karşılanmaz. Birçok çocuk ve aileleri için, İstanbul’a doğru yola çıkmak, sefaletin bitişi, hatta başarıyla taçlanmış bir kariyer umudu anlamına gelir. Osmanlı tarihinde, görevlerini yerine getiren, onurlandırılmış ve zengin olmuş birçok beyaz hadım bulunmaktadır. Çocuklarını, genç Hıristiyanların arasına sokmaya çalışan Müslüman ailelere bile rastlanmıştır.<span class="dip"><a class="_idFootnoteLink" href="#footnote-225-30" id="footnote-225-30-backlink">30</a></span>Devşirme, her beş yılda bir, her ailede beş erkek çocuktan biri alınarak uygulanır. Daha sonra, hem Türk ordusunun yeniçerilerinin hem de hadımların sayısını artırmak amacıyla senede bir kampanya yapılmaya başlanır. Çocuklar, Müslüman yapılır ve uzun süre boyunca gelecekteki mesleklerine ilişkin eğitim alırlar.  </p>
			<p class="paragraf">Tıpkı eski Bizanslı hemcinsleri gibi, beyaz hadımlar da padişahın babüssaade<span class="CharOverride-12"> </span>olarak adlandırılan daireleri ve çalışma odalarında, yüksek kademeli memur sıfatıyla, padişahın en yakınları olmuşlardır. Başları Kapı Ağası, içlerinden en üstün olan hadımın padişahın tuğrasını elinde bulundurduğu, yaklaşık yüz kişiden oluşan bir birliği yönetmektedir. Padişahın ava veya yazlık saraya gittiği zamanlarda, özellikle de iktidarını göstermekte zayıf kaldığı zamanlarda gerçek anlamda kendisine vekillik eder. Buna karşın, 1582’de Mehmed Ağa tarafından yapılan darbe sebebiyle, akhadımların altın çağları yavaş yavaş kapanmaya başlar. Mehmed Ağa, rakibi Kapı Ağası’nı öldürterek ondan kurtulur. Siyahi hadımların en sonunda kendilerini kesin olarak kabul ettirmeleri için, sessiz veya kanlı rekabetlerle dolu yaklaşık yirmi yılın geçmesi gerekmektedir. Akhadımlar “[...] Peygamberin, paha biçilmez zenginliklerin bulunduğu imparatorluk hazinelerinin ve saray kapılarının korumasının kalıntılarına ev sahipliği eden, sığınağın güvenliğinden sorumlu kırk kadar hadımdan oluşan bir ordu”yla<span class="dip"><a class="_idFootnoteLink" href="#footnote-225-31" id="footnote-225-31-backlink">31</a></span> birlikte, kendilerini önemsiz işlerin içinde kıstırılmış olarak bulurlar.  </p>
			<p class="paragraf">Sanatçı ve gezgin Maxime du Camp, 1844 yılında Osmanlı sarayını ziyaret eder ve üzerinde güçlü bir izlenim bırakan bir akhadım tarafından karşılanır: “Üzerinde muhteşem bir kostüm var ve başının etrafına, yeşil palmiye işlemeleri bulunan bir sarık dolamış [...] Öylesine şişman ki, kendisine insani bir biçim veren tek şey, giysilerinin içinde bulunan, bedeninden neredeyse taşacak olan yağlar. Sarı ve sarkık yanakları birbiriyle kesişen bin tane kırışıklıkla katlanıyor, sakalı yok; kalın dudaklarının üzerinde, bir çocuğunkini andıran ince tüyler var. Kristal bir nargilenin esnek tüplerini tutan elinin her bir parmağında, değerli bir yüzük parlıyor. Sesi ince, cırtlak ve bir kadınınki gibi hafif.”<span class="dip"><a class="_idFootnoteLink" href="#footnote-225-32" id="footnote-225-32-backlink">32</a></span>  </p>
			<p class="paragraf">Leyla Hanım’ın anlattıklarına göre, 19. yüzyılın ikinci yarısında, I. Abdülmecid’in hükümdarlığı<span class="dip"><a class="_idFootnoteLink" href="#footnote-225-33" id="footnote-225-33-backlink">33</a></span> (1839-1861) sırasında Topkapı ve Dolmabahçe saraylarında hizmet veren yalnızca dört Avrupalı hadım kalmıştır. Doktor Dimitri Zambako Paşa da 1900 yılı civarında İstanbul’da, yaşayan son Avrupalı hadım olarak gördüğü Akhadım Ağa’yla karşılaştığını söyler. Bu ihtiyar, Padişah II. Mahmud’un (1808-1839) hizmetinde çalışmıştır. Oysaki, Kenize Murad’ın annesi Sultan Selma’nın 1908’de bile Zeynel Ağa adında Arnavut bir hadımı olduğu bilinmektedir. Zeynel Ağa o dönemde kırk yaşındadır ve II. Abdülhamid’in kapı ağası tarafından, yirmi beş yaşında saraya getirilmiştir. Çevresinde, kültürlü ve çok parlak bir kişilik olarak tanınır. “Nezaketi ve özellikle ketumluğu, kocakarılar gibi geveze olan diğer hadımlardan onu ayırır.”<span class="dip"><a class="_idFootnoteLink" href="#footnote-225-34" id="footnote-225-34-backlink">34</a></span>  </p>
			<p class="arabaslik_sol">Ağaların terfisi  </p>
			<p class="paragraf">Siyah hadımların son derece karmaşık olan organizasyonu, bir yığın kademeden oluşmaktadır. Eğer çırak, en can sıkıcı işleri yapmaktan kurtulmayı diliyorsa bu dereceleri aşmak durumundadır. Yeni başlayanlar, haremin kapılarında dikilerek bekçilik yaparlar ve şeflerine hizmet ederler. İçlerinden en yaşlı olanının görevi, sabah olduğunda haremağasından haremin anahtarlarını almak, güneş battıktan üç saat sonra da bunları ona geri getirmektir. İstanbul’da var oldukları süre boyunca çok sıkı bir eğitim almışlardır çünkü padişahın, haremde bir arada yaşamakta olan eşleri, cariyeleri ve çocuklarıyla zaman geçirmek durumundadırlar.  </p>
			<p class="paragraf"><span class="CharOverride-12">Kalfa </span>denilen bir yönetici ve <span class="CharOverride-12">lala </span>adı verilen, onlara Türkçeyi öğretmesi için saray dışından getirtilen özel bir öğretmen, saraylara gelişlerinden itibaren hadımların sorumluluğunu üstlenirler. Ayrıca, kesinlikle gerekli görülen dini eğitimlerini de bir imam denetler; onlara İslamın tüm temellerini, duaları ve Kuran’ı öğretir, çünkü bu hadımlar sonradan Müslüman olmuşlardır. Eğitim, uzun yıllar sürmektedir, özellikle, içoğlan, acemi ve kapı oğlanı<span class="CharOverride-12"> </span>olarak üçe ayrılan hadımların içinden, nitelikli birisi görevden ayrıldıysa. Toplumsal terfiye ilişkin sınavlara, giriş törenleri de eşlik eder: falakaya yatırılırlar ve soyadlarından vazgeçerek, genelde bir çiçek ismi olan yeni bir isim seçerler. Hadım, her terfi edişinde şefinin elini öper, hadımlara ayrılan küçük camiye gider ve para dağıtımına katılır.  </p>
			<p class="resim"><span><img alt="23.tif" class="_idGenPageitem-27" src="../Images/23_fmt.jpeg"/></span>  </p>
			<p class="resim_alyazili">Kapı Ağası, 1912.  </p>
			<p class="resim_alyazili">Kapı ağası olan bu hadım, İstanbul’da saltanatın son yıllarını yaşamıştır. Yetkilerini gösteren   </p>
			<p class="resim_alyazili">simgeler, uzun zaman önce bu hizmetkârların giysilerinden silinmiştir.  </p>
			<p class="paragraf20">  </p>
			<p class="paragraf">Kızlar Ağası, hadım kadrosunun en kültürlü veya en şerefli üyesi değil, yalnızca hiyerarşik yapının başına geçebilmeyi başarmış olan kişidir. Bu siyahi hadımlara düşen hizmet ve görev yelpazesi, iktidarın en tepe noktasına dek, dereceleriyle beraber çeşitlenmektedir. “Bu da, yoksul evinden koparılmış ve Sudan’ın ücra köşelerinden gelmiş talihsiz bir siyahın, sarayda efendi olarak hüküm sürmesine ve devlet işlerine müdahale etmesine olanak tanır.”<span class="dip"><a class="_idFootnoteLink" href="#footnote-225-35" id="footnote-225-35-backlink">35</a></span>Daha sonra da göreceğimiz gibi, ara aşamalarda, hadımlardan birçok iş istenir ve onlar da bu işlerde mükemmelleşirler: çocukların sünneti, şehzadelerin düğünü, resmi veya eğlence amaçlı geziler, cenaze veya karşılama törenleri. Hadımların ağasının yerine bir başkasının geçmesi gerektiğinde veya kendisi padişahın gözünden düştüğünde, samur kürk mantosu bu hadımdan alınarak, kendisinin yerine geçecek olan kişiye verilir. Daima çok geniş kollu olan ve üzerinde zengin süslemeler bulunan bu muhteşem kostüm, Bizans imparatorlarının döneminden beri, yani <span class="CharOverride-12">parakimomene</span>’nin veya <span class="CharOverride-12">protovestiaros</span>’un omuzlarını örttüğü günlerden beri değişmemiştir. I. Abdülmecid tarafından getirilen çağdaş yeniliklerden sonra bu kıyafet hadımların gardırobundan çıkar.  </p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-1-backlink" id="footnote-225-1">1</a>	Farklı padişahların isminden sonra gelen tarihler, hüküm sürdürdükleri yılları belirtir.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-2-backlink" id="footnote-225-2">2</a>	Démétrius Zambaco Paşa, <span class="CharOverride-12">Les Eunuques d’aujoud’hui et ceux du jadis, </span>s. 45.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-3-backlink" id="footnote-225-3">3</a>	Ehud R.Toledano, “The Imperial Eunuchs of Istanbul”, <span class="CharOverride-12">Middle Eastern Studies</span>, cilt 20 no 3, 1984.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-4-backlink" id="footnote-225-4">4</a>	1 Kasım 1922 tarihinde saltanat kaldırılmıştır. VI. Mehmed (Vahideddin), Türkiye’den ayrılmış ve kuzeni Abdülmecid yalnızca halife unvanını almıştır. Nihayet, 3 Mart 1924’te halifelik de kaldırılır.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-5-backlink" id="footnote-225-5">5</a>	<span class="CharOverride-12">Istanbul, rêves de Bosphore</span>, Omnibus, Paris, 2001, s. 64.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-6-backlink" id="footnote-225-6">6</a>	Richard Millant, <span class="CharOverride-12">Les Eunuques à travers les âges</span>, s. 220.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-7-backlink" id="footnote-225-7">7</a>	Jean de Bonnefon, <span class="CharOverride-12">Le Protectorat d’Orient, </span>s. 42.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-8-backlink" id="footnote-225-8">8</a>	Batı basını, <span class="CharOverride-12">Binbir Gece Masalları</span>’na layık bu listeye, özellikle 25 Mayıs 1909 tarihinde <span class="CharOverride-12">L’Abeille de la Nouvelle-Orléans</span>’taki “Konstantinopolis’ten mektuplar” köşesinde ve 15 Mayıs 1909 tarihli <span class="CharOverride-12">L’Ilustration</span>’un sütunlarında yer verir.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-9-backlink" id="footnote-225-9">9</a>	Mehmed İzzeddin, “Les Eunuques dans le palais ottoman”, <span class="CharOverride-12">Orient</span>, no 24, 1962, s. 121.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-10-backlink" id="footnote-225-10">10</a>	Leyla Hanım, <span class="CharOverride-12">Le Harem</span>, Calmann-Lévy, Paris, 1925.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-11-backlink" id="footnote-225-11">11</a>	a.g.e., s. 117.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-12-backlink" id="footnote-225-12">12</a>	Olympe Audouard, <span class="CharOverride-12">Les Mystères du Sérail, </span>Dentu Yayınları, Paris, 1865, s. 81.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-13-backlink" id="footnote-225-13">13</a>	Hatırlatma amacıyla: Bizans İmparatorluğu, 324-1453 yılları arasında devam etmiş ve Bizans’ın Türkler tarafından alınmasıyla son bulmuştur. Bizans şehri, imparatorun adını alarak Konstantinopolis olmuş, daha sonra ise Türk padişahlar bu şehre İstanbul adını vererek başkentlerini buraya taşımışlardır. Pratik olması için, daha çok Konstantinopolis’ten değil, Bizans’tan söz edeceğiz.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-14-backlink" id="footnote-225-14">14</a>	Georges Sidéris, <span class="CharOverride-12">Eunuques et Pouvoir à Byzance</span>, s. 313.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-15-backlink" id="footnote-225-15">15</a>	a.g.e.<span class="CharOverride-12">,</span> s. 321.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-16-backlink" id="footnote-225-16">16</a>	Sir Galahad, <span class="CharOverride-12">Byzance, </span>Paris, 1937, s. 65. Blachernea: Haliç yakınlarında, İsa’nın annesi Bakire Meryem’e ait olduğu söylenen giysilerin kalıntılarının bulunduğu kilise.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-17-backlink" id="footnote-225-17">17</a>	Günümüzde ortadan tamamen kalkmış olan imparatorluk sarayları Bizans’ta, eski hipodromun bulunduğu yerden Marmara Denizi ve Haliç’e kadar uçsuz bucaksız bir yer kaplarlar.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-18-backlink" id="footnote-225-18">18</a>	Rodolphe Guilland, “Les Eunuques dans l’Empire Byzantin”, <span class="CharOverride-12">Études byzantines</span>, 1943, I. cilt, s.197.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-19-backlink" id="footnote-225-19">19</a>	a.g.e. Hadımlara tahsis edilen görevlerle ilgili verilerimizin kaynağı, büyük ölçüde, bu uzmanın incelemeleridir.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-20-backlink" id="footnote-225-20">20</a>	Georges Sidéris, <span class="CharOverride-12">Eunuques et Pouvoir à Byzance</span>, s. 200.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-21-backlink" id="footnote-225-21">21</a>	Yunancada: “yakında yatan.”</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-22-backlink" id="footnote-225-22">22</a>	Rodolphe Guilland, “Les Eunuques dans l’Empire Byzantin”<span class="CharOverride-12">, </span>s. 180.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-23-backlink" id="footnote-225-23">23</a>	a.g.e.<span class="CharOverride-12">, </span>s. 206.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-24-backlink" id="footnote-225-24">24</a>	a.g.e.,<span class="CharOverride-12"> </span>s. 206.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-25-backlink" id="footnote-225-25">25</a>	Shaun Tougher, <span class="CharOverride-12">The Eunuchs in Byzantine history and society</span>, Routledge, Londra, 2008, s. 124.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-26-backlink" id="footnote-225-26">26</a>	Georges Sidéris, <span class="CharOverride-12">Eunuques et Pouvoir à Byzance</span>, s. 332.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-27-backlink" id="footnote-225-27">27</a>	Eski Saray, Beyazıt’ta, günümüzde İstanbul Üniversitesi’nin olduğu yerde bulunmaktadır.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-28-backlink" id="footnote-225-28">28</a>	Philip Mansel, <span class="CharOverride-12">Constantinople</span>, Le Seuil, Paris, 1997, s. 109.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-29-backlink" id="footnote-225-29">29</a>	Mehmed İzzeddin, “Les Eunuques dans le palais ottoman”, s. 103.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-30-backlink" id="footnote-225-30">30</a>	Türkler, bir Müslüman’ı köleliğe maruz bırakmayı yasaklayan Kuran ayetlerine uymaktadırlar.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-31-backlink" id="footnote-225-31">31</a>	Mehmed İzzeddin, “Les Eunuques dans le palais ottoman”, s. 112.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-32-backlink" id="footnote-225-32">32</a>	Maxime de Camp, <span class="CharOverride-12">Souvenirs et Paysages d’Orient</span>, Librairie Nouvelle, Paris, 1848, s. 197.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-33-backlink" id="footnote-225-33">33</a>	Leyla Hanım, <span class="CharOverride-12">Le Harem</span>, s. 120.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-34-backlink" id="footnote-225-34">34</a>	Kenize Murad, <span class="CharOverride-12">De la parte de la princesse morte, </span>Robert Laffont, 1987, s. 22.<span class="CharOverride-12"> </span>[Kitap <span class="CharOverride-12">Saraydan Sürgüne </span>adıyla Türkçeye çevrilmiştir<span class="CharOverride-12">.</span>]</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-35-backlink" id="footnote-225-35">35</a>	Mehmed İzzeddin, “Les Eunuques dans le palais ottoman”,<span class="CharOverride-12"> </span>s. 117.</p>
				</div>
			</div>
		</div>
</body>
</html>