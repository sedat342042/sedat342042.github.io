<html xmlns="http://www.w3.org/1999/xhtml">
	<head>
		<title>4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4.html" xml:lang="tr-TR">
			<div class="Basic-Text-Frame">
				<p class="Style13 para-style-override-2"><span class="Font-Style74-1">TAKDİM</span></p>
				<p class="Style13 para-style-override-5"><span class="Font-Style74-1"><br/><br/></span></p>
				<p class="Style16-1 para-style-override-6"><span class="Font-Style76-1">Bu eser, Çanakkale Savaşları’nda Şimal (Kuzey) Grubu Kuman­danı olan Esad Paşa’nın (Yanyalı), 19 Haziran-7 Temmuz 1915 ta­rihleri arasında, cepheden Harbiye Nezareti, kumandanlıklar ve fır­kalarla yaptığı yazışmalar ve telefon görüşmelerinden oluşmakta­dır. Kayıtların altında, Şimal Gurubu Kumandanı ibaresi yer almak­ta, fakat Esad Paşa’nın adı yer almamaktadır. Lâkin zikrettiğimiz zaman diliminde Şimal Gurubu Kumandanı Esad Paşa olduğundan, bu yazışma ve görüşmelerin ona ait olduğu anlaşılmaktadır. Yazış­malardan bazılarının sağ alt köşesinde aynı deftere aynı kalemden derç edilmiş “Hasan” ibaresi kaydolunmuştur. Elimizdeki yazmanın bütünlüğünü bozmamak açısından “Hasan” ibaresi kaydolunmuş yazışmaları da kitaba dâhil etmeyi uygun gördük.</span></p>
				<p class="Style16-1 para-style-override-7"><span class="Font-Style76-1">Kütahya Belediyesi Mustafa Yeşil Kütüphanesi’nde Nadir Eser­ler Bölümü’nde Mustafa Yeşil’in özel arşivinde el yazısıyla çizgili bir koçanın sayfalarına yazılmış olarak ortaya çıkan bu tahrirat ve tele­fon görüşmesi kayıtları, Yazma Eserler Defteri’nde 498 sıra numa­rası ile kayıt altına alınmıştır. İçerisinde 42 adet olarak yer alan ya­zışma ve telefon görüşmesi kayıtları, koçanın asıl sayfalarına el ya­zısıyla kurşun kalemle yazılmıştır. Elde edilen kayıtlar, koçanın kop­ya sayfalarıdır.</span></p>
				<p class="Style16-1"><span class="Font-Style76-1">Söz konusu kayıtlar, Çanakkale Kara Savaşları nda lürk askeri­nin cephelerdeki durumu; cephane, top, top mermisi miktar ve ih­tiyacı; özellikle ellerindeki topların mahiyeti; cephede çekilen cep­hane sıkıntısı ve düşmanın yoğun ateşi karşısında eldeki cephane­nin, özellikle top mermilerinin ne derece tasarruflu kullanılması ge­rektiği hakkında verdiği bilgiler açısından önem taşımaktadır.</span></p>
				<p class="Style16-1 para-style-override-8"><span class="Font-Style76-1">Şimal Gurubu Kumandanı Esad Paşa’nın cepheden yazıştığı ve görüşmeler yaptığı kumandanlıklar ise şöyledir:</span></p>
				<p class="Style16-1 para-style-override-9"><span class="Font-Style76-1">Beşinci Ordu Kumandanlığı,</span></p>
				<p class="Style16-1 para-style-override-8"><span class="Font-Style76-1">Dokuzuncu, On Altıncı ve On Dokuzuncu fırkaların Anafarta mıntıkası kumandanları,</span></p>
				<p class="Style18-1 para-style-override-10"><span class="Font-Style76-1">Dokuzuncu Ordu Kumandanlığı, Harbiye Nezâreti,</span></p>
				<p class="Style16-1 para-style-override-9"><span class="Font-Style76-1">Beşinci Ordu Menzil Yarma Kumandanlığı,</span></p>
				<p class="Style16-1 para-style-override-9"><span class="Font-Style76-1">Beşinci ve On Dokuzuncu Fırka Kumandanlıkları,</span></p>
				<p class="Style16-1 para-style-override-9"><span class="Font-Style76-1">Bahşi Köyü’nde Havan Bataryası Kumandanlığı,</span></p>
				<p class="Style16-1 para-style-override-9"><span class="Font-Style76-1">Beşinci Fırka Kumandanlığı,</span></p>
				<p class="Style16-1 para-style-override-11"><span class="Font-Style76-1">Anafarta Mıntıkası Kumandanlığı,</span></p>
				<p class="Style16-1 para-style-override-11"><span class="Font-Style76-1">Dokuzuncu Fırka Kumandanlığı,</span></p>
				<p class="Style16-1 para-style-override-11"><span class="Font-Style76-1">On Dokuzuncu Fırka Topçu Grubu Kumandanlığı,</span></p>
				<p class="Style16-1 para-style-override-11"><span class="Font-Style76-1">On Dokuzuncu Fırka Kumandanlığı,</span></p>
				<p class="Style16-1 para-style-override-11"><span class="Font-Style76-1">On Altıncı Fırka Kumandanlığı.</span></p>
				<p class="Style16-1 para-style-override-7"><span class="Font-Style76-1">Kitapta, Esad Paşa’nın söz konusu yazışmalarının kaydedildi­ği defterin tıpkıbasımı, yazışmalar ve görüşme kayıtları transkribe edilmek suretiyle verildi. Ayrıca, dili her ne kadar günümüz konuş­ma diline yakın ve pekâlâ anlaşılır olsa da, her kesimden okuyucu­ya hitap edebilmek arzusuyla kayıtların sadeleşmiş biçimiyle de su­nulduğunu belirtmek isteriz. Kitabın hazırlanma sürecinde katkıları­nı esirgemeyen Çamlıca Basım Yayın Araştırma Kütüphanesi men­suplarına ve bilhassa Harun Tuncer’e teşekkür ederiz.</span></p>
				<p class="Style16-1 para-style-override-8"><span class="Font-Style76-1">Çanakkale Kara Savaşları’nda Mehmetçik’in cephelerdeki vazi­yeti hakkında Esad Paşa’nın yansıttığı bu bilgi ve düşüncelerin yer aldığı söz konusu kayıtları sunmanın, Çanakkale Savaşları’nın daha </span><span class="Font-Style76-1">iyi anlaşılması bakımından faydalı olacağı ve önemli bir katkı sağla­yacağı düşüncesindeyiz.</span></p>
				<p class="Style16-1"><span class="Font-Style76-1">Ümit ediyoruz ki Çanakkale Savaşları’ndaki pek çok hadise, bu gibi orijinal eserlerin neşriyle gün yüzüne çıkacak ve geçmişe daha ilmî ve aydınlık bir nazarla bakmamızı mümkün kılacaktır.</span></p>
				<p class="Style10 para-style-override-12"/>
				<p class="Style10 para-style-override-12"/>
				<p class="Style10 para-style-override-13"><span class="Font-Style73"><br/><br/><br/><br/><br/>Yrd. Doç. Dr. Mustafa BIYIKLI</span></p>
				<p class="Style10 para-style-override-13"><span class="Font-Style73"> Kütahya </span><span class="Font-Style73">2011</span></p>
				<p class="Style10 para-style-override-14"/>
			</div>
		</div>
	</body>
</html>