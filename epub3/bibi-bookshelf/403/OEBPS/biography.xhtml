<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<meta content="text/html; charset=utf-8" http-equiv="Content-Type"/>
	<title>Notre-Dame’ın Kamburu</title>
	<link href="main.css" rel="stylesheet" type="text/css"/>
</head>
<body class="biography" id="biography">
	<div class="html5_section">
		<p>VICTOR HUGO, 1802’de Besançon’da doğdu. Kendi ifadesiyle, “Hem Breton hem de Lorraine kökenli”ydi. General olan babasının Napoléon’un ordusuyla birlikte ülkeden ülkeye dolaşması ve annesi ile babası arasındaki anlaşmazlıklar yüzünden, çocukluğu düzensizlikler içinde geçti. Zaman zaman Paris’ten ayrılıp Elba’ya, Napoli’ye ya da Madrid’e gidiyorlar, sonra Victor çoğu kez annesiyle birlikte Paris’e geri dönüyordu. Düzenli ve yerleşik yaşamları olmamasına karşın, çocukluk döneminde, Latin edebiyatı üzerine sağlam bir öğrenim gördü. Sonradan hukuk fakültesine girdiyse de devam etmedi. Paris’teki yoksul öğrencilik yılları, <em>Sefiller</em>’deki Marius karakterinin esin kaynağı olacaktı. Özellikle Vergilius’tan çeviriler yaptı, <em>Conservateur Littéraire</em> dergisini çıkardı. 1822’de ilk şiir kitabını (<em>Odes et poésies diverses</em>) çıkardı. Hugo, 1823’te ilk romanı <em>Han d’Islande</em>’ın (İzlanda Hanı) yayımlanmasıyla birlikte, romantizm hayranlarından oluşan bir dost çevresine girdi. Manzum oyunu <em>Cromwell</em>’le adını duyuran Hugo’nun bir fahişeyi konu olduğu <em>Marion de Lorme</em> (1829) sansürce yasaklandı. Ertesi yıl yazdığı <em>Hernani</em> adlı oyununun ilk sahnelenişi, romantizmin genç yazarlarının gelenekçi yazarlara karşı kazandıkları zaferi simgeleyecekti. <em>Notre-Dame’ın Kamburu</em>, Hugo’nun ününü daha da artırdı. 1830’larda oyun yazarlığında yoğunlaşan Hugo, bir süre siyasal nedenlerle sürgünde yaşamak zorunda kaldı. 1862’de yayımlanan <em>Sefiller</em> olağanüstü bir başarı sağladı. 1885’te Paris’te ölen Hugo’ nun cenazesi ulusal törenle kaldırıldı ve Panthéon’a gömüldü.</p>
		<p>İSMET BİRKAN, Türkiye’de Gazi Eğitim Enstitüsü ve Fransa’da Sorbonne ve Toulouse üniversitelerinde Fransız dili, edebiyatı ve uygarlığı konularında öğrenim gördü. 1984’teki emekliliğine dek Gazi Eğitim Enstitüsü’nde çalıştı. Daha sonra Hacettepe Üniversitesi Felsefe Bölümü’nde yüksek lisans yaptı. 1992 yılından 2004 yılına kadar aynı üniversitenin Mütercim Tercümanlık Bölümü’nde ve Devlet Konservatuvarı Müzikoloji Bölümü’nde felsefe, estetik, sanat tarihi dallarında öğretim görevlisi olarak çalıştı. Halen yalnız çeviriyle uğraşıyor. Fransa Palmes Académiques nişanı sahibidir.</p>
	</div>
</body>	
</html>