<html xmlns="http://www.w3.org/1999/xhtml">
	<head>
		<title>18_Iki_Inatci_Keci-5</title>
		<link href="css/18_Iki_Inatci_Keci.css" rel="stylesheet" type="text/css"/>
	</head>
	<body id="x18_Iki_Inatci_Keci" xml:lang="tr-TR">
		<div>
			<p class="BASLIK01" id="toc_marker-5"> YAVRU FARE, HOROZ VE KEDİ</p>
			<p class="govde-metin">Evvel zaman içinde, kalbur saman içinde minik bir fare varmış. Minik fare, bir gün evden ayrılmış, artık tek başına yaşamaya karar vermiş. Nereye gittiğini annesine bile söylememiş. Annesinin onu merak edeceğini de düşünmemiş. Yurdunu çevreleyen dağları aşmış, ovaları geçmiş. Bu şekilde dünyayı daha iyi tanımaya karar vermiş. Az gitmiş, uz gitmiş, dere tepe düz gitmiş. Karşısına bir çiftlik çıkmış, fare burada bir süre dinlenmeye karar vermiş.</p>
			<div class="Object-Style-1-copy frame-4">
				<img alt="yavrufare_horoz_kedi_01.tif" class="frame-3" src="image/yavrufare_horoz_kedi_0_fmt.jpeg"/>
			</div>
			<p class="govde-metin"> </p>
			<p class="govde-metin">Çiftlikte, o zamana kadar hiç görmediği iki hayvan, farenin dikkatini çekmiş. Hayvanlardan biri yumuşak tüylü, güler yüzlüymüş. Diğeri azgın, asık suratlı, gür sesli imiş. Asık suratlı, gür sesli hayvanın başında kırmızı bir et parçası varmış.</p>
			<p class="govde-metin">Küçük fare, o zamana kadar hiç görmediği bu hayvanın sesini duyunca çok korkmuş. Arkasına bile bakmadan bir deliğe girmiş. Hem çok korkmuş hem de sinirlenmiş:</p>
			<div class="Object-Style-1-copy frame-4">
				<img alt="yavrufare_horoz_kedi_02.tif" class="frame-3" src="image/yavrufare_horoz_kedi__fmt1.jpeg"/>
			</div>
			<p class="govde-metin"> </p>
			<p class="govde-metin">– Keşke,  şu asık suratlı, gür sesli hayvan ötmeseydi! Ben de o uzun boylu, yumuşak tüylü, benekli, uysal görünüşlü  hayvanla tanışacaktım. Işıl ışıl, gözlerinin içi gülüyor, çok cana yakın bir hayvana benziyor, demiş.</p>
			<p class="govde-metin">Fare, bu hayvanla tanışmak için tam delikten çıkacakken o gür sesli garip hayvan tekrar bağırmış:</p>
			<p class="govde-metin">– Üürü de üürüüü, demiş. Kanatlarını çırpmış, çevreye korkunç bir şekilde bakmış. Fare, bu sesten ve horozun çırpınışından çok korkmuş. Çareyi kaçmakta bulmuş. Yurduna doğru koşmaya başlamış. Dağı taşı aşmış.  Daha önce geldiği yoldan geri dönmüş.</p>
			<div class="Object-Style-1-copy frame-4">
				<img alt="yavrufare_horoz_kedi_03.tif" class="frame-3" src="image/yavrufare_horoz_kedi__fmt2.jpeg"/>
			</div>
			<p class="govde-metin"> </p>
			<p class="govde-metin">Fare, nefes nefese evine ulaşmış ve kapıyı tıklatmış. Kapıyı anne fare açmış. Yavrusunun hâlini görünce telaşlanmış:</p>
			<div class="Object-Style-1-copy frame-4">
				<img alt="yavrufare_horoz_kedi_04.tif" class="frame-3" src="image/yavrufare_horoz_kedi__fmt3.jpeg"/>
			</div>
			<p class="govde-metin"> </p>
			<p class="govde-metin">– Yavrucuğum, bu hâlin nedir? Kaç gündür nerelerdesin? Seni çok merak ettim! Yoksa başına kötü bir iş mi geldi? Niçin bu kadar korktun, diye sormuş. Yavrusunu içeri alıp koltuğa oturtmuş. Minik fare, yaşadıklarını anlatmaya başlamış:</p>
			<div class="Object-Style-1-copy frame-4">
				<img alt="yavrufare_horoz_kedi_05.tif" class="frame-3" src="image/yavrufare_horoz_kedi__fmt4.jpeg"/>
			</div>
			<p class="govde-metin"> </p>
			<p class="govde-metin">– Anneciğim, senden çok özür dilerim. Kimseye haber vermeden evi terk ettim. Tek başıma yaşamaya karar vermiştim.  Gide gide bir çiftliğe rastladım. Orada iki hayvan dikkatimi çekti. Biri gür sesli, asık suratlı; diğeri ise uysal, yumuşak tüylü bir hayvandı. Gür sesli olan hayvan, durmadan bağırdığı için korkup geri döndüm. Yumuşak tüylü, sevimli hayvanla da tanışamadım, demiş. Annesi, yavrusunun anlattıklarını duyunca daha da heyecanlanmış. Meğer farenin uysal, sevimli dediği hayvan, kediymiş. Gür sesli olanı da horozmuş.</p>
			<p class="govde-metin">Anne fare:</p>
			<p class="govde-metin">– Yavrum, o yumuşak tüylü dediğin hayvan bir kedi. O, bize kin besleyen, gördüğü yerde bizi yakalayan can düşmanımızdır. Gür sesli hayvan ise şu ana kadar hiçbir fareye zarar vermemiştir. Aman yavrum, sen sen ol, bilmediğin yerlerde dolaşma. Sakın dış görünüşe aldanma. Bir daha izinsiz olarak evden ayrılma, demiş.</p>
			<p class="govde-metin">Minik fare:</p>
			<p class="govde-metin">– Anneciğim, senden özür dilerim. Seni de merak içinde bıraktım. Meğer ben ne büyük hata yapmışım. Düşmanımızı dost sanmışım. Bir daha evden izinsiz ayrılmayacağım, seni merak içinde bırakmayacağım, demiş. </p>
			<div class="Object-Style-1-copy frame-4">
				<img alt="yavrufare_horoz_kedi_07.tif" class="frame-3" src="image/yavrufare_horoz_kedi__fmt5.jpeg"/>
			</div>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<div class="frame-4">
				<img alt="18_Iki_Inatci_Keci_KAPAK-a.jpg" class="frame-5" src="image/18_Iki_Inatci_Keci_KAP_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
		</div>
	</body>
</html>