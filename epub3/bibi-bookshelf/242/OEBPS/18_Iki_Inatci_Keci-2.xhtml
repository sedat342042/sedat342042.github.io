<html xmlns="http://www.w3.org/1999/xhtml">
	<head>
		<title>18_Iki_Inatci_Keci-2</title>
		<link href="css/18_Iki_Inatci_Keci.css" rel="stylesheet" type="text/css"/>
	</head>
	<body id="x18_Iki_Inatci_Keci" xml:lang="tr-TR">
		<div>
			<p class="BASLIK01" id="toc_marker-2">EŞEK İLE KÖPEK</p>
			<p class="govde-metin">Hayvanlar arasında iyi bir dayanışma varmış. Yardımlaşma, doğada yaşamanın en önemli şartlarından biriymiş. Böylece hayatın sıkıntıları, sevinçleri paylaşılıyormuş.</p>
			<p class="govde-metin">Zaman zaman bu yardımlaşma şartlarına uymayan hayvanlar da çıkabiliyormuş.  Eşek de yardımlaşma şartlarına uymayan hayvanlardan biriymiş. Ama kimse onun niçin böyle davrandığını bilmiyormuş. Aslında o da iyi bir hayvanmış.</p>
			<div class="Object-Style-1-copy frame-4">
				<img alt="esek_ile_kopek_01.tif" class="frame-3" src="image/esek_ile_kopek_01_fmt.jpeg"/>
			</div>
			<p class="govde-metin"> </p>
			<p class="govde-metin">Bir gün köpekle eşek yolda hiçbir şey konuşmadan ilerliyormuş. Başlarında, sahipleri de varmış. Uzun süre yola devam etmişler. Yorulunca da dinlenmek için otu ve gölgesi bol bir yer seçmişler. Adam, ağacın gölgesinde bulunan çayıra uzanmış, bir süre sonra uykuya dalmış. </p>
			<p class="govde-metin">Eşek, otlamaya başlamış. Belli ki karnı çok açmış. Bulundukları yer, yeşilliği bol bir çayırmış. Otlar hem taze hem de çok bolmuş. Eşek; hiçbir otu beğenmezlik yapmamış, ne bulduysa  midesine indirmiş. Köpek ise açlıktan kıvranıyormuş. Onun yiyecekleri eşeğin sırtındaki sepetin içindeymiş.</p>
			<div class="Object-Style-1-copy frame-4">
				<img alt="esek_ile_kopek_02.tif" class="frame-3" src="image/esek_ile_kopek_02_fmt.jpeg"/>
			</div>
			<p class="govde-metin"> </p>
			<p class="govde-metin">Köpek, eşeğe yalvarıyormuş:</p>
			<p class="govde-metin">– Eşek kardeş, bak sen ne güzel karnını doyuruyorsun. Taze taze otları yiyerek besleniyorsun. Ben ise açlıktan kıvranıyorum. Sevgili dostum, sana yalvarıyorum. Aşağı eğil de sırtındaki sepetten ekmek alıp yiyeyim, demiş.</p>
			<p class="govde-metin">Eşek, hiç oralı olmamış. Ne köpeğe karşılık vermiş ne de durumunu değiştirmiş. Bir saniye bile ara vermeden otlamaya devam ediyormuş. Köpeğin sızlanışlarını uzun süre duymazlıktan gelmiş. Bir süre sonra:</p>
			<div class="Object-Style-1-copy frame-4">
				<img alt="esek_ile_kopek_03.tif" class="frame-3" src="image/esek_ile_kopek_03_fmt.jpeg"/>
			</div>
			<p class="govde-metin"> </p>
			<p class="govde-metin">– Arkadaş, karnını doyurmak için sana beklemeni öğütlerim. Biraz sonra sahibimiz uyanır. Kalkınca senin ekmeğini verir, pek fazla gecikmez, demiş. Eşek, inadını sürdürmeye devam etmiş.</p>
			<p class="govde-metin">Köpek:</p>
			<p class="govde-metin">– Böyle söyleme eşek kardeş, şimdi şakanın sırası değil. Ben açlıktan kıvranıyorum, sen ne söylüyorsun? Hani hayvanlar arasında yardımlaşma vardı? Bak, eğer senin başına bir iş gelirse ben de sana yardımcı olmam, demiş.</p>
			<div class="Object-Style-1-copy frame-4">
				<img alt="esek_ile_kopek_04.tif" class="frame-3" src="image/esek_ile_kopek_04_fmt.jpeg"/>
			</div>
			<p class="govde-metin"> </p>
			<p class="govde-metin">Köpek, sözünü bitirir bitirmez ormandan aç bir kurt çıkıp gelmiş. Eşek, hemen köpeği yardıma çağırmış. Ama köpek, yerinden bile kalkmamış, üstelik nazlanmaya başlamış. Kendi kendine:</p>
			<p class="govde-metin">– Biraz sonra bana ekmek  vermemenin ne demek olduğunu öğrenirsin. Aç kurdun elinden kendini nasıl kurtaracaksın bakalım, demiş.</p>
			<div class="Object-Style-1-copy frame-4">
				<img alt="esek_ile_kopek_05.tif" class="frame-3" src="image/esek_ile_kopek_05_fmt.jpeg"/>
			</div>
			<p class="govde-metin"> </p>
			<p class="govde-metin">Eşek, aç kurdu görünce sanki biraz önce söylediklerini unutmuş:</p>
			<p class="govde-metin">– Köpek kardeş, herhâlde iyice acıkmış olmalısın. Şimdi eğiliyorum, gel de ekmeğini sepetin içinden al, demiş. </p>
			<p class="govde-metin">Köpek:</p>
			<p class="govde-metin">– Şimdi açlığım biraz yatıştı. Sen otlanmaya devam et. Ben şurada biraz uyuyacağım, demiş.</p>
			<div class="Object-Style-1-copy frame-4">
				<img alt="esek_ile_kopek_06.tif" class="frame-3" src="image/esek_ile_kopek_06_fmt.jpeg"/>
			</div>
			<p class="govde-metin"> </p>
			<p class="govde-metin">Eşek:</p>
			<p class="govde-metin">– Köpek kardeş, görmüyor musun? Karşımda aç bir kurt duruyor, yardımına çok ihtiyacım var, demiş.</p>
			<p class="govde-metin">Köpek:</p>
			<p class="govde-metin">– Eşek kardeş, kurttan kurtulmak için sana kaçmanı öneririm.  Sahibimiz de şimdi uyanır, seni kurttan kurtarır. Sanırım uyanması fazla sürmez. Haydi çabuk ol, kaç! Kurt, seni yakalarsa ağzına bir çifte atarsın. Nasıl olsa ayaklarında yeni nallar var. Kurdu, kolaylıkla yere serersin, demiş. Bu konuşma sonunda eşek, yaptığı hatayı anlamış.</p>
			<div class="Object-Style-1-copy frame-4">
				<img alt="esek_ile_kopek_07.tif" class="frame-3" src="image/esek_ile_kopek_07_fmt.jpeg"/>
			</div>
			<p class="govde-metin"> </p>
			<p class="govde-metin">Aslında köpek, arkadaşının hatasını anlamasını istiyormuş. Yoksa eşek  giderse köpeğin yiyeceklerini de götürürmüş.</p>
			<p class="govde-metin">Bu sırada kurt, eşeği kovalamaya başlamış. Biraz önce umursamaz görünen köpek de kurdun peşine düşmüş. Bu sırada sahipleri de uyanmış. Kurt, bakmış ki pabuç pahalı, eşeğin peşini bırakmış. Eşek de kurda yem olmaktan kurtulmuş.</p>
			<div class="Object-Style-1-copy frame-4">
				<img alt="esek_ile_kopek_08.tif" class="frame-3" src="image/esek_ile_kopek_08_fmt.jpeg"/>
			</div>
			<p class="govde-metin"> </p>
			<p class="govde-metin">Eşek ve köpeğin sahibi olan adam da  acıkmış. Sepetteki yiyeceğini almış, köpeğe de doyacağı kadar ekmek vermiş. Karınları doyunca tekrar yola devam etmişler. Bundan sonra eşek ile köpek, çok iyi dost olmuş. Arkadaşlıklarını bozacak bir davranış içine girmemişler.</p>
			<div class="Object-Style-1-copy frame-4">
				<img alt="esek_ile_kopek_09.tif" class="frame-3" src="image/esek_ile_kopek_09_fmt.jpeg"/>
			</div>
			<p class="govde-metin"> </p>
		</div>
	</body>
</html>