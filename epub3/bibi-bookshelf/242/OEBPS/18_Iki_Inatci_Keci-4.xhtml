<html xmlns="http://www.w3.org/1999/xhtml">
	<head>
		<title>18_Iki_Inatci_Keci-4</title>
		<link href="css/18_Iki_Inatci_Keci.css" rel="stylesheet" type="text/css"/>
	</head>
	<body id="x18_Iki_Inatci_Keci" xml:lang="tr-TR">
		<div>
			<p class="BASLIK01" id="toc_marker-4">YABAN ARILARIYLA BAL ARILARI</p>
			<p class="govde-metin">Uzun bir kış mevsiminden sonra bahar, bütün güzelliği ile geri dönmüş. Kırlarda çiçekler açmış, kelebekler uçmaya, kuşlar cıvıldaşmaya başlamış. Minik arılar, çiçekten çiçeğe konup bal özü topluyormuş.</p>
			<p class="govde-metin">Arıların amacı, kovanlarındaki petekleri balla doldurmakmış. Her bir petekte, güzel şekiller oluşturarak bal yapıyorlarmış. Onlar, kimseye zarar vermeden peteklerine bal doldururken bir gün, bir petek bal yüzünden ortalık karışmış.</p>
			<div class="Object-Style-1-copy frame-4">
				<img alt="yabanarilari_balarilari_01.tif" class="frame-3" src="image/yabanarilari_balarilar_fmt.jpeg"/>
			</div>
			<p class="govde-metin"> </p>
			<p class="govde-metin">Yaban arıları gelmiş, bal arılarının peteklerine sahip çıkmış. Peteklerin kendilerine ait olduğunu söylemeye başlamışlar. Bal arıları ise yaban arılarının kendi peteklerine sahip çıkmasından rahatsız olmuş. Ama bu işe bir çözüm yolu da bulamamışlar.</p>
			<div class="Object-Style-1-copy frame-4">
				<img alt="yabanarilari_balarilari_02.tif" class="frame-3" src="image/yabanarilari_balarila_fmt1.jpeg"/>
			</div>
			<p class="govde-metin"> </p>
			<p class="govde-metin">Bal arıları, mahkemeye başvurmuş ve yaban arılarından şikâyetçi olmuşlar. Yargıç ise  tecrübeli bir eşek arısıymış. </p>
			<p class="govde-metin">Yargıç, önce tanıkları dinlemiş. İlk olarak çekirge konuşmuş:</p>
			<p class="govde-metin">– Efendim, peteğin çevresinde uzun süre, arıya benzer bazı  kanatlı hayvanlar vızıldayıp durdu. Uzaktan gördüğüm kadarıyla bu kanatlı hayvanlar sarı renkliydi ve  uzun boyluydu, demiş.</p>
			<p class="govde-metin">Çekirgeyi dinleyen yargıç, tarif edilen hayvanların yaban arılarından farklı olmadığını görmüş. Biraz daha araştırma yapmaya karar vermiş. Sonra karıncaları dinlemeye karar vermiş. Ama karıncalar da problemin çözülmesine yardımcı olamamış. Zaman geçtikçe bal arılarının sabrı taşıyormuş. Sonra akıllı bir arı, yargıçtan izin alarak:</p>
			<div class="Object-Style-1-copy frame-4">
				<img alt="yabanarilari_balarilari_03.tif" class="frame-3" src="image/yabanarilari_balarila_fmt2.jpeg"/>
			</div>
			<p class="govde-metin"> </p>
			<p class="govde-metin">– Sayın yargıç, dava başlayalı bir hayli zaman oldu ama hâlâ bir sonuç alamadık. Bizim de sabrımız kalmadı. Günler geçti ama bir arpa boyu yol alamadık. Petekler sahipsiz kaldı. Ayılar, kurtlar bal peteklerine zarar veriyor, bin bir güçlükle yaptığımız balları yiyorlar. Eğer kabul ederseniz bir önerim var. Yaban arıları da biz de sizin belirlediğiniz bir yerde ve sürede birer petek bal yapalım.  Eğer, kim başarılı olursa petekler onların olsun, demiş. Yargıç, bu öneriyi beğenmiş ve davalıları mahkemeye çağırmış:</p>
			<p class="govde-metin">– Ey bal arıları ve yaban arıları, yarın akşama kadar birer petek bal yapıp gelin, demiş.</p>
			<p class="govde-metin">Yaban arıları, yargıcın bu isteğini kabul etmek istememişler. Yine, bal peteklerinin kendilerine ait olduğunu söylemişler. Ama yargıca karşı gelmenin doğru bir karar olmayacağını düşünmüşler. İstemeyerek de olsa bal yapmayı kabul etmişler.</p>
			<p class="govde-metin">Bütün arılar, sonraki gün bal yapmaya başlamış. Bal arıları, hızlı bir şekilde bal peteğini hazırlamış. Yaban arıları ise bal yapmak için uğraşıp durmuş ama başarılı olamamışlar.</p>
			<p class="govde-metin">Akşama doğru yargıcın huzuruna çıkmışlar, yargıç yapılan bal peteklerini incelemiş. Yaban arıların yaptıkları, bal peteğine benzemiyormuş. Bal arıları ise güzel bir bal peteği hazırlamışlar. Sonra yargıç kararını söylemiş:</p>
			<div class="Object-Style-1-copy frame-4">
				<img alt="yabanarilari_balarilari_04.tif" class="frame-3" src="image/yabanarilari_balarila_fmt3.jpeg"/>
			</div>
			<p class="govde-metin"> </p>
			<p class="govde-metin">– Gerekli incelemeler yapıldı. Bal petekleri incelendi ve yaban arılarının bal yapamayacağı görüldü. Tartışma konusu olan bal peteklerinin, bal arılarına verilmesine karar verildi, demiş. </p>
			<p class="govde-metin">Bu sırada yaban arılarının lideri söz almak için izin istemiş:</p>
			<p class="govde-metin">– Efendim, biz yüce mahkemenizden ve bal arılarından özür dilemek istiyoruz. Mahkemede de görüldüğü gibi biz haksızız. Cezamızı çekmeye de razıyız. Kimse bize bal yapmasını öğretmedi. Biz de hep başkalarının balını alıp yedik. Ama bal yapmayı öğrenmeyi akıl edemedik. Şimdi sizden bir dileğimiz var. Bal arılarından, bal yapmayı öğrenmemiz için bize yardımcı olmalarını istiyoruz, demiş.</p>
			<div class="Object-Style-1-copy frame-4">
				<img alt="yabanarilari_balarilari_05.tif" class="frame-3" src="image/yabanarilari_balarila_fmt4.jpeg"/>
			</div>
			<p class="govde-metin"> </p>
			<p class="govde-metin">Bal arıları, yaban arılarını affetmişler. Bir süre beslenmeleri için onlara bir miktar bal vermişler. Yaban arılarına, bal yapmasını öğretmişler. Bal arıları ile yaban arıları, bundan sonraki hayatlarında  dost olmuşlar.</p>
			<div class="Object-Style-1-copy frame-4">
				<img alt="yabanarilari_balarilari_06.tif" class="frame-3" src="image/yabanarilari_balarila_fmt5.jpeg"/>
			</div>
			<p class="govde-metin"> </p>
		</div>
	</body>
</html>