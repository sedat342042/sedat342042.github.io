<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_35">“İpimi Kendim Çekerim”</h1>

    <p class="normal">Osmanlı devletinin I. Dünya Savaşı’na katıldığı günlerde birlikte çalışmış olduğu eski Sadrazam Mehmed Said Halim Paşa’nın bu takririne iştirak ettiğini söyleyen İbrahim Bey, halk arasında su-i zan hâsıl olduğunu, harbe ne suretle girildiği hakkında biraz önce konuşan eski Nafia Nazırı Âyan’dan Çürüksulu Mahmud Paşa’nın beyanatında yeteri kadar açıklık olmadığından bu cihetin tavazzuh etmesinin elzem olduğunu ifade etti.</p>

    <p class="normal">Âyan arkadaşları tarafından dikkatle dinlenilen eski Adliye Nazırı, biraz da titrek sesle, konuşmasına devam etti. Sahip Mollazade İbrahim Bey, Mehmed Said Halim Paşa’nın sadareti zamanında kabinede bir cüz’ü halinde bulunduğuna işaretle kendisinin de mesuliyet-i vicdaniyeyi daî olarak zan altında kaldığını, memleketin saadetine beş yüz yıl hizmet etmiş olan bir aileye mensup olmakla beraber arkadaşları tarafından bugün kendisine nefretle bakıldığını söyledi ve büyük bir teessür içinde sözlerini şöyle bitirdi:</p>

    <p class="al-nt">Bu sebepten naşi mücrim ve mesul olanların taayyün etmesini en evvel ben talep ederim. Hatta bir cürmüm ve hatam tahakkuk eder ise, ipimi kendim çekerim.</p>

    <p class="normal">Âyan azası tarafından hüzünle karşılanan bu sözler üzerine Meclis-i Âyan reisi Ahmed Rıza Bey okşayıcı birkaç söz söyledi ve İbrahim Bey’in asaletinden bu tarzda bir hareket beklendiğini ilâve etti. Toplantıda bulunan bütün Âyan azası Ahmed Rıza Bey’in bu sözlerine iştirak ettikten sonra Prens Mehmed Said Halim Paşa’nın Divan-ı Âli teşkilini isteyen takririnin, Âyan’dan Mahmud Paşa’nın beyanatı üzerine, Meclis-i Âyan şubeleri tarafından teşkili kararlaştırılan sekiz kişilik Encümen-i Mahsus’a verilmesi kabul edildi. Ortalık yeniden derin bir sükûta daldı ve Meclis-i Âyan bu hazin toplantıdan sonra dağıldı.</p>

    <p class="normal">Böylece, 4 Kasım 1918 günü bir yanda Meclis-i Mebusan’da Divan-ı Âli ile ilgili takririn havale edildiği Beşinci Şube’nin derhal toplanması için akşamın geç saatlerinde çalışmalarda bulunuluyor, diğer yandan, parlamento tarihimizin garip bir tesadüfü ve tecellisi olarak aynı günde toplanan, aynı konu ile ilgili görüşmeler sonunda verilen kararlara mütenazır olarak Encümen nizamname-i dâhilîsi mucibince şubeler arasında aza intihabı işleri tamamlanıyordu.</p>

    <p class="normal">Bütün bu olaylar, II. Meşrutiyet devrimizin on yılı kapsayan ve toplantı zamanlarına nispetle çok kısa süren parlâmento hayatında oldukça tez bir şekilde gelişiyordu.</p>

    <p class="normal">Milletin emanet ve vekâletini haiz oldukları halde I. Dünya Savaşı sırasında susmuş olan milletvekilleri, harp kabinelerinin Divan-ı Âli’ye verilmesine dair Divaniye Mebusu Fuad Bey’in Meclis-i Mebusan reisliğine verdiği takriri desteklerken, İttihat ve Terakki Cemiyeti’nin kuruluş devresinde büyük hizmetleri olduğu halde sonrada görüş ve düşünüş bakımında eski arkadaşlarından ayrılmış olan hürriyet mücahidi ve Meclis-i Âyan Reisi Ahmed Rıza Bey ile diğer birkaçı hariç olduğu halde susmayı tercih etmiş olan Ayan azası da, Divan-ı Âli konusunda Meclis-i Âyan’da fikirlerini söyleyen arkadaşlarının konuşmalarını şimdi tasvibe karşılıyorlardı. Fakat kurulması istenilen Divan-ı Âli nasıl teşekkül edecek, nerede, nasıl çalışacaktı?</p>
  </div>

  <div class="calibre2" id="calibre_pb_71"/>
</body>
</html>
