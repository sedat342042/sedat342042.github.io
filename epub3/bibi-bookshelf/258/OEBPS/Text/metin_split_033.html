<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_31">Şahlanan Hırslar</h1>

    <p class="normal">Daha sonra, Hudeyde Mebusu Hıfzı ve Mustafa Bey’lerle Teaz Mebusu Tahir Feyzi Bey tarafından verilen ve yurt dışına kaçanlarla mülga İaşe Heyeti’nde ve Men’-i İhtikâr Komisyonu’ndaki suiistimallerin failleri hakkında tahkikat ve kanunî takibatta bulunulmasına dair olan takrir okundu.</p>

    <p class="normal">Bu arada, seferberlik zamanında hükümet icraatına karşı gelenler için uygulanacak tedbirlere ait muvakkat kararnamenin reddi hükümet tarafından teklif ve Meclis-i Mebusan tarafından kabul edildi.</p>

    <p class="normal">Böylece, muhtelif ırkları ve unsurları temsil eden mebusların, I. Dünya Savaşı sonunda yıkılan İttihat ve Terakki iktidarına karşı, insafsızca ve çok ağır şekilde çıkışlarını gösteren ve çeşitli emeller, hırslar ve kinlerle dolu olan takrirleri Meclis-i Mebusan’ın bir gününü doldurmuş oldu. Meclisin o toplantısında verilen takrirlerin hepsi bölücü ve ayırıcı fikirlerle ortaya atılmıştı.</p>

    <p class="normal">Bu suretle yıllarca üzerinde durulan “İttihad-ı Anasır” hülyası da tamamıyla iflâs etmişti: Ermeni ve Rum mebuslarının birlikte tertip ettikleri fesatçı ve ayırıcı hareketler yanında, Osmanlı İmparatorluğu içinde İslâmiyet rabıtası ile uzun yıllar Türk Müslümanlarla kader birliği etmiş bulunan “kavm-i necib-i Arap’ın temsilcileri olan bazı mebuslar tarafından takınılan vaziyet de, I. Dünya Savaşı’ndan önce ve sonra, vatanımızı dış düşmanlar ile parçalamaya karar vermiş ve istiklâl hareketlerine teşebbüs etmiş olan Arap milliyetçilerini adeta destekleyici mahiyetteki gizli ruh hâletlerini canlandırıyordu.</p>

    <p class="normal">Hırslar ve kinler şahlanmış, Osmanlı İmparatorluğu’nun çöküşü için her tedbire başvurulmuştu. Bütün bu olaylar çok acı idi. Gerçekten de çok hazin…</p>

    <p class="normal">Yıllarca sustuktan sonra, içlerinde gizledikleri hırs ve kinleri, Osmanlı İmparatorluğu’nun I. Dünya Savaşı sonunda karşılaştığı elim vaziyetten istifade etmek suretiyle, açığa vurmaya başlayan Rum mebuslarının verdikleri takririn muhtevası oldukça dikkate şayandı.</p>

    <p class="normal">Rum mebusları, bu takrirle yalnız Rumların değil, Ermeniler ile Arapların da müdafaasını üzerlerine almış oluyorlardı. Buna şaşmamak kabil değildi.</p>
  </div>

  <div class="calibre2" id="calibre_pb_63"/>
</body>
</html>
