<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_41">Tahkik Heyeti Kâtipliğine Nasıl Getirildim?</h1>

    <p class="normal">Meclis-i Mebusan başkâtibi, Beşinci Şube reisinin şahsen vâki müracaatı üzerine bir hayli düşündükten sonra kararını verdi ve Meclis-i Mebusan reisi ile görüşmek suretiyle, günün ilerlemiş saatlerinde, kararını uygulamaya geçti. Çünkü Beşinci Şube 6 Kasım 1334/1918 Çarşamba günü ilk defa toplanacak ve tahkikat işlerine başlayacaktı. Beşinci Şube reisi, kendisiyle vaki görüşmede, bu ilk toplantıyı da duyurmuştu. Bu arada vakit hayli ilerlemiş ve gün dolmuştu. Meclis-i Mebusan’daki vazifeli memurlar günlük çalışmalarını bitirdikleri için birer ikişer Fındıklı Sarayı’ndan ayrılmaya başlamıştı.</p>

    <p class="normal">Bu sırada, Meclis-i Mebusan zabıt kâtiplerine mahsus odadan, mümeyyizimiz rahmetli Nuri ve zabıt kâtibi arkadaşımız rahmetli Nail Bey’le birlikte ayrılmak üzere iken, Meclis-i Mebusan başkâtibinin beni istediği haber verildi. Bu vaziyet karşısında adı geçen arkadaşlarımla birlikte sokağa çıkmak kabil olamadı.</p>

    <p class="normal">Fındıklı Sarayı’nın denize bakan kısmında, ikinci kattaki İdare Heyeti’ne mahsus geniş odanın altında bulunan ve Zabıt Kalemi Müdürlüğü’ne, bizlere ayrılmış olan geniş odadan koridora çıkarak ve birinci kat ile ikinci katı bağlayan halılarla döşeli ve bol ışıklı geniş merdiveni aşarak, hürmet duyguları içinde, Meclis-i Mebusan başkâtibinin odasına girildi. Yaradılışı itibariyle ciddî ve vakur hüviyeti içinde sert görünüşlü olan muhterem başkâtibimiz Mustafa Asım [Çalıkoğlu] yüzüme dikkatle baktıktan ve beni baştan aşağı süzdükten sonra bana şu sözleri söyledi:</p>

    <p class="al-nt">Necmeddin Sahir Bey, Meclis-i Mebusan’ın güzide memurlarla dolu kadrosu içinde yıllardan beri birlikte çalışmaktayız. Diğer arkadaşlara olduğu kadar size de geniş itimadım var. Bu itimat ile ve diğer arkadaşlar arasında bir tercihte bulunmak suretiyle size çok mühim ve çok mahrem bir vazifeyi vermek kararındayım. Tek başınıza göreceğiniz bu vazife sırasında göreceklerinizi ve öğreneceklerinizi, zamanı gelinceye kadar, hiç kimseye ifşa etmeyeceğinize dair okuyacağım yemini tekrar eder misiniz ve böylece Allah’ınız, namusunuz ve vicdanınız üzerine doğruluktan ayrılmayacağınıza söz verir misiniz?</p>
  </div>

  <div class="calibre2" id="calibre_pb_84"/>
</body>
</html>
