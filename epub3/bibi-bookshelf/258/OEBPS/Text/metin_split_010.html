<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_8">1915 - 1920 Yılları</h1>

    <p class="normal">Aziz Milletimizin 1914 yılında başlayan ve 1918 yılına kadar dört yıl süren I. Dünya Savaşı sırasında iç ve dış cephelerdeki kahramanca savaşlarına ve bu savaşlardaki büyük fedakârlıklarına rağmen, Osmanlı İmparatorluğu’nun, müttefik devletler arasında bulunan Bulgarların harp cephesindeki çözülüşü karşısında, Birleşik Amerika Hükümetleri Reisicumhuru Mr. Wilson tarafından, güya barışı sağlamak üzere, yayınlanan ve kendisine izafetle anılan Wilson Prensipleri’ne inanarak imzaladığı Mondros Mütarekenamesi’ndeki hükümlerin kötü maksatlarla baltalanışlarına rastlayan 1918-1920 yıllarında iki hüviyetle çalışıldı.</p>

    <p class="normal">Böylece I. Dünya Savaşı boyunca ve Mondros Mütarekenamesi’nin imzalanışı ile uygulanışının ilk safhasında önceleri <span class="ideitalik">Tanin</span>, sonraları <span class="ideitalik">Vakit, Zaman</span> ve <span class="ideitalik">İleri</span> gazetelerinde Meclis-i Mebusan ve Meclis-i Âyan’daki müzakereler ile diğer çeşitli yazılar yazmak suretiyle gazeteci - yazar hüviyetimiz muhafaza edildi.</p>

    <p class="normal">Bu devirlerde, kahraman ordumuz tarafından 5-18 Mart 1915 günü Çanakkale’de düşman donanmasına karşı elde edilen ve bana “Geçilmez” adlı şiirimin ilham kaynağı olan muzafferiyeti tesid ve tebrike memur heyet-i mebuseye <span class="ideitalik">Tanin</span> gazetesini temsil suretiyle iltihak ve Çanakkale’de mevki-i müstahkem kumandanı rahmetli Ahmed Cevad [Çobanlı] Paşa ile görüşmek nasip oldu.</p>

    <p class="normal">Daha sonra, Anafartalar’da sağladığı büyük zaferi müteakip hasta olarak İstanbul’a gelmiş olan Anafartalar Kahramanı Miralay Mustafa Kemal [Atatürk] Bey ile iyileştikten sonra, bugün Gazeteciler Cemiyeti’nin bulunduğu eski Kolordu Kumandanlığı binasında yine <span class="ideitalik">Tanin</span> gazetesi adına ziyaret ve mülâkat rica edildi. Fakat o zaman uygulanan “sansür” dolayısıyla olduğu kadar, belki de bazı hissî mülahazalarla bu kısa mülâkat yayınlanamadı.</p>

    <p class="normal">Harp yılları içinde bu tanışmalarla başlayan Mondros Mütarekenamesi’nin imzalanışından sonraki devrede, bulunduğu vazifeler dolayısıyla, Ahmed Cevad [Çobanlı] Paşa ile devam ettiği gibi, Yıldırım Ordular Grubu Kumandanlığı’ndan dönüşünde ve Millî Mücadele’nin başlangıcında ve ilk yıllarında kahraman Mustafa Kemal Paşa ile görüşmek ve birlikte çalışmak imkânlarını verdi. Böylece büyük Türk milleti uğrunda aziz Mustafa Kemal’in emrinde ve yanında, diğer arkadaşları ile birlikte bulunmak ve çalışmak hayatımın büyük bir mazhariyeti oldu.</p>

    <p class="normal">Yine bu devrede Osmanlı İmparatorluğu camiasından ayrılmak ve Arap istiklâlini sağlamak isteyenlere karşı Türk-Arap kavimleri arasındaki kardeşlik münasebetlerini güya takviye edebilmek için Bahriye Nazırı ve IV. Ordu Kumandanı Ahmed Cemal Paşa’nın Saltanat ve Hilâfet makamı ile Makam-ı Sadaret ve Bab-ı Meşihat’i ve diğer nezaretlerle teşekkülleri ziyaret için eski Akka Mebusu Esad Şakir Efendi’nin reisliğindeki Suriye Heyeti’ne de <span class="ideitalik">Tanin</span> gazetesi adına “Gazeteci mihmandar” olarak iltihak ve böylece çeşitli ziyaretlere, temaslara ve ziyafetlere iştirak olundu.</p>

    <p class="normal">Bu arada, bir yandan muhtelif dergilerde neşredilen vatanî şiirlerimizden başka <span class="ideitalik">Kafkas Yolu</span> adı ile yazılan ve o yılların millî iman ve heyecanıyla Çarlık Rusya’sının istilâcı saldırışlarına karşı Türk’ün hamaset ve şahamet destanlarını canlandıran piyesimiz, o zamanın sansüründen müsaade alınarak, temsil olundu.</p>

    <p class="normal">Böylece bir yandan gazeteci hüviyeti ile çalışıldığı gibi, diğer yandan, vazifeli bir “memur” hüviyetiyle Meclis-i Mebusan ve Meclis-i Âyan’da umumî heyet toplantılarına katılarak cereyan eden görüşmeleri yakından kovalamak imkânları bulundu ve bu yöndeki sürekli çalışmalarla Osmanlı Meclis’i Mebusan ve Meclis-i Âyan’ı teşkil eden o zamanın yüksek rütbe ve dereceli devlet ve millet adamlarını yakından tanımak ve bazılarıyla tanışmak, konuşmak nasip oldu.</p>

    <p class="normal">Bu devrede, Meclis-i Mebusan heyet-i tahririyesinde bulunan kapı yoldaşlarından bazılarının Meclis-i Umumî Muhafız Bölüğü’nde geçirdikleri askerlik ödevine mukabil, hayata hazırlanış bakımından daha faydalı olabileceği düşüncesiyle, İstanbul dışındaki askerî birliklere hizmet görmek ve askerî terbiye ile de cihazlanmak ve gelişmek imkânı doğdu.</p>

    <p class="normal">Bahriye Nazırı ve Dördüncü Ordu Kumandanı rahmetli Ahmed Cemal Paşa’nın şifre ile yetkililere vâki bildirişi üzerine Suriye vilâyeti merkezinin bulunduğu Şam’da Dördüncü Ordu Kumandanlığı emrindeki birliklerde hizmet edildikten sonra, Harbiye Nezareti’nin emriyle Beşinci Ordu Kumandanı Liman von Sanders Paşa’nın o sıralarda Bandırma’da bulunan karargâhında vazife görüldü.</p>

    <p class="normal">Ordu camiasındaki bu hizmetler esnasında Meclis-i Mebusan’ın toplantıya çağrıldığı zamanlarda Harbiye Nezareti’nin ve Ordu Kumandanlığı’nın özel müsaadeleriyle Meclis-i Mebusan’daki çalışmalara da iştirak edildi ve bu suretle gençlik çağımızın en heyecanlı yılları parlamento ve ordu saflarında çok zengin ve çeşitli olaylar içinde geçirilmiş oldu.</p>

    <p class="normal">Bu devrenin sonlarında, biraz önce de işaret edildiği üzere, Mondros Mütarekenamesi’nin imzalanışını müteakip memleketimizin muhtelif yerlerinin galip devletlerce birer bahane ile işgal ve hükümet işlerine müdahale olunması gibi çeşitli ve acıklı vakıalar birbirini kovaladı ve milletimizi yaralayan bu olayların cereyanı sırasında I. Dünya Savaşı’na girişimizin sorumlularını Meclis-i Mebusan’da araştırmak ve suçlarını kovalamak fikri hâkim oldu.</p>

    <p class="normal">Bunun üzerine I. Dünya Savaşı’na girişimizin mesuliyetini 1914-1918 devresindeki kabinelere yükleyenler ve böylece mağlubiyetin neticelerini hafifletmek temayülünde olanlar ile şahsî kinler ve ihtirasların zebunu olarak, mevzuubahis yıllarda, Sultan V. Mehmed Reşad’ın iradesiyle “Harp kabinelerinde vazife alanların Divan-ı Âli mahiyetinde Meclis Tahkikat Heyeti huzuruna çıkarılmalarına” karar verildi.</p>

    <p class="normal">Böylece, İttihat ve Terakki devrinin son on yıllık iktidarının hesabını soranlarla, soruları karşılayanların sözlerini zapt ve tespit ve tarihe emanet etmek vazifesi, Meclis-i Mebusan’ın geniş kadrosu içinde, Meclis-i Mebusan reisi rahmetli Halil [Menteşe] Bey ile Başkâtip Mustafa Asım [Çalıkoğlu] Bey’in tensibi ve tebliği ile tek başımıza, yemin ettirilmek suretiyle uhdemize tevdi olundu.</p>

    <p class="normal">Gençlik çağımızda gösterilen bu geniş itimat üzerine Tahkik Heyeti huzurunda geçen görüşmeleri zapt ve tespit etmek için, bugün yerini yeni bir yapı içinde Güzel Sanatlar Akademisi’ne bırakmış olan Fındıklı Sarayı’nın bulunduğu eski Meclis-i Mebusan binasının Kabataş yönündeki hususî dairesinde büyük bir dikkat ve mahremiyetle geceli gündüzlü çalışıldı.</p>

    <p class="normal">Tahkik konusu edilen olaylarla ilgili olarak Babıâli’den gönderilen devlet arşivinin en değerli belgeleri, Tahkik Heyeti’ndeki soruşturma zabıtları ile birlikte Divan-ı Âli’ye tevdi edilmek üzere büyük bir ihtimam ile mühürlü kapılar arkasında tarafımızdan muhafaza edildi.</p>

    <p class="normal">Böylece geçirilen sürekli çalışmalar sonunda “hakikatlerin geçit resmi yaptığı tarihî dekorun zabıtları”nın tek başımıza tarafımızdan muntazam şekil de tespit ve tevsik edilmiş olması, Meclis-i Mebusan Riyaset Divanı tarafından nakdî mükâfat ile taltifimize vesile teşkil ettiği gibi, o sıralarda 900 kuruşu bulmuş olan aylığımızın 1200 kuruşa çıkarılması suretiyle Meclis-i Âyan zabıt kâtipliğine nakil ve tavzif edilişimiz ayrı bir takdir ve taltif eseri olarak karşılandı.</p>

    <p class="normal">Bu suretle Meclis-i Âyan’da geçen çalışmalarımız sırasında vatanımızı ihata eden çeşitli felâketlere karşı gerekli tedbirleri iştişarî mahiyette mütalaa için kurulan Şûra-yı Saltanat’ta diğer arkadaşlarla birlikte vazife görüldü.</p>

    <p class="normal">Bu arada İtilâf Devletleri’nin anavatanımızdaki yaygın işgal hareketlerine ilâveten güzel İzmir’imizin Yunanlılarca işgaline teşvik ve müsaade edilmesini müteakip İzmir ve havalisinde ve diğer yerlerde teşekkül eden Müdafaa-ı Hukuk ve Redd-i İlhak heyetlerinin vatansever duygularla memleketi korumaya ve kurtarmaya matuf çalışmaları ile mütenazır olarak İstanbul’da Meclis-i Âyan reisi Ahmed Rıza Bey ile diğer arkadaşları tarafından kurulan Vahdet-i Milliye Heyeti’nin kâtipliği de tarafımızdan ifa edildi.</p>

    <p class="normal">Böylelikle, memleketimizin geçirdiği en tehlikeli zamanlarda ünlü “Hürriyet Mücahidi” Ahmed Rıza Bey ile birlikte çalıştığı gibi, Meclis-i Âyan azasından olan ve olmayan birçok zatlarla işbirliği edildi 16 Mart 1920 günü İstanbul’un galip devletlerce işgal edilmesi ve mütareke devresinde Anadolu ve Rumeli Müdafaa-i Hukuk Cemiyeti Heyet-i Temsiliyesi’nin tespit ettiği esaslar dairesinde yeni intihabat ile toplanmış olan Meclis-i Mebusan’ı, Sivas Mebusu Rauf [Orbay] ve Vasıf Bey’lerin meclis binasından İngilizlerce alınması ve götürülmesi suretiyle, tecavüze uğraması üzerine Anadolu’ya kaçan bazı mebuslar gibi İstanbul’dan uzaklaşmak imkânları tarafımızdan araştırıldı.</p>

    <p class="normal">Sayın üstad Cemal Kutay,</p>

    <p class="normal">İstanbul’da gazeteci ve Meclis-i Mebusan ve Meclis-i Âyan zabıt kâtibi olarak çalıştığımız devre ile ilgili hayat hikâyemi, tarihe ve hakikate hizmet maksadıyla böylece özetlemiş bulunuyorum.</p>

    <p class="normal">Mütevazı hayatımızın Millî Mücadele ile Cumhuriyet devrindeki hizmet safhaları içinde yaşanılan olaylara ait bölümü, gelecek yazımızda sunulacaktır.</p>

    <p class="sagdanitaf">Saygılarımla.</p>

    <p class="sagdanitaf">Necmeddin Sahir Sılan</p>

    <p class="sagdanitaf">Sayın Üstad Cemal Kutay,</p>

    <p class="normal">İstanbul’un düşmanlar tarafından işgali sırasında olduğu kadar, işgalden sonra işlenilen caniyane ve hainane hareketler karşısında, geçen sayıda işaret edildiği gibi Anadolu’ya kaçmak ve Mustafa Kemal Paşa’nın topladığı ve reisi olduğu Türkiye Büyük Millet Meclisi ile hükümet teşkilatında ve millî kuvvetler ile henüz kurulmakta ve yeniden düzenlenmekte olan askerî birliklerde memleket ve millet uğrunda çalışmak, vatansever duygulara sahip olanlar için en şerefli bir vazife idi.</p>

    <p class="normal">Esasen, işgal altında İstanbul, bütün güzelliklerine ve özelliklerine rağmen yurtseverler için artık oturulamaz bir hâlde bulunuyordu. Bu itibarla vatansever duygulara sahip olanlardan Anadolu’ya kaçmak imkânlarını bulamayanlar gibi çeşitli mahrumiyetlere ve eziyetlere katlanarak yaşamaktan ise, Anadolu’ya kaçmak ve millî davaya, millî kurtuluşa inananlarla birlikte çalışmak millî bir ödevdi.</p>

    <p class="normal">Böyle bir düşünce ile o zamanlar Anadolu’daki millî kuvvetlerle işbirliği eden ve İstanbul’da sayıları çok azalan yetkililerle gerekli temaslarda bulunuldu ve Türkiye Büyük Millet Meclisi’nin ilk kuruluş devresinde Anadolu’ya kaçmayı kararlaştırdığımız arkadaşımın Babıâli’de buluşacağımız yerde benim varışımdan önce tevkif edildiğine dair alınan haber üzerine yolculuğumuz 1920 yılı sonralarına kadar geri bırakıldı.</p>
  </div>

  <div class="calibre2" id="calibre_pb_17"/>
</body>
</html>
