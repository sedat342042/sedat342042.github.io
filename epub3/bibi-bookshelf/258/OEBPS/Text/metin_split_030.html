<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_28">Said Halim ve Talat Paşa Kabinelerinin<br class="calibre1"/>
    Divan-ı Âli’ye Sevki</h1>

    <p class="normal">Meclis-i Mebusan reisi’nden sonra Divaniye Mebusu Fuad Bey yeniden konuştu ve verdiği takririn okunmasını istedi. Fakat Meclis reisi Halil [Menteşe] sonra okunacağını toplantının açılışında bildirdiği halde yine okutmadığı için takrir sahibi bu sefer Meclis’in heyet-i umumiyetine şikâyette bulundu.</p>

    <p class="normal">Bunun üzerine, Meclis reisi kendine göre özel bir müdafaaya geçti ve Divaniye mebusunun takriri ile diğer takrirleri daha fazla çoğunluk bulunduğu bir toplantıda okutmak üzere ertelediğini ve Meclis’in haftada iki defa toplanması kararlaştırıldığı hâlde verilen bu takrirleri görüşmek üzere Umumî Heyet’in özel olarak toplanacağını söyledi. Meclis-i Mebusan reisinin bu sözleri yalnız Divaniye mebusu tarafından değil, Umumî Heyet tarafından da kabul ve tasvip edildi.</p>

    <p class="normal">Böylece, Meclis-i Mebusan’ın 4 Kasım 1334/ 4 Kasım 1918 günündeki on birinci toplantısında Meclis’in feshi ile ilgili olarak Aydın mebusu Veliyüddin Bey’in sözlerinden ve bu yöndeki görüşmelerden sonra örtülü ödeneklere dair Hudeyde Mebusu Mustafa Fehmi Bey’in takriri okundu. Daha sonra eski sadrazam Mehmed Talat Paşa ile bazı arkadaşlarının, eski Harbiye ve Bahriye nazırları Enver ve Ahmed Cemal Paşa’ların yurt dışına kaçışlarına dair Hudeyde mebusu Hıfzı Bey tarafından verilen takrir ile Harb-i Umumî’ye girişimize ait vesikaların tetkik edilmesine ve askerî ve mülkî daireler ile İaşe ve Men’-i İhtikâr Komisyonlarındaki suiistimallerin, yolsuzlukların tahkiki için mebuslardan on beş kişilik bir heyet teşkil olunmasına dair Trabzon mebusu Hafız Mehmed Bey ile on dört arkadaşının takrirleri okundu, görüşüldü.</p>

    <p class="normal">Mebuslar hayli yorulmuş ve Meclis’in havası çok ağırlaşmış, elektriklenmişti. İşte bu sırada Divaniye mebusu Fuad Bey’in Mehmed Said Halim ve Mehmed Talat Paşa kabineleri ile ilgili takriri okundu. Herkes dikkatle dinlemeye koyuldu.</p>
  </div>

  <div class="calibre2" id="calibre_pb_57"/>
</body>
</html>
