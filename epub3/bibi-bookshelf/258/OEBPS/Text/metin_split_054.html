<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_51">Ordudaki Yolsuzluklar</h1>

    <p class="normal">Çürüksulu Mahmud Paşa, izahlarının diğer kısımlarını, dokuzuncu ve on ikinci maddeler hâlinde, şöyle sıraladı:</p>

    <p class="al-nt">Kıtlığın ve yoksulluğun aslî müessiri müstahsil ellerin ve çift hayvanlarının eksilmesidir. Amele taburları ile geri ve menzil hizmetlerinde yüz binlerce nefer boş kaldığı gibi iaşe noksanından dolayı çeşitli hastalıklara maruz bırakılmıştır. Böylece bir yandan istihsal kuvveti azalmış, diğer yandan askerî masraflar boş yere yükselmiş olduğundan bütün ordudaki muharip kuvvet, “Kuvve-i âkile”nin, yiğici kuvvetin onda birinden aşağı hâlde müessif bir hadde tenezzül etmiştir. Suriye’deki dört ordunun mevcudu otuz bin muharipten ibaret olduğu hâlde bu kadroların ve buna benzer sair birçok lüzumsuz kadroların bırakılması ve geniş teşkilatın bulundurulması yüzünden Ordu-yu Hümayun’un kuvvetine iras-ı zaaf edilmiştir.</p>

    <p class="al-nt">Başkumandanlık vekâleti, ayrılışı sırasında, Ordu-yu Hümayun’a kitaben neşir eylediği beyannamede, kati netice Avrupa “darü’l-harb”inde, harekât sahasında taayyün edeceğine kani bulunduğundan, Almanya’nın yükünü hafifletmek üzere, düşman kuvvetlerini üzerimize çekmek cihetini iltizam eylediğini dermeyan etmiştir. Her kumandan için evvel emirde vatanının selâmet ve tamamiyetini ve istilâ musibetlerinden masuniyetini temin eylemek “akdem ve akdes-i vezaif”den olduğunu bilmek bir vecibedir.</p>

    <p class="al-nt">Memleketimizin vaziyeti hasebiyle müttefiklere karşı esasen en müessir müzaheretimizi Boğazları sürekli olarak kapalı bulundurmak ve iktisadî şekilde yardım etmek suretiyle tedafüi kuvvetlerimizin memleketimizin ve esas menfaatlerimizin muhafazasına hasredilmesi iktiza ederdi. Bununla beraber, müttefiklerimiz “zafer-i nihai”nin tamamen ihraz edilmesine katî surette hükmedilemeyeceğini ve şerefli bir sulhun akdi imkânında bile istilâya uğrayan memleket aksamını tahliyeye İngilizlerin zorlanmayacağını dahi düşünmek lâzım gelirdi.</p>

    <p class="al-nt">Binaenaleyh, akıl ve hikmete ve memleketin selâmetine aykırı bir nazariyeye memleketin feda edilmesi haddinden üstün bir şekilde dikkate şayan bulunmuştur.</p>

    <p class="al-nt">Muhtelif ordularda ümera ve zabitan ve efradın muhakeme edilmeden tard ve idam edilmeleri gibi insan haklarına ve esas kanunlara aykırı muameleler yanında ordu içinde emniyet ve itimadı yıkıcı hareketlere tevessül edilmiştir. Bunlardan başka Suriye ve Irak ile Anadolu’da ahaliye karşı hakka, adalete, insanlığın esas hukuk kaidelerine aykırı feci fiiller irtikâp olunmuştur.</p>

    <p class="al-nt">Bütün bu hareketlere tevessül eden kumandanlarla tekâlif-i harbiye işlerinde, kara ve deniz nakil vasıtalarının idaresinde, levazım ve menzil ve sair geri hizmetlerinde suiistimallerde bulunan askerî memurların mesuliyetlerini tayin etmek lâzımdır.</p>

    <p class="al-nt">İaşe ve ilbas, muhafaza-i sıhhat ve tedavi hususlarından görülen eksiklikler ordunun zaaf ve inhitatında en müessir amil olmuştur. Bu itibarla mevzubahis eksikliklere sebebiyet verenlerle Ahz-ı Asker ve Muayene-i Sıhhiye Heyetlerindeki suiistimal mürtekiplerinin mesuliyetlerini zahire çıkarmak elzemdir.</p>

    <p class="normal">Eski Nafia Nazırı, bu sözleri söylerken, zaman zaman heyecanlanıyor ve Âyan arkadaşlarının, derin bir teessür içinde, kendisini dinlemekte olmasından ayrı bir kuvvet alıyordu. Böylece bütün gerçekleri açıklamış olmasına rağmen daha çok söz söylemek istiyor gibi idi. Sanki hiç yorulmamıştı. El yazısı ile hazırladığı izahnamenin son satırlarını şu sözlerle tamamladı:</p>

    <p class="al-nt">Encümen-i Mahsus Reisliğine</p>

    <p class="al-nt">Vatanın âkıbet-i elimesine askerlik nokta-i nazarından sebebiyet veren avamilin şayan-ı ehemmiyet görülenleri beyan edilmiştir. Harbe taallûk eden vesaik ve muharreratın tetkikinden tezahür edeceği melhuz olan diğer hatîat ve suiistimalâtın dahi nazarı dikkate alınması lüzumu derkâr bulunmuştur.</p>

    <p class="sagdanitaf">6 Teşrinisani 1334/6 Kasım 1918</p>

    <p class="sagdanitaf">Âyan’dan Mahmud</p>

    <p class="normal">Meclis-i Âyan Birinci Reis Vekili Çürüksulu Mahmud Paşa’nın sadece “Âyan” hüviyeti ile sunmuş bulunduğu takririne eklediği sözlü ve yazılı şu izahları Encümen-i Mahsus’u çeşitli bakımlarla aydınlatmıştı. Bu itibarla Encümen-i Mahsus reisi eski Sadrazam ve Hariciye Nazırı Ahmed Tevfik Paşa, görüşmeleri idare etmiş olan eski Harbiye Nazırı Ömer Rüştü Paşa ile izahatı dinlemiş bulunan diğer arkadaşları adına, Çürüksulu Mahmud Paşa’ya teşekkür etti. Eski Nafia Nazırı, gerektiği takdirde başkaca izahlarda bulunabileceği gibi tanzim edilecek mazbatanın Meclis-i Âyan Umumi Heyeti’nde müzakeresi sırasında da bildiklerini açıklayacağını söyledi ve Âyan arkadaşlarını selâmlayarak toplantı odasından uzaklaştı.</p>
  </div>

  <div class="calibre2" id="calibre_pb_104"/>
</body>
</html>
