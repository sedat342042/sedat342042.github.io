<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_52">Tahkikat Neticesinde Tespit Edilen Esaslar</h1>

    <p class="normal">Encümen-i Mahsus, Umumî Heyet’çe havale edilmiş olan bu önemli mevzuu, toplantıya ara verilmeden sıcağı sıcağına karara bağlayabilmek için, çalışmalara devam etti ve Çürüksulu Mahmud Paşa’nın sözlü izahlarını tevsik eden yazılı “izahname”de temas etmiş olduğu konuları incelemeye koyuldu. Bu incelemelerin sonu esas itibariyle üç madde halinde özetlendi.</p>

    <p class="normal">1. Harb-i Umumiye suret-i iştirakimize ait hakikatlerin tayini için siyasî vesikaların tetkiki ve neşri,</p>

    <p class="normal">2. Harekât-ı harbiyenin su-i idaresi ve memleketin bütün kaynaklarının israfı ve suiistimali ile ilgili hususların tetkiki,</p>

    <p class="normal">3. Dâhili işlerde adalete, hakka aykırı bir hareket tarzını tatbik ve takip edenlerin mesuliyetlerinin tayini.</p>

    <p class="normal">Bu yöndeki görüşmeler sonunda Encümen-i Mahsus şu esasları tespit etti:</p>

    <p class="normal">a) Düşmanlarımız tarafından harbe girilmemesi için ileri sürülen vaidler ve teklifler ile harbe iştirakimiz için müttefik devletlerle teati edilen siyasî vesikaların ve bu hususta Hariciye Nezareti ile sefirler arasında cereyan eden haberleşmelerin, diğer memleketlerde olduğu gibi, usulü dairesinde, neşredilmesi memleketin menfaatleri bakımından uygun görülmüştür. Bu sebeple gereğinin hükümetten talep edilmesi tensip olunmuştur.</p>

    <p class="normal">Ancak, Almanya Hükümeti ile imzalanan ittifak muahedesinin neşri hususunda şimdilik bir talep dermeyanına lüzum görülmemiştir. Çünkü bu hususun Meclis-i Mebusan’ca, Divan-ı Âli’nin teşekkülünde tetkik olunacağı tabiî bulunmuştur.</p>

    <p class="normal">Bunlara ilaveten, harbe girişimiz sebepleri ile alakalı izahlar pek ziyade ehemmiyeti haiz ve dikkati muciptir. Bütün bunların Divan-ı Âli’nin teşekkülünde dikkat ve itibara alınacağı ve harp esnasında düşmanlarımız tarafından vuku bulan ve daha ziyade Rusya’nın harp sahnesinden çekilişinden sonra olan münferit sulh tekliflerinin reddi sebeplerinin dahi Divan-ı Âli tarafından tetkik olunacağı tabiî görülmüştür.</p>

    <p class="normal">b) Askerî harekât hakkında ileri sürülen ittihamlerin dayanakları ile alâkalı olarak Encümen-i Mahsus’umuzca talep olunan açıklamalara dair takrir sahibi Çürüksulu Mahmud Paşa tarafından on iki madde halinde tespit edilen “izahname” şayan-ı nazar ve ehemmiyet bulunmuştur. Bu itibarla, askerî harekâta ait hususların gereği “daire-i iadesi” tarafından süratle yerine getirilmek üzere sözü geçen “izahname”nin Babıâli’ye tebliği muvafık görülmüştür.</p>

    <p class="normal">c) Harp yılları içinde iktidarda bulunan kabinelerin, dâhili siyaset neticesi olarak, Osmanlı tebası hakkında irtikap edildiği bildirilen çeşitli faciaların ve fazayihin tetkiki ile mesuliyeti icap edenlerin tespiti hususunun Divan-ı Âli’ye ait bir mesele olduğu mütalâa edilmiştir. Esasen Divan-ı Âli’nin teşkili Meclis-i Mebusan’ca müzakere edilmekte ve harp yıllarına ait dâhilî siyasetle alakalı hususların da Divan-ı Âli’de tetkiki tabiî bulunmakta olduğundan Encümen-i Mahsus’aca ayrıca bir muameleye mahal görülmemiştir.</p>
  </div>

  <div class="calibre2" id="calibre_pb_106"/>
</body>
</html>
