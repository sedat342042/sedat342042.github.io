<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_29">Divan-ı Âli Sebepleri</h1>

    <p class="normal">Verilen takrirde şöyle deniliyordu:</p>

    <p class="al-nt">Meclis-i Mebusan Riyaset-i Celilesine</p>

    <p class="al-nt">Said Halim ve Talat Paşa kabinelerinin zirde muharrer esbaptan dolayı Divan-ı Âli’ye sevkini talep ederim:</p>

    <p class="al-nt">1. Sebepsiz ve vakitsiz harbe girmeleri,</p>

    <p class="al-nt">2. İlân-ı harbin esbap ve avamil-i hakikiyesi ile suret-i cereyan ve vukuu hakkında Meclis-i Umumî’ye hilâf-ı vaki beyanatta bulunmaları,</p>

    <p class="al-nt">3. Seferberlikten sonra, ilân-ı harpten evvel, İtilâf hükümetleri tarafından vuku bulan şerefli ve faideli tekliflerin reddedilmesi ve Almanya’dan bir günâ taahhüt ve ziman alınmaksızın ve bir faide temin etmeksizin harbe sürüklenmesi,</p>

    <p class="al-nt">4. Harbi dirayetsiz ve istikametsiz ellere tevdi ederek her cephede fünun-u harbiyenin kabul edemeyeceği mecnunane hareketlerin cereyanına ve sırf menafi-i hasise-i şahsiye uğrunda kuvve-i hayatiye-i milletin israfına müzaheret eylemesi,</p>

    <p class="al-nt">5. Kavaid-i hukuka ve insaniyeye ve hassaten Kanunuesasî’mizin ruh ve sarahatına külliyen münafi “muvakkat kanun”lar ve emir ve nizamlar ısdar ederek memleketi sahne-i fecaiya kalbetmesi,</p>

    <p class="al-nt">6. Vekayi-i harbiyeden sevkülceyşe taallûk etmeyen ve binaenaleyh ketmi lâzım gelmeyenleri mücerret muhafaza-i mevki daiyesiyle ketmeylemesi ve her gün menfi bir sebeple düşmana çiğnettiği vatan-ı muazzez aksamının avakıb-ı elîmesinden milleti vakit ve zaman ile haberdar etmemesi,</p>

    <p class="al-nt">7. Harb seneleri zarfında İtilâf hükümetleri tarafından mükerreren vuku bulan ve bilhassa Rusya’nın inhilâlinden sonra edilen sulh tekliflerini reddeylemesi ve bugünkü akibet-i meşumeyi davet etmesi,</p>

    <p class="al-nt">8. Harbin ihdas eylediği müşkülât karşısında halkın ihtiyacını temin edecek tedabire tevessül eyleyecek yerde bir takım eşhas-ı maddiye ve hükmiyenin ihraz-ı servet eylemesini teminen ihtikâr ve suiistimal yollarına saparak memleketin iktisadiyatını batırması,</p>

    <p class="al-nt">9. Hiçbir lüzum ve kanuna müstenit olmayarak siyasî ve askerî sansürler ihdası ile hürriyet-i matbuat ve muhaberatı ihlâl eylemesi ve Avrupa matbuatını memlekete ithal etmemesi,</p>

    <p class="al-nt">10. Dâhil-i memlekette bir herc ü merc-i idarî vücuda getirerek hürriyet-i can ve mal ve ırza musallat bir takım çetelere muavenet ve müzaheret ederek ika’ eyledikleri cinayet-i feciaya müşareket eylemesi.</p>

    <p class="sagdanitaf">8 Teşrinievvel 1334/8 Ekim 1918<br class="calibre1"/>
    Divaniye Mebusu Fuad</p>
  </div>

  <div class="calibre2" id="calibre_pb_59"/>
</body>
</html>
