<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_22">“Katillerin Cezasını Vermek Lazımdır”</h1>

    <p class="normal">Bu takrir, Meclis-i Mebusan’da çok heyecanlı müzakerelere yol açtı. İlk önce takrir sahiplerinden İstanbul mebusu Salâh Cimcoz Bey söz aldı ve şöyle dedi:</p>

    <p class="al-nt">Efendiler, bu kürsünün üzerine ilk defa çıkıyorum ve sad hayf ki bir menkıbe-i matem terennüm etmek üzere çıkıyorum. Bir takım hain eller bir cinayet-i siyasiye yaptılar, yani Rumeli’yi öldürdüler ve o ölüyü, o cenazeyi hiss-i vatandan başka hiçbir şeyi ile mütehassis olmayan İttihat ve Terakki’nin kalbine gömdüler. Bugün İttihat ve Terakki hissi ile yaşayan her kalpte bir abide-i matem gibi Rumeli’nin o büyük cenazesi yatıyor.</p>

    <p class="al-nt">Beş gün sonra bu Meclis, fevkalâde müddet-i içtimaını ikmal edip kapandıktan sonra bize, gönlünüzde ve gönlümüzde koca Rumeli’nin o büyük cenazesi yatarken ‘Siz o şehidin katillerine ne yaptınız?’ denilirse, biz ne cevap vereceğiz? ‘Hayır, hiçbir şey yapmadık, İstanbul’da arkası üstü yatarak kahvemizi içtik’ dersek, bizi kovmazlar mı? Bizim haysiyetimiz yok mu? Bence bunlar katildir ve bu katillerin cezasını vermek lâzımdır.</p>

    <p class="normal">Bir aralık İstanbul basınında çok renkli sahifelerle yenilikler getirmiş olan <span class="ideitalik">Kalem</span> adlı mizah mecmuasının sahibi bulunan İstanbul mebusu Salâh Cimcoz Bey’in bu heyecanlı sözlerini diğer mebusların hararetli konuşmaları kovaladı ve takrir, şubeler arasında kura çekilmek suretiyle alkışlarla Dördüncü Şube’ye havale edildi. Bunun üzerine Gazi Ahmed Muhtar ve Kâmil Paşa kabinelerinde bulunan vükelâ –nuzzar- Dördüncü Şube tarafından birer birer çağrıldı ve sorguya çekilmeye başlandı.</p>
  </div>

  <div class="calibre2" id="calibre_pb_45"/>
</body>
</html>
