<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_60">Ayan Meclisindeki Görüşmeler Bitiyor</h1>

    <p class="normal">Bu mazbata okunduktan sonra Meclis-i Âyan Heyet-i Umumiyesi’ne kısa bir müddet derin bir sükût hakim olmuştu. Bunun üzerine Meclis-i Âyan Reisi Ahmed Rıza Bey söze başladı ve Encümen-i Mahsus’ca “Prens Said Halim Paşa hazretleri tarafından verilen takririn aidiyeti hasebiyle Meclis-i Mebusan’a gönderilmesi münasip” görüldüğünü söyledikten sonra “aza-yı kiram”ın bu husustaki mütalâalarının bildirilmesini istedi.</p>

    <p class="normal">Meclis-i Âyan reisi Ahmed Rıza Bey, bu yöndeki uzun görüşmelerden sonra mevzuun reye konulacak bir safhaya geldiğini düşündü ve şu sözlerle işi halletmek istedi:</p>

    <p class="al-nt">Encümenimiz bunun Meclis-i Mebusan’a havalesine lüzum gösteriyor. Encümen namına Nuri Beyefendi de bunu teyit ediyor. Halbuki rüfeka-yı muhteremeden beş altı zat buna lüzum yoktur, zaten Meclis-i Mebusan bu işle meşgul oluyor, lâzım geldiği vakit Prens Said Halim Paşa hazretlerini de, diğerlerini de çağırırlar, kendilerinden tahkikatta bulunurlar. Encümenin vermiş olduğu mazbata Meclis-i Âyan’da kalmalıdır, diyorlar.</p>

    <p class="normal">Bu esnada başka bir ses yükseldi. Azadan Mavrokordato Efendi de bu tarz-ı muameleye iştirak ettiğini söyledi. Bunun üzerine Ahmed Rıza Bey, ellerin kaldırılması suretiyle reylerin belirtilmesini istedi ve reylerin sayılması sonunda takririn ve mazbatanın Meclis-i Mebusan’a gönderilmesinin ekseriyetle kabul edildiğini bildirdi.</p>

    <p class="normal">Böylece, Divan-ı Âli ile ilgili olmak üzere, evvelce de belirtildiği gibi, tarihin garip bir tecellisi olarak, 4 Kasım 1334/1918 günü Meclis-i Âyan ve Meclis-i Mebusan’da ayrı ayrı verilen takrirlerle başlanılan teşebbüslerin ilk safhası, Meclis-i Âyan’daki bu görüşmelerle, kapanmış oluyordu.</p>

    <p class="normal">Ancak, Meclis-i Mebusan’da Beşinci Şube tarafından 6 Kasım 1334/1918 günü başlayan görüşmeler ve Tahkik Heyeti halinde cereyan eden soruşturmalar hararetle devam ediyor, memleketten kaçmamış olan eski Sadrazam Prens Mehmed Said Halim Paşa ile diğer nazırların sorguları ve cevapları tarafımdan zapt edilmek suretiyle yeni tarih sahifeleri açılıyordu.</p>

    <p class="normal">Bu ikinci ve önemli safhayı da ileride <span class="ideitalik">Tarih Konuşuyor</span> sahifelerinde sunmak üzere şimdilik Meclis-i Âyan’daki birinci safha ile yetinilmiş oluyor. Bakalım, koca tarih gelecekte neler anlatacak?</p>

    <div class="calibre1">
      <div class="calibre1">
        <p class="al-nt">[<a href="../Text/metin_split_003.html#footnote-793-1-backlink" id="footnote-793-1">1</a>] Hemen bütün kaynaklarda doğum yeri olarak Edirne yazılıdır. Kendisi elinizdeki kitabı oluşturan hatıralarında “Edirne vilayetine bağlı eski adı ile ‘Kırkkilise’ yeni adıyla Kırklareli’nde” doğduğunu belirtiyor. Necmeddin Sahir Sılan’ın özgeçmişi için şu kaynaklardan yararlandığımızı da belirtelim: Elinizdeki kitabın metnini oluşturan ve <span class="ideitalik">Tarih Konuşuyor</span> mecmuasının 5. cilt 26. sayı ve devamında “Necmeddin Sahir Sılan’ın Hatıraları” başlıklı tefrikada kendisinin verdiği bilgiler; Mehmet Akif Bal, <span class="ideitalik">Trabzonlu Ünlü Simalar ve Trabzon’un Ünlü aileleri,</span> İstanbul, 2007, s. 667; Şen Sahir Sılan, <span class="ideitalik">Pişman Değilim,</span> İstanbul, 2003; Osman Nebioğlu, <span class="ideitalik">Türkiye’de Kim Kimdir?,</span> İstanbul, 1961, s. 555.</p>

        <p class="al-nt">[<a href="../Text/metin_split_003.html#footnote-793-2-backlink" id="footnote-793-2">2</a>] Necmettin Sahir Sılan’ın kızı Şen Sahir Sılan hatıralarında babaannesi Melek Hanım’la ilgili şu bilgileri verir: “Babamın annesi Nevşehirli bir ailenin kızı olmakla beraber İstanbul doğumlu Melek Hanım’dır. [Kocasıyla] aralarında büyük yaş farkına karşın Melek Hanım ikisi kız olup genç yaşta ölen çocuklarından sonra babamı dünyaya getirmiş. O sırada ne olmuşsa olmuş, Melek Hanım da babamı bırakıp dedemi terk edip, ortadan kaybolmuş. Babamı dedem ve halaları büyütmüşler.” Bk. Şen Sahir Sılan, <span class="ideitalik">Pişman Değilim,</span> İstanbul, 2003, s. 25.</p>

        <p class="al-nt">[<a href="../Text/metin_split_005.html#footnote-793-3-backlink" id="footnote-793-3">3</a>] Necmeddin Sahir Sılan’ın evliliğini kızı Şen Sahir Sılan şöyle anlatır: “Çanakkale’deki kanlı çarpışmalardan İstanbul’a getirilen yaralılara bakmak amacıyla Cağaloğlu’ndaki Hilaliahmer (Kızılay) Hastanesi’nde gönüllü hemşire olarak görev almış olan Cemile Hanım, aynı hastaneye yaralılar <span class="ideitalik">Tanin</span> gazetesinin genç muhabiri Necmeddin Sahir Bey bir yaralıya yardım etmekte olan Cemile Hanım ile tanışmış. Cemile Hanım da zaten evli olduğunu ve yakın zaman da Viyana’ya döneceğini bildirmiş. Sanırım annem iki yıl daha Viyana’da kalmış. Bu dönem içinde çocuk sahibi olamayınca eşinden onu boşamasını rica etmiş ve bu rica kabul görünce İstanbul’a dedesini evine dönmüş. [İstanbul’da] bir gün evli teyzesi ile dişçiye giderken peşlerine bir zabit takılmış. O genç gazetecinin kendisi değimli? Helecan ve özlemle birbirlerine bakmışlar.” Bk. Şen Sahir Sılan, <span class="ideitalik">Pişman değilim,</span> İstanbul, 2003, s. 24.</p>

        <p class="al-nt">[<a href="../Text/metin_split_005.html#footnote-793-4-backlink" id="footnote-793-4">4</a>] “Ölümünden üç dört gün önce ‘bana berberi ve manikürcüyü çağır. Saçlarım, el ve ayaklarım temiz gitmek istiyorum’ deyip bin bir sıkıntı içinde bu işleri tamamlattı. Hemen ardından komaya girdi. İki gün sürmüştü koma hali. Bunun yanında bir ara işaretlerle, hep odasında duran Kur’an’nın isteyip, göğsünde iki eliyle sımsıkı tutmuş ve son nefesini de babam yanındayken vermişti. Tarih 11 Eylül 1963’tü” Bk. <span class="ideitalik">Pişman Değilim,</span> Şen Sahir Sılan, İstanbul, 2003, s. 195.</p>

        <p class="al-nt">[<a href="../Text/metin_split_005.html#footnote-793-5-backlink" id="footnote-793-5">5</a>] Beyazıt Devlet kütüphanesi’ne bağışladığı kitap ve evrakının dışındaki kitap ve dokümanlar kızı Şen Sahir Sılan tarafından Tarih Vakfı’na hediye edilmiştir.</p>

        <p class="al-nt">[<a href="../Text/metin_split_013.html#footnote-793-6-backlink" id="footnote-793-6">6</a>] Çok partili hayata geçişte tartışmalara yol açan; uzun ve içeriği bakımından da hayli ilginç konuları işleyen Necmeddin Sahir Sılan’ın istifa mektubu 15 Temmuz 1950 tarihli <span class="ideitalik">Son Saat</span> gazetesinde tam metin olarak yayınlanmıştır. (H.)</p>
      </div>
    </div>
  </div>
</body>
</html>
