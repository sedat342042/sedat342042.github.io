<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_26">Mütareke İmzalanıyor</h1>

    <p class="normal">Bunun üzerine, yeni Hükümet bir yandan dâhilde asayiş, cephelerde mukavemet tedbirlerini almaya koyulurken, diğer yandan münferit mütareke için “Hamidiye Kahramanı” olarak ün almış olan Hüseyin Rauf [Orbay] Bey’in riyasetindeki heyeti Mondros’ta münferit mütareke müzakerelerine memur etmişti.</p>

    <p class="normal">Bu suretle, kısa bir zaman sonra, münferit mütarekename imzalanmış ve Müşir Ahmed İzzet Paşa kabinesi tarafından Meclis-i Mebusan ve Âyan’ın 30 Ekim 1334/30 Ekim 1918 günündeki toplantılarında, gizli celselerde verilen izahattan sonra tasvip olunmuştu.</p>

    <p class="normal">Ancak hayli ağır şartları kapsayan bu mütarekenamenin uygulanışı, bu vesikayı imzalamış olan düşmanlarımız tarafından ihlâl edilmesi suretiyle, millet ve memleketimiz için çok kanlı olaylara yol açması bakımından bir felaket halini almış olmakla beraber, dış ve iç düşmanlar tarafından işlenen çeşitli facialar karşısında, Millet iradesinin ve mukavemetinin, Osmanlı İmparatorluğu ve saltanatı yerine, yepyeni ve zinde bir Türk devletinin doğmasını hazırlamış olması bakımından gerçek bir mutluluk yaratmış oldu.</p>

    <p class="normal">Böylece, münferit mütarekenamenin imzalanışına ve ilk olarak uygulanışına başlanıldığı günlerde, Mebusan ve Meclis-i Âyan’daki çeşitli konuşmalar ve verilen takrirler arasında o zamanki deyişle Harb-i Umumî’ye iştirak sebepleri ve mesulleri ile ilgili takrirler, o buhranlı zamanların endişe verici havası içinde, üzerlerinde önemle durulan ve bütün milleti işgal eden birer konu olmuştu.</p>
  </div>

  <div class="calibre2" id="calibre_pb_53"/>
</body>
</html>
