<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_37">Halil [Menteşe] Bey’in Karşı Karşıya Geldiği<br class="calibre1"/>
    Nazik Bir Durum</h1>

    <p class="normal">Divan-ı Âli’nin Kanunuesasî’de belirtildiği şekilde kurulabilmesi için Meclis-i Mebusan’da tahkikat işinin havale edilmiş olduğu Beşinci Şube’nin hemen toplanması gerekiyordu. Divaniye Mebusu Fuad Bey’in Divan-ı Âli ile ilgili takririnin 4 Kasım 1334/4 Kasım 1918 pazartesi günü Meclis-i Mebusan Heyet-i Umumiyesi’nce hiçbir münakaşa olmadan, çekilen kura ile Beşinci Şube’ye havale edilmesi, Meclis-i Mebusan’ın üçüncü intihap devresinin harp yüzünden uzatılmış olan Beşinci ve sonuncu toplantı yılında Meclis reisliğine seçilen Menteşe Mebusu Halil [Menteşe] Bey’i çok nazik bir vaziyetle karşı karşıya getirmiş bulunuyordu.</p>

    <p class="normal">Çünkü eski Menteşe livasının cüssesi hayli dolgun ve olgun, geniş çaptaki mebusu, kaderin ve tesadüflerin garip bir cilvesi olarak, eski Sadrazam Mehmed Said Halim ve Mehmed Talat Paşa kabinelerinde önceleri Hariciye, sonraları Adliye nazırı sıfatı ile vazife görmüştü. O, bir yandan harp sorumluları arasında itham ediliyor, diğer yandan Meclis-i Mebusan reisi sıfatıyla Divan-ı Âli Tahkikat Heyeti ile ilgili işleri görmek zorunluluğunda buluyordu.</p>

    <p class="normal">Böylece, Divan-ı Âli ile ilgili mevzubahis takririn Meclis-i Mebusan Heyet-i Umumîsi tarafından kura ile Beşinci Şube’ye havale edildiği 4 Kasım 1334/1918 Pazartesi günü akşamı, eski ve tarihî Fındıklı Sarayı’nın elektrik lâmbaları geç vakitlere kadar yandı. Meclis-i Mebusan’ın sonuncu toplantı yılı başında kura ile Beşinci Şube’ye ayrılmış olan kırk beş azanın intihap daireleri ile adları birer birer okundu. Mevzubahis şubenin reis ve kâtibi ile birlikte şu mebusların vazifeye çağrılması gerekiyordu:</p>
  </div>

  <div class="calibre2" id="calibre_pb_75"/>
</body>
</html>
