<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_43">“Encümen-i Mahsus” Azalarının Seçimi</h1>

    <p class="normal">Böylece, Meclis-i Mebusan’da Divan-ı Âli Tahkik Heyeti işleri ile görevlendirilen Beşinci Şube’nin çalışacağı odalar ile yazı ve zabıt işlerini düzenleyecek olan vazifelinin sağlandığı 5 Kasım 1334/1918 Salı günü Meclis-i Âyan’da da, bu konu ile ilgili olarak, eski Nafia Nazırı Çürüksulu Mahmud ve eski Sadrazam Mehmed Said Halim Paşalar tarafından verilen takrirler ve bu yönde geçen görüşmeler üzerine teşkili kararlaştırılan Encümen-i Mahsus azasının şubelerce intihabına geçilmiş bulunuyordu.</p>

    <p class="normal">Meclis-i Mebusan’da olsun, Meclis-i Âyan’nda olsun bütün işler o yıllarda yürürlükte olan mevzuata göre görülüyor ve sonuçlandırılıyordu:</p>

    <p class="normal">O zamanlarda uygulanan Kanunuesasî hükümleri ile mebus intihabatına ve idare teşkilâtına ait mevzuat dairesinde Meclis-i Mebusan’ın üçüncü intihap devresine rastlayan 1330/1914 yılında iki yüz elli altı mebus seçilmiş ve 1330 – 1334/1914 – 1918 yıllarını kapsayan ve beş yıl süren bu faaliyet devresi içinde ebediyet âlemine göçenlerin yerlerine bazı vilâyetlerde yeni mebuslar intihap edilmekle beraber, I. Dünya Savaşı’nın yarattığı zorluklar ve imkânsızlıklar yüzünden, bazı vilâyetlerde intihabat olamamıştı.</p>

    <p class="normal">II. Meşrutiyet’in 1324/1908 yılında ilânından sonra yeniden teşekkül eden Meclis-i Mebusan’ın birinci ve ikinci intihap devrelerinde olduğu gibi, üçüncü intihap devresinde dahi seçilen mebuslar, Meclis-i Mebusan Nizamname-i Dâhili’si mucibince, her içtima yılı başında, teşkili gereken beş şubeye kura ile tefrik edilmişler ve yine bu toplantı yıllarında, ayrı ayrı intihap edilmek suretiyle, teşekkül eden yirmi bir encümende aza olarak vazife görmüşlerdi.</p>

    <p class="normal">Bu mebusların, I. Dünya Savaşı’na rastlayan 1330–1334/1914–1918) yılları içinde Hicaz, Yemen, Irak, Suriye ve Doğu bölgelerindeki bazı vilâyetlerimizin düşmanlar tarafından işgal edilmiş olması gibi acıklı ve önemli vaziyetler yüzünden olduğu kadar bazı vilâyetlerimizde muvasala zorlukları ve diğer bazı sebep ve zaruretlerle Meclis-i Mebusan’ın beşinci ve sonuncu toplantı yılına katılamayanlar vardı ve bunlardan bazıları da kırk beş mebusun tefrik edilmiş olduğu Beşinci Şube azasından bulunmakta idi.</p>
  </div>

  <div class="calibre2" id="calibre_pb_88"/>
</body>
</html>
