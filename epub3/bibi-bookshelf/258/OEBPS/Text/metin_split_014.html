<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_12">1950 - 1965 Yılları</h1>

    <p class="normal">Türkiye Büyük Millet Meclisi seçimlerinin 1950 yılında yenilenmesi üzerine dokuzuncu devreden itibaren teşriî hayattan uzaklaşıldı. Ve rahmetli Başvekil Adnan Menderes’in yıllarca Büyük Millet Meclisi ile Başvekâlet teşkilâtında eski hizmetlerimizi hatırlamak suretiyle arayışlarına ve vaki tekliflerine rağmen resmî hiçbir vazife alınmadı. Böylece fikrî sahada tetkik ve tetebbulara girişildiği gibi, bir aralık doğu illerimizle ilgili bazı incelemelerde bulunuldu.</p>

    <p class="normal">Daha sonraları, teşriî sahadaki çalışmalar başlamadan önceki devrede muhtelif iktisadî teşekküllerin idare meclisi azalıklarında bulunduğumuz nazara alınmak suretiyle, bilgi ve tecrübelerimizden faydalanılmak üzere İcra Vekilleri Heyeti kararı ile Türkiye Petrolleri A. O. İdare Meclisi Azalığı’na seçildiğimiz gibi, Sümerbank tarafından kurulmuş olan Adıyaman Pamuklu Dokuma Şirketi İdare Meclisi Azası ve reis vekili olarak çalışıldı. Bu arada seçilmiş olduğumuz Ankara Belediye Meclisi Azalığı ile Reis Vekilliği’nden, kısa bir müddet sonra o günlerin şartları içinde çekilmek suretiyle eskisi gibi fikrî sahada çalışmalara devam edildi.</p>

    <p class="normal">Böylece, inzivaya çekildiğimiz bir devrede, evvelce ikinci oğlumuz, ana ve babamızın kayıpları ile uğradığımız acıları, kırk yedi yıllık hayat arkadaşımız fedakâr ve vefakâr aydın Türk kadını ve anası çok muhterem Cemile Sahir Hanım’ı kaybetmek suretiyle daha muzaaf bir hâlde yaşamış olmak ilahî takdirin bir başka tecellisi oldu.</p>

    <p class="sagdanitaf">Sayın Üstad Cemal Kutay,</p>

    <p class="normal">Hayatımın çeşitli hizmetlerle geçen ve bu gün arkamızda kalan elli yıllık devresini böylece özetledikten sonra şimdi ben de size sesleniyor ve bugüne kadar “Niye susar?” şeklindeki hitabınıza karşı düşüncelerimi belirtmek istiyorum.</p>

    <p class="normal">Gerçekten, tarihe intikal eden olayların içinde tarihî hüviyete sahip olanlarla birlikte çalışanların “Elli yılın arşivinde ve hafızasında, rüyetinde ve şahadetinde biriktirdiği bergüzar hatıraları ve hadiseleri tarihin sinesine” tevdi etmesi açık mektubunuzda işaret ettiğiniz gibi doğru görülebilir. Fakat bu ödevi yerine getirmek de kolay olmayacak gibi… İşte böyle bir görüş ve düşünüş iledir ki, ben de daima susmayı tercih eyledim.</p>

    <p class="normal">Ancak, öteden beri eski ve değerli bir meslektaş hüviyetiyle hakkımda gösterdiğiniz vefalı ilgi ve duygulara dayanarak beni umumî efkâr önünde ansızın vazifeye çağrışınız karşısında bugüne kadar neden susmuş olduğumu şöylece açıklamak da benim için bir borç oldu:</p>

    <p class="normal">1. Sırların masuniyeti aleyhine hareket etmiş olmamak,</p>

    <p class="normal">2. Büyük Mustafa Kemal Atatürk hakkında herhangi bir suretle yanlış bir telakkiye vesile vermemek ve “Atatürk Aleyhine İşlenen Suçlar Hakkındaki Kanun”un şümulüne itilebilecek vaziyetten kaçınmak,</p>

    <p class="normal">3. Demokratik esaslara aykırı bulunan “Tedbirler Kanunu”nun şümulü dairesinde mütalâa edilebilecek herhangi bir harekette bulunmamak,</p>

    <p class="normal">4. Çoğu ebediyet âlemine göçmüş bulunanların hatıralarını incitebilecek veya öyle bir telâkkiye yol açabilecek herhangi bir mülâhaza ve mütalâadan sakınmak,</p>

    <p class="normal">5. Hayatta olanlar hakkındaki bazı bilgiler yüzünden eski dostlar aşinalarla herhangi bir polemikten uzak kalmak,</p>

    <p class="normal">6. İçinde yaşanılan hadiseleri naklederken mütevazı şahsımı ilgilendiren konularda kendimden bahsetmek zaruretiyle karşılaşmamak.</p>

    <p class="normal">Şimdi bütün bu sebeplerle özel görüş ve düşünüşlerime rağmen, yıllardan beri çekilmiş olduğumuz inziva köşesinden, çeşitli sebeplerle kırılmış olan kalemimi yeniden ele alarak açık mektubunuzda işaret ettiğiniz gibi, “içyüzü bilinenlerden büsbütün başka” olarak tarafınızdan vasıflandırılan “O buhran ve yerleşme devirlerinin olaylarına ait hafızayı ve arşivi” harekete geçirmek acaba kabil olabilecek mi?</p>

    <p class="normal">Milletçe özlediğimiz Demokrasi rejiminin mübeşşiri ve teminatı olduğu söylenilen yürürlükteki anayasanın hürriyetlerle ilgili geniş hükümlerine rağmen, bir yanda “Atatürk Aleyhine İşlenen Suçlar Hakkındaki Kanun” ile “Tedbirler Kanunu”, diğer yanda umumî mevzuatımızdaki hükümler muvacehesinde tarihe mal olan vakıaları, “gerçekleri karanlıklardan kurtararak, yarının ibreti ve ışığı olarak” olduğu gibi yazılabilecek ve gerçekten “hakikate ve tarihe hizmet” edilebilecek mi?</p>

    <p class="normal">Benim bu sorularıma dudaklarınızı bükerek ve biraz da gülerek vermek isteyeceğiniz karşılığı da biliyorum: “Mutlu yarınlara ve yollara ulaşmak için dünleri, dünlerin olaylarını olduğu gibi dile getirmek gerek. Yazılarınızı bütün hukukî vecibe ve mesuliyetleriyle bekliyoruz.”</p>

    <p class="normal">Eğer bu, kaleminizden çıkmayan, benim kırık kalemimde ifadesini bulan bir teminat ise, tarihimizin çok nazik ve kritik devirleriyle ilgili vakıaları ve çeşitli sebeplerle katılmış bulunduğumuz I. Dünya Savaşı’nda ve sonrasında istilâcı devletlerin ateşledikleri yangınların yalnız dünyayı değil, anavatanımızı saran ateşlerin ortasında kahramanca dövüşlerimize rağmen uğradığımız kayıplar ile haksız muameleleri, karşılaştığımız facialar ve felâketleri, düşmanlara karşı gösterilen mukavemetlerle elde edilen büyük zaferleri ve bunları kovalayan hadiseleri dile getirmek hususundaki çağırışınıza esas itibariyle uymak bir vazife oldu gibi…</p>

    <p class="normal">Beni içinde bulunduğum inziva köşesinden <span class="ideitalik">Tarih Konuşuyor</span> dergisinin sahifeleri arasına çeken ısrarlı davranışlarınız karşısında tarih ve umumî efkâr önünde yüklediğiniz zor vazifeyi, İstanbul’da ve Ankara’da gazeteci, memur, müdür ve milletvekili sıfatları ile ve diğer çeşitli adlarla geçen hizmet yıllarındaki görüşlerimi ve duyuşlarımı “mevzuat ve imkânlar dairesinde zaman zaman” yazılabilecek yazılarla dile getirebilirsek ne mutlu.</p>

    <p class="normal">Ancak, her gün biraz daha eksilmekte olan ve yıpranan ömrümüz, hastalıklarımız, derpiş edildiği şekilde içinde yanaşılan, görülen ve duyulan, çeşitli ve önemli olayları yazabilmek imkânını bize nasıp edecek mi?</p>

    <p class="sagdanitaf">Candan sevgiler ve saygılar…</p>

    <p class="sagdanitaf">Maçka, 19 Şubat 1966<br class="calibre1"/>
    Necmeddin Sahir Sılan</p>
  </div>

  <div class="calibre2" id="calibre_pb_25"/>
</body>
</html>
