<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_32">Garip Bir Tecelli</h1>

    <p class="normal">Bu hazin ve ciddi vaziyet içinde parlamento tarihimize yeni bir sahife daha ekleniyordu: Divaniye mebusu Fuad Bey tarafından verilen takririn Meclis-i Mebusan’da görüşüldüğü gün, Ahmed Rıza Bey’in başkanlığında toplanan Ayan Meclisi’nde de Divan-ı Âli konusu ile ilgili konuşmalarda bulunuldu. Bu, Meclis çalışmalarının bu yönde garip bir tecellisi oldu.</p>

    <p class="normal">Eski sadrazam Mehmed Said Halim Paşa kabinesinde Nafia Nazırı olarak bulunan ve Karadeniz’de atılan salvo ateşleriyle Osmanlı İmparatorluğu’nun I. Dünya Savaşı’na katılması üzerine “Bayramın dördüncü günü Babıâli’de toplanan Meclis-i Vükelâ’da badire-i uzmaya iştirake karar vermek kabinenin hak ve salâhiyeti fevkinde olduğunu ve ahval ve şerait-i memlekete nazaran vahim ve mühlik netayici bâdi olabileceğinden harbe iştirake muhalif” olduğunu söylemek suretiyle nazırlıktan istifa eden Çürüksulu Mahmud Paşa hazırladığı beyanatı okudu.</p>

    <p class="normal">Eski Nafia Nazırı, eski sadrazam Mehmed Said Halim Paşa kabinesinde Dâhiliye Nazırı olarak çalışan, sonraları sadrazam olan Mehmed Talat Paşa’nın İttihat ve Terakki Kongresi’nde “Muharebe-i umumiyeye hasbe’l-ittifak iştirakimiz iktiza eylediğini beyan” etmiş olduğuna dokunarak hazırladığı beyanatta Almanlar ile imzalanan ittifak muahedesi hakkında şöyle söylüyordu:</p>

    <p class="al-nt">Avrupa da naire-i harb iştial eylemeden evvel işbu ittifakın şerait-i umumiye ve hususiyesi karargîr olduğuna dair malûmatım yoktur. Harb-i Umumî’nin tahakkukundan sonra akd-i ittifak, harbe iştiraki tasmim demek olacağı derkârdır. Bu ittifakın vücudundan ve şeraitinden millet ve Heyet-i Teşriîyye’si şimdiye kadar ne için agâh edilmemiştir? Devletin bu badire-i âzimeye duhûl esbabını mübeyyin vesaik-i siyasiye neden her devlette olduğu gibi bizde de neşredilmemiştir?</p>
  </div>

  <div class="calibre2" id="calibre_pb_65"/>
</body>
</html>
