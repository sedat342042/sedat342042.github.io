<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_7">1910 - 1915 Yılları</h1>

    <p class="normal">Ne yazık ki, II. Meşrutiyet ve hürriyet rejimini tehdit eden bu ilk ayaklanışı, memleketin muhtelif yerlerindeki diğer ayaklanmalar kovaladığı gibi, beni “Trablusgarp” adlı şiirimi yayınlayacak kadar heyecana sürükleyen İtalyanların Trablusgarp vilayetimize saldırışından hemen biraz sonra Osmanlı hükümeti ile Balkan devletleri arasında başlayan savaş, bütün milletimizi yaralayacak şekilde, mübarek Rumeli topraklarımızın kaybı ile sonuçlandı.</p>

    <p class="normal">Balkan Harbi’ne takaddüm eden günlerde şiir ve nesir olarak başlayan kalem tecrübeleri beni şimdiki basın dünyamızın da mihrakını teşkil eden Babıâli ve Cağaloğlu çevresindeki basın evleriyle daha yakından temasa getirdi ve beni bağrına çekti.</p>

    <p class="normal">O sıralarda yayınlanan <span class="ideitalik">Rebab</span> ve <span class="ideitalik">Donanma</span> mecmualarındaki vatana ve tabiata ait şiirlerimiz arasında rahmetli üstatlarımız Ebüzziya Tevfik ve Yunus Nadi Beylerin sahibi ve müdürü oldukları <span class="ideitalik">Tasvir-i Efkâr</span> gazetesinde neşredilen “Nifak” adındaki şiirimizin basılışı ile daha büyük bir hız alan gazetecilik aşkı, ilk önce <span class="ideitalik">Tercüman-ı Hakikat</span> gazetesinde intisabımı sağladığı gibi, Balkan Harbi facialarının acıklı sonuçları ile ilgili olarak Garbî Trakya’ya vâki yolculuğumuzdan sonra yayınlanan <span class="ideitalik">İslâm Düşmanları</span> adındaki eserimiz, o yılların ve günlerin karakteristik ve hazin bir mecmuası oldu.</p>

    <p class="normal">İlk safhada, belki de başkaları tarafından geçici bir heves şeklinde karşılanan gazeteciliğin, devam etmekte olan tahsil devresinden kısa bir zaman sonra, yetiştirici, amme hizmetine hazırlayıcı esaslı bir meslek olarak benimseyişimiz üzerine, bir yandan Meclis-i Mebusan müzakerelerini takip ve tespit, diğer yandan o zamanki deyimle “Saray-ı Hümayun” ve “Makam-ı Sadaret”, Hariciye, Maliye ve Harbiye Nezaretlerinde, yine o zamanki deyişle “istitlaat” ve “istihbarat” işlerini kovalamak vazifeleri uhdemize verildi. O zamanlarda bu vazifeyi görenlere bugün “haberci” anlamına gelen “muhbir” denilir ve “muhbir”ler bugün “yazar” diye adlandırılan “muharrir”lerin yardımcısı sayılırdı.</p>

    <p class="normal">Böylece, Babıâli’de Ebussuud Efendi caddesindeki iki katlı küçük bir yapı içinde matbaası, tahrir ve idare heyetlerine mahsus, küçük odaları ile toplu bir halde bulunan <span class="ideitalik">Tercüman-ı Hakikat</span> gazetesindeki çalışmalar, sonraları sırasıyla <span class="ideitalik">Hak, Tasvir-i Efkâr, Tanin, Vakit, Zaman, Dersaadet</span> ve <span class="ideitalik">İleri</span> gazetelerinde muharrir ve yazı işleri müdürü sıfatıyla amme hizmetinde devam ettiği gibi, ilk şiirimizin yayınlandığı <span class="ideitalik">Rebab</span> mecmuasından başka İzmir’de <span class="ideitalik">Tan</span>, İstanbul’da <span class="ideitalik">Donanma</span>, <span class="ideitalik">Servet-i Fünun</span>, <span class="ideitalik">İnci</span>, <span class="ideitalik">Yedigün</span> ve <span class="ideitalik">Diken</span> adlı mecmualar ile dergilerde şiirlerimiz ve çeşitli yazılarımız neşrolundu.</p>

    <p class="normal">Bu yöndeki çalışmalara, Millî Mücadele yıllarında, Ankara’da haftada iki-üç gün yayınlanan <span class="ideitalik">Hâkimiyet-i Millîye</span> gazetesinin, o zaman, Türkiye Büyük Millet Meclisi Reisi hüviyeti ile olduğu kadar, hükümet ve devlet reisi sıfatlarını da taşımış olan Mustafa Kemal Paşa tarafından, gündelik olarak neşre başlanış devresinde, rahmetli Hüseyin Ragıb [Baydur] Bey’le birlikte devam edilmesi uygun görülmüş ve sonraları rahmetli Yunus Nadi [Abalıoğlu] Bey’in sahibi olduğu <span class="ideitalik">Yenigün</span> gazetesine Türkiye Büyük Millet Meclisi müzakereleriyle bazı yazılar yazılmak ve o günlerin heyecanını terennüm eden vatanî şiirler yayınlamak suretiyle meslekî çalışmalarda bulunulduğu gibi, diğer gazete ve dergilerde de bazı yazılarımız basılmıştır.</p>

    <p class="normal">Bu suretle başlayan ve çoğu zaman örtülü, örtüsüz tahta masalarda yıllarca devam eden gazetecilik hayatı benim için genel olarak en feyizli bir faaliyet sahası olmuş ve gazeteciliğin teknik icapları ile zaman zaman sabahlara kadar uzayan ve baskı makinelerinin tatlı ve ahenkli sesleri arasında geçen çalışmalarımızın yorgunlukları manevî bakımlarla bir pınar serinliği içinde dinlendirilebilmiştir.</p>

    <p class="normal">Böylece, gazeteciliğin bu feyizli kaynağı benim için bir yandan umumî hayatımızla ilgili çeşitli olayları yakından görebilmek ve yetişmek, hayatı daha iyi anlayabilmek imkânlarını sağladığı gibi, diğer yandan özel hayatımızı değiştiren merhalelere de vesile oldu:</p>

    <p class="normal">Balkan Harbi sıralarında “Babıâli Baskını” olarak adlandırılan ve “10 Kânun-ı sani Vakası” diye anılan önemli hadise ile Sadrazam ve Harbiye Nazırı Mahmud Şevket Paşa’nın Beyazıt Meydanı yakınındaki şahadet hadisesini, tesadüf eseri Harbiye Nezareti’ndeki istihbarat vazifesinden dönüşümde, olduğu yerde görmek ve diğer çeşitli olayları yine gazeteci hüviyetiyle kovalamış olmak esas itibariyle tarihe geçmiş olan bu vakalara daha başka bir yönden aydınlık verebilecek görüşler olarak bugün dahi hafızamızı işgal etmekte bulunmuştur.</p>

    <p class="normal">Gazetecilik hayatında şahidi olduğumuz bu önemli vakıalara ve benzeri hadiselere ilaveten 1915 yılında, sonraları milletvekili hüviyetiyle de kendileri ile birlikte çalışmak fırsatını bulduğum Meclis-i Mebusan-ı Osmanî Reisi Halil [Menteşe] ile İttihat ve Terakki Cemiyeti Kâtib-i Umumisi ve <span class="ideitalik">Tanin</span> gazetesi sahibi Midhat Şükrü [Bleda] arasındaki görüşme üzerine Meclis-i Mebusan Zabıt Kâtipliğine imtihanla kabul ve 600 kuruş maaşla tayin edilişimizden sonra hükümet teşkilatında ve memleket ve millet işlerinde aralıksız otuz sekiz yıl hizmet edildi.</p>

    <p class="normal">Böylece, genç yaşlarından itibaren, önemli vazifelerde bulunmak, seçkin ve aydın insanlarla tanışmak ve bazılarıyla birlikte çalışmak suretiyle birçok hadise ve vakıaları daha yakından görmek, işitmek ve yaşamak imkânları oldu.</p>

    <p class="normal">Çeşitli sıfatlarla geçirilen bu hizmet yılları, açık mektubunuzda söz konusu edilen ve edilmeyen olaylara rastlayış zamanlarını belirtmek ve üzerlerinde durulması gereken önemli konular hakkında bir fikir verebilmek bakımından, sırasıyla ve mahiyetleri itibariyle, şu devreleri teşkil etmekte bulunmuştur:</p>
  </div>

  <div class="calibre2" id="calibre_pb_15"/>
</body>
</html>
