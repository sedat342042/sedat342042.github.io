<html xmlns="http://www.w3.org/1999/xhtml">
	<head>
		<title>Hocaanne_ve_Ailesi-9</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Hocaanne_ve_Ailesi-9" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-12">Ramiz Hoca ve Ailesi</p>
			<p class="Baslik_2" id="_idParaDest-13">Ahlat’tan Korucuk’a</p>
			<p class="ilk_harf"><span class="_idGenDropcap-1">R</span>amiz Hoca, Ahlat’tan Erzurum’a göçmüş bir aileye mensuptur. Bu göç, net bir tarih olmasa da büyük ihtimalle 1800’lü yılların başlarında gerçekleşmiştir. Ramiz Hoca’nın beş kuşak önceki dedesi Halil Efendi’nin kız kardeşi kaçırılır. İki taraf silahlı çatışmaya girer ve diğer aileden biri ölür. Devlet meseleye el koyar ancak Halil Efendi suçlu görülmez; sadece sürgün edilir. Aile, önce Hasankale’ye sonra da Korucuk Köyü’ne yerleşir. Halil Efendi bir gün Ahlat’a geri dönmeyi istese de nasip olmaz. Oğulları Ahlat’taki varlıkları satıp paylaşırlar. Halil Efendi’nin oğlu Hurşid Ağa’nın iki oğlu vardır. Bunlardan biri Süleyman Efendi, ikincisi Molla Ahmed’tir. Molla Ahmed, ilim ve takvasıyla temayüz etmiş müstesna bir insandır. Hayatının son otuz senesinde ayağını uzatıp yatmamış, daha doğrusu sırtı yatak yüzü görmemiştir. Uykunun ağır bastığı anlarda sağ elini alnına koyar ve biraz kestirir. Vaktinin diğer kısmını hep çalışarak ve ibadet ederek geçirir. Pehlivan yapılı, uzun boylu mehabet dolu fizikî görünümünün yanında, bu surete denk bir de sîreti ve ruhî yapısı vardır. Riyazatı ömrü boyunca terk etmemiş, günde bir kaç zeytinle iktifa etmiştir. Varlık içinde<a id="_idTextAnchor000"/> bir zahit hayatı yaşamıştır. Tarlada çalışır, kitap okumaya düşkündür ve ibadetle meşgul olmayı hayatının gayesi hâline getirmiştir. Tamamen bir ukba insanıdır. Kardeşi Süleyman Efendi ise ticaret hayatına atılmış, muvaffak da olmuştur. </p>
			<p class="a_Paragraf">Molla Ahmed’in altı oğlu (Zakir, Şakir, Mehmet Ali, Akif, Şamil, Abdullah)<span class="Footnote_E _idGenCharOverride-1"><span id="footnote-006-backlink"><a class="_idFootnoteLink _idGenColorInherit" href="Hocaanne_ve_Ailesi-9.xhtml#footnote-006">6</a></span></span> bir kızı (Gülnuş) vardır. 1877-1878 Osmanlı-Rus Harbinde (93 Harbi) Molla Ahmed ve ailesi Korucuk’u terk ederek Sivas dolaylarına göçüp yerleşirler. Savaş sonrasında köye döndüklerinde taş üstünde taş kalmadığını görürler. Zaten bu arada hep hazırdan götürdüklerini yiyip bitirmişlerdir. Bu göç aileyi maddî yönden iyice sarsmıştır. 1880 doğumlu Şamil Ağa o sıralarda gençlik basamaklarına tırmanmaya hazırlanan bir delikanlıdır. Korucuk’a döndükten 10 sene kadar sonra, yani 1890 yılı civarında, Molla Ahmed vefat eder. </p>
			<p class="a_Paragraf">Molla Ahmed’in oğullarından dördü köyde kalır, biri İstanbul’a gidip polis memuru olur. Kardeşler sıfırdan başlayıp yeniden mal-mülk edinirler. İmkanları tekrar genişler. Bu arada Şamil Ağa, Munise Hanım ile evlenir. Kardeşlerin en büyüğü olan Zakir Ağa ise Feride Hanım ile evlidir. Ailede herkes ona ‘Feride nene’ der. Kendi çocukları olmuş ama yaşamamıştır. Ahir ömründe kendilerine bakacak bir evladı olmasını isteyen karı-koca, Şamil Ağa ile Munise Hanım’ın oğlu Enver Bey’i evlerine alıp evlat gibi büyütmek isterler. Zaten evleri bir arada olduğu için Şamil Ağa ile Munise Hanım bunu kabul eder. Enver Bey, kendi anne babasını bilse bile, amcasının evinde büyür, oradan askere uğurlanır, eşini de o eve gelin getirir. Zakir Ağa’nın vefatından sonra da Enver Bey bir evlat gibi Feride Hanım’a bakmaya devam eder. Mehmet Ali Ağa da eşini kaybedince altı çocukla kalakalmıştır. Hoca olan eşi vefat edince beş küçük çocuğuyla yalnız yaşamaya çalışan Fadime Hanım’la evlenir. </p>
			<p class="a_Paragraf">Birinci Cihan Harbi gelip çatınca Erzurum tekrar bir hicrete sahne olur. Korucuk’ta ya hiç kimse kalmaz ya da çok az aile kalır. Şamil Ağa, yüklediği beş altı kağnı eşya ve yiyecekle bütün aile fertlerini de alır, Yozgat’a bağlı Yerköyü’nün Terzili Köyü’ne yerleşir. Bir kaç sene orada kalırlar. Cihan Harbinin sarsıntısı geçince tekrar Korucuk’a dönmeye karar verirler. Ancak getirdikleri her şeyi bu zaman zarfında bitirip tüketmişlerdir. Dönerken sadece iki merkepleri vardır. Munise Hanım, çocuklardan yürüyemeyecek kadar küçük olanını kucağına alıp merkebe biner. Diğer aile fertleri, başta Şamil Ağa olmak üzere, o kadar yolu hep yaya katederler.</p>
			<p class="a_Paragraf">Geri geldiklerinde köyleri harabeye dönmüştür. Evler yıkılmış, ahırlar yerle bir olmuş ve ortada gezinen bir kaç cılız koyun ve keçiden başka evcil hayvan namına da bir şey kalmamıştır. Köyü yeniden kurup inşa etmeleri gerekmektedir. Şamil Ağa Korucuk’ta başlarını sokabilecek bir ev inşa edene kadar küçük çocuklarla Munise Hanım’ı Porsuk Köyü’ne götürüp, ailesinin yanına bırakır. Çünkü, biraz yüksek bir bölgede kaldığı için Ruslar buraya girmemiştir. Şamil Ağa ve çocukları aç-susuz günler geçirir, yokluk ve sefaletle mücadele ederler. Ancak hiç kimse azminden bir şey kaybetmez. Çalışıp evlerini yeniden imar eder, topraklarını ekilip dikilecek duruma getirirler. </p>
			<p class="a_Paragraf">Şamil Ağa’nın babası Molla Ahmed’e benzer yönleri vardır. O da bir ukba adamıdır. Tek parti hükümetinin, kılık kıyafet düzenlemeleri ve Şapka Kanununu şiddetle uyguladıkları dönemlerde bile sarıksız gezmemiştir. Fethullah Gülen Hocaefendi, dedesinin sarığını Osman Gazi Hazretleri gibi sardığını söyler. Ayrıca Şamil Ağa, çok ciddi bir insandır. Tebessüm etse bile güldüğü görülmemiştir. Onun bu ciddiyet ve vakarı köy halkının üzerinde de bir mehabet ve korku tesiri bırakır. Bütün köylü ondan korkar; aynı zamanda ona çok ciddi saygı duyar. Başı sıkışan, koşup ondan yardım ister. Güldüğünü gören olmadığı gibi ağladığını da gören olmamıştır. Prensipleri vardır ve insanların da bu prensiplere göre yaşaması konusunda gayret gösterir. Mesela büyüğe hürmete çok önem verir. Ona göre, çocuklar arasında bile küçük olan büyüğe saygılı olmalıdır. Çeşmenin başındaki 6 yaşında bir çocuk 10 yaşında biri geldiğinde ona yer vermelidir. Yol kenarında oturan iki kişi, önlerinden yaşlı biri geçerken muhakkak kalkmalıdır. Şamil Ağa böyle bir durumda ayağa kalkmayan birini görürse derhal ikaz eder. </p>
			<p class="a_Paragraf">Fakat Şamil Ağa çok göstermese de aslında son derece müşfik bir insandır. Böyle sert bir adamın Munise Hanım’a bir kez bile sesini yükselttiğini gören olmamıştır. Torunu Salih Bey, onun bu yönünü anlatırken şöyle diyor: “Zaten babaannem minyon yapılı ufak tefek bir hanımdı. Dokununca yaprağını döken narin, nazenin bir çiçek. Şamil Ağa da bunu fark etmiş, bir kere bile onu incitmemişti.” Şamil Ağa’nın oğlu Seyfettin Bey de babasını şu ifadelerle anlatıyor: </p>
			<p class="alinti_E">Kendi uşaklarına (çocuklarına) da biraz sert idi ama torunlarına yumuşaktı. Torun daha mı sevgili oluyor ne? Bazısına gülerek bakıyordu, bazısına da kaşlarını çatarak bakıyordu. Sert mizaçlıydı. O yıllarda öyleydi aslında. Bütün dedeler, babalar öyleydi. Şimdi herkes daha hoşgörülü, toleranslı. Bugünkü dedelere bakıyorum biz öyle şey görmedik. Şamil Ağa kucağına uşak almaz ama Alvar’dan gelince Hocaefendi’yi kucağına almış. Severdi ama sevdiğini belli etmezdi.</p>
			<p class="a_Paragraf">Hakiki ulemaya çok saygısı olan Şamil Ağa, meşayihin yiyen içen kısmından hoşlanmazdı. Gerçek veliyi babası Molla Ahmed’in şahsında görmüştü çünkü. Kendi çevresinden olup da kabullendiği insanlardan biri Korucuk Köyü’nde otuz-kırk sene imamlık yapmış, sâdâttan olma ihtimali olan Mehmed Efendi’ydi. Şamil Ağa bu zat ile ilgili şöyle bir hadise anlatır: Birinci Cihan Harbi’nden evvel çok şiddetli bir zelzele olmuş, köyde yıkılmadık bina kalmamıştır. Evlerine giremeyen köy halkı kışın bastırmasına, kar yağmasına rağmen harman yerinde yatmaktadır. Bir gün Şamil Ağa da harmana giderken karşısına Mehmed Efendi çıkar. “Şamil Ağa! Nereye gidiyorsun?” diye sorar. Harmana gittiğini öğrenince, “Git evinde yat! Bir tek taş dahi düşerse getir onu benim kafama çal” der. Sonra da bu sözlerinin izahını şöyle yapar: “Bu gece bu köye Fahri Kainat Efendimiz (s.a.v.) geldi. Arkasında Raşid Halifeler vardı. Hz. Ali’nin elinde ise birçok kazık bulunuyordu. Ben hemen koştum ve yanlarına vardım. Efendimiz bana dönerek: ‘Molla Muhammed! Bu köy senin mi?’ diye sordu. Ben de, ‘Evet ya Rasulallah! Benimdir.’ dedim. Bunun üzerine Fahri Kainat Efendimiz, Hz. Ali’ye döndü ve, ‘Ya Ali! Bu köye de bir kazık çak, bir daha bu köy de sallanmasın!’ dedi. O da elindeki kazıklardan birini ovaya çaktı.”</p>
			<p class="a_Paragraf">Bu hadiseyi birçok defa anlatan Şamil Ağa, her seferinde, “İşte manaya açık, ruh insanı bir şahıs var. O da Mehmed Efendi’dir.” diyordu.</p>
			<p class="Baslik_2" id="_idParaDest-14">‘Ağlayan kadın’ Munise Hanım </p>
			<p class="a_Paragraf">Şamil Ağa’nın eşi Munise Hanım, çok az konuşan ve hâliyle İslam’ı bütünüyle aksettirmeye çalışan bir kadındı. Ağlayan, düşünen, büyüklere, ulemaya, meşâyıha saygı duyan müstesna bir insandı. Çok yumuşak tabiatlıydı. Günde bir öğün yemek yer, günlerinin çoğunu oruçlu geçirirdi. Hatta Refia Hanım bir seferinde onun, 12 sene bila fasıla oruç tuttuğunu anlatacaktı. Torunları arasında ilk erkek torunu olan Fethullah Gülen Hocaefendi’ye ayrı bir ilgi gösterirdi. Hocaefendi, bir defa dahi kendisine kaşlarını çattığını hatırlamadığını söyler. Hatta, baba ve annesinden ziyade büyükannesinin kendisi üzerinde tesir bıraktığını anlatır:</p>
			<p class="alinti_E">Babam o evin içinde daha ‘cüd bi lütfik ya ilahi..’ (Arapça bir ilahi) deyince onun etekleri yaşla dolardı. Ve denir ki, Munise Hanım vefat etti, insanlık adeta ağlamayı unuttu, köyde ağlayan kalmadı. Allah derdin, o kadar heyecanlanırdı ki, 24 saat yemekten iştahı kesilirdi. Söz değildi… Bütün hayatını belki otuz cümle ile idare ederdi. O kadar az bilirdi, az konuşurdu fakat bu kadar dine aşık… Kur’an derken daha ‘elif lam mim zalike’l-kitab…’ Ne duydu o senin nezih vicdanın? Bayılır kendinden geçer adeta yığılır yere... Bana Rabbimi o anlattı desem sezadır. Bana Peygamberimi, Peygamber sevgisini o anlattı desem sezadır. Onun öyle sessiz, durgun deryalar gibi derinliği benim üzerimde büyük bir tesir bıraktı. İnanmayı ve Allah’la irtibatı onda gördüm. Belki eskiden gülmüştür, mütebessim bir kadındı, ama ben, öyle kahkaha attığını hiç görmedim. Çok onurluydu. Onun benim üzerimde bin nâsihten daha etkili olduğunu söyleyebilirim. Ben dört-beş yaşında çocuk iken o, bana annemden daha büyük görünürdü. Onun için benden iki yaş büyük amcamla çok defa kavga ederdik; ederdik de o, ‘benim annem’ deyince ben de ‘hayır, benim annem’ diye ona çıkışırdım.</p>
			<p class="a_Paragraf">İlk torunu Nurhayat Hanım da onun bu hallerine şahit olmuştu. Munise Hanım torunları ile aynı odada yatıyordu. Sütten kesileni yanına alıyor, koynunda uyutuyordu. Refia Hanım’a sadece küçük bebeği bırakıyordu geceleri. Bütün torunlarını bu şekilde büyütmüştü. Torunları Munise Hanım’a da kendi annelerine de ‘ana’ diyorlardı. Kendini bildiğinden beri babaannesi ile aynı odada yatan Nurhayat Hanım, “Geceleri onun ağlamasına uyanırdım. Namaz kılar, ağlar, dua ederdi. Yatağına girdiğini görmezdim. Aklım kesmiyordu ki o sıra niye ağladığını bileyim. Ana koymuyorsun ki uyuyalım, niye ağlıyorsun, derdim. Ne günahı vardı da o kadar ağlıyordu? Şimdi onun gibi ağlayan var mı ki? Allah o ağlamadan bize de versin.” diyerek anlatıyor babaannesinin hallerini. </p>
			<p class="a_Paragraf">Annesi Korucuklu olan Munise Hanım’ın, babasının köyü Porsuk’ta büyüdüğü biliniyor. Bir kız, iki erkek kardeşi olduğu anlatılıyor. Kardeşlerinden biri Birinci Dünya Savaşı’nda Ermeni ve Ruslarla yapılan mücadelelerde Gümlü çayında boğularak şehit olmuştu. Munise Hanım yıllar sonra bile kardeşi aklına geldikçe gözlerindeki yaşa hakim olamıyordu. Diğer kardeşi ise köyde yaşıyor, hatta iş zamanları gelip Şamil Ağa’nın tarlalarında çalışarak onlara yardım ediyordu. </p>
			<p class="a_Paragraf">Aile bağlarını sağlam tutma ve akrabalarını bulup tanıma gayretinde olan Sıbgatullah Gülen, babaannesinin teyze çocuklarıyla tanıştıklarını söylüyor. Munise Hanım’ın çocuklarına, torunlarına ailesini anlatmaya vakit bulamayacak kadar çok işi olduğunu ifade ediyor. Çünkü, kalabalık bir aile içinde bir çok meşguliyeti bulunmaktaydı. Ayrıca misafirin eksik olmadığı bir evde, gelini olana kadar tek başına herkese hizmet ediyordu. İlk gelini Refia Hanım ile birlikte torun telaşı da başlayınca durmadan çalışarak geçiriyordu vaktini. Eve gelin geldi diye bir kenara çekilip oturmamıştı. Maharetli, becerikli, çevresiyle ilgili bir insandı. Düğün, mevlid, sünnet gibi cemiyetlerde yemeklerin hazırlanması için yardıma gidiyordu. </p>
			<p class="a_Paragraf">Çok müşfik, mütedeyyin gözü yaşlı, her an ağlamaklı bir insandı Munise Hanım. Kendi işini kendi yapıyor, gelinlerinden bile kendisi için bir şey istemiyordu. Yemek yaparken bir şey lazım olsa, orada bulunan gelini veya çocuğundan istemektense gidip kendisi alacak kadar mütevazı bir yapıya sahipti. İşten vakit buldukça eline Kur’an’ını alır, hafif sesle okurdu. <span class="italik_E">Delailü’l-Hayrat</span> adlı dua kitabını da sabah akşam elinden düşürmezdi. Sesli okuduğu için yanındaki torunları da bazı bölümlerini farkında olmadan ezberliyordu. <span class="italik_E">Ahmediye</span>, <span class="italik_E">Muhammediye</span>, <span class="italik_E">Envarül Aşıkin</span> isimli Osmanlıca kitapları da tek tek heceleyerek çözmeye çalışırdı. </p>
			<p class="a_Paragraf">Tesettür, edep, haya, dini yaşamada titizlik öyle üst seviyede idi ki onun dünyasında, sadece yabancı erkeklerle değil, örtüsüne dikkat etmeyen kadınlarla bile görüşmek istemezdi. Mesela köy köy dolaşıp elek vs. eşyalar satan çingeneler gelirdi kapıya. Örtüsüyle bile yanlarına çıkmaz, eve girmelerine izin vermez, ‘ne istiyorlarsa verin gitsinler’ derdi. Bir gün köyde bir düğün yemeğine davet edilmişti. Nurhayat Hanım’ı da yanına alıp gitti. Yemek sırasında Erzurum’dan gelen misafirler yanlarında getirdikleri gramofonu açıp müzik çalmaya başladılar. Munise Hanım ehramını alıp kalktı; ‘burada durulmaz artık.’ diyerek torunuyla beraber evine döndü. </p>
			<p class="a_Paragraf">İnsanlar hakkında konuşmayı sevmez, gıybetten, dedikodudan uzak dururdu. Evi, ailesiyle ilgili mevzuları da dışarıda konuşmazdı. Alvarlı Efe’den dersli, Nakşibendi tarikatına bağlı idi. Köyde yapılan hatme dualarına torunu Nurhayat Hanım’ı da götürürdü. Hatme bitince kadınlar yaşadıkları sıkıntılar hakkında konuşur, birbirlerine anlatırlardı. Konuşmalara katılmayan Munise Hanım’a da laf atar, “Senin hiç derdin yok mu, niye konuşmuyorsun?” diye sorarlardı. “Konuşsam ne olacak, çare mi bulacaksınız? Çare olamayacağınız şeyi de duymanıza gerek yok.” der mevzuyu kapatırdı. </p>
			<p class="a_Paragraf">Şamil Ağa ile Munise Hanım’ın altı erkek, bir kız evlatları dünyaya gelmişti. En büyükleri Ramiz Hoca 1907 doğumluydu. Diğer çocukların isimleri ise Rasim, Nureddin (eşi Behice), Enver (eşi Kadriye), Sefer (eşi Tevfike), Seyfeddin (eşi Saadet) ve Dürdane’ydi. En küçük çocukları Seyfeddin, Refia Hanım eve geldikten sonra doğmuş, o sırada ikinci kızı vefat eden Refia Hanım kayınvalidesinin çocuğunu emzirmiş, sütannesi olmuştu. </p>
			<p class="Baslik_2" id="_idParaDest-15">Korucuk’ta bir Enderun efendisi</p>
			<p class="a_Paragraf">Ramiz Hoca, Devlet-i Aliye’nin son zamanlarında, zor yıllarında doğup büyümüş, daha çocuk yaşta savaşlar, muhacirlikler görmüştü. Tahsil zamanları bu şekilde geçmiş, gençliğinde ise evin büyük oğlu olarak sorumluluk üstlenmek zorunda kalmıştı. Köye geri döndükten sonra yeniden düzen kurmak için çok çalışmaları gerekiyordu. Okumaya, ilim tahsiline meraklıydı ancak tarla bağ bahçe işleri beklerken ‘ben okuyacağım’ deyip ailesini bırakması mümkün değildi. Ancak Kur’an’ı ve Osmanlıca okuma yazmayı iyi öğrenmişti. Harf inkılabından sonra da Latin harfleriyle okuma yazmayı kendi başına sökmüş, hatta bilgisi sayesinde askerde çavuş yapılmıştı.</p>
			<p class="a_Paragraf">Delikanlılığından itibaren dikkatli yaşayan bir insandı. İbadetlerinde olduğu gibi, dürüstlük, mahremiyet, haramdan sakınma gibi ahlaki hallerde de dikkatliydi. Refia Hanım’ın yeğeni Salih Bey’in anlattığı şu hadise onun ilkeli hayatının sadece bir karesi: </p>
			<p class="alinti_E">Korucuk’ta mevsimlerin kurak geçtiği bir yıl, insanlar hayvanlarına yedirmek için yeterince kışlık alaf (kuru ot) temin edememiştir. Eldeki yiyecek bitince ihtiyacı olanlar kağnılarla gidip yakındaki bir köyden ot satın alırlar. Şamil Ağa da ot alması için Ramiz Efendi’yi gönderir. Ot alacakları köylü ‘çayırı biçmişim ama bağlı değil. Gidin bağlayın, demet yapın arabalarınıza yükleyin. Aldığınız demet miktarınca parasını getirin.’ der. Sonra bakar ki, herkes bağ yapmış ama büyük büyük. İki bağlık otu tek bağ yapmışlar. Ramiz Efendi ise babasının çayırında nasıl bağlıyorsa o miktarda bağlamış. Köylü bu duruma dikkatlerini çekince diğerleri ‘onun gücü yetmiyor da o yüzden öyle ufak ufak bağlamış.’ derler. Oysa aradaki fark ayan beyan ortadadır. Köylü herkesten ot parasını alır, ancak Ramiz Efendi’den almak istemez. Hatta ‘Git babana benden selam söyle. Bu otu sana hediye ettim. Senin gibi bir oğlu olduğu için onun parasını almıyorum.’ der. Çok zorlamasına rağmen Ramiz Efendi elindeki parayı köylüye kabul ettiremez ve otunu alıp eve gelir. </p>
			<p class="a_Paragraf">Ramiz Hoca harama helale çok dikkat eden, gözünü haramdan korumak için azami gayret gösteren, mahremiyete önem veren sofi meşrep bir insandı. Delikanlı yaşlarında babasıyla bir gün Erzurum’a alışverişe giderler. Kadınların geleneksel bir örtü olan ehram veya çarşaf giyerek sokağa çıktığı o dönemde başı açık, manto giymiş kadın sayısı yok denecek kadar azdır. Babasıyla beraber arabanın yanında beklerken karşıdan çarşaf, ehram giymemiş kadınların geldiğini görürler. Ramiz Hoca hemen eğilip çarıklarını bağlıyormuş gibi yaparak yan tarafa döner. Oğlunun bu hareketinin sebebini anlayan Şamil Ağa onun halini takdir ederek yanındakilere de gösterir. Kul hakkına girmeme hususunda da çok dikkatli yaşayan Ramiz Hoca, kendilerine ait olmayan tarlalardan mecburen geçerken bir tutam dahi ot almamaları için yanındaki hayvanlarının ağzını bağlar. O tarladan çıkarken de altına bulaşan topraklar dökülsün diye çarıklarını silkeler. Dünyaya tamah etmez. Satılacak bir şey olduğunda malını herkese satmaz. Beğenmediği biri 10 kuruş verse o gider malını almasını istediği adama ‘10 kuruş verdiler 9 kuruş ver, bunu sana vereyim’ der. O adam da itimat eder, alışverişi yaparlar. </p>
			<p class="a_Paragraf">Fethullah Gülen Hocaefendi, okumaya, ilim tahsiline çok istidadı olduğunu ifade ettiği babası için şu ifadeleri kullanır: </p>
			<p class="alinti_E">Bir insan tabiatı icabı dâhidir, köyde yetiştiğinden dâhi bir çoban olur. Dâhi bir köy imamı olur. Ama o zat şehirde olsa, bir mektep okusa bütün kabiliyetleri, istidatları inkişaf eder, bir ufuk insanı olur. Babam hiç olmazsa Erzurum merkezde neş’et etseydi daha farklı bir ufku olurdu, diye hep düşünmüşümdür. Ciddi bir okuma imkanı olsaydı, büyük ve derin bir tahlil insanı olurdu. Müspet tenkit ruhu olan kritiğe açık bir insandı.</p>
			<p class="a_Paragraf">Ramiz Hoca, vaktini hiç zayi etmezdi. Tarladan eve geldiğinde, ayağının çarığıyla bir kenara oturur, yemek hazırlanıncaya kadar, hemen bir kitap açar, okurdu. Onda kitap okuma bir zevkti. Yolda gidip gelirken de ağzı boş durmaz, ya Kur’an okur ya da yeni ezberlediği Arapça veya Farsça bir beyti tekrar ederdi. Hocaefendi Kaside-i Bürde’yi babasının okuyuşlarından kaparak ezberlemişti.<span class="Footnote_E _idGenCharOverride-1"><span id="footnote-005-backlink"><a class="_idFootnoteLink _idGenColorInherit" href="Hocaanne_ve_Ailesi-9.xhtml#footnote-005">7</a></span></span> Diğer Farsça beyitleri de onun vaazlarda okuduklarından zihnine yerleşmişti. Her dakikasını mutlaka hayırlı ve bereketli bir işle dolduran ve düşünceye ehemmiyet veren Ramiz Hoca, boş yaşamaya kapalıydı. Nükteleri vardı; fakat bu nükteler onun kıvrak zekasından kaynaklanan nüktelerdi. O hep ciddiyet âleminde dolaşır dururdu. Başında daima sarığı olurdu. </p>
			<p class="a_Paragraf">Babasının çok terbiyeli bir insan olduğunu belirten Hocaefendi, bir gün Mehmed Kırkıncı Hoca’nın kendisine şöyle dediğini anlatır: </p>
			<p class="alinti_E">Babamı kasdederek şöyle demişti “Hayret ediyorum bu adama! Bir köyde yetişmesine rağmen enderun terbiyesi almış bir asilzade gibi terbiyeli insan. Nerede nasıl ve ne ölçlüde konuşulur; bunu bilmek hakikaten apayrı bir ahlak ve terbiye ister.”</p>
			<p class="Baslik_2" id="_idParaDest-16">“Artık baba evinin kapısı kapandı.”</p>
			<p class="a_Paragraf">Ramiz Hoca ile Refia Hanım birbirlerini görmeden nişanlanmışlardı. Nişanlıyken de Ramiz Hoca’nın müstakbel eşini görmeye gitmediği biliniyor. Sadece kardeşi Enver Bey, eline bir hediye alıp kayınbirader sıfatıyla ‘gelin görmeye’ gitmiş. O sırada komşularına yardıma giden Refia Hanım ile annesine de haber verilmiş. Ehramı örtülü, yüzü kapalı bir halde gelirken görmüş yengesini Enver Bey. Yapılan ikramlardan sonra dönüp ailesine gelinlerini anlatmış. Şamil Ağa ile Munise Hanım’ın da çeşitli zamanlarda onu ziyaret edip hediyeler götürdüğü biliniyor. </p>
			<p class="a_Paragraf">Ramiz Hoca, Sarıkamış’ta topçu çavuşu olarak vatan hizmetini tamamlayıp köye döndükten sonra 1934 yılında yapılacaktı düğün. 21 yaşındaki Refia Hanım yeni hayatına adım atmak için baba evinden çıkmadan önce anne babası onu karşılarına alıp dualar etmiş ve ona bir çok nasihatte bulunmuştu. Evlenmeden önceki hayatını çok fazla anlatmayan Refia Hanım o nasihatlerden yıllar sonra İzmir’de hemşerisi Muteber Hanım’a bahsedecekti. Muteber Hanım’ın anlattığına göre kızlarını karşılarına alan Ahmed Efendi ile Hatice Hanım şöyle konuşmuşlardı: “Bu zamana kadar burası senin evindi. Ama artık bu kapı kapandı. Bundan sonra gideceğin evi aynı buradaki gibi sahiplenecek, sarılacaksın.” </p>
			<p class="a_Paragraf">O yılların bölgedeki toplum hayatında yeni evlenen bir Hanım’ın sık sık baba evini ziyaret etmesi hoş karşılanmıyordu. Gelinin ailesi de kızlarının yaşadığı eve davet edilmeden gitmiyordu. Özellikle başka köyden geldiyse görüşmek daha da zordu. Kışın yollar kapandığı, ulaşım zorlaştığı için ziyaret etmek zaten mümkün olmuyordu. Diğer zamanlarda da tarla, bağ, bahçe işleri bırakılıp gidilemiyordu. Ahmet Efendinin bu konuda kesin kuralları vardı. Onun net tavrının bir örneğini Büyük kızı Refika Hanım’ın hayatında bir tablo olarak görüyoruz. Sığırlı’ya çok da uzak olmayan Karavelet Köyü’ne gelin giden Refika Hanım, iki sene geçtiği halde baba evini ziyarete gidememiş, ailesi de gelmemişti. Bu arada ilk bebeğini doğmadan kaybedince eşi bir Cuma günü ailesinden izin aldı. “Canı çok sıkıldı annesine babasına götürüp geleyim.” dedi. O zamanlar (1930’lu yılların başı olmalı) ulaşım atla yapılıyordu. Eşi Cuma namazını kılana kadar Refika Hanım ailesini görecek, namazdan sonra yola çıkıp köylerine döneceklerdi. Eşinin ailesi de ancak bu kadar izin vermişti çünkü. Sığırlı’ya geldiklerinde Seyyid Ahmet Efendi de Cuma namazına çıkmıştı. Refika Hanım, annesi ve kardeşi Refia Hanım ile namaz bitene kadar oturup görüşme imkanı buldu. Cumadan sonra eve gelen Ahmet Efendi kapıda bağlı atın kimin olduğunu sordu. Kızıyla damadının geldiğini söylediler. Ahmet Efendi celallenmişti. “Daha dün gitti bugün geliyor, insanların hiç mi işi yok, onunla mı uğraşacaklar.” diyordu. Eşi Hatice Hanım ise Refika Hanım’ın gelmeyi kendisinin istemediğini, eşinin getirdiğini izah etmeye çabalıyordu. Nihayet damadı da camiden gelince ikisini atlarına bindirip köylerine gönderirken Refika Hanım’a “Bir daha bu hatayı yapma” demişti Ahmet Efendi. </p>
			<p class="a_Paragraf">Aynı şekilde Refia Hanım’ı da evden uğurlarken “Ablanın yaptığını sakın sen de yapma, kapıyı açmam.” diyordu. Yıllar sonra İzmir’de Sefade Hanım’a bu hadiseyi anlatan Refia Hanım “Biz böyle yetiştik. Bu nedir, gittikten üç gün sonra baba evine gelmek.” diyerek yeni nesillerin rahatlığına duyduğu hayreti ifade ediyordu. Babasından bu tembihi aldıktan sonra Ramiz Hoca’ya bir kere bile ‘beni anneme babama götür’ demeyen Refia Hanım “Fakat o merhametinden beni götürürdü” diye anlatacaktı. </p>
			<p class="a_Paragraf">Çok uzak bir mesafe olmamasına rağmen istediği zaman gidemediği köyünü ve ailesini özlüyordu haliyle Refia Hanım. Fakat kızı Nurhayat Hanım’ın ifadesiyle evde öyle çok iş güç vardı ki erkeklerin ‘kadın gezdirmeye’ vakitleri yoktu. Yalnız gitmesi zaten söz konusu olamazdı. Köyüne, ailesine olan sevgisi, hürmeti yüzünden o tarafa sırtını dönüp oturmayı bile kendisi için kusur sayıyordu. Bir gün evin üstünde oturup yün çırpmıştı. İşini bitirdikten sonra köyüne doğru arkası dönük oturduğunu fark edince çok üzülmüştü. ‘Melek gibi bir insandı’ dediği annesini çok seviyor “Ben anamın duasıyla ayaktayım.” diyordu. Evlendikten bir sene sonra annesi vefat etmişti. Ramiz Hoca, 3-4 ayda bir onu alıp babasını, ağabeyini ziyarete götürüyordu. Bu gidişlerinde çocukların hepsini yanına almıyor, sadece emzirdiği bebeği kucağına alıyordu Refia Hanım. 2-3 günlük ziyareti boyunca ailesinin bütün fertleriyle tek tek ilgileniyor, ağabeyinin kızlarına nasihat ediyor, Kur’an eğitimlerini, okumalarını soruşturuyordu. Kız kardeşi Refika Hanım ise Karavelet Köyü’nde oturuyordu. Birbirlerini çok seviyor, Refia Hanım pek gidemediği için daha çok ablası onun yanına geliyordu.</p>
			<hr class="HorizontalRule-1"/>
			<div class="_idFootnotes">
				<div class="_idFootnote" id="footnote-006">
					<p class="b_Paragraf"><span class="Footnote_E _idGenCharOverride-2"><a class="_idFootnoteAnchor _idGenColorInherit" href="Hocaanne_ve_Ailesi-9.xhtml#footnote-006-backlink">6</a></span>	Molla Ahmed’in oğullarından biri (Abdullah) genç yaşta köyden ayrılıp gitmiş. Mesih Gülen, Fethullah Gülen Hocaefendi’nin Edirne’de yaşadığı yıllarda bu amcasının oğullarından biriyle karşılaştığını ancak yine de aileler arasında iletişim kurulamadığını söylüyor.</p>
				</div>
				<div class="_idFootnote" id="footnote-005">
					<p class="b_Paragraf"><span class="Footnote_E _idGenCharOverride-2"><a class="_idFootnoteAnchor _idGenColorInherit" href="Hocaanne_ve_Ailesi-9.xhtml#footnote-005-backlink">7</a></span>	Hocaefendi’nin ifadesiyle: “Babam üç şeyin delisiydi: Sahabi, Osmanlı, şiir. ‘Mehd-i Resulü oku sil kalpteki elemi’ derdi. Kaside-i Bürde’yi marş gibi okurdu.”</p>
				</div>
			</div>
		</div>
	</body>
</html>