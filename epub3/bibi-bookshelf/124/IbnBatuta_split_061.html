<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>IbnBatuta1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h2 class="h3baslik1" id="calibre_toc_40"><span class="ideitalik">OTUZYEDİNCİ BÖLÜM</span><br class="chapter"/> <br class="chapter"/><span class="h3baslik2">AFGANİSTAN VE KÂBİL’E SEYAHAT</span></h2>
				<p class="indentmetin"><a href="IbnBatuta_split_132.html#footnote-600-37" id="footnote-600-37-backlink" name="footnote-600-37-backlink">Otuzyedinci Bölüm Notları</a></p>
				<p class="normal">Çarh yöresinden çıktık, meşhur hükümdar Sultan Mahmud b. Sibük Tikîn’in [=Sebük Tekin] diyarı olan Gazne’ye<sup class="calibre2">1</sup> hareket ettik. Mahmud b. Sibük Tikîn<sup class="calibre2">2</sup> geçmişin en büyük sultanlarındandır. Onun lakabı Yemînuddevle’dir. Hindistan’a çok sefer yapmış, orada sayılamayacak kadar kale ve şehri ele geçirmiştir. Kabri bu şehirde; hemen yanı başında da bir zaviye kurulu.</p>
				<p class="normal">Gazne’nin büyük bir kısmı haraptır. Eskiden çok güzel ve ihtişamlı bir şehirmiş.</p>
				<p class="normal">Buranın soğuğu pek çetin olduğundan ahali kışın Kandehâr’a<sup class="calibre2">3</sup> göç ediyor. Kandehâr büyük ve zengin bir şehirmiş. Gazne’den üç gün uzaklıkta. Ben Kandehâr’a girmedim.</p>
				<p class="normal">Gazne’ye yaklaştığımızda kalenin hemen altından akan bir nehrin kıyısındaki köyde konakladık. Oranın emiri Merzek Ağa adında birisiydi. "Merzek" küçük demektir, "ağa" ise ulu soylu anlamına geliyor.</p>
				<p class="normal">Buradan çıkıp Kâbul’e [=Kâbil’e] yöneldik. Kâbul eskiden kalabalık bir şehirmiş.<sup class="calibre2">4</sup> Şimdi neredeyse bir köyü andırıyor. Bu yöre, Afgan adıyla bilinen Acem kökenli bir taifenin yatağı olmuştur. Onlar dağ ve geçitleri tutuyor, eşkıyalık yapıyorlar. Onların hâkim olduğu en büyük sıradağa Kûh-i Süleyman<sup class="calibre2">5</sup> adı verilmiştir. Anlatılanlara göre Hz. Süleyman bu dağa çıkıp o zaman karanlık içinde olan Hindistan’a bakmış. Sonra geriye dönmüş ve oraya girmemiş! Böylece bu dağlara Kûh-i Süleyman demişler. Kâbul’de evliyanın büyüklerinden Şeyh Abbâs’ın müridi ve öğrencisi İsmail Afganî’nin<sup class="calibre2">6</sup> zaviyesi vardır. Kâbul’den sonra Kermâş<sup class="calibre2">7</sup> kaleciğine yöneldik. Burası iki dağ arasına kurulmuştur. Afganlılar tarafından eşkıyalık ve yol kesme amacıyla kullanılıyor. Kermâş kaleciğinden geçerken Afgan taifesiyle vuruşmak zorunda kaldık. Onlar dağın eteğindeydiler. Bizim art arda gelen oklarımız karşısında tabanları yağlayıp kaçtılar. Bizim kervanın yükü hafifti ve onların dörtbin kadar atı vardı. Benim yanında develerim de olduğu için kafileden ayrı düşmüştüm. Bulunduğum grupta Afgan halkından bazı kimseler de vardı. Azığımızın bir kısmını attık; ayrıca yolda kalmış bitkin develerin yüklerini de kenara bıraktık ve yatsı namazından sonra esas kafileye yetiştik. Ertesi gün atlar göndererek bıraktığımız yükleri aldım.</p>
				<p class="normal">Türk ülkesinin sınırları içinde son yerleşim merkezi olan Şaşıngâr’da<sup class="calibre2">8</sup> [=Heştnagâr] geceyi geçirdik. Ertesi sabah yola çıkarak tamamen katedilmesi beş gün süren büyük bir sahraya girdik. Bu sahraya ancak Temmuz ayı başlarında, Sint ve Hindistan’da yağmur mevsimi merhaba deyince girilebilir. Çünkü çölde esen sam yeli insanın ölümüne sebep oluyor; ceset hemen kokmaya ve parçalanmaya başlar bu rüzgâr eserken. Aynı rüzgârın Hürmüz ile Şiraz arasındaki bir çölde de esmekte olduğunu daha önce söylemiştik.</p>
				<p class="normal">Bizden önce Tirmiz kadısı Hudâvendzâde’nin de içinde bulunduğu büyük bir kervan buradan geçerken pek çok deve ve at telef olmuş. Allah’a hamdolsun bizim kervan Bencâb’a [=Pencap] sağ salim ulaştı.</p>
				<p class="normal">Bencâb’a Sint nehri de denilir. "Benc" beş, "âb" ise su demektir.<sup class="calibre2">9</sup> Dolayısıyla Bencâb, "Beşsu" anlamına geliyor. Bu nehir, sonunda büyük nehre dökülmekte ve bu yöreleri şenlendirmektedir; ileride bahsedeceğiz. Bencâb kıyısına vardığımızda Zilhicce ayının son gününü yaşıyorduk. O gece Yediyüzotuzdört yılının Muharrem hilâlini görmek nasip oldu.<sup class="calibre2">10</sup> Buraya gelişimiz haber görevlileri tarafından Hint toprağına bildirildi; durumumuzu Hint hükümdarına anlatmışlar.</p>
				<p class="normal">Bu ciltteki sözümüz burada bitiyor.</p>
				<p class="normal">Bütün övgüler âlemlerin efendisi Yüce Allah’adır!</p>
				<p class="normal">Bunu ikinci cilt takip edecek.</p>
		</div>
		<div class="calibre1" id="calibre_pb_101"/></body>
</html>