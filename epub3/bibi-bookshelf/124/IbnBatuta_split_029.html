<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>IbnBatuta1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h2 class="h3baslik1" id="calibre_toc_15"><span class="ideitalik">ONİKİNCİ BÖLÜM</span><br class="chapter"/> <br class="chapter"/><span class="h3baslik2">HALEP VE ÇEVRESİ</span></h2>
				<p class="indentmetin"><a href="IbnBatuta_split_107.html#footnote-600-12" id="footnote-600-12-backlink" name="footnote-600-12-backlink">Onikinci Bölüm Notları</a></p>
				<p class="normal">Sermîn'den çıkıp Halep'e vardım.<sup class="calibre2">1</sup> Merkezî bir konumda büyük bir şehir olan Halep hakkında Ebû Hüseyin İbn Cübeyr<sup class="calibre2">2</sup> şöyle diyor:</p>
				<p class="normal">"Halep'in şöhreti heryanı tutmuştur. Adı cihanın dilinde gezer. Hükümdarlar oraya sahip olmak arzusuyla yanarlar. Stratejik konumu sebebiyle birçok hükümdarı, tesir alanına çekmiştir. Bu şehir için ölüm saçan ateşler yakıldı, keskin kılıçlar kınından sıyrıldı. Kalesi sağlam ve yüksek olduğu için görülmeye değer. Çok iyi korunmaktadır; kolay kolay herkesin fethedeceği bir yer değildir. Zaten isteseler de güçleri yetmez. Etrafı yontma taştır. Dengeli bir yapıdır. Günlere, yıllara, asırlara dayandı. Gerek seçkinler taifesinden gerekse avamdan pek çok insan ağırladı. Hani Hamdânî emirleri,<sup class="calibre2">3</sup> şairleri nerede? Hepsi yok oldu, geriye kalan Halep'in binalarıdır. Hükümdarları bir bir mahvolduğu hâlde kendisi dimdik duran beldeye hayret! Art arda ölüyorlar ama o yaşıyor. O hâlâ meydan okuyor ve onu elde etmek de mümkün değil! O, kendini vermek istediğinde kolayca elde edilir, hemen yetişilir ona! Burası Halep, nice krallar mazi oldu ama o konumu sebebiyle nice felâketlere meydan okudu! İsmi dişildir. Kızoğlankız dilberlerin elbisesine bürünmüş ve sunmuş her yaklaşana bereketini! Şans kılıcı olan İbn Hamdân'dan sonra yeniden süslenmiş, bir gelin gibi! Heyhat, gençliği bir gün gidecek, bir isteyeni de çıkmayacak! Zaman yavaş yavaş çökecek tüm kuvvetiyle, harap olacak dipdiri, dimdik duvarları!</p>
				<p class="normal">Halep Kalesi'nin bir adı da Şehbâ'dır [=gri, soğuk gün, kıtlık yılı]. Kale içinde iki su kuyusu bulunduğundan orada susuzluktan korkulmaz. Kaleyi iki sıra sur sarmaktadır. Üst tarafında suyu gür büyük bir kuyu vardır. Surlar, birbirine yakın burçlarla art arda uzar gider. Kuleler boyunca dizilen hayret verici odaların hepsinde kemerli pencereler bulunup dışarı açılır. Bütün kuleler kullanıma açıktır, meskûndur. Bu kalede zamanın tesiriyle yemeğin asla değişmediği ve bozulmadığı gerçektir."</p>
				<p class="normal">[İbn Battûta devam ediyor:]</p>
				<p class="normal">Halep'te İbrahim Halîl Peygamber'in Allah'a ibadet ettiği bildirilen kutlu yer, herkes tarafından ziyaret edilmektedir.</p>
				<p class="normal">Demin bahsettiğimiz kale, Şam ile Irak arasında, Fırat yakınında kurulu Rahbeti Mâlik b. Tavk Kalesi'ne benzer. Tatar azgını Kazan, Halep üzerine yürüyüp bu kaleyi bir müddet kuşatmışsa da muvaffak olamamış, geri dönmüştür.<sup class="calibre2">4</sup></p>
				<p class="normal">İbn Cüzeyy der ki:</p>
				<p class="normal"><span class="ideitalik">Seyfüddevle</span>'nin şairi Hâlidî<sup class="calibre2">5</sup> bu kale hakkında şu dizeleri söylüyor:</p>
				<p class="indentmetinitalik">"Yırtık ve sarptır, saldırır arzu duyanlara,</p>
				<p class="indentmetinitalik">Yüksek kalesi ve zorlu yokuşuyla.</p>
				<p class="indentmetinitalik">Rüzgâr bir parça bulutla onu örter,</p>
				<p class="indentmetinitalik">Donatır yıldız gibi ışıyan gerdanlığıyla.</p>
				<p class="indentmetinitalik">Geceleğin şimşek çakınca gösterir yüzünü,</p>
				<p class="indentmetinitalik">Bakire [Meryem] gibi doğar bulutlar arasında.</p>
				<p class="indentmetinitalik">Nice ordular perişan oldu, dağılıp gitti burada,</p>
				<p class="indentmetinitalik">Nice zorbaların eğilmez başı eğildi burada."</p>
				<p class="normal">Aynı şair nazmın en sanatkâranesi diye tanımlayabileceğimiz şu dizeleri de Halep Kalesi hakkında söylemiştir:</p>
				<p class="indentmetinitalik">"Bedeni anka kuşuyla kucaklaşan kale,</p>
				<p class="indentmetinitalik">Burçları ikizler burcunu aşan kale,</p>
				<p class="indentmetinitalik">Bilmez yağmur nedir, bilmez nedir katre,</p>
				<p class="indentmetinitalik">Hemzemin olduğu bulutlar yol verir sürülere.</p>
				<p class="indentmetinitalik">Gökler bardak olsa boşalsa üstüne,</p>
				<p class="indentmetinitalik">Halk sarnıçtan çeker su, kuleler kalır kuru!</p>
				<p class="indentmetinitalik">En parlak yıldız olurdu şu şahin yuvası,</p>
				<p class="indentmetinitalik">Bir Kehkeşan'a karışıp aksa boşluğa doğru.</p>
				<p class="indentmetinitalik">Kem gözle bakanları tuzağına düşürdü,</p>
				<p class="indentmetinitalik">Nice hileyle galip geldi binbir azgına!"</p>
				<p class="normal">Cemaleddîn Ali b. Ebi'l-Mansûr'un da bu kale hakkında şu dizeleri vardır:</p>
				<p class="indentmetinitalik">"Bu kale öyle muhteşem öyle yüksek ki,</p>
				<p class="indentmetinitalik">Gökte gezen ve dönen denizi durdurur,</p>
				<p class="indentmetinitalik">Ahalisi su başına gider gibi Samanyolu'na çıkar,</p>
				<p class="indentmetinitalik">Atları mera diye yıldızlarda otlanır,</p>
				<p class="indentmetinitalik">Korkar çarkıfelek ondan, korkar yaklaşamaz,</p>
				<p class="indentmetinitalik">Belâ yağdıramaz, ağzını açamaz!"</p>
				<p class="normal">[İbn Battûta devam ediyor:]</p>
				<p class="normal">Bazıları da Halep'te İbrahim Peygamber'in süt [=el-haleb] sağdığını söyler. Çünkü Allah dostu İbrahim bu şehirde otururmuş, geniş sürülere sahipmiş ve onların sütünü fakirlere dağıtırmış. Fakirler sürekli toplanıp "İbrahim'in sütü" diye seslenince şehrin ismi "Halep" kalmış.</p>
				<p class="normal">Bu şehir hakikaten görülmeye değerdir. Konumu itibariyle benzersiz bir üstünlüğü vardır. Sokakları geniş ve düzenlidir. Çarşıları ahşap çatı ile örtülü bulunduğu için sokaktan geçenler ve dükkân sahipleri rahat ederler. Mescidin kenarında bulunan kaysariye [=büyük pazar] çok hoş ve geniştir. Oranın yollarının her biri mescidin bir kapısına çıkar. Câmiin ortasında havuz, etrafında taş döşeli bir avlu vardır. Fildişi ve abanozla süslenmiş minberi pek sanatkâranedir. Bu mescide yaraşır güzellikte Hamdânoğullarına ait bir medrese vardır yanı başında. Bunun dışında şehirde üç medrese ve bir de hastane mevcuttur.</p>
				<p class="normal">Şehrin dışı alabildiğine geniş bir ova. Büyük tarlalar ile arka arkaya dizilmiş üzüm bağları dikkat çekiyor. Nehrin kenarında bahçeler birbirini takip ediyor. Bu nehir Hama'dan geçen Âsî suyudur.<sup class="calibre2">6</sup> Uzaktan bakan, suyun aşağıdan yukarıya aktığını zannettiği için bu ismi aldığı söylenir.</p>
				<p class="normal">Halep'in dışı da pek güzeldir. İnsanın kalbine ferahlık verir. Hakikaten burası hilâfete layık [=hükümdarlık merkezi olmaya elverişli] bir şehirdir.</p>
				<p class="normal">İbn Cüzeyy der ki:</p>
				<p class="normal">Şairler Halep'in güzelliklerini anlata anlata bitiremediler. Bir içini, bir dışını anlattılar. Meşhur şair Ebû Ubâde Buhturî de<sup class="calibre2">7</sup> şöyle diyor:</p>
				<p class="indentmetinitalik">"Ey şimşek, Kuvayk'tan ve Halep'in perçemlerinden göster yüzünü,</p>
				<p class="indentmetinitalik">Aydınlat çehreleri Betyâs sarayının üstünden!</p>
				<p class="indentmetinitalik">Mersin ağacının meyveleri devşirildiğinde,</p>
				<p class="indentmetinitalik">Sizi özleyip hasretle yandığım zaman,</p>
				<p class="indentmetinitalik">Giderir gamımı Halep, yanaşır ruhuma."</p>
				<p class="indentmetinitalik">Şair Ebûbekir Sanavberî de<sup class="calibre2">8</sup> şöyle der:</p>
				<p class="indentmetinitalik">"Bulutların prensesi Halep'i sulasın,</p>
				<p class="indentmetinitalik">Nasıl da sevinç artar, hüzün azalır burada.</p>
				<p class="indentmetinitalik">Niceleri hayatın tadını burada aldı,</p>
				<p class="indentmetinitalik">Oysa gün bu şehirde hep neşeyle geçmez.</p>
				<p class="indentmetinitalik">Çiçekler gözlerini açıp ufka baktığında,</p>
				<p class="indentmetinitalik">İpek elbiseleriyle ovaya aktığında.</p>
				<p class="indentmetinitalik">Göğüsleri yanar altın altın,</p>
				<p class="indentmetinitalik">Işıldar gümüş kolları kızıla yangın!"</p>
				<p class="normal">Meşhur şair Ebu'l-Alâ Maarrî de<sup class="calibre2">9</sup> şu dizeleri söylüyor:</p>
				<p class="indentmetinitalik">"Halep, ah Halep sana gelen cennete gelir.</p>
				<p class="indentmetinitalik">Senden ayrılan düşer cehenneme,</p>
				<p class="indentmetinitalik">Senin tozun toprağın mücevher eder,</p>
				<p class="indentmetinitalik">Sana sahip çıkan asillerin gözünde.</p>
				<p class="indentmetinitalik">Halep halkı derya bilir şu Kuvayk ırmağını,</p>
				<p class="indentmetinitalik">Oranın çakıltaşına değişmez Sebîr dağını."</p>
				<p class="normal">Ebu'l-Fityân b. Habbûs<sup class="calibre2">10</sup> ise şu beyitleri söylüyor:</p>
				<p class="indentmetinitalik">"Dostlar, hastalığımı kaldıramazsanız,</p>
				<p class="indentmetinitalik">Bırakın beni Halep'in meltemlerine,</p>
				<p class="indentmetinitalik">Bende aşk arzusu depreşirken,</p>
				<p class="indentmetinitalik">Halep'te sabâ rüzgârı hüküm sürmede."</p>
				<p class="normal">Şair Ebu'l-Feth Kuşâcim<sup class="calibre2">11</sup> şöyle diyor:</p>
				<p class="indentmetinitalik">"Hiçbir şehir tattırmaz tüm zevkleri halkına,</p>
				<p class="indentmetinitalik">Sunamaz saadet, Halep'in sunduğu kadar,</p>
				<p class="indentmetinitalik">Her şeyi bulursun orada canın çektiğinde!</p>
				<p class="indentmetinitalik">Bir ziyaret et, haydi koş, durma eriş,</p>
				<p class="indentmetinitalik">Müjdeler olsun Halep'in misafirlerine!"</p>
				<p class="normal">Gırnatalı Ebu'l-Hasan Ali b. Musa b. Saîd Ansî<sup class="calibre2">12</sup> şöyle diyor:</p>
				<p class="indentmetinitalik">"Ah kervancıbaşı kafileye ne çok istirahat verdin,</p>
				<p class="indentmetinitalik">Sür develeri Halep yoluna, sür gayrı,</p>
				<p class="indentmetinitalik">Halep benim sevdalarımın yatağı,</p>
				<p class="indentmetinitalik">Halep arzularımın kıblesi, hasret ocağı,</p>
				<p class="indentmetinitalik">Orada Cevşen, Betyâs ve Âbid'den başka,</p>
				<p class="indentmetinitalik">Bir de sana yağmurca hediye yağdıran var.</p>
				<p class="indentmetinitalik">Orada göze gönle şenlik veren mera,</p>
				<p class="indentmetinitalik">Orada saf şarapla dolar boşalır kadeh, tutuşur hayâl.</p>
				<p class="indentmetinitalik">Oranın kuşları bir başka şarkı söyler,</p>
				<p class="indentmetinitalik">Dallar bile sarılacakmış gibi birbirine meyleder,</p>
				<p class="indentmetinitalik">Tepesinden bakılınca güzel Şehbâ'nın,</p>
				<p class="indentmetinitalik">Yıldızların ona taç olduğu görülür."</p>
				<p class="normal">[İbn Battûta devam ediyor:]</p>
				<p class="normal">Halep'te Melikülümerâ makamında bulunan Argûn Devâdar,<sup class="calibre2">13</sup> Melik Nâsır'ın en büyük valilerindendir. Hukuk bilgisinin çokluğu ve adaleti ile meşhur ise de pek cimridir! Halep'te dört mezhepten her biri için bir kadı bulunur. Bunlardan biri de Kemâleddîn b. Zemelkânî'dir.<sup class="calibre2">14</sup> Bu adam Şâfiî mezhebinin kadısıdır. Pek çok ilimden haberdardır. Melik Nâsır, başkadılığa tayin için bu adamı hükümet merkezine çağırdıysa da Mısır'a gelirken Belbeys'te vefat ettiğinden atama gerçekleşemedi. Daha önce Halep kadılığına atandığı vakit Dımaşk ve diğer yörelerin şairleri ona methiye düzdüler, kasideler sundular. Şam'ın şairi diye bilinen Şihâbeddîn Ebû Bekir Fârûkî de uzun bir kaside döktürdü.<sup class="calibre2">15</sup> Baş tarafı şöyledir:</p>
				<p class="indentmetinitalik">"Seni kaybettiği için Dımaşk eseflendi,</p>
				<p class="indentmetinitalik">Senin gelmenle bayram etti Halep.</p>
				<p class="indentmetinitalik">Seyahatinle Dımaşk'a elem verdin,</p>
				<p class="indentmetinitalik">Halep'in tepelerinde renk renk çiçek derdin,</p>
				<p class="indentmetinitalik">Avlusuna adım attığın ev ışığa boğuldu,</p>
				<p class="indentmetinitalik">Şimşek gibi göğe yansıdı nuru!</p>
				<p class="indentmetinitalik">Ey armağanlara gömülen yolcu,</p>
				<p class="indentmetinitalik">Kıyas yapılınca en cömerdin bile cimri kaldığı asilden ödül al!</p>
				<p class="indentmetinitalik">İşte Kemâleddîn budur, koş yanına!</p>
				<p class="indentmetinitalik">Onun himaye kanadına sığın, onunla iyi geçin ki nimete erişesin,</p>
				<p class="indentmetinitalik">Çünkü ihsanın kaynağı orada,</p>
				<p class="indentmetinitalik">O kadılar kadısıdır, zamanın büyüklerindendir.</p>
				<p class="indentmetinitalik">Onun yardımıyla fakirler zengin olur, yetimler sevinir,</p>
				<p class="indentmetinitalik">Onun atası asil, torunu asil, kendi asil.</p>
				<p class="indentmetinitalik">Dalları ve kökü onunla övünür,</p>
				<p class="indentmetinitalik">Yüce Rab onu Halep halkına hediye etti,</p>
				<p class="indentmetinitalik">Nimeti ve fazileti dilediği yere vermek Rabb'a özgü.</p>
				<p class="indentmetinitalik">Zekâsının keskinliği ve dilinin açıklığıyla çözer sorunları</p>
				<p class="indentmetinitalik">Güneş gibi aydınlık, ışıktan adamdır o!</p>
				<p class="indentmetinitalik">Ey hâkimler hâkimi öyle ulusun ki,</p>
				<p class="indentmetinitalik">Başka bir mevki ve mertebe sevindiremez seni,</p>
				<p class="indentmetinitalik">Şüphe yok senin ikizler burcu gibi yüksek himmetin yanında,</p>
				<p class="indentmetinitalik">Gayet basit gelir nice makamlar sana,</p>
				<p class="indentmetinitalik">Bütün ilimlerde üstünlüğün gün gibi açık,</p>
				<p class="indentmetinitalik">Karanlığı yırtan sabah ışığısın sen!</p>
				<p class="indentmetinitalik">Öyle meziyetlerin var ki düşman takdir eder, tanık olunca,</p>
				<p class="indentmetinitalik">Düşmanın tasdik ettiği erdemdir esas erdem."</p>
				<p class="normal">Bu kaside elli beyti aşar. Adı geçen kadı ödül olarak şaire bir elbiseyle bir miktar para vermiştir. Dönemin şairleri, kasidenin "esifet" [=eseflendi, üzüldü] sözüyle başlamasından ötürü çeşitli eleştirilerde bulunmuşlardır.</p>
				<p class="normal">İbn Cüzeyy der ki:</p>
				<p class="normal">Seyyahın bahsettiği eleştiri bu kaside hakkında değildir. Şairimiz mukattaat türü [=başlı başına bir konu içeren birkaç dizelik] şiirlerinde kasidelerden daha başarılıdır. Doğu ülkelerinin tümünde zamanın şiir üstadı sayılıyor. Dillerden düşmeyen ünlü nutukları kâğıda döken etkileyici Hatip Ebû Yahyâ Abdurrahîm b. Nubâte'nin soyundan geliyor bu şair.<sup class="calibre2">16</sup></p>
				<p class="normal">Tevriye sanatının yapıldığı şu dizeler, onun, müstakil olarak bir konuyu işleyen kısa şiirlerindendir:</p>
				<p class="indentmetinitalik">"Hastayım şu dilberin mücevher göğsüne,</p>
				<p class="indentmetinitalik">Nasıl çalıyor ah âşığın kalbini, nasıl mecnûn ediyor,</p>
				<p class="indentmetinitalik">Parıldayan yağmur tanesi dişleri gülümseyince,</p>
				<p class="indentmetinitalik">Öptürmüyor kimseye, cimrilik ediyor.</p>
				<p class="indentmetinitalik">Ama güzelim ağzının kölesi oluyor!"</p>
				<p class="normal">[İbn Battûta devam ediyor:]</p>
				<p class="normal">Halep kadılarından biri de Hanefî mezhebinin başkadısı Hoca Nâsıreddîn İbnü'l-Adîm'dir.<sup class="calibre2">17</sup> Ahlâkı da güzeldir, sûreti de. Bu adam Halep şehrinin asilidir; şairin dediği gibi:</p>
				<p class="indentmetinitalik">"Öyle iyi yürekli ki yardım istemek için yanına vardığında</p>
				<p class="indentmetinitalik">Aradığın şeyi sen ona hediye ediyormuşsun gibi sevinir!"</p>
				<p class="normal">Mâlikîlerin başkadısına gelince ismini hatırlamıyorum. Mısır'ın güvendiği adamlardan olduğu için, hak etmeden bu mühim göreve atanmıştır. Hanbeli başkadısının ismini de hatırlamıyorum. Lâkin Dımaşk [yakınında] Sâlihiyye kasabasından yetişme olduğunu biliyorum. Halep'te Nakîbü'l-Eşraf'lık yapan adamın ismi Bedreddîn b. Zehre'dir.<sup class="calibre2">18</sup> Bilgin Şerefüddîn b. Acemî de Halep hukukçularından olup, akrabaları beldenin ileri gelenlerindendir.</p>
		</div>
		<div class="calibre1" id="calibre_pb_44"/></body>
</html>