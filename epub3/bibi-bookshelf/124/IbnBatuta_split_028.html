<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>IbnBatuta1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h2 class="h3baslik1" id="calibre_toc_14"><span class="ideitalik">ONBİRİNCİ BÖLÜM</span><br class="chapter"/> <br class="chapter"/><span class="h3baslik2">HAMA VE ÇEVRESİ</span></h2>
				<p class="indentmetin"><a href="IbnBatuta_split_106.html#footnote-600-11" id="footnote-600-11-backlink" name="footnote-600-11-backlink">Onbirinci Bölüm Notları</a></p>
				<p class="normal">Humus'tan Hama'ya vardım. Şam bölgesinin [=Suriye] en bakımlı ve merkezî şehirlerinden biridir burası. Güzelliği ile ün salmıştır.<sup class="calibre2">1</sup> Her yanı bahçe... Sudolapları epey büyük, gökteki felekler gibi. Âsî denilen büyük nehir buradan geçer.<sup class="calibre2">2</sup> Mansuriye adı verilen bir dış mahallesi vardır. Şehrin girişinde bulunan bu mahalle esas şehirden de büyüktür. Burada işlek çarşılar ve muntazam hamamlar var.</p>
				<p class="normal">Hama'da meyve boldur. Badem kayısısı da yörenin ürünlerindendir. Bu kayısının çekirdeği kırılınca içinden lezzetli badem çıkar.</p>
				<p class="normal">İbn Cüzeyy der ki:</p>
				<p class="normal">Büyük sahabî Ammâr b. Yâsir'in soyundan gelen Gırnatalı gezgin şair Nûreddîn Ebu'l-Hasan Ali b. Musa b. Saîd Ansî<sup class="calibre2">3</sup> bu şehir hakkında şu dizeleri söylemiştir:</p>
				<p class="indentmetinitalik">"Hak Teâlâ himaye etsin Hama'nın çevresini,</p>
				<p class="indentmetinitalik">Durdum, baktım ve dinledim kalbim neşeyle doldu.</p>
				<p class="indentmetinitalik">Öyle güzel şarkılar söyler güvercinler,</p>
				<p class="indentmetinitalik">Öğle hoş eğilir ki ağaçlar,</p>
				<p class="indentmetinitalik">Işıldayan binalarını anlatmak ne zor.</p>
				<p class="indentmetinitalik">Bana kızıyorlar günaha girdim diye,</p>
				<p class="indentmetinitalik">Şarap içip oynadım, postumu serdim diye,</p>
				<p class="indentmetinitalik">Âsî bir nehir burdayken nasıl dururum</p>
				<p class="indentmetinitalik">Onun gibi isyan etmeden kendimi nasıl bulurum?</p>
				<p class="indentmetinitalik">Ve nefsimi nasıl korurum,</p>
				<p class="indentmetinitalik">Onun gibi saf içkiden yudumlarken?</p>
				<p class="indentmetinitalik">Çağlarım şu dolaplar gibi, yanlarından akarım,</p>
				<p class="indentmetinitalik">Coşar, sarhoş olur oyunda baskın çıkarım!</p>
				<p class="indentmetinitalik">Bak nasıl inlemekte, nasıl ağlamaktadır,</p>
				<p class="indentmetinitalik">Göz ucuyla bakıp merhamet avlamaktadır."</p>
				<p class="normal">Bir şair de oranın sudolapları hakkında tevriye yoluyla şu dizeleri söylemiş:</p>
				<p class="indentmetinitalik">"Nice dilber var ki inceldi başına belâ alarak beni,</p>
				<p class="indentmetinitalik">Uzak evlerden gözledi, durdu gölgemi,</p>
				<p class="indentmetinitalik">Bana acıyarak ağladı ve anlattı derdini...</p>
				<p class="indentmetinitalik">Sana yetmiyor mu kanıt olarak,</p>
				<p class="indentmetinitalik">Âsi üzerine ağlayan tahtalar?"</p>
				<p class="normal">İlk dizede dilber anlamına gelen "nâûre" sudolabı anlamına da gelir.</p>
				<p class="normal">Yakın dönem şairlerinden biri de yine tevriyeli dizeler okumuştur:</p>
				<p class="indentmetinitalik">"Hama'da konaklayan efendiler size andolsun,</p>
				<p class="indentmetinitalik">Günahtan hep sakındım, korudum içtenliğimi,</p>
				<p class="indentmetinitalik">Gözlerim sizden sonra ne zaman ansa sizi</p>
				<p class="indentmetinitalik">Gözyaşına boyun eğer Âsî gibi"</p>
				<p class="normal">[İbn Battûta devam ediyor:]</p>
				<p class="normal">Daha sonra Maarra'ya geldim.<sup class="calibre2">4</sup> Meşhur Ebu'l-Alâ Maarrî<sup class="calibre2">5</sup> ve diğer birçok şair buradan yetişmiştir.</p>
				<p class="normal">İbn Cüzeyy der ki:</p>
				<p class="normal">Peygamberimizin yakın arkadaşlarından Nu'mân b. Beşîr Ensârî –Allah ondan razı olsun– Humus'ta emirlik yaparken bir oğlunu kaybetti. Onu Maarra'ya gömdüler. Bu yüzden Maarratü'n-Nu'mân adıyla da bilinir burası. Daha önceleri Zatü'l-Kusûr [=Saraylar şehri] diye bilinirmiş. Şehre bakan bir dağın ismi Nu'mân olduğu için Maarratü'n-Nu'mân diye adlandırıldığı da söylenir.</p>
				<p class="normal">[İbn Battûta devam ediyor:]</p>
				<p class="normal">Maarra büyücek, güzelce bir şehirdir. Ağaçlarının çoğu incir ve fındıktır. Meyveleri Mısır'a ve Şam'a ihraç edilir. Şehir dışında bir fersah mesafede müminlerin emiri Ömer b. Abdülazîz Hazretleri'nin kabri mevcuttur. Ama Peygamber dostlarından Aşerei Mübeşşere'ye [=cennetle müjdelenmiş on sahabiye] ve ismi Ömer olan herkese düşmanlık eden Râfızîlerden âdî bir zümrenin beldesinde bulunduğu için ne zaviyesi ne de bakıcısı var! Oysa Ömer b. Abdülazîz, Hz. Ali'yi ululamış, ona saygıda kusur etmemişti!<sup class="calibre2">6</sup></p>
				<p class="normal">Sonra Sermîn şehrine yöneldim.<sup class="calibre2">7</sup> Her yanı bahçe buranın ve ağaçlarının çoğu zeytin. Burada zeytinden kalıp kalıp sabun imal edilir; Mısır'a, Şam'a gönderilir. Sadece el yıkamak için üretilmiş kokulu, kırmızı ve sarı sabunlar vardır. Şehrin ismiyle anılan şahane, pamuklu kumaşlar dokunur. Buranın ahalisi de sövmekten geri durmaz, Cennet'le müjdelenmiş on sahabiye; hattâ on lafzını asla ağza almayıp, kumaş ve diğer mallarını çarşıda satarken on kelimesini kullanmak gerekirse "dokuz ve bir" derler! Bir gün oradan geçen bir Türk [=Memlûklü], yerel satıcının "dokuz ve bir" diye bağırdığını işitince dayanamamış, adamın başına topuzu indirip "topuz ile on de hele!" demiştir. Sermîn'de bulunan büyük câmiin dokuz kubbesi vardır. Aşağılık mezheplerine uyarak kubbeleri dahi on yapmamışlar!</p>
		</div>
		<div class="calibre1" id="calibre_pb_42"/></body>
</html>