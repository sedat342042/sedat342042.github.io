<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>serbetkitabi4</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_67">Cevizli Susamlı Kuru Vişne Hoşafı</h2>
				<p class="normal">Bu hoşaf, benim evde icat ettiğimi zannettiğim bir hoşaftır. Zannettiğim diyorum, zira evdeki malzemeden ne yapsam diye düşünürken, elime gelenleri mantıklı bir karışıma çevirmeye çalışıyordum. Ama bu tarif evvelce de var ise, ben mucit gibi kasılmak istemem. Buluşa saygı duyup, adımla anılmasa da olur, ama yapmaya devam edeceğim, çok da güzel oldu diyorum.</p>
				<p class="indentmetin"><span class="idebold">Malzeme:</span></p>
				<p class="indentmetin">1 kâse kuru vişne</p>
				<p class="indentmetin">3 su bardağı su</p>
				<p class="indentmetin">1 su bardağı şeker</p>
				<p class="indentmetin">1 çay bardağı susam</p>
				<p class="indentmetin">1 çay bardağı ceviz</p>
				<p class="normal"><span class="idebold">Yapılışı:</span></p>
				<p class="normal">Kuru vişneleri akşamdan ıslattım. Sabaha suya koyup şekerle birlikte kaynattım. Bir yandan susamlarımı bir tavada güzelce kavurdum. Kavrulmuş susam şahane kokuyor. Susamlarımı robottan geçirdim. Aslında bu iş bakır havanda pek güzel yapılır. Cevizlerimi az iri kalacak şekilde kıydım.</p>
				<p class="normal">Vişnelerim artık pişip, hoşaf kıvamına gelince, ocaktan aldım, soğumaya bıraktım. Servis ederken üzerine susam ve ceviz serptim. Unutmadan, kavrulup dövülmüş susam, içinde incir olan bütün hoşaflara çok lezzet katıyor.</p>
				<p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>
		
		</body>
</html>