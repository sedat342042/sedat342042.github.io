<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-161</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="baslik" id="_idParaDest-160">İhtiyar Olsam da<span class="dipp"><a class="_idFootnoteLink" href="#footnote-225-385" id="footnote-225-385-backlink">385</a></span> (Mahcupluk İmtihanı)</p>
			<p class="paragraf">Komedi 1 perde</p>
			<p class="paragraf"><span class="CharOverride-10">Eşhas</span>:</p>
			<p class="paragraf">Hayranzade Şemi Bey....- 55 yaşında yeni zengin</p>
			<p class="paragraf">Peride Hanım ................- 21 yaşında yurt müdiresi</p>
			<p class="paragraf">Sermet ............................- 25 yaşında başkâtipliğe namzet</p>
			<p class="paragraf">Niyazi Molla ..................-          “</p>
			<p class="paragraf">Gazanfer Bey .................-          “</p>
			<p class="paragraf">Bican Efendi ..................-          “</p>
			<p class="paragraf">Müstemend Efendi .......- 45 yaşında garson dö büro</p>
			<p class="paragraf ParaOverride-14">SAHNE</p>
			<p class="paragraf"><span class="CharOverride-10">Büyük bir oda. Karşılıklı iki kanepe, sağda patronun hususî odası. Solda müdirenin odası. Karşıya gelen kapı salonundur. Bütün bu odalar dış koridora çıkan kapılarla birbirlerine merbuttur.</span></p>
			<p class="paragraf ParaOverride-17"><span class="bold _idGenCharOverride-1">BİRİNCİ MECLİS</span></p>
			<p class="paragraf ParaOverride-16">Hayranzade, sonra Müstemend Efendi</p>
			<p class="paragraf ParaOverride-20">(Hayranzade sağdaki yazıhanenin üzerindeki çiçekleri karıştırır.)</p>
			<p class="paragraf">Hayranzade - <span class="CharOverride-10">(Kendi kendine)</span> Bu ne? Leylâk mı, yasemen mi? Menekşe mi, lâle mi? Gülden başka bir çiçek tanımam ki... <span class="CharOverride-10">(Koklar)</span> Oh... <span class="CharOverride-10">(Derin derin nefes alır.)</span> Tıpkı kendisi gibi kokuyor. Yanıma yaklaşıp üzerime doğru eğildi mi yüreğim başlıyor “küt, küt, küt atmağa...” Birden aptallaşıp ağzımı açmasam tıkanacağım vallahi... <span class="CharOverride-10">(Çiçekleri bırakır, kâğıtları, defterleri koklamağa başlar.)</span> Bunlar da çiçek mi? Hayır. Ama işte hepsi kokuyor. Acaba üzerine lavanta mı sürüyor? <span class="CharOverride-10">(Tekrar koklar...)</span> Hayır, tabiî çiçek kokusu. Yani tıpkı kendi kokusu... <span class="CharOverride-10">(Müstemend’in içeri girdiğini duymaz.)</span> İlk gördüğüm gün az daha “İn misin, cin misin be mübarek?” diye soracaktım.</p>
			<p class="paragraf">Müstemend - <span class="CharOverride-10">(Gülerek, ona işittirmeden)</span> Soraydın.</p>
			<p class="paragraf">Hayranzade - <span class="CharOverride-10">(Kendi kendine)</span> Fakat soramadım. Yüreğim ağzıma gelmişti.</p>
			<p class="paragraf">Müstemend - <span class="CharOverride-10">(Kendi kendine)</span> İn değil, cin! Hâlis cinin daniskası...</p>
			<p class="paragraf">Hayranzade - Hayır, hiç şüphe yok, bu kız bir çiçek!</p>
			<p class="paragraf">Müstemend - <span class="CharOverride-10">(Kendi kendine)</span> Koklayanın burnu... <span class="CharOverride-10">(Derken Hayranzade duyar.)</span></p>
			<p class="paragraf">Hayranzade - Ulan Müstemend! Ne vakit geldin?</p>
			<p class="paragraf">Müstemend - Şimdi!</p>
			<p class="paragraf">Hayranzade - Saatine bakayım.</p>
			<p class="paragraf">Müstemend - Saatim yok!</p>
			<p class="paragraf">Hayranzade - <span class="CharOverride-10">(Bileğindeki saate bakar.)</span> On buçuğa geliyor... Patron olduğum hâlde saat sekizde geliyorum. Hâlbuki sen “garson dö büro”sun, benden iki saat sonra teşrif buyuruyorsun.</p>
			<p class="paragraf">Müstemend - Allah aşkına Şem’î Bey, bana garson deme!</p>
			<p class="paragraf">Hayranzade - Ne var? Memuriyetinin ismi, gücüne mi gidiyor?</p>
			<p class="paragraf">Müstemend - Hayır, estağfurullah. Kaba Türkçe ben senin uşağınım. Talih bu! Dört sene evvel kalemde ben mümeyyizdim, sen kâtip. Hiç sana gücüne gidecek bir şey söyledim mi idi?</p>
			<p class="paragraf">Hayranzade - Hayır.</p>
			<p class="paragraf">Müstemend - O vakit bana “Müstemend Beyefendi” diye iki kat olurdun, yerden selâm verirdin.</p>
			<p class="paragraf">Hayranzade - Tabiî.</p>
			<p class="paragraf">Müstemend - Şimdi bari o günlerin hatırı için bana “garson” deme!</p>
			<p class="paragraf">Hayranzade - Ayol sen uşak değilsin ki... Uşak bizim Ali... İdarehaneyi bir vapur farz et. Ben kaptan! Çarkçı Peride! Ali tayfa..</p>
			<p class="paragraf">Müstemend - Eey ben?</p>
			<p class="paragraf">Hayranzade - Sen de miço...</p>
			<p class="paragraf">Müstemend - Miço ne?</p>
			<p class="paragraf">Hayranzade - Gemi oğlanı be, yanaşma...</p>
			<p class="paragraf">Müstemend - <span class="CharOverride-10">(Sakalını tutarak)</span> Bu yaşta gemi oğlanı, yanaşma ha...</p>
			<p class="paragraf">Hayranzade - Benim kabahatim ne? Kendin geldin. “Maaşımla geçinemiyorum, Allah aşkına Şem’î Bey bana bir iş ver!” dedin. Ben de düşündüm taşındım. Münhal miçoluktu. Zaten başka şey de elinden gelmez. Seni reddetmedim.</p>
			<p class="paragraf">Müstemend - Doğru.</p>
			<p class="paragraf">Hayranzade - Garson dö bürolar on liradan fazla maaş almaz. Hâlbuki ben sana elli lira veriyorum.</p>
			<p class="paragraf">Müstemend - Teşekkür ederim.</p>
			<p class="paragraf">Hayranzade - Kaleminde yüz sene çalışsaydın, yine bu paranın üçte ikisini alamazdın ya.</p>
			<p class="paragraf">Müstemend - Bu da doğru.</p>
			<p class="paragraf">Hayranzade - O hâlde neden şikâyet ediyorsun?</p>
			<p class="paragraf">Müstemend - Bari beni çağırırken “Ulan Müstemend!” deme.</p>
			<p class="paragraf">Hayranzade - <span class="CharOverride-10">(Gülerek)</span> Ulan dediğim hoşuna gitmiyor mu? Bu kelime madunların resmî lâkabıdır. Sana merhametimden böyle hitap ediyorum.</p>
			<p class="paragraf">Müstemend- İstemem.</p>
			<p class="paragraf">Hayranzade - Pekâlâ. Şimden sonra yalnız “Müstemend” derim.</p>
			<p class="paragraf">Müstemend - Teşekkür ederim.</p>
			<p class="paragraf">Hayranzade - Beni kendine hakaret edecek kadar vicdansız mı sanıyorsun?</p>
			<p class="paragraf">Müstemend - Estağfurullah.</p>
			<p class="paragraf">Hayranzade - Hayır, hayır, öyle zannediyorsun. Hâlbuki seni eski kalem arkadaşım gibi görürüm. Bak işte senli benli konuşuyoruz. Ben zengin oldum. Sen fakir kaldın. Bunun ne ehemmiyeti var?</p>
			<p class="paragraf">Müstemend - Onu bana sor.</p>
			<p class="paragraf">Hayranzade - Hayır, hiç ehemmiyeti yok. Gel şuraya, otur yanıma. <span class="CharOverride-10">(Kolundan çeker, kanepeye otururlar.)</span> Tıpkı eskisi gibi konuşalım. Dertleşelim.</p>
			<p class="paragraf">Müstemend - Senin derdin var mı?</p>
			<p class="paragraf">Hayranzade - Yok mu sanıyorsun?</p>
			<p class="paragraf">Müstemend - Elbette. Beş milyon lira. Köşkler, yalılar, apartmanlar, çatanalar, otomobiller, motorlar... Dünyanın cennetindesin.</p>
			<p class="paragraf">Hayranzade - Hepsinin içine... Hepsinin içine.</p>
			<p class="paragraf">Müstemend - <span class="CharOverride-10">(Hayretle)</span> Niçin?</p>
			<p class="paragraf">Hayranzade - Ben kaç yaşındayım biliyor musun?</p>
			<p class="paragraf">Müstemend - Hayır..</p>
			<p class="paragraf">Hayranzade - Sen kaç yaşındasın?</p>
			<p class="paragraf">Müstemend - Elliyi boyluyorum.</p>
			<p class="paragraf">Hayranzade - Yalan elliyi geçiyorsun.</p>
			<p class="paragraf">Müstemend - Öyle olsun.</p>
			<p class="paragraf">Hayranzade - Kalemde benden yaşlı var mıydı? Ben senden büyüğüm.</p>
			<p class="paragraf">Müstemend - Doğru.</p>
			<p class="paragraf">Hayranzade - Bize bütün bu zenginliği veren muharebe, ne olurdu, hiç olmazsa yirmi sene evvel olaydı... Evet biliyorsun ya, gençliğimin, güzelliğimin en parlak çağında bana hepiniz “Kokoz Şem’î” derdiniz. Doksan yedi buçuk kuruş aylığım vardı. O kadar hasret çektiğim hâlde bıyıklarıma pomata bile alamazdım.</p>
			<p class="paragraf">Müstemend - Doğru.</p>
			<p class="paragraf">Hayranzade - Böyle talihin Allah belâsını versin! Saç sakal ağardıktan sonra milyoner ol. Bari insanın vücudu ihtiyarlarken gönlü de ihtiyarlasa... Hayır, bilâkis o gittikçe gençleşiyor.</p>
			<p class="paragraf">Müstemend - Öyledir hınzır.</p>
			<p class="paragraf">Hayranzade - İhtiyar olsam da gönlüm tazedir!</p>
			<p class="paragraf">Müstemend - Herkes gibi...</p>
			<p class="paragraf">Hayranzade - Ulan Müstemend <span class="CharOverride-10">(Birdenbire kendini toplayarak),</span> pardon ağzımdan kaçırdım. Müstemendciğim, senin gençliğinde sesin çok güzeldi. Bu şarkıyı biliyor musun?</p>
			<p class="paragraf">Müstemend - Biliyorum.</p>
			<p class="paragraf">Hayranzade - Haydi beraber söyleyelim.</p>
			<p class="paragraf">Müstemend - Rakısız olur mu ya?..</p>
			<p class="paragraf">Hayranzade - Kuşlukta seni Perapalas’a götürürüm, yemekte alabildiğine şampanya iç.</p>
			<p class="paragraf">Müstemend - Pekâlâ, haydi söyleyelim.</p>
			<p class="paragraf"><span class="CharOverride-10">(İkisi bir ağızdan başlarlar. Ellerini düm tek usulüyle dizlerine vururlar. Oturdukları kanepe koridordan gelen kapının önündedir)</span></p>
			<p class="paragraf">Yar elinden çektiğim hamyâzedir (A canım) </p>
			<p class="paragraf">İhtiyar olsam da gönlüm tazedir. </p>
			<p class="paragraf">İnfiâlim çarh-ı bî-endâzedir.</p>
			<p class="paragraf">Nakarat </p>
			<p class="paragraf">İhtiyar olsam da gönlüm tazedir. (A canım)</p>
			<p class="paragraf ParaOverride-17"><span class="bold _idGenCharOverride-1">İKİNCİ MECLİS</span></p>
			<p class="paragraf ParaOverride-16">Evvelkiler, Peride</p>
			<p class="paragraf ParaOverride-20">Peride - <span class="CharOverride-10">(İçeri girince patronla garson dö büronun yan yana oturmuş, ellerini vurarak, başlarını sallayarak, avazları çıktığı kadar şarkı söylediklerini görür) </span>A, a, a, a, a... Ne oluyoruz? A, a, a...</p>
			<p class="paragraf"><span class="CharOverride-10">(Peride’nin girdiğini sesinden anlarlar, birdenbire susarlar. Şem’î Bey yavaşça kalkar, hususî odasına geçer. Sanki kâtibenin girdiğini görmemiştir. Müstemend olduğu yerde öylece kalır)</span></p>
			<p class="paragraf ParaOverride-17"><span class="bold _idGenCharOverride-1">ÜÇÜNCÜ MECLİS</span></p>
			<p class="paragraf ParaOverride-16">Müstemend, Peride</p>
			<p class="paragraf ParaOverride-20">Peride - (<span class="CharOverride-10">Elindeki portföyü</span><span class="dipp"><a class="_idFootnoteLink" href="#footnote-225-386" id="footnote-225-386-backlink">386</a></span><span class="CharOverride-10"> yazıhanenin üzerine atar. Hızla Müstemend Efendi’nin karşısına geçer. Ellerini kalçalarına koyarak</span>) Yüzüme bak Müstemend Ağa.</p>
			<p class="paragraf">Müstemend - (<span class="CharOverride-10">Bozularak</span>) Ben ağa değilim!</p>
			<p class="paragraf">Peride - (<span class="CharOverride-10">Gülerek</span>) Öyle ise Müstemend Paşa!</p>
			<p class="paragraf">Müstemend - Paşa da değilim.</p>
			<p class="paragraf">Peride - Müstemend Bey.</p>
			<p class="paragraf">Müstemend - Bey de değilim.</p>
			<p class="paragraf">Peride - Müstemend Çelebi.</p>
			<p class="paragraf">Müstemend - Çelebi de değilim.</p>
			<p class="paragraf">Peride - Ya nesin?</p>
			<p class="paragraf">Müstemend - Okuryazar bir efendiyim.</p>
			<p class="paragraf">Peride - Ne olursan ol. Şimdi sen burada “garson dö büro”sun. Ne hakla benim odamda oturuyorsun?</p>
			<p class="paragraf">Müstemend - Şey...</p>
			<p class="paragraf">Peride - Ayağa kalk diyorum. Haydi çabuk.</p>
			<p class="paragraf">Müstemend – <span class="CharOverride-10">(Kalkarak)</span> Affedersiniz.</p>
			<p class="paragraf">Peride - Affedersem şüphesiz kabahatini tekrarlarsın. Maaşından bir lira ceza keseceğim.</p>
			<p class="paragraf">Müstemend - Vay...</p>
			<p class="paragraf">Peride - Evet, yalnız bu kadar değil.</p>
			<p class="paragraf">Müstemend - Daha ne var?</p>
			<p class="paragraf">Peride - Girdiğim vakit gördüm. Arsız arsız şarkı söylüyordun. Burası meyhane mi?</p>
			<p class="paragraf">Müstemend - Beyle beraber söylüyorduk.</p>
			<p class="paragraf">Peride - Ben beye karışmam. Sen madunumsun. Sana karışırım. İki lira da bu terbiyesizliğin için kıste’l-yevm kaydedeceğim.</p>
			<p class="paragraf">Müstemend - Aman Peride Hanımcığım!</p>
			<p class="paragraf">Peride - Yılışıklık istemez. Bana “Peride Hanımcığım” demek senin haddin değil.</p>
			<p class="paragraf">Müstemend - Fakat...</p>
			<p class="paragraf">Peride - Hayır, hayır, hayır, tasgir edatları muhabbetle merhamet ifade eder. Sen bana ne muhabbet gösterebilirsin ne de merhamet! Sen bir garson dö bürosun...</p>
			<p class="paragraf">Müstemend - Fakat...</p>
			<p class="paragraf">Peride - Şu kıyafetine bak. Dilenci gibi. Pantolonun ütüsüz. Yaka bir tarafta, paça bir tarafta, fesle yazıhanede dolaşmak yasak olduğunu bilmiyor musun?</p>
			<p class="paragraf">Müstemend - Yeni geldim, daha çıkarmadım.</p>
			<p class="paragraf">Peride - Yeni mi geldin? <span class="CharOverride-10">(Bilek saatine bakarak)</span> Saat on buçuk... Yeni geldin ha... <span class="CharOverride-10">(Çiçeklerin durduğu billur vazolara bakarak)</span> Daha bunların sularını bile değiştirmemişsin. Haydi çabuk. Seni bir gün mutlaka kovacağım. Buraya terbiyeli, genç, mükemmel bir garson alacağım... Evet, sen yapamayacaksın... Sende ne terbiye, ne nezaket, ne de gayret var! Haydi çabuk, ben odamda esvaplarımı değiştirinceye kadar su değişmeli... Anladın mı? Haydi arş...</p>
			<p class="paragraf">(Peride çarşafını çıkarmak, başına başörtüsünü koymak üzere hususî odasına girer.)</p>
			<p class="paragraf ParaOverride-17"><span class="bold _idGenCharOverride-1">DÖRDÜNCÜ MECLİS</span></p>
			<p class="paragraf ParaOverride-16">Müstemend, Hayranzade</p>
			<p class="paragraf ParaOverride-20">Hayranzade - <span class="CharOverride-10">(Yavaşça aralıktan kapıdan girer.)</span> Geçmiş olsun ulan!..</p>
			<p class="paragraf">Müstemend - Yine mi ulan?</p>
			<p class="paragraf">Hayranzade - Pardon!</p>
			<p class="paragraf">Müstemend - Senin sebebine aylığımdan yine üç lira gitti.</p>
			<p class="paragraf">Hayranzade - <span class="CharOverride-10">(Cebinden çantasını çıkararak, bir kâğıt uzatır.)</span> Al onun yerine yirmi beş lira.</p>
			<p class="paragraf">Müstemend - Teşekkür ederim.</p>
			<p class="paragraf">Hayranzade - Fakat bir şey yapacaksın!</p>
			<p class="paragraf">Müstemend - Ne?</p>
			<p class="paragraf">Hayranzade - Peride’ye diyeceksin ki, “Beraber şarkı söylediğimiz adam, Şem’î Bey değildi.”</p>
			<p class="paragraf">Müstemend - Gördü ayol.</p>
			<p class="paragraf">Hayranzade - Görsün.</p>
			<p class="paragraf">Müstemend - Sen olduğunu söyledim.</p>
			<p class="paragraf">Hayranzade - Söyle, zararı yok. Şimdi inkâr edersin.</p>
			<p class="paragraf">Müstemend - Nasıl olur bu?</p>
			<p class="paragraf">Hayranzade - Haysiyetimi kurtarmak lâzım. Kim bilir ne kadar ayıpladı!</p>
			<p class="paragraf">Müstemend - Pekâlâ...</p>
			<p class="paragraf"><span class="CharOverride-10">(Peride girerken Hayranzade çıkar.)</span></p>
			<p class="paragraf ParaOverride-17"><span class="bold _idGenCharOverride-1">BEŞİNCİ MECLİS</span></p>
			<p class="paragraf ParaOverride-16">Müstemend, Peride</p>
			<p class="paragraf ParaOverride-20">Peride - <span class="CharOverride-10">(Doğru vazolara gider)</span> Ne o, daha bunları değiştirmedin mi?</p>
			<p class="paragraf">Müstemend - Değiştiremedim.</p>
			<p class="paragraf">Peride - Niçin?</p>
			<p class="paragraf">Müstemend - Vicdanımın azabından!</p>
			<p class="paragraf">Peride - Ne demek?</p>
			<p class="paragraf">Müstemend - Size demin bir yalan söylemiştim de.</p>
			<p class="paragraf">Peride - Nasıl yalan?</p>
			<p class="paragraf">Müstemend - Bir yalan! Tüylerim hâlâ ürpermiş duruyor... Âdeta bir cinayet, bir vicdansızlık, bir iftira, kuru bir iftira...</p>
			<p class="paragraf">Peride - Ne, söyle bakayım.</p>
			<p class="paragraf">Müstemend - Siz içeriye girdiğiniz vakit ben şarkı söylemiyor mu idim?</p>
			<p class="paragraf">Peride - Evet...</p>
			<p class="paragraf">Müstemend - Yanımda birisi vardı.</p>
			<p class="paragraf">Peride - Evet, gördüm. Bizim beydi.</p>
			<p class="paragraf">Müstemend - Hayır işte, yanlış görmüşsünüz.</p>
			<p class="paragraf">Peride - <span class="CharOverride-10">(Bir kahkaha atarak)</span> Ya kimdi?</p>
			<p class="paragraf">Müstemend - Bey değildi.</p>
			<p class="paragraf">Peride - Kimdi?</p>
			<p class="paragraf">Müstemend - Söylemem.</p>
			<p class="paragraf">Peride - O hâlde şimdi hesabınızı kesiyorum. <span class="CharOverride-10">(Yazıhaneye oturur.)</span> Bugün ayın kaçı? <span class="CharOverride-10">(Biraz düşünür) </span>On dördü... Hem yabancı bir sarhoşu, bir yankesiciyi, bir karmanyolacıyı kasanın yanına almak, onunla rakı içmek, resmî bir yerde şarkı söylemek... Sonra büro müdiresi gelirken katili kaçırmak, daha sonra da, kaçan katil için patronun kendisi diye yalan söylemek! Evet, evet böyle adamları bir dakika bile tutmak caiz değil. Şem’î Bey beni buraya alırken geniş bir salâhiyet verdi. Yazıhanesinin adamlarını istediklerimden tayin edebilirim.</p>
			<p class="paragraf">Müstemend - <span class="CharOverride-10">(Şaşırarak)</span> Fakat, Peride Hanımcığım, yalan söylüyorum. Aslı yok dediklerimin...</p>
			<p class="paragraf">Peride - İşte onun için kovuluyorsun ya!.. <span class="CharOverride-10">(Defteri açar, rakamlar yazmağa başlar...)</span> Ah bu kâtipsizlik. Kasaya da ben bakıyorum.</p>
			<p class="paragraf">Müstemend - <span class="CharOverride-10">(Kendi kendine) </span>Doğrusunu söylerim, o idi, derim, evet niçin kovulayım... (<span class="CharOverride-10">Perideye hitaben</span>) Peride Hanım, lütfen... <span class="CharOverride-10">(derken kapıdan hızla Hayranzade girer)</span></p>
			<p class="paragraf ParaOverride-17"><span class="bold _idGenCharOverride-1">ALTINCI MECLİS</span></p>
			<p class="paragraf ParaOverride-16">Evvelkiler, Hayranzade</p>
			<p class="paragraf ParaOverride-20">Hayranzade - <span class="CharOverride-10">(Girer girmez Müstemend’e susması için gizli bir işaret eder. Yazıhaneye yaklaşır.)</span> Bonjur Peride Hanım...</p>
			<p class="paragraf">Peride - <span class="CharOverride-10">(Kalkarak, tatlı tatlı)</span> Bonjur mon patron!</p>
			<p class="paragraf">Hayranzade - Nasılsınız?</p>
			<p class="paragraf">Peride - Çok iyi.</p>
			<p class="paragraf">Hayranzade - Oh... <span class="CharOverride-10">(Gözlerini süzer.)</span> Teşekkür ederim.</p>
			<p class="paragraf">Peride - Estağfurullah efendim.</p>
			<p class="paragraf">Hayranzade - Ne yapıyorsunuz?</p>
			<p class="paragraf">Peride - <span class="CharOverride-10">(Şiddetle)</span> Müstemend’in hesabını kesiyorum.</p>
			<p class="paragraf">Hayranzade - Niçin? Bir kabahati mi var?</p>
			<p class="paragraf">Peride - Kabahat değil, cinayet! Bu herif <span class="CharOverride-10">(Parmağıyla Müstemend’i gösterir.)</span> korkunç bir katil.</p>
			<p class="paragraf">Müstemend - <span class="CharOverride-10">(Şaşkın)</span> Hayırdır inşallah.</p>
			<p class="paragraf">Peride - Evet, hıyanetini gözümle gördüm. Elimle yakalayamadım ama.</p>
			<p class="paragraf">Hayranzade - Aman ya Rabbi ne yaptı?</p>
			<p class="paragraf">Peride - Siz de yeni geldiniz değil mi?</p>
			<p class="paragraf">Hayranzade - Evet.</p>
			<p class="paragraf">Peride - İçeriye girince bu katil herifi zil zurna sarhoş başka bir katille gördüm.</p>
			<p class="paragraf">Müstemend - <span class="CharOverride-10">(Kendi kendine)</span> Vay anasını...</p>
			<p class="paragraf">Peride - Kasanın dibine oturmuşlar! Nasıl kıralım, nasıl anahtar uyduralım diye müzakere ediyorlardı.</p>
			<p class="paragraf">Müstemend - Aman ya Rabbi!</p>
			<p class="paragraf">Hayranzade - <span class="CharOverride-10">(Gözlerini açar, Müstemend’e tuhaf tuhaf bakar.)</span> Eey sonra!?</p>
			<p class="paragraf">Peride - Hatta yapacakları cinayet için o kadar bir neşeleri vardı ki gayet adî, gayet rezil bir şarkıyı da avazları çıktığı kadar haykırıyorlardı.</p>
			<p class="paragraf">Müstemend - Efendim... Yalnız...</p>
			<p class="paragraf">Peride - Sus, hain! Lâfa karışma. <span class="CharOverride-10">(Hayranzade’ye dönerek)</span> Beni görünce şeriki olan cani elinde bir hançer sizin odanıza daldı. Allah’tan orada bulunmadınız, yoksa mutlaka sizi öldürecekti. Demek koridora çıktı, asansöre atladı, sırroldu.</p>
			<p class="paragraf">Hayranzade - Evet, evet, mutlaka öyle olmalı.</p>
			<p class="paragraf">Peride - Artık onu tutamayız. Fakat bu hırsızın hesabını kesip kanunun pençesine teslim etmeliyiz. Şimdi Ali’yi çağırayım. Karakoldan bir polis getirteyim. (<span class="CharOverride-10">Elektrik düğmesine dokunmağa kalkarken</span>)</p>
			<p class="paragraf">Hayranzade - <span class="CharOverride-10">(Müstemend’e dönerek)</span> Tuh! senin suratına!</p>
			<p class="paragraf">Müstemend - Allah’tan kork!</p>
			<p class="paragraf">Peride - Bakınız. Ne terbiyesiz! Müfret sigasıyla hitap ediyor. Sonra utanmadan kendisine “ağa” dediğime razı olmuyor. Sözde okuryazar bir efendiymiş.</p>
			<p class="paragraf">Hayranzade - Allah belâsını versin! Perideciğim. Bu sefer affediniz. Ben sabahleyin Ali’yi eve gönderdim, daha gelmemiştir. Evet şu rezili affediniz.</p>
			<p class="paragraf">Peride-Mümkün değil.</p>
			<p class="paragraf">Hayranzade - Affediniz. Çünkü ben bu hainin elinde büyüdüm. Bu herif bana baba yadigârıdır.</p>
			<p class="paragraf">Peride - Ne? Elinde mi büyüdünüz?</p>
			<p class="paragraf">Hayranzade - Evet...</p>
			<p class="paragraf">Peride - Hâlbuki ondan yaşlı görünüyorsunuz!</p>
			<p class="paragraf">Hayranzade - “İhtiyarlamamak için sağlam mide ile fena bir vicdan lâzımdır” derler, ne doğru! Bu herif bildim bileli vicdansızdır. Çocukluğumdan beri her sene iki defa hariçten ortak hırsız bulup evimizi soymağa kalkar. Hatta bir kere babamı da öldürmek kastıyla yaralamıştı. Zavallı dört ay yataktan kalkamadı. Fakat onu yine affetti.</p>
			<p class="paragraf">Peride - Ah ne vicdan, ne altın kalp!</p>
			<p class="paragraf">Hayranzade - Tıpkı benim gibi... Hâlbuki <span class="CharOverride-10">(Müstemend’i göstererek)</span> şunun suratına bak. Hiç nur var mı? Fakat ne yapayım, kovmağa vicdanım razı olmuyor. Benden elli yaş büyüktür. Gözlerimi onun kucağında açtım. Yine böyle saçlı sakallı kocaman bir herifti. <span class="CharOverride-10">(Müstemend’e dönerek)</span> Değil mi?</p>
			<p class="paragraf">Müstemend - <span class="CharOverride-10">(Başını sallayarak)</span> Doğru!</p>
			<p class="paragraf">Hayranzade - Haydi dışarı defol. <span class="CharOverride-10">(Peride’ye dönerek)</span> Ne yapalım. Bu bizim köpeğimiz. Ne yapsa acırız. İhtiyar bir köpek...</p>
			<p class="paragraf">Müstemend - <span class="CharOverride-10">(Vurarak, kırarak)</span> İhtiyar köpek... ihtiyar köpek, sensin ihtiyar köpek, budala köpek... <span class="CharOverride-10">(Dışarıya çıkar.)</span></p>
			<p class="paragraf ParaOverride-17"><span class="bold _idGenCharOverride-1">YEDİNCİ MECLİS</span></p>
			<p class="paragraf ParaOverride-16">Peride, Hayranzade</p>
			<p class="paragraf ParaOverride-20">Hayranzade - Sizin kâtip meselesini ne yaptınız?</p>
			<p class="paragraf">Peride - Dün, bütün akşam gazetelerine ilân verdim. Bugün müracaatlar başlar. İçlerinden münasip birisini seçeriz. Ne gibi evsaf aramak niyetindesiniz?</p>
			<p class="paragraf">Hayranzade - Ben hep sizi düşünüyorum. Çünkü müdire sizsiniz. O adam sizin maiyetinizde bulunacak. Her hâlde gayet namuslu olması icap eder.</p>
			<p class="paragraf">Peride - Elbet.</p>
			<p class="paragraf">Hayranzade - Kibar, terbiyeli, son derece mahcup olmalı. Evet son derece mahcup olmalı. Bir kız oğlan kız kadar mahcup. Serbestçe birisi olursa sizin canınızı sıkar.</p>
			<p class="paragraf">Peride - Doğru.</p>
			<p class="paragraf">Hayranzade - Fakat böyle bir adam bulmak ne müşkül! Altı aydır dört kâtip değiştirdik. Hiçbirisi size rahat vermedi.</p>
			<p class="paragraf">Peride - Bu sefer imtihan ederiz.</p>
			<p class="paragraf">Hayranzade - Niçin?</p>
			<p class="paragraf">Peride - Mahcup, sıkılgan, utangaç olup olmadığını anlamak için...</p>
			<p class="paragraf">Hayranzade - Buna imkân var mı?</p>
			<p class="paragraf">Peride - <span class="CharOverride-10">(Gülerek)</span> Ben bulurum.</p>
			<p class="paragraf">Hayranzade - Nasıl?</p>
			<p class="paragraf">Peride - <span class="CharOverride-10">(Biraz düşünerek)</span> Meselâ açık bir roman okuruz. Eğer namuslu ise kızarır, <span class="CharOverride-10">(Kanepeye otururlar.)</span> üzerine fenalık gelir. O kadar ki hatta o parçaya devam etmek imkânsızlaşır.</p>
			<p class="paragraf">Hayranzade - Sahi. Fakat öyle bir roman nerde bulmalı?.</p>
			<p class="paragraf">Peride - Ben buldum.</p>
			<p class="paragraf">Hayranzade - Nerede?</p>
			<p class="paragraf">Peride - Geçen gün intizar odasında Müstemend’i bir şey okurken yakaladım. Elindeki kitabı aldım. Bir de ne göreyim, maazallah Hüseyin Rahmi’nin <span class="CharOverride-10">Şıpsevdi</span> romanı değil mi? Fena hâlde çıkıştım. Ellerime sürülmesin diye bir gazeteye sardım. Alıp eve giderken, vapurda denize atacaktım. Hâlâ kasanın üstünde duruyor. Unutmuşum. Bu kitabın herhangi bir sahifesini Müstemend’e okuturuz. Eğer dinleyen kızarmazsa bizim işimize gelmez.</p>
			<p class="paragraf">Hayranzade - Hakikaten çok iyi bir imtihan.</p>
			<p class="paragraf">Peride - Dahası var. Ben kalkar, namzedin yüzüne dik dik bakarım. Namuslu ise yine kızarır. Yere bakar. Yok güler, yılışırsa namussuz olduğunu anlarız.</p>
			<p class="paragraf">Hayranzade - Pekâlâ, pekâlâ Perideciğim. Erkeklerin içinde vallahi sizin gibi akıllı, âlim, mütefekkir yoktur. Ah bu erkekler, kendim de dâhil olduğum hâlde söylerim, hepsi eşektir. Ben feministim!</p>
			<p class="paragraf">Peride - Feminist mi?</p>
			<p class="paragraf">Hayranzade - Şüphesiz feministim. Kadınlara erkeklerden ziyade hürriyet verilmesi taraftarıyım! Meselâ işte görüyorsunuz ya! Yazıhanemin en büyük memuru sizsiniz. Hatta kâtipleri de sizin gibi kadın intihap etmek istiyorum. Siz istemiyorsunuz!</p>
			<p class="paragraf">Peride - Ben feminist değilim! Doğru, kadınlarla çalışmak hiç işimize gelmez. Ne üstümde, ne altımda bir kadın bulunmasına tahammül edemem. Mafevkim de erkek olmalı, madunum da... Mademki kâtiplerimin müdire gibi ben amiriyim, hepsinin erkek olmasını isterim.</p>
			<p class="paragraf">Hayranzade - Öyle ise bu nokta-ı nazara göre ben de feminist değilim!</p>
			<p class="paragraf"><span class="CharOverride-10">(Müstemend girer)</span></p>
			<p class="paragraf ParaOverride-17"><span class="bold _idGenCharOverride-1">SEKİZİNCİ MECLİS</span></p>
			<p class="paragraf ParaOverride-16">Evvelkiler, Müstemend</p>
			<p class="paragraf ParaOverride-20">Müstemend - <span class="CharOverride-10">(Hayranzade’ye)</span> Biri gelmiş, sizi görmek istiyor.</p>
			<p class="paragraf">Peride - <span class="CharOverride-10">(Hiddetle ayağa kalkarak)</span> Ne demek bu? Nasıl olur bu?</p>
			<p class="paragraf">Müstemend - <span class="CharOverride-10">(Yılışık)</span> Ne, nasıl olur?</p>
			<p class="paragraf">Peride - Ben görmeden patronu birisi nasıl görür?</p>
			<p class="paragraf">Müstemend - Bayağı!</p>
			<p class="paragraf">Peride - Halt etmişsin. Kaba, katil herif! Şem’î Bey’in babasını bile öldürmek istiyormuşsun! Yine seni affetmişler. İşte öğren! Ben burada müdireyim. Patronu görmek isteyen evvelâ beni görür. Eğer münasipse ben onunla görüştürürüm.</p>
			<p class="paragraf">Hayranzade - Doğru!</p>
			<p class="paragraf">Müstemend - O hâlde?</p>
			<p class="paragraf">Peride - Müracaat edenleri evvelâ bana göstereceksin!</p>
			<p class="paragraf">Müstemend - Pekâlâ efendim.</p>
			<p class="paragraf">Peride - <span class="CharOverride-10">(Hayranzade’ye dönerek) </span>Siz odanızı teşrif ediniz. Ben de işimle meşgul olayım.</p>
			<p class="paragraf">Hayranzade - Baş üstüne! <span class="CharOverride-10">(Kalkar, odasına gider)</span></p>
			<p class="paragraf">Peride - <span class="CharOverride-10">(Müstemend’e) </span>Haydi çabuk! Müracaat edeni buraya getir! (Müstemend çıkar, genç güzel bir delikanlıyı içeriye sokar)</p>
			<p class="paragraf ParaOverride-17"><span class="bold _idGenCharOverride-1">DOKUZUNCU MECLİS</span></p>
			<p class="paragraf ParaOverride-16">Peride, Sermet, Müstemend <span class="CharOverride-10">(Keyifli)</span></p>
			<p class="paragraf ParaOverride-20">Peride - <span class="CharOverride-10">(Müstemend’e) </span>Haydi sen dışarıya, arş! <span class="CharOverride-10">(Müstemend başını sallayarak çıkar)</span> İlânları okudun mu Sermetçiğim?</p>
			<p class="paragraf">Sermet - Okudum cicim. İşte hemen koştum.</p>
			<p class="paragraf">Peride - Daha başkaları gelmedi amma gelirler. Gel bakayım seni bir öpeyim! <span class="CharOverride-10">(Sarmaş dolaş, intizar odasının önündeki kanepeye otururlar) </span>Ha şöyle... Artık hep burada sevişiriz, kimse bizi görmez. <span class="CharOverride-10">(Yavaşça intizar odasının kapısı açılır. Müstemend’in kafası görülür) </span>Patronun adını biliyor musun?</p>
			<p class="paragraf">Sermet - Hayvanzade mi ne imiş?</p>
			<p class="paragraf">Peride - <span class="CharOverride-10">(Bir kahkaha atarak) </span>Tamam, hayvanzade. Bir hayvanzade oğlu hayvanzade... Sakın beni ondan kıskanma. Budala ihtiyarın biri. Ben ha bire alay ederim.</p>
			<p class="paragraf">Müstemend - Aşk olsun!.. <span class="CharOverride-10">(İşitmezler)</span></p>
			<p class="paragraf">Sermet - Bakalım beni kâtipliğe kabul edecek mi?</p>
			<p class="paragraf">Peride - İmtihanla kuzum bu...</p>
			<p class="paragraf">Sermet - Aman Perideciğim, imtihan filân deme. Ben imlâdan bile imtihan olamam. Sıfır alırım.</p>
			<p class="paragraf">Peride - Hayır canım, öyle imtihan değil.</p>
			<p class="paragraf">Sermet - Ya nasıl?</p>
			<p class="paragraf">Peride - Yani mahcup musun, değil misin, yani hayalı mı, hayâsız mı? Onu bir deneyeceğiz.</p>
			<p class="paragraf">Sermet - Nasıl?</p>
			<p class="paragraf">Peride - Sana öğreteyim. Evvelâ Hüseyin Rahmi’nin bir romanından iki üç satır okuyacağız. Sen kıpkırmızı ol, elini yüzüne kapat, icap ederse bayıl, arka üstü düş...</p>
			<p class="paragraf">Sermet - Arkasıüstü düşmek kolay, fakat kızarmak nasıl olur?</p>
			<p class="paragraf">Peride - Daha kolay! Kitap okurken sen ıkınırsın.</p>
			<p class="paragraf">Sermet - Ikınmak ne demek?</p>
			<p class="paragraf">Peride - Soluk almadan geriniyormuş gibi nefesini içinde zapt edip kendini sıkmak! İşte böyle <span class="CharOverride-10">(Kendi kendini sıkar, yüzü kıpkırmızı olur.)</span></p>
			<p class="paragraf">Sermet - Aman Perideciğim. Yanakların kanayacak, bırak.</p>
			<p class="paragraf">Peride - <span class="CharOverride-10">(Geniş bir nefes alarak)</span> Hatta ben mahcubiyetimden kızarmak değil, gözlerimden ulam ulam yaş döktürebilirim.</p>
			<p class="paragraf">Sermet - Tabiî, sen kadınsın, kadında hayâ hissi pek kuvvetlidir.</p>
			<p class="paragraf">Peride - Tabiî. Yani ciğerler, teneffüs boruları kuvvetli. Şimdi imtihan programını öğrendin ya?</p>
			<p class="paragraf">Sermet - Öğrendim.</p>
			<p class="paragraf">Peride - O hâlde kalk. Seni salona götüreyim. Kütüphaneyi gör. Balkonu gör. Ben hep bu balkonda otururum. İstanbul ayağımız altındadır. Tıpkı yangın kulesi gibi. Haydi gel! <span class="CharOverride-10">(Sarmaş dolaş kalkarlar, salona geçerler. Müstemend dinlediği aralık kapıdan çıkar.)</span></p>
			<p class="paragraf ParaOverride-17"><span class="bold _idGenCharOverride-1">ONUNCU MECLİS</span></p>
			<p class="paragraf ParaOverride-16">Müstemend, sonra Hayranzade</p>
			<p class="paragraf ParaOverride-20">Müstemend - Oh yaşayın! Hakikaten herif hayvanzade. Ama ne olursa olsun bu oyunu kendisine söyleyeceğim. <span class="CharOverride-10">(Tam giderken Hayranzade’nin hususî odasının kapısı açılır, karşı karşıya gelirler.)</span></p>
			<p class="paragraf">Hayranzade - Nerede Peride Hanım?</p>
			<p class="paragraf">Müstemend - <span class="CharOverride-10">(Gülerek)</span> Bil bakayım.</p>
			<p class="paragraf">Hayranzade - Söyle ulan!..</p>
			<p class="paragraf">Müstemend - <span class="CharOverride-10">(Darılarak)</span> Yine ulan ha?..</p>
			<p class="paragraf">Hayranzade - Bıktım senin bu gücenmenden... Nerede Peride Hanım diyorum.</p>
			<p class="paragraf">Müstemend - Seni görmeğe gelenle salona girdiler. Galiba imtihan oluyorlar.</p>
			<p class="paragraf">Hayranzade - Ne imtihanı? Gevezeliği bırak be herif... <span class="CharOverride-10">(Salonun kapısına doğru yürür. Müstemend önüne geçer.)</span></p>
			<p class="paragraf">Müstemend - Dur, sana bir şey söyleyeceğim.</p>
			<p class="paragraf">Hayranzade - Ne var?</p>
			<p class="paragraf">Müstemend - Bu kız seni eşek yerine koyuyor.</p>
			<p class="paragraf">Hayranzade - Amma terbiyesizlik ediyorsun.</p>
			<p class="paragraf">Müstemend - İspat edeceğim.</p>
			<p class="paragraf">Hayranzade - Et bakayım.</p>
			<p class="paragraf">Müstemend - Benim haberim yoktu. Demek siz bir kâtip alacaksınız. Bu kâtibin son derece mahcup, namuslu, hayalı olduğunu istiyorsunuz, imtihan edeceksiniz değil mi?</p>
			<p class="paragraf">Hayranzade - Evet. Nereden biliyorsun?</p>
			<p class="paragraf">Müstemend - Tabiî, Müdire Hanım bana söylemez.</p>
			<p class="paragraf">Hayranzade - Bizi dinlemişsin.</p>
			<p class="paragraf">Müstemend - Hayır, onları dinledim. İşin içinde sen yoksun. Kafana bir külâh hazırlandı, şimdi giydirecekler. Bak tafsilatıyla planlarını anlatayım: Müdire Hanımın geçen gün benim elimde görüp rica ederek aldığı romandan bir sahife okutacaksınız. Yani kâtip dinlerken utanacak. Ikınacak. Kıpkırmızı olacak.</p>
			<p class="paragraf">Hayranzade - Ikınmak ne?</p>
			<p class="paragraf">Müstemend - <span class="CharOverride-10">(Gülerek)</span> Amelî utanmak olacak. Peride Hanım’ın tarifini aynıyla söyleyeyim: “Soluk almadan geriniyormuş gibi nefesini içinde zapt edip kendini sıkmak!” <span class="CharOverride-10">(Hayranzade soluk almaz, gerinir gibi kendini sıkar.)</span></p>
			<p class="paragraf">Hayranzade - Kızardım mı?</p>
			<p class="paragraf">Müstemend - Pancar gibi! Nefes alırsan burnundan al.</p>
			<p class="paragraf">Hayranzade - Vay anasını! Gözlerimin önünde kandiller uçuyor; sen de ıkın bakayım... (<span class="CharOverride-10">Müstemend ıkınırken</span>) Ha gayret, ha gayret, ha gayret!.. Tuh suratına... Ulan kızarmıyorsun, morarıyorsun...</p>
			<p class="paragraf">Müstemend - Yine mi ulan?</p>
			<p class="paragraf"><span class="CharOverride-10">(Salondan Peride girer)</span></p>
			<p class="paragraf ParaOverride-17"><span class="bold _idGenCharOverride-1">ON BİRİNCİ MECLİS</span></p>
			<p class="paragraf ParaOverride-16">Evvelkiler, Peride</p>
			<p class="paragraf ParaOverride-20">Peride - Ah, teessüf ederim Şem’î Beyefendi, teessüf ederim.</p>
			<p class="paragraf">Hayranzade - <span class="CharOverride-10">(Şaşırarak)</span> Hayırdır inşallah, niçin?</p>
			<p class="paragraf">Peride - Benim haysiyetimi kırıyorsunuz...</p>
			<p class="paragraf">Hayranzade - Hâşâ. Nasıl olur, nasıl olur?</p>
			<p class="paragraf">Peride - Nasıl olacak? Bu adî garson do büro ile yine senli benli konuşuyorsunuz! İyi ki yeni müracaat eden kâtibi içeride bıraktım. Sizin böyle sekiz on derece madununuzla teklifsizliğinizi görseydi katiyen hizmetinize girmek istemezdi. Çok malûmatlı, çok terbiyeli bir çocuk. Âdeta kız! Şimdi buraya çağırayım, imtihan edelim. <span class="CharOverride-10">(Müstemend’e şiddetle)</span> Haydi sen dışarıya, arş!..</p>
			<p class="paragraf">Müstemend - <span class="CharOverride-10">(Meyuskâr çıkarken gizlice Hayranzade’ye)</span> Dediklerime dikkat!</p>
			<p class="paragraf">Peride - Ne diyor yine bu terbiyesiz herif?</p>
			<p class="paragraf">Hayranzade - Hiç canım.</p>
			<p class="paragraf"><span class="CharOverride-10">(Müstemend çıkar, Peride salonun kapısını açar, Sermet’i çağırır)</span></p>
			<p class="paragraf ParaOverride-17"><span class="bold _idGenCharOverride-1">ON İKİNCİ MECLİS</span></p>
			<p class="paragraf ParaOverride-16">Hayranzade, Peride, Sermet</p>
			<p class="paragraf ParaOverride-20">Peride - Teşrif ediniz.</p>
			<p class="paragraf"><span class="CharOverride-10">(Sermet gayet mütereddit girer. Beceriksiz bir duruşla sağına soluna bakar, kollarını önüne bağlar, yere bakar...)</span></p>
			<p class="paragraf">Peride - <span class="CharOverride-10">(Hayranzade’ye)</span> Takdim ederim, ismi Sermet Bey’miş.</p>
			<p class="paragraf">Hayranzade - <span class="CharOverride-10">(Sermet’e)</span> Hangi mektepten mezunsun?</p>
			<p class="paragraf">Sermet - <span class="CharOverride-10">(Bir şey söyleyecekmiş gibi ezilir, büzülür, kıvranır)</span> Bendeniz mi? Hâk-i payiniz mi efendim?</p>
			<p class="paragraf">Hayranzade - Evet!</p>
			<p class="paragraf">Peride - <span class="CharOverride-10">(Atılarak)</span> Pek mahcuptur. Birdenbire bu sualinize cevap veremeyecek. Çünkü Galatasaray’dan, Robert Kolej’den, Alman Mektebi’nden, Darülfünun’dan, Hukuk’tan, hâsılı İstanbul’da ne kadar tali, âli mektep varsa hepsinden mezun! Âdeta bir harika! Bunu utanmadan nasıl söylesin. O Avrupa’da da ikmal-i tahsil etmiş.</p>
			<p class="paragraf">Hayranzade - Pekâlâ, pekâlâ! <span class="CharOverride-10">(Sermet’e) </span>Kaç yaşındasınız?</p>
			<p class="paragraf"><span class="CharOverride-10">(Sermet ıkınır, kıpkırmızı kesilir)</span></p>
			<p class="paragraf">Peride - <span class="CharOverride-10">(Hayranzade’ye yavaşça)</span> Aman Şem’î Bey! Namuslu delikanlılara hiç böyle şey sorulur mu? Ayıp!</p>
			<p class="paragraf">Hayranzade - Niçin canım, yaşını sormak ayıp mı? Bunda utanacak ne var?</p>
			<p class="paragraf">Peride - Ayıp ya... Yaş deyince hayatın bazı hadiseleri hatıra gelir.</p>
			<p class="paragraf">Hayranzade - Ne gibi?</p>
			<p class="paragraf">Peride - <span class="CharOverride-10">(Güya Sermet’e işittirmek istemiyormuş gibi)</span> Meselâ... fakat ben de utanacağım. Yüzüme bakmayınız. <span class="CharOverride-10">(Hayranzade başını çevirir. Peride ıkınır kızarır)</span></p>
			<p class="paragraf">Hayranzade - Hayır söyleyemeyeceğim. Elinizi veriniz. <span class="CharOverride-10">(Hayranzade’nin elini alır, memelerinin ortasına koyar. Üstünden basar)</span> Ne hissediyorsunuz?</p>
			<p class="paragraf">Hayranzade - <span class="CharOverride-10">(Ağzı kulaklarında) </span>Gayet tatlı, gayet hoş... Oh anlatılmaz derecede tatlı bir hararet!</p>
			<p class="paragraf">Peride - Daha daha! Dikkat ediniz!</p>
			<p class="paragraf">Hayranzade - <span class="CharOverride-10">(Kendi kendine) </span>Oh, kendimi kaybedeceğim.</p>
			<p class="paragraf">Peride - Ben kendimi kaybedeceğim. Kalbimin nasıl attığını duymuyor musunuz?</p>
			<p class="paragraf">Hayranzade - Hızlı, hızlı...</p>
			<p class="paragraf">Peride - Şimdi yüzüme bakınız!</p>
			<p class="paragraf">Hayranzade - <span class="CharOverride-10">(Şaşırarak) </span>A... Gözlerinize kan hücum etmiş...</p>
			<p class="paragraf">Peride - Utandığımdan... İşte evet söyleyemeyeceğim. Hayatın, yaş anıldıkça akla gelen bazı hadiselerini mümkün değil söyleyemeyeceğim.</p>
			<p class="paragraf">Hayranzade - <span class="CharOverride-10">(Kendi kendine)</span> Tuhaf! Acaba insanı, utanmaktan yerin dibine geçirecek bu hadiseler ne?..</p>
			<p class="paragraf">Peride - Durunuz, size yazayım... Ama yüzüme bakmadan okuyacaksınız. Sonra hemen yırtıp atacaksınız. <span class="CharOverride-10">(Yazıhaneye koşar, bir satır yazar, kâğıdı katlar.)</span> Ben odadan çıkmadan sakın okumayınız. <span class="CharOverride-10">(Kendi hususî odasına yüzü kapalı kaçar.)</span></p>
			<p class="paragraf">Hayranzade - <span class="CharOverride-10">(Şaşkın şaşkın kâğıda bakar, açmak üzere kaldırırken Sermet’e)</span> Bari sen de yüzünü duvara dön!..</p>
			<p class="paragraf">Sermet - Baş üstüne! <span class="CharOverride-10">(Utanarak döner.)</span></p>
			<p class="paragraf">Hayranzade - <span class="CharOverride-10">(Kâğıdı açar, okur.)</span> Çocuk yedi sekiz yaşında iken yapılan bir ameliye... Sonra on beş yaşına yakın... Fakat bunda utanacak ne var? <span class="CharOverride-10">(Derken yüzünü duvara dönmüş olan Sermet küt diye yere düşer. Aynı zamanda Peride odasından çıkar.)</span></p>
			<p class="paragraf">Peride - Aman! Aman...</p>
			<p class="paragraf">Hayranzade - Hayırdır inşallah, ne oldu buna?</p>
			<p class="paragraf">Peride - <span class="CharOverride-10">(Sermet’in üzerine atılır.)</span> Ah! Galiba yazdığımı yüksek sesle okudunuz, utanmasından bayıldı zavallı...</p>
			<p class="paragraf">Hayranzade - <span class="CharOverride-10">(Şaşırarak)</span> Olur iş değil.</p>
			<p class="paragraf">Peride - Neye olur iş değil?.. Haya bu... Öyle şeylere tahammül edilir mi? Tutunuz bakayım şunu, kaldıralım.</p>
			<p class="paragraf">Hayranzade - Ne yapacağız?</p>
			<p class="paragraf">Peride - Demek bize hizmet etmeğe gelen bu saf çocuğu daha ilk adımda böyle yerlerde mi bırakacağız?</p>
			<p class="paragraf">Hayranzade - Hayır canım, emret ne yapayım?</p>
			<p class="paragraf">Peride - Sırtına al. <span class="CharOverride-10">(Hayranzade Sermet’i sırtına alır)</span> Ha şöyle. Benim odaya. Şezlonga uzatalım, kolonya ile ovalım.</p>
			<p class="paragraf"><span class="CharOverride-10">(İkisi hastayı götürürlerken Müstemend içeriye girer, onların odaya girdiklerini görür.)</span></p>
			<p class="paragraf ParaOverride-17"><span class="bold _idGenCharOverride-1">ON ÜÇÜNCÜ MECLİS</span></p>
			<p class="paragraf ParaOverride-16">Müstemend (yalnız), sonra Peride, Hayranzade</p>
			<p class="paragraf ParaOverride-20">Müstemend - <span class="CharOverride-10">(Yalnız, şaşkın)</span> Bu ne? Acaba herif delikanlıyı kıskanıp öldürdü mü? <span class="CharOverride-10">(Yürür, kapının anahtar deliğine gözünü koyar, bakar, bakar.)</span> Anlaşıldı, oğlan bayılmış! Bizim enayi de telâş ediyor... Külâhı giydi demek. Hınzır kız, vakit bırakmıyor ki bîçareyi uyandırayım... <span class="CharOverride-10">(Kapıyı vurur.)</span> Tak, tak!.. <span class="CharOverride-10">(İçeriden Hayranzade’nin sesi)</span> - Ne var?</p>
			<p class="paragraf">Müstemend - Sana sözüm yok. Sen benim amirim değilsin! Müdire Hanım orada mı?</p>
			<p class="paragraf">Hayranzade - Burada!</p>
			<p class="paragraf">Müstemend - Baksın biraz...</p>
			<p class="paragraf">Peride - <span class="CharOverride-10">(Hiddetli hiddetli kapıdan görünür)</span> Ne var!?</p>
			<p class="paragraf">Müstemend - Üç kişi birden geldi. Galiba kâtiplik için.</p>
			<p class="paragraf">Peride - Pekâlâ şimdi hastamız var. Biraz beklesinler. <span class="CharOverride-10">(Biraz tereddütten sonra)</span> Hayır, hayır, hepsini buraya al! Ben hastaya bakarken Şem’î Bey onlarla konuşur. İçlerinden muvafıkını intihap eder. <span class="CharOverride-10">(Peride kapıdan içeriye çekilir)</span></p>
			<p class="paragraf">Müstemend - <span class="CharOverride-10">(Yalnız kalınca)</span> Oh! Şimdi yalancıktan bayılmış oğlanla kapalıyken vakit bulup bizim hımbıla giydiği külâhı anlatırım. <span class="CharOverride-10">(Hayranzade Peride’nin odasından çıkarken, o müracaatçıları içeriye sokar. Bunların biri sarıklı, biri kalpaklı, birisi de feslidir. Alık alık girerler)</span></p>
			<p class="paragraf ParaOverride-17"><span class="bold _idGenCharOverride-1">ON DÖRDÜNCÜ MECLİS</span></p>
			<p class="paragraf ParaOverride-16">Evvelkiler, Niyazi Molla, Gazanfer Bey, Bican Efendi</p>
			<p class="paragraf ParaOverride-20">Hayranzade - Kâtiplik için mi geldiniz?</p>
			<p class="paragraf">Hepsi birden - <span class="CharOverride-10">(Müstemend’den başka) </span>Evet...</p>
			<p class="paragraf">Hayranzade - Bazı şartlarımız var. Şart da değil, ne diyeyim?</p>
			<p class="paragraf">Müstemend - <span class="CharOverride-10">(Önüne giderek) </span>Bir şey deme. Ben sana söyleyeyim, külâhı giyiyorsun.</p>
			<p class="paragraf">Hayranzade - Ne külâhı?</p>
			<p class="paragraf">Müstemend - Demin sana söyleyecektim. Müdire meydan vermedi.</p>
			<p class="paragraf">Hayranzade - Söyle şimdi ulan...</p>
			<p class="paragraf">Müstemend - <span class="CharOverride-10">(Dargın)</span> Yine mi ulan?..</p>
			<p class="paragraf">Hayranzade - Eey...</p>
			<p class="paragraf">Müstemend - Hem yabancıların karşısında...</p>
			<p class="paragraf">Hayranzade - Ağzım alışmış işte...</p>
			<p class="paragraf">Müstemend - Bak, kulağını aç, iyi dinle...</p>
			<p class="paragraf"><span class="CharOverride-10">(Derken Peride kapıdan görünür, yeni talipleri bir süzer. Talipler de onu süzerler ve birbirlerine tuhaf tuhaf bakışırlar)</span></p>
			<p class="paragraf">Peride - <span class="CharOverride-10">(Hayranzade’ye) </span>Müstemend sizi taciz ediyor. Onu eczahaneye göndereceğim. Siz de rahatça bu talip efendilerde idarehanemizin şeraitini ararsınız.</p>
			<p class="paragraf">Hayranzade - Baş üstüne...</p>
			<p class="paragraf">Peride - <span class="CharOverride-10">(Müstemend’e) </span>Git doğru eczahaneye, bir şişe lokman ruhu al! Haydi.</p>
			<p class="paragraf">Müstemend - <span class="CharOverride-10">(Duraklar, Hayranzade’ye bakar, söyleyeceği şey içinde kalmış gibi) </span>Şey Beyefendi..</p>
			<p class="paragraf">Peride - <span class="CharOverride-10">(Şiddetle) </span>Beyefendiyi filân şimdi bırak, haydi eczahaneye, arş! Haydi diyorum, arş! <span class="CharOverride-10">(Müstemend çıkar.)</span></p>
			<p class="paragraf ParaOverride-17"><span class="bold _idGenCharOverride-1">ON BEŞİNCİ MECLİS</span></p>
			<p class="paragraf ParaOverride-16">Evvelkiler, Peride</p>
			<p class="paragraf ParaOverride-20">Peride - <span class="CharOverride-10">(Taliplere) </span>Ben bu idarehanenin müdiresiyim. Oturunuz efendiler. Patronumuz Şem’î Bey’i içinizde tanıyan var mı?</p>
			<p class="paragraf">Gazanfer Bey - <span class="CharOverride-10">(Ayağa kalkarak keskin askerî bir selâm verir, sonra hazır ol vaziyeti alır.)</span> Ben ihtiyat zabitiyim. Esir olmuştum. Ruslar beni ta Mançurya’ya sürdüler. Orada bile Hayranzade Şem’î Bey namını işitirdik. Moğollar bize: “Sizin fakiri fukarayı düşünür zenginleriniz varmış; hele İstanbul’da bir Şem’î Bey varmış! Muharebe içinde herkese bedava şeker, pirinç, bulgur dağıtmış” derlerdi. O vakitten beyefendinin faziletlerine meftun oldum. Gazetede ilânınızı görür görmez koştum. Hatta öyle koştum ki yolda iki kadına, bir velespite, üç dilenciye çarptım. Ben çok kuvvetliyim. Hepsi düştüler, mecruh oldular. Tam buraya yaklaştığım sırada arkadan koşan polisler beni yakaladılar. “Karakola geleceksin!” dediler. “Hayır gelmem, dedim, benim ölümü götürebilirsiniz. Zira şu saatte gayet mukaddes bir hizmete koşuyorum.” Fakat cahil herifler anlamadılar. Evet, evet, siz millî bir milyoner!.. Siz iktisat hakanısınız. İktisad-ı Turanî sizin hükmünüze tâbi! Ben ise bir tarhan... Hizmetimi, vücudumu, canımı fedaya, kanımın son damlasını uğrunuza akıtmağa geldim.</p>
			<p class="paragraf">Peride - Burada muharebe yok! <span class="CharOverride-10">(Gülerek) </span>Ama hakikaten müthiş bir gençsiniz. Polislerden nasıl kurtuldunuz?</p>
			<p class="paragraf">Gazanfer Bey - Belimde bir mavzer tabancası vardı. Onu çektim. Polisler de revolverlerini çektiler. Başladık ateş düellosuna... Yirmi dakika kadar sürdü. Onlar yedi kişi ben bir...</p>
			<p class="paragraf">Peride - <span class="CharOverride-10">(Bir kahkaha atarak) </span>Eey sonra?..</p>
			<p class="paragraf">Gazanfer Bey - Nihayet onlar mağlûp oldular. Kaçtılar. Ben de doğru buraya koştum.</p>
			<p class="paragraf">Peride - Hani mavzer tabancanız bakayım!</p>
			<p class="paragraf">Gazanfer Bey - Kurşunları biten silahı üzerimde taşımam, boşu boşuna ağırlıktır. Sokağa atıverdim.</p>
			<p class="paragraf">Peride - Aferin. Oturunuz öyle ise... <span class="CharOverride-10">(Niyazi Molla’ya dönerek) </span>Siz tanımıyor musunuz?</p>
			<p class="paragraf">Niyazi Molla - (<span class="CharOverride-10">Ayağa kalkarak ellerini kavuşturur, koyu bir softa şivesiyle)</span> Müsaadenizle, daîniz zat-ı ismetpenahîlerine arz-ı hâl edeyim. Şöyle ki: Dün akşam yatsı vakti an cemaatin eda-yı salattan sonra fakirhane-i kemterîye ru-be-rah-ı azimet olduğum esnada ihvan-ı dinden bir Müslim’in ita buyurduğu ceride-i feridede ilân-ı âliniz müsadif-i nazar-ı dikkatim olmağın hemen şitaba âgâz idüp geldim. Ben ise Hayranzade hazretlerinin hüsn-i sait ve şöhretlerinin meftunuyum. Bilâd-ı selâse-i İslâmbol ol zat-ı şerifin saye-i rahmetinden harp zamanı hiç zahmet çekmediler. Bolluk içerisinde yaşadılar. Böyle zat-ı âli-kadre hizmetin menafi-i dünyeviyeden maada menafi-i uhreviyesi gayr-i kabil-i hisab u mukayesedir.</p>
			<p class="paragraf">Peride - Pekâlâ! Siz de oturunuz. <span class="CharOverride-10">(Bican Efendi’ye) </span>Siz efendim?</p>
			<p class="paragraf">Bican Efendi - Beyefendiyi ta çocukluğundan tanırım. Arkadaştık. Beraber çelik çomak oynardık. İhtimal beni şimdi görüp tanır. Hem dikkat ettim, içeriye girince bana dikkatli dikkatli baktı.</p>
			<p class="paragraf">Peride - Şem’î Bey şimdi gelir. İnşallah kendisiyle tanışırsınız. Fakat size bir tavsiyede bulunayım: Bizim bey sıkılgan, mahcup adamlardan hiç hazzetmez. Ne sorarsa açık açık cevap vermeli. Kapalı lâfları riyaya atfeder. Hanginiz daha serbest davranırsa o kazanır. Size iyilik olsun diye söylüyorum. <span class="CharOverride-10">(Peride odasına girer; aynı kapıdan ellerindeki kolonyaları silerek Hayranzade çıkar.)</span></p>
			<p class="paragraf ParaOverride-17"><span class="bold _idGenCharOverride-1">ON ALTINCI MECLİS</span></p>
			<p class="paragraf ParaOverride-16">Peride’den başka evvelkiler, Şem’î Bey</p>
			<p class="paragraf ParaOverride-20"><span class="CharOverride-10">(Şemi Bey ‘i görünce hepsi ayağa kalkar.)</span></p>
			<p class="paragraf">Hayranzade - Oturunuz! Oturunuz! Oturunuz! Ha şöyle... Ben mizacıma göre adam ararım. Sakın sizi imtihan edeceğim zannetmeyiniz. <span class="CharOverride-10">(Kendisi de bir koltuğa çöker.) </span>Size öteberi soracağım, cevaplarınızdan karakterlerinizi anlayacağım. İlme lüzumumuz yoktur. Gördüğünüz müdire yedi lisan bilir. Amerikan Yüksek Ticaret Mekteb-i Âlisinden birinci olarak çıkmıştır. Bize yalnız karakter lâzım. <span class="CharOverride-10">(Niyazi-Molla’ya)</span> Kaç yaşındasın hoca?</p>
			<p class="paragraf">Niyazi Molla - Lehü’l-hamdi velminne bu muharremü’l-haramın gurre-i mübarekesinde sinnimin sal-i hamsinine kademzen olacağım.</p>
			<p class="paragraf">Hayranzade - Bak, ben böyle şeye gelemem. Bana Türkçe söylemeli. Lâfınızdan hiçbir şey anlamadım. Ben size yaşınızı soruyorum, siz neler söylüyorsunuz? <span class="CharOverride-10">(Hiddetle Gazanfer Bey’e dönerek)</span> Siz kaç yaşındasınız?</p>
			<p class="paragraf">Gazanfer Bey - Yirmi sekiz, beyefendimiz, velinimetimiz, efendimiz hazretleri.</p>
			<p class="paragraf">Hayranzade – <span class="CharOverride-10">(Bican Efendi’ye dönerek) </span>Siz?</p>
			<p class="paragraf">Bican Efendi - Zat-ı biraderaneleriyle yaşıtım, kırklarımız karışıktır.</p>
			<p class="paragraf">Hayranzade - Tuhaf!</p>
			<p class="paragraf">Bican Efendi - Beni tanıyamadınız mı?</p>
			<p class="paragraf">Hayranzade - Şimdi benim fikrimi karıştırma. <span class="CharOverride-10">(Hepsine birden hitap ederek) </span>Size bu sorduğum suallerden sıkılacak bir şey, meselâ hiç utanma arlanma hissi gelmedi mi?</p>
			<p class="paragraf">Gazanfer Bey - Hayır, bilakis iftihar ederim.</p>
			<p class="paragraf">Niyazi Molla - Daîniz de.</p>
			<p class="paragraf">Bican Efendi - Hâk-i payiniz de.</p>
			<p class="paragraf">Hayranzade - Pekâlâ... <span class="CharOverride-10">(Kendi kendine) </span>Olmayacak, açık sormalı, bakalım yine hayâsızlık edecekler mi? <span class="CharOverride-10">(Bican Efendi’ye) </span>Siz sünnet oldunuz mu?</p>
			<p class="paragraf">Bican Efendi - Unuttunuz mu? Beraber olmadık mı? Ispanakçı viranesinde bedava sünnet düğünü yapılmıştı. Altmış çocuktuk. Çadırlarda yattık...</p>
			<p class="paragraf">Hayranzade - Fazla tafsilât istemez. <span class="CharOverride-10">(Niyazi Molla’ya)</span> Siz ne vakit oldunuz?</p>
			<p class="paragraf">Niyazi Molla - Doğumumun üçüncü yılı Abdül Hamamında sünnet-i şerif oldum, valide-i daîyanem rivayet eder ki...</p>
			<p class="paragraf">Hayranzade - Yeter tafsilât istemez. <span class="CharOverride-10">(Gazanfer Bey’e)</span> Siz?</p>
			<p class="paragraf">Gazanfer Bey - Bendeniz sünnet olmadım efendim?</p>
			<p class="paragraf">Hayranzade - Ne? Hıristiyan mısınız?</p>
			<p class="paragraf">Gazanfer Bey - Hayır!</p>
			<p class="paragraf">Hayranzade - O hâlde?</p>
			<p class="paragraf">Gazanfer Bey - Sünnetli doğdum, efendim.</p>
			<p class="paragraf">Hayranzade - <span class="CharOverride-10">(Şaşırarak)</span> O nasıl şey?</p>
			<p class="paragraf">Gazanfer Bey - Bin kişide bir kişi daima sünnetli doğar. Bunu biliyor musunuz?</p>
			<p class="paragraf">Hayranzade - Bilmiyorum. <span class="CharOverride-10">(Hepsinin yüzlerine bakar. Kendi kendine)</span> Nerde? Suratlarında eşek derisi kaplı. <span class="CharOverride-10">(Yine kendi kendine)</span> Bakalım yine onlar kızarmayacaklar mı? <span class="CharOverride-10">(Hepsine birden)</span> Cevap veriniz, içinizde on beş yaşında iken bulûğa eren var mı?</p>
			<p class="paragraf">Üçü birden - Evet var, ben, ben de, ben de...</p>
			<p class="paragraf">Hayranzade - <span class="CharOverride-10">(Hepsinin suratlarına ayrı ayrı baktıktan sonra)</span> Tuh, Allah müstahakkınızı versin! Hayâsızlar...</p>
			<p class="paragraf"><span class="CharOverride-10">(Hayranzade hızla odasına girer, hepsi şaşırır, birbirlerine bakışırlar. Bu esnada Müstemend elinde bir şişe ile gelir. Onları şaşkın, birbirlerine bakışırken görür, durur.)</span></p>
			<p class="paragraf ParaOverride-17"><span class="bold _idGenCharOverride-1">ON YEDİNCİ MECLİS</span></p>
			<p class="paragraf ParaOverride-16">Hayranzade’den başka evvelkiler, Müstemend</p>
			<p class="paragraf ParaOverride-20">Müstemend - Bunlara ne olmuş? <span class="CharOverride-10">(Hitap eder.)</span> Ne yaptınız, bakayım?</p>
			<p class="paragraf">Bican Efendi - Hiç...</p>
			<p class="paragraf">Gazanfer Bey - Tuhaf mesele!..</p>
			<p class="paragraf">Niyazi Molla - Akl-ı kasîr-i daîyanem bu sırra residepezir olmadı.</p>
			<p class="paragraf">Müstemend - Ne oldu, söyleyin bana! <span class="CharOverride-10">(Yanlarına gider, Hayranzade’nin kalktığı koltuğa oturur.)</span> Ne oldu?</p>
			<p class="paragraf">Gazanfer Bey - Sizin Bey deli mi?</p>
			<p class="paragraf">Müstemend - Vakıa akıllı da değildir ya...</p>
			<p class="paragraf">Bican Efendi - Tuhaf iş! Bize sünnet olup olmadığımızı sordu. Ne münasebet, ne münasebet, ne münasebet?</p>
			<p class="paragraf">Müstemend - <span class="CharOverride-10">(Gülerek)</span> Başka ne sordu?</p>
			<p class="paragraf">Gazanfer Bey - On beş yaşında bulûğa erip ermediğimizi...</p>
			<p class="paragraf">Müstemend - <span class="CharOverride-10">(Bir kahkaha atar)</span> Eey sonra?</p>
			<p class="paragraf">Bican Efendi - Olduğumuzu söyleyince hepimizin yüzüne tükürdü, “Hayâsızlar!” dedi, şuraya girdi.</p>
			<p class="paragraf">Müstemend - <span class="CharOverride-10">(Kendi kendine)</span> Utancından bayılan oğlanın yanına gitmiş olacak. (<span class="CharOverride-10">Sonra hepsine dönerek</span>) Bana bakınız. Ben feleğin çemberinden geçmiş bir adamım. Bu hayvanzade benim kırk yıllık arkadaşımdır. Bu herifte hiç hayâ, merhamet, namus filân yoktur. Hâlis bir muhtekirdir. Aklı yalnız ihtikâra erer. Tabiî işitmişsinizdir; kursağına muharebe esnasında kaç Balkan treni girdi. Şimdi milyonları var. Fakat bu budala bu günlerde müdire denilen o şıllığa tutulmuş, onun emrine tâbidir. Aklı sıra onu kıskandığı için mahcup, utangaç kâtipler bulmağa çalışıyor. Ben giderken size tembih etmeğe unuttum. Ne söylerse utanınız. Gözlerinizi yerden kaldırmayınız. Ne sorarsa, “Hicabım mâni buna, cevap veremem” deyiniz! Zannedersem birkaç kişi yanına alacak. Zira müdire olacak o şırfıntı haftada ancak iki üç defa geliyor. Her ay iki yüz lirayı cebine indirmekten başka bir iş gördüğü yok.</p>
			<p class="paragraf">Gazanfer Bey - Hâlbuki Müdire Hanım bize “Ne sorarsa açık, seçik, serbest serbest cevap veriniz, sıkılmayı riya zanneder” demişti.</p>
			<p class="paragraf">Müstemend - Ah o hain! Zavallı hayvanzadeye, kendi zamparasını sırtında taşıttı. Şimdi o yalancıktan bayılmış köftehoru kolonya ile ovduruyor. Planlarını söylemeğe bir türlü vakit bulamadım. Ha... Hem size hitap edince kızaracaksınız...</p>
			<p class="paragraf">Gazanfer Bey - Nasıl kızarmalı?</p>
			<p class="paragraf">Müstemend - Kolay! Ben de onlardan öğrendim: Ikınacaksınız...</p>
			<p class="paragraf">Bican Efendi - Ikınmak ne?</p>
			<p class="paragraf">Müstemend - “Amelî utanma” olacak! Ben de müdireden öğrenmiştim. Onun tarifini aynıyla söyleyeyim: “Soluk almadan, geriniyormuş gibi, nefesini içinde zapt ederek kendini sıkmak!” Anladınız mı?</p>
			<p class="paragraf">Hepsi birden - Anladık.</p>
			<p class="paragraf">Müstemend - Öyle ise tecrübe için bir kızarınız bakayım. <span class="CharOverride-10">(Hepsi ıkınırlar, kızarırlar.)</span> Ha gayret, ha gayret, ha gayret. <span class="CharOverride-10">(Tuhaf hareketlerle ıkınmakta devam ederler)</span></p>
			<p class="paragraf">Hepsi birden - Kızardık mı? Kızardık mı?</p>
			<p class="paragraf">Müstemend - Şalgam gibi, nefes alırsanız burnunuzdan alın. (<span class="CharOverride-10">Gazanfer’e dönerek</span>) Hele delikanlı sen âdeta morardın.</p>
			<p class="paragraf">Gazanfer Bey - Gözümde yeşil, pembe, mor, mavi, sarı kandiller uçuşuyor.</p>
			<p class="paragraf">Müstemend - Kan beynine hücum etti, alâim-i sema yapıyor, korkma. (<span class="CharOverride-10">Niyazi Molla sakalını kaşır, Bican Efendi gözlerini ovar) </span>Ha çocuklar gayret. Yalnız sual sormak değil, kitap da okuyacaklar. Utanacak yerlere dikkat edin! Hemen kızarın. İtiraz edin. Eğer okumakta devam ederlerse yalancıktan bayılın, kendinizi yere atın... Bayılın ha... Bayılmazsanız namuslu olduğunuz anlaşılmaz; tekrar ederim, bayılın. Ayda yüz lira bu... Başka yerde bulamazsınız. İş dedin mi sıfır. Beyefendi dalaveresini döndüreceği yerleri adamlarından hiç kimseye söylemez. Yalnız kasaya oluk gibi para akar. İşiniz, gücünüz, ne olacak biliyor musunuz?</p>
			<p class="paragraf">Hepsi birden - Ne olacak?</p>
			<p class="paragraf">Müstemend - Müdire Hanımefendinin çıplak göğsü karşısında yutkunmak! <span class="CharOverride-10">(Hepsi yılışır, Müstemend gevezelere mahsus bir talâkatle devam eder.) </span>He he he, muhallebiye benziyor desem, hayır, tavukgöğsüne. Hayır. Kaymak... taze kaymak... Hele o eller ya Rabbi!</p>
			<p class="paragraf">Niyazi Molla - Zat-ı ismetpenahîleri müteehhile midirler? Gayr-i müteehhile midirler?</p>
			<p class="paragraf">Müstemend - Yok canım! Kız işte. Sözüm ona, sözüm ona...</p>
			<p class="paragraf">Niyazi Molla - O hâlde Allahu Taalâ hazretlerinin emr-i Rabbanîsi Peygamber-i zîşan efendimiz hazretlerinin kavl-i şerifiyle...</p>
			<p class="paragraf">Müstemend - <span class="CharOverride-10">(Lâfını keserek)</span> Sen kumda oyna hocam... Çöp batmasın... Sakın bu budalalığı bizim hayvanzadenin karşısında yapma! Kızdığı adamı bizim Ali isminde bir uşak vardır, ona dövdürür, sonra asansör kapısından aşağı indirir.</p>
			<p class="paragraf">Niyazi Molla - Hayır, daînizin fikri başkaydı.</p>
			<p class="paragraf">Müstemend - Ne ise.. Ben sizin iyiliğiniz için söylüyorum.</p>
			<p class="paragraf">Gazanfer - Ben buraya kabul olunursam ona üslûb-ı lâtif ile ilân-ı harp ederim.</p>
			<p class="paragraf">Müstemend - Kime ilân-ı harp?</p>
			<p class="paragraf">Gazanfer - Affedersiniz, dilim sürçtü. İlân-ı aşk diyecektim Müdire Hanımefendi’ye...</p>
			<p class="paragraf">Müstemend - İnşallah bir tecrübe edersin. (Bican Efendi’ye dönerek) Azizim, senin utandığın da belli olmayacak. Yani kızarsan da bir, kızarmasan da...</p>
			<p class="paragraf">Bican Efendi - Niçin?</p>
			<p class="paragraf">Müstemend - Suratın Allah’tan kıpkırmızı. Sanki gökten Kuşdili Çayır’ına düşmüş bir melâike gibi... Bu mahcubiyetin sarhoşluktan olacak... İnkâr etme! Her akşam ne kadar çekiyorsun?</p>
			<p class="paragraf">Bican Efendi - Yarım okka kadar.</p>
			<p class="paragraf">Müstemend - Kaç senedir?</p>
			<p class="paragraf">Bican Efendi - Otuz sene var. İlk rakıyı Gümüş Halkalı’da bir bayram akşamı sizin beyle beraber içmiştik.</p>
			<p class="paragraf">Müstemend - Hangi bizim beyle?</p>
			<p class="paragraf">Bican Efendi - Şem’î Beyle!</p>
			<p class="paragraf">Müstemend - Sahi mi?</p>
			<p class="paragraf">Bican Efendi - Vallahi be. Biz bir mahalle çocuğuyuz. Ben evlendikten sonra Eyüpsultan’a gittim. Yirmi sene kadar, bir şehirde olduğumuz hâlde buluşup görüşemedik. Sünnet de beraber edilmiştik. Hatta bir yatakta yatmıştık...</p>
			<p class="paragraf">Müstemend - Kendisine söylemedin mi?</p>
			<p class="paragraf">Bican Efendi - Tam söylemeğe başladığım vakit lâfımı kesti. Beni tanıyamadı.</p>
			<p class="paragraf">Müstemend - Yavrum sana doğrusunu söyleyeyim mi? Yalnız ben müstesna! O da benim yapışkanlığım sayesinde oldu. Yoksa beni de atlatacaktı. Fakat keşke tanımaz olaydı. Beni kendisine uşak yaptı. Kâtip yapmadı. Çünkü lisan bilmiyormuşum. Ha... Siz kâtip olmak istiyorsunuz ama lisan biliyor musunuz?</p>
			<p class="paragraf">Niyazi Molla - Tabiî, tabiî, hepimiz hayvan-ı natık değil miyiz?</p>
			<p class="paragraf">Müstemend - Öyle değil be hoca... Konuşmak için ayrı ayrı lisanlar...</p>
			<p class="paragraf">Niyazi Molla - Ben Arabî, Farisî lisanlarına aşinayım.</p>
			<p class="paragraf">Müstemend - Burada o Türkçe kadar bile para etmez.</p>
			<p class="paragraf">Gazanfer - Ben esaretimde Çince öğrendim.</p>
			<p class="paragraf">Müstemend - Lâfımı dinlersen onu unutmağa bak! Buralarda o da para etmez. <span class="CharOverride-10">(Bican Efendi’ye) </span>Eey sen? Babacan! Türkçeden başka bir şey bilmez misin?</p>
			<p class="paragraf">Bican Efendi - <span class="CharOverride-10">(Biraz düşünerek) </span>Kuşdilini biliyorum.</p>
			<p class="paragraf">Müstemend - O da ne?</p>
			<p class="paragraf">Bican Efendi - Kuşdili işte: Beğen kuguş digi ligi bigi ligi rigim. Hagat taga buğu ligi sağan laga nugu tuguk bigi lege vegerigi rigim. Bege nigim kaga dağar kigim sege hıgızlıgı kogo nugu şaga magaz.</p>
			<p class="paragraf">Müstemend - Ne diyorsun be?</p>
			<p class="paragraf">Bican Efendi - Anlayamadın mı? Buna işte kuşdili derler. Küçükken mahallede taş mektebinde öğrenmiştim. Hâlâ karımla gizli bir şey oldu mu çocuklar anlamasın diye bu lisanla konuşuruz, hoş bunu büyükler de anlamaz ya... Siz anladınız mı? Dedim ki: “Ben kuşdili bilirim. Hatta bu lisanla nutuk bile veririm. Benim kadar kimse hızlı konuşamaz.” Elli sene bu... Bülbül gibi maharet geldi. İnşallah çocuklarıma da öğreteceğim ama sonra anneleriyle gizli konuşamayacağız. Ne yapayım, fedakârlık lâzım... Varsın bu ilmimiz onlara geçsin.</p>
			<p class="paragraf">Müstemend - Vallahi hoş! Hakikaten bu lisanın yanında Fransızca, İngilizce, Almanca halt etsin. Bu lisanın yazısı da var mı?</p>
			<p class="paragraf">Bican Efendi - Türkçe harflerle de yazılır, Lâtin harfleriyle de! Fakat ben bu lisana en muvafık Milâslı’nın ayrı harflerini buluyorum. İnşallah buna dair bir nahiv kitabı kaleme alırsam mutlaka Milâslı doktorun ayrı harfini kullanacağım. Bizim hâlimizi bu kuşdili ile Milâslı’nın harfleri kurtarabilir...</p>
			<p class="paragraf">Müstemend - Aşk olsun!</p>
			<p class="paragraf">Gazanfer - Çince yazı dünyanın en mükemmel yazısı, bunu bilen bilir. Meselâ her şeyin bir harfi vardır. Şekli gibi. Zihin tahlil, terkip eziyetine girmez.</p>
			<p class="paragraf">Niyazi Molla - (<span class="CharOverride-10">Hiddetle atılarak</span>) Huruf-ı Arabiyeden gayrısıyla yazan maazallah cehennem azabına lâyık olur.</p>
			<p class="paragraf">Müstemend - Yoo, burada harf kavgası çıkarmayın.</p>
			<p class="paragraf">(Müdirenin kapısı açılır. Peride gözükür. Onu görünce Müstemend ayağa kalkar)</p>
			<p class="paragraf ParaOverride-17"><span class="bold _idGenCharOverride-1">ON SEKİZİNCİ MECLİS</span></p>
			<p class="paragraf ParaOverride-16">Evvelkiler, Peride</p>
			<p class="paragraf ParaOverride-20">Peride - Aşkolsun Müstemend! Biz içeride ilâç bekleyelim, sen burada çene çal!..</p>
			<p class="paragraf">Müstemend - Şimdi geldim. Efendilere lisan bilip bilmediklerini soruyordum.</p>
			<p class="paragraf">Peride - Senin ne üstüne lâzım. <span class="CharOverride-10">(Gazanfer’e, Niyazi Molla’ya, Bican Efendi’ye)</span> Efendiler salonu teşrif edin; taleplerinize bir dakika sonra cevap alacaksınız.</p>
			<p class="paragraf">Hepsi birden - Teşekkür ederiz. <span class="CharOverride-10">(Salona geçerler)</span></p>
			<p class="paragraf">Peride - Elhamdülillah hastamız kurtuldu. Lokman ruhuna hacet kalmadı. Bununla beraber saklayalım. Belki icabında lâzım olur.<span class="CharOverride-10"> (Yazıhanenin dolabına şişeyi koyarken kapıdan Hayranzade girer, Müstemend’e)</span> Haydi sen dışarıya, arş!.. <span class="CharOverride-10">(Müstemend çıkar)</span></p>
			<p class="paragraf ParaOverride-17"><span class="bold _idGenCharOverride-1">ON DOKUZUNCU MECLİS</span></p>
			<p class="paragraf ParaOverride-16">Peride, Hayranzade</p>
			<p class="paragraf ParaOverride-20">Hayranzade - Hakikaten melek gibi çocuk. Yüzüne baktıkça kızarıyor. Ne ise açıldı.</p>
			<p class="paragraf">Peride - Gördünüz ya... Şimdi bu kadar hayalı kız bile bulamayız.</p>
			<p class="paragraf">Hayranzade - Artık tecrübeye filân kalkmayalım. Onu başkâtip olmak üzere kabul ederiz. Bu odayı da ona veririz, kâtiplerin yanına hiç gitmesin. Oraya gayet yüzsüz komisyoncular da gelir. Maazallah ağızlarından ayıp bir şey kaçırıverirler. Çocuğun ölümüne sebep olurlar.</p>
			<p class="paragraf">Peride - Evet, burada oturur. Benim karşımda! Ben kendisine muavenet de ederim.</p>
			<p class="paragraf">Hayranzade - Fakat öteki taliplere ne cevap vereceğiz? Ben hiçbirisini beğenemedim. Hepsi hayâsız... Hele o hocanın gözleri fıldır fıldır dönüyor.</p>
			<p class="paragraf">Peride - Ya o genç ne yalancı!</p>
			<p class="paragraf">Hayranzade - Ne hayâsız!</p>
			<p class="paragraf">Peride - Ya o kırmızı suratlı hımbıl!</p>
			<p class="paragraf">Hayranzade - Sözde benim mahalle arkadaşımmış! Tanımıyorum, tanımıyorum! Vesselam.</p>
			<p class="paragraf">Peride - Bunlara şimdi ret cevabı versek olmaz. Yalancıktan bir imtihan geçelim.</p>
			<p class="paragraf">Hayranzade - Azizem onlarda utanacak surat yok. <span class="CharOverride-10">Şıpsevdi</span> değil, <span class="CharOverride-10">Hamamcı Ülfet</span>’i okutsak aşır dinler gibi dinleyecekler.</p>
			<p class="paragraf">Peride - Hayır, utanma imtihanı değil; sözde ilmî bir imtihan! Benim odada öyle bir kitap var. “Telsiz telgrafa” dair bir eser... Kardeşim için almıştım, göndereceğim. Sermet’i çağıralım. O okusun, ötekiler dinlesin.</p>
			<p class="paragraf">Hayranzade - Netice?</p>
			<p class="paragraf">Peride - Sanki anlayamadıklarını, ilmî noksanlarını sebep addeder, hepsini reddederiz.</p>
			<p class="paragraf">Hayranzade - Pekâlâ! Haydi yeni kâtibimizi çağırınız! Kitabı da getiriniz. <span class="CharOverride-10">(Peride odaya girer. Hayranzade zile basar, içeriye giren Müstemend’e)</span> Müracaatçıları getir bakayım. Şöyle hafif bir imtihan edelim.</p>
			<p class="paragraf ParaOverride-17"><span class="bold _idGenCharOverride-1">YİRMİNCİ MECLİS</span></p>
			<p class="paragraf ParaOverride-16">Hayranzade, Peride, Sermet, Gazanfer, Niyazi Molla,</p>
			<p class="paragraf ParaOverride-16">Bican Efendi, Müstemend</p>
			<p class="paragraf ParaOverride-20">Hayranzade - Ha, işte oturun, oturun efendiler.</p>
			<p class="paragraf"><span class="CharOverride-10">(Hiçbirisi oturmaz. “Estağfurullah, estağfurullah, huzur-ı âlinizde estağfurullah” sedaları. Peride Sermet’i yazıhaneye oturtur. Önüne kitabı koyar. Yanağını yanağına yaklaştırır. Müstemend’in gözü üzerlerindedir.)</span></p>
			<p class="paragraf">Peride - <span class="CharOverride-10">(Kitabın yapraklarını ayırarak)</span> Rastgele bir yerinden oku, ha şuradan. <span class="CharOverride-10">(Müstemend’e dönerek)</span> Haydi sen dışarıya arş! <span class="CharOverride-10">(Müstemend intizar odasının kapısı aralığına gizlenir.)</span></p>
			<p class="paragraf">Hayranzade - Niye oturmuyorsunuz?</p>
			<p class="paragraf">Hepsi birden - Haddimiz mi efendim?</p>
			<p class="paragraf">Hayranzade - Öyle ise ayakta durunuz! Şimdi başkâtip ilmî bir şey okuyacak, iyi dinleyiniz. Anladığınızı bana kısa bir ifade ile söyleyeceksiniz. <span class="CharOverride-10">(Hepsi ezilir, büzülür, kıvranır.)</span> Deminki serbestliğinizi görmek isterim. <span class="CharOverride-10">(Kendi kendine)</span> Galiba kadın huzurunda utanıyorlar. <span class="CharOverride-10">(Peride’ye)</span> Azizem, bu efendiler galiba sizin yanınızda sıkılıyorlar. Biraz odanızı teşrif ederseniz, ben efendilerin imtihanlarına yalnız devam ederim.</p>
			<p class="paragraf">Peride - <span class="CharOverride-10">(Hepsini süzerek) </span>Demin içeride hepsinin yüzsüz olduğunu söylüyordunuz!</p>
			<p class="paragraf">Hayranzade - Evet. Fakat yalnız işte hepsi sümsüklendi, galiba sizden çekiniyorlar.</p>
			<p class="paragraf">Peride - Pekâlâ! Öyle ise ben odama gideyim. Ama siz de çabuk bitiriniz. (<span class="CharOverride-10">Hepsini süzer.</span>) Oh! Oh! Sıkılmayınız efendiler! Demin size tembih etmiştim. Onu hatırlayınız efendiler! <span class="CharOverride-10">(Hep elleriyle yüzlerini kaparlar, Peride gülerek odasına gider.)</span></p>
			<p class="paragraf ParaOverride-17"><span class="bold _idGenCharOverride-1">YİRMİ BİRİNCİ MECLİS</span></p>
			<p class="paragraf ParaOverride-16">Peride’den başka evvelkiler</p>
			<p class="paragraf ParaOverride-20">Hayranzade - <span class="CharOverride-10">(Sermet’e)</span> Okuyunuz bakalım. <span class="CharOverride-10">(Ötekilere)</span> Ha... Evvelâ biraz malûmat edininiz. Okuyacağımız nedir? Biliyor musunuz? Telsiz telgraf bahsi... <span class="CharOverride-10">(Sermet’e)</span> Değil mi?</p>
			<p class="paragraf">Sermet - Evet efendim.</p>
			<p class="paragraf">Niyazi Molla - Maazallah... Maazallah...</p>
			<p class="paragraf">Gazanfer - <span class="CharOverride-10">(Dudaklarını ısırarak)</span> Pek müstehcen. Pek ayıp!</p>
			<p class="paragraf">Bican Efendi - Bu âdeta bize hakaret!</p>
			<p class="paragraf">Hayranzade - <span class="CharOverride-10">(Şaşırarak)</span> Ne diyorsunuz be?</p>
			<p class="paragraf">Niyazi Molla - Beyefendimizden istirham ederiz. Biz sahib-i evlâd ü ıyal insanlarız. Sem-i pakimize bu kadar müstehcen kelimat-ı rezail girmemiştir.</p>
			<p class="paragraf">Gazanfer - Ben de ilk defa işitiyorum.</p>
			<p class="paragraf">Hayranzade - Telsiz telgraf be!.. Bunda ayıp filân ne var?</p>
			<p class="paragraf"><span class="CharOverride-10">(Hepsi ellerini yüzlerine kaparlar, ıkınırlar, kızarırlar)</span> Tuhaf, bir yanlışlık olacak. <span class="CharOverride-10">(Sermet’e)</span> Telsiz telgrafın başka bir manası mı var?</p>
			<p class="paragraf">Sermet - Bilmiyorum efendim.</p>
			<p class="paragraf">Bican Efendi - <span class="CharOverride-10">(Hıçkırarak)</span> Siz bizi buraya mahvetmek için çağırmışsınız. Geçen sene oğlandan işittim; Kasımpaşa’da alenen yanak sıkmağa açık kartpostal diyorlarmış. Artık telsiz telgrafı siz düşünün... <span class="CharOverride-10">(Ağlamağa, hıçkırmağa başlar.)</span></p>
			<p class="paragraf">Hayranzade - Susunuz efendi, susunuz. Bahsi değiştireceğiz. Tuhaf şey. <span class="CharOverride-10">(Ötekilere)</span> Siz de ellerinizi aşağı indiriniz! Yüzlerinizi göreyim. <span class="CharOverride-10">(Sermet’e)</span> O kitap hep utandıkları şeyden mi bahsediyor?</p>
			<p class="paragraf">Sermet - <span class="CharOverride-10">(Kitabı karıştırarak)</span> Hayır, telli telgrafla telefon da var.</p>
			<p class="paragraf">Hayranzade - Telli telgraf tarafını okuyunuz. <span class="CharOverride-10">(Utananlara dönerek)</span> Kelimelerin doğrudan doğruya olan manalarını aklınıza getiriniz. Cinasları filân hatırlamayınız.</p>
			<p class="paragraf">Hepsi birden - Baş üstüne.</p>
			<p class="paragraf">Hayranzade - <span class="CharOverride-10">(Sermet’e)</span> Okuyunuz! <span class="CharOverride-10">(Sermet okumağa başlar)</span></p>
			<p class="paragraf">Sermet - “Telgraf insanlar arasında tel vasıtasıyla münasebette bulunan bir alettir.” <span class="CharOverride-10">(Dinleyenlerde hicap emareleri, anmalar, kızarmalar. Aman ya Rabbi, tuh tuh sedaları)</span></p>
			<p class="paragraf">Hayranzade - Telgraf be! Aklınıza kıyaslar getirmeyiniz! <span class="CharOverride-10">(Sermet’e)</span> Haydi onlara bakmayınız.</p>
			<p class="paragraf">Sermet - <span class="CharOverride-10">(Okumağa devam eder)</span> Üç nev’i vardır: <span class="CharOverride-10">(Dinleyenlerde hicap emareleri)</span> Birinci havaî telgraf ki iki yüksek yere dikilmiş müteharrik sırıkların vasıtasıyla iş’ar eder. İkinci elektrik telgrafı ki münasebet-i elektrikiye esasına istinat eder. Muhtelif fasılalarla yere sokulmuş uzunca kazıklara bağlı tellerdir ki bu münasebeti nakleder. Üçüncüsü tahte’l-bahir telgrafıdır ki elektrik telleri birbirine sarılmış olarak denize... <span class="CharOverride-10">(Bu esnada Niyazi Molla’ya baygınlık gelir.)</span></p>
			<p class="paragraf">Niyazi Molla - Aman ya Hudâ-yı lemyezel, beni buradan kurtar, imdat, imdat, <span class="CharOverride-10">(diye bağırarak yere baygın düşer. Bu anda Müstemend, baktığı kapıdan girer. Sermet şaşkın şaşkın susar)</span></p>
			<p class="paragraf">Hayranzade - Ne oldu buna?</p>
			<p class="paragraf">Müstemend - <span class="CharOverride-10">(Baygının üzerine giderek)</span> Eyvah... Zavallı çoluk çocuk sahibi idi. İhtimal yüreğine indi. Ne olacak yaşlı başlı adamların yanında böyle şeyler okunur mu?</p>
			<p class="paragraf">Hayranzade - Ne? Ne?</p>
			<p class="paragraf">Müstemend - Ne olacak? Girerken işittim. “Birbirine sarılmış olarak denize...” Cumburlop ha... Florya plajında olduğu gibi ha...</p>
			<p class="paragraf">Hayranzade - Ulan insan değil, teller be... <span class="CharOverride-10">(Sermet’e)</span> Değil mi?</p>
			<p class="paragraf">Sermet - Evet, teller!</p>
			<p class="paragraf">Müstemend - <span class="CharOverride-10">(Yerde yatan Niyazi Molla’nın kalbini yoklayarak)</span> Ne olursa olsun. Teller isim. Siz fiile bakınız. Birbirine sarılmak. Aman ne ayıp! <span class="CharOverride-10">(Sermet’e) </span>Genç olacaksınız böyle şeyleri okurken yüzünüz bari kızarmıyor. Bir kere şunlara bakınız da ibret alınız! <span class="CharOverride-10">(Ikınan Gazanfer’le Bican’ı gösterir, Niyazi Molla’ya bakarak)</span> Eyvah galiba kalbi de durdu.</p>
			<p class="paragraf">Hayranzade - <span class="CharOverride-10">(Kızarak)</span> Bu kadar utangaçlık da artık! <span class="CharOverride-10">(Sermet’e)</span> Oku, oku, belki biraz manayı anlarlarsa utanmaları geçer. <span class="CharOverride-10">(Müstemend içeriden getirdiği sürahi ile Niyazi Efendi’nin yüzünü ovar.)</span></p>
			<p class="paragraf">Sermet - <span class="CharOverride-10">(Devam eder)</span> Birbirlerine sarılarak <span class="CharOverride-10">(Dinleyenlerde hicap feryatları)</span> denize atılır. Bir sahilden diğer sahil ile muhabere edilir. Eski zaman adamları bilhassa Roma ve Golvalılar telgrafın iptidaî tarzlarını kullanmışlardır. Fakat o vakitler işaretlerin manası ancak iki nokta arasında malûmdu. <span class="CharOverride-10">(Dehşetli hicap emareleri, hatta feryatlar, ağlamalar)</span></p>
			<p class="paragraf">Hayranzade - <span class="CharOverride-10">(Bir şey anlayamayarak)</span> Okuyunuz, okuyunuz. İsterlerse gebersinler. Ben de merak ettim. Telgrafa dair hiç malûmatım yoktu.</p>
			<p class="paragraf">Sermet - <span class="CharOverride-10">(Devam ederek)</span> Nihayet milâd-ı İsa’nın bin yedi yüz doksan birinci senesinde kol makinesi icat edildi. Bu mucit meşhur mühendis kimyager Klod Şap’tı...</p>
			<p class="paragraf">Hayranzade - Kim, kim?</p>
			<p class="paragraf">Sermet - Klod Şap... <span class="CharOverride-10">(Dinleyenlerde ah! oh! sedaları, ikisi de küt diye yere düşer. Hayranzade şaşırır.)</span></p>
			<p class="paragraf">Hayranzade - Ne oldu bunlara? Ne oldu bunlara?</p>
			<p class="paragraf">Sermet - <span class="CharOverride-10">(Hayretle)</span> Bilmem! <span class="CharOverride-10">(Kendi kendine)</span> Acaba Peride bunları da mı yanına alacak?</p>
			<p class="paragraf">Müstemend - Hayretle daha soruyorsun? O kadar rezalete kim dayanır? Benim bile yüreğim atıyor.</p>
			<p class="paragraf">Hayranzade - Ne rezaleti?</p>
			<p class="paragraf">Müstemend - Hâlâ soruyor. Şap, şup, şap, şup... O ne o?</p>
			<p class="paragraf">Hayranzade - Kol makinesini icat edenin ismi ulan!</p>
			<p class="paragraf">Müstemend - Ulan babandır senin!</p>
			<p class="paragraf">Hayranzade - Ne dedin?</p>
			<p class="paragraf">Müstemend - <span class="CharOverride-10">(Kendini toplayarak)</span> Ağzıma lâfımı tıkma. Ulan senin babandır... diyecektim ama terbiyem mâni oldu. Hani bana ulan demeyecektin! Vaadinde durmazsın zaten... Onun zararı yok, fakat bunları ne yapacağız? Bir doktor çağıralım. Ufacık bir çocuğa bile sorsan “Şap, şup! nedir?” “Öpücük demektir.” cevabını alırsın. Ne hakla böyle ciddî, mahcup, hayalı, arlı, namuslu adamların yanında açık şeyler okuyorsunuz?</p>
			<p class="paragraf">Hayranzade - <span class="CharOverride-10">(Bayılanlara bakarak)</span> Hakikaten bunları ne yapacağız? Su dök bakalım suratlarına! Vay anasını ne hicap, ne hicap! Bunları da kaleme alalım. <span class="CharOverride-10">(Baygınlarda sevinç hareketleri)</span> Tam bizim idareye lâyık şeyler. Ya Allah göstermesin, telefonu okuyaymışız. Demek hepsi füc’eten öleceklermiş.</p>
			<p class="paragraf">Müstemend - <span class="CharOverride-10">(Başını sallayarak)</span> Zahir...</p>
			<p class="paragraf">Hayranzade - <span class="CharOverride-10">(Sermet’e)</span> Kapayınız şu kitabı, rica ederim. Hemen sakın müdire hanıma da vermeyiniz. Denize atınız. Telgraf kitabı ama.. Müstemend’in dediği gibi fiilleri berbat... Yok birbirine sarılmak... Denize cumburlop... Sonra Klod Şap şup... <span class="CharOverride-10">(Bu esnada içeriye Peride girer)</span></p>
			<p class="paragraf ParaOverride-17"><span class="bold _idGenCharOverride-1">YİRMİ İKİNCİ MECLİS</span></p>
			<p class="paragraf ParaOverride-16">Evvelkiler, Peride</p>
			<p class="paragraf ParaOverride-20">Peride - Ne o? Bunlara ne olmuş?</p>
			<p class="paragraf">Müstemend - Başkâtip beyimizin okuduğu şeylerden utandılar. Bayıldılar. Bir türlü ayılmıyorlar işte... Beyefendi hayalarına, utangaçlıklarına mükâfat olarak hepsini kaleme alacak.</p>
			<p class="paragraf">Peride - <span class="CharOverride-10">(Baygınları gözden geçirerek güler.) </span>Vah, vah. Ne okudunuz bakayım? Hüseyin Rahmi’nin romanından mı?</p>
			<p class="paragraf">Hayranzade - Hayır canım. Senin verdiğin telgraf kitabını.</p>
			<p class="paragraf">Peride - <span class="CharOverride-10">(Sermet’e doğru yürüyerek)</span> Onda utanacak ne var? Veriniz bakayım.</p>
			<p class="paragraf">Hayranzade - <span class="CharOverride-10">(Atılarak)</span> Vermeyiniz, diyorum, bana veriniz... Ha... Bana..! (Kitabı kaptığı gibi koşar, açık camdan aşağıya fırlatır.) İlmî kitap değil, mübarek bahname! Düşünüyorum da benim bile içime bulanma geliyor. <span class="CharOverride-10">(Peride’ye)</span> Azizem, bir daha bu kitaptan bahsetmeyelim. İçi müstehcen kelimelerle dolu. Bir tanesini sana söyleyeyim. Ama korkarım bayılacaksın. <span class="CharOverride-10">(Pencereye bakıp, attığı kitabı hatırlayarak)</span> Eyvah! Yerde onu bulup okuyan kızın ırzına, namusuna yazık olacak! Evet azizem, bu kitapta “Şap!” isminde bir adamdan bahsolunuyor. Düşününüz, ne çirkin şey?</p>
			<p class="paragraf">Peride - <span class="CharOverride-10">(Gülerek)</span> Ha, Şap anladım. Klod Şap! Meşhur mühendis! Kuleşi mutasarrıflığı dâhilinde bin beş yüz haneli bir kasaba olan Brolon’da bin yedi yüz altmış üçte doğmuştur. Zavallı kırk iki yaşında öldü. Meşhur telgraf makinesinin mucidi.</p>
			<p class="paragraf">Hayranzade - Evet, işte o ama. Bu muhterem ismin Türkçesi bu zavallıları yere serdi...</p>
			<p class="paragraf">Peride - <span class="CharOverride-10">(Şeytan şeytan gülümseyerek ve Sermet’le işaretleşerek)</span> Tuhaf, tuhaf vallahi...</p>
			<p class="paragraf">Müstemend - <span class="CharOverride-10">(Baygınların birisinin yanından kalkar. Birisinin başına çöker, Gazanfer’e bakarak</span>) İlle şuna bakın... Dağ parçası gibi, hâlâ utancından kıpkırmızı, âdeta bir şehit. <span class="CharOverride-10">(Acı acı bakarak)</span></p>
			<p class="paragraf">Teninin rengi aksedip femine</p>
			<p class="paragraf">Yeni açmış güle misal olmuş</p>
			<p class="paragraf">İn‘itâfıyla bak ne al olmuş</p>
			<p class="paragraf">Serv-i sîmîn sefalı gerdenine.<span class="dipp"><a class="_idFootnoteLink" href="#footnote-225-387" id="footnote-225-387-backlink">387</a></span></p>
			<p class="paragraf">Ah zavallılar. <span class="CharOverride-10">(Peride’ye)</span> Müdire hanımefendi, demin getirdiğim lokman ruhunu verir misiniz? Şunlara koklatayım.</p>
			<p class="paragraf">Peride - Lüzum yok. Ben şimdi onların hepsini ayıltırım. Hem bak ne çabuk. <span class="CharOverride-10">(Hayranzade’ye)</span> Siz demek bu şarlatanları “Şap” kelimesini duyunca utançlarından bayıldılar sanıyorsunuz?</p>
			<p class="paragraf">Hayranzade - Gözümle gördüm.</p>
			<p class="paragraf">Peride - <span class="CharOverride-10">(Bu esnada korsajının arasından büyücek bir iğne çıkarır)</span> Öyle ise dikkat ediniz. Ben onların kulaklarına aynı kelimeyi, hem bütün müştekatıyla bağıra bağıra ayıltacağım.</p>
			<p class="paragraf">Müstemend - Vallahi müdire hanım, duyarlarsa ölürler.</p>
			<p class="paragraf">Peride - Ölsünler.</p>
			<p class="paragraf">Hayranzade - Vazgeçiniz. Ruh koklatalım.</p>
			<p class="paragraf">Peride - Hayır, bağıracağım. Buna tababette “Tedavi bizzıt” derler. Çok şifalıdır. Meselâ soğuk alanı buza koymak, sarhoşa daha çok rakı içirmek filân gibi!</p>
			<p class="paragraf">Müstemend - Vallahi, ölürler diyorum. Müdire hanımefendi! Allah aşkına affediniz. Çoluklarına, çocuklarına merhamet!</p>
			<p class="paragraf">Peride - Haydi sen dışarıya, arş! Durma diyorum. Bak hâlâ duruyor. <span class="CharOverride-10">(Müstemend kapıya doğru gider, yine durur) </span>Durma diyorum sana, haydi dışarıya arş! <span class="CharOverride-10">(Müstemend intizar salonuna girer, ara sıra kapıdan bakar, Peride evvelâ Bican Efendi’ye yaklaşır. Kulağına eğilir, başlar bağırmağa) </span>Şap, şap, şup! Şap şup! Şap şup! Şapır şupur! Şupur şupur! <span class="CharOverride-10">(Aynı zamanda kimse görmeden iğneyi omzuna sokar. Bican Efendi can havliyle bağırarak fırlar)</span></p>
			<p class="paragraf">Bican Efendi - Aman, aman, aman!</p>
			<p class="paragraf">Peride - Ne oldunuz?</p>
			<p class="paragraf">Bican Efendi - Hiç efendim.</p>
			<p class="paragraf">Peride - Şap şup! Şapır şupur! Bayılsanıza...</p>
			<p class="paragraf">Bican Efendi - Artık geçti efendim.</p>
			<p class="paragraf">Peride - Niçin ayıldınız?</p>
			<p class="paragraf">Bican Efendi - Şey... Ne dedim? Şey...</p>
			<p class="paragraf">Peride - Galiba mahcubiyetinizin şiddetinden...</p>
			<p class="paragraf">Bican Efendi - Evet... Evet...</p>
			<p class="paragraf">Peride - O hâlde çabucak buradan dışarıya kaçınız! Merdivenleri dörder dörder ininiz. Sokağa fırlayınız. Hemen uzaklasınız. Zira yine şap şup şırıngası başlayacak, şap şup<span class="CharOverride-10">... (Gizlice iğneyi gösterir)</span></p>
			<p class="paragraf">Bican Efendi - Teşekkür ederim efendim! <span class="CharOverride-10">(Der, deli gibi acele ile intizar salonuna kaçarken Müstemend’e çarpar. İkisi de yuvarlanırlar. Kalkınca yine Müstemend’e bir tekme atar, odaya atılır. Müstemend şaşkın şaşkın kalkar, kapıları arkasından açık bırakıp kaçan Bican Efendi’ye aptal aptal bakar.)</span></p>
			<p class="paragraf ParaOverride-17"><span class="bold _idGenCharOverride-1">YİRMİ ÜÇÜNCÜ MECLİS</span></p>
			<p class="paragraf ParaOverride-16">Bican Efendi’den maada evvelkiler, Müstemend</p>
			<p class="paragraf ParaOverride-20">Müstemend - Ne oldu buna? Deli mi oldu? Deli mi oldu?</p>
			<p class="paragraf">Peride - Hayır, aklı başına geldi. Yani ayıldı.</p>
			<p class="paragraf">Müstemend - Lokman ruhu mu koklattınız?</p>
			<p class="paragraf">Peride - Hayır, şap şup ruhu!</p>
			<p class="paragraf">Müstemend - O nasıl şey? <span class="CharOverride-10">(Kızarır, ıkınır.)</span></p>
			<p class="paragraf">Peride - (Gülerek) Utanma, gel de gör. <span class="CharOverride-10">(Niyazi Molla’nın yanına yaklaşır, kulağına eğilip bağırır.)</span> Şap, şup! <span class="CharOverride-10">(İğneyi şiddetle koluna daldırır, zavallı fırlar, sarığı, fesi yere yuvarlanır.)</span></p>
			<p class="paragraf">Niyazi Molla - Elaman, elaman, ya ümmet-i Muhammet, burada katliam var. Elaman, hançerin ucu ta ciğerime girdi, elaman <span class="CharOverride-10">(Diyerek kaçar. Müstemend Peride’nin elindeki büyük iğneyi görür)</span></p>
			<p class="paragraf">Müstemend - Anlaşıldı. <span class="CharOverride-10">(Yerden firarinin fesini alır, pencereye yaklaşır)</span> Şuradan geçerken başına atayım bari. <span class="CharOverride-10">(Biraz durur)</span> Hop, hop. Üç kat amma çabuk indi.</p>
			<p class="paragraf">Hayranzade - Ona şüphe mi ediyorsun?</p>
			<p class="paragraf">Müstemend - <span class="CharOverride-10">(Peride’ye) </span>Başkâtip beye de keşke şu şap, şup ruhundan koklataydınız... Ben de eczahaneye kadar koşmamış olurdum!</p>
			<p class="paragraf">Peride - Sen sus! Yoksa şimdi “Dışarıya arş!” derim.</p>
			<p class="paragraf">Müstemend - Sustum, sustum. <span class="CharOverride-10">(Yerde yatan Gazanfer’e bakarak) </span>Şuna acıyorum! Bari kendiliğinden ayılsa.. <span class="CharOverride-10">(Gazanfer’e) </span>Haydi aklın varsa canın yanmadan ayıl. <span class="CharOverride-10">(Gazanfer derin derin gerinmeğe başlar. Gözlerini açar, şaşkın şaşkın etrafına bakar)</span></p>
			<p class="paragraf">Gazanfer - Burası neresi?</p>
			<p class="paragraf">Peride - Tanımıyor musunuz?</p>
			<p class="paragraf">Gazanfer - Hayır. <span class="CharOverride-10">(Kendi kendine)</span> Acaba rüya mı görüyorum. <span class="CharOverride-10">(Müstemend’e)</span> Beni telsiz telgrafın tepesinden kim indirdi?</p>
			<p class="paragraf">Müstemend - Ulan saçmalıyor musun? Dur aklına getireyim. Buraya memuriyet için geldiniz. İmtihan oluyordunuz. Mösyö Şap namında birinin ismi geçince utancınızdan bayıldınız!</p>
			<p class="paragraf">Gazanfer - Hayır utanmam. Okunan şey ne idi?</p>
			<p class="paragraf">Sermet - Telsiz telgrafa, tahte’l-bahir kablolara dair birkaç satır.</p>
			<p class="paragraf">Gazanfer - <span class="CharOverride-10">(Gözlerini açarak)</span> Ha... Üzerime niçin fenalık geldiğini şimdi anladım.</p>
			<p class="paragraf">Peride - <span class="CharOverride-10">(Merakla)</span> Niçin?</p>
			<p class="paragraf">Gazanfer - Hiç, benim yanımda telsiz telgraf, tahte’l-bahir lâfı olur mu? Oh... iyi ki heyecandan ölmemişim... Bir baygınlıkla işi geçirmişim. <span class="CharOverride-10">(Hepsi merakla etrafına toplanırlar.)</span> Oh, elhamdülillah...</p>
			<p class="paragraf">Sermet - <span class="CharOverride-10">(Peride’ye teklifsizce yaklaşmıştır. Bu Müstemend’in gözüne ilişir.)</span> Anlatınız rica ederim, bu kelime niçin size heyecan veriyor?</p>
			<p class="paragraf">Hayranzade - Ayıp bir şeyse.</p>
			<p class="paragraf">Gazanfer - Hayır efendim. Kahramanlığa, muharebeye dair bir menkıbe.</p>
			<p class="paragraf">Müstemend - Anlat da dinleyelim.</p>
			<p class="paragraf">Gazanfer - Oh... <span class="CharOverride-10">(Sanki gözünün önüne birtakım levhalar geliyormuş gibi havaya, etrafına bakar. Dişlerini sıkar, bir elini böğrüne koyar... gözlerini kapar.)</span> Oh... Evet Sina cephesinde bir gün tayyareyle uçuyordum. Ben aynı zamanda tayyareciyim. Aklıma bir delilik geldi, yükseldim, yükseldim. On bin irtifaına çıktım. Orada birdenbire motor tutuşmaz mı?</p>
			<p class="paragraf">Hepsi birden - Vay...</p>
			<p class="paragraf">Gazanfer - Evet, baktım yanacağım. Hemen kaldırdım kendimi denize atar gibi havanın içine attım. Gözlerimi kapamıştım. Aradan ne kadar zaman geçti bilmiyorum. Sol böğrüme bir şey saplandı, sarsıntıdan aklım başıma geldi. Gözlerimi açtım. Bir de ne göreyim beğenirsiniz? Telsiz telgraf istasyonundaki elli metre uzunluğundaki direğe saplanmamış mıyım? Başladım bağırmağa... Aşağıdan dürbünle bakıyorlar, hâlimi görüyorlar. Ama bir türlü imdada yetişemiyorlardı. Buna imkân yoktu. Zira bu direğe çıkılmazdı. Yıksalar yere çarpıp ölecektim. Ertesi gün tayyareler başladı etrafımda arı gibi uçuşmağa... İlmekli ipler atıp beni kurtarmağa çalışıyorlardı. Muvaffak olamadılar. Ertesi günü bir sabit balon uçtu, beni direğin tepesinden aldı! Şimdi işte ne vakit telsiz telgraf lâfı olsa hatıramın heyecanından üzerime bir fenalık gelir.</p>
			<p class="paragraf">Peride - <span class="CharOverride-10">(Bir kahkaha atarak)</span> Ya tahtel-bahir?</p>
			<p class="paragraf">Gazanfer - <span class="CharOverride-10">(Hiç bozuntu vermeden)</span> Tahte’l-bahir lâfı da öyle... Sol böğrümdeki direk yarasını iyi etmek için Almanya’ya gidecektim. O vakit Bulgaristan yolu açık değildi! İzmir’den bir tahte’l-bahire bindim.</p>
			<p class="paragraf">Hepsi birden - Eey...</p>
			<p class="paragraf">Gazanfer - Tahte’l-bahir Manş Denizi’nden geçerken denizin dibinde bir kayaya çarptı, battı, ben kurtuldum. Fakat İngiltere sahiline mi? Nereye çıksam esir olacaktım. Gece suyun üstünde, gündüz dibinde yüze yüze İspanya sahillerine geldim. Artık vücudum bu seyahate alışmıştı. Derinlerden topladığım istiridyeleri, midyeleri yiyordum. Hâsılı iki ayda Çanakkale’ye gelebildim.</p>
			<p class="paragraf">Müstemend - <span class="CharOverride-10">(Gayr-i ihtiyarî hiddetlenerek)</span> Ulan bu ne yalan! Balık mısın be? Haydi dışarıya diyorum, münasebetsiz! <span class="CharOverride-10">(Gazanfer şaşırır, Müstemend onu ite kaka intizar odasının kapısından içeri sokar, haykırır)</span> Ali! Ali! Şu herifi merdivenden aşağı yuvarla hiç söyletmeden...</p>
			<p class="paragraf ParaOverride-17"><span class="bold _idGenCharOverride-1">YİRMİ DÖRDÜNCÜ MECLİS</span></p>
			<p class="paragraf ParaOverride-16">Gazanfer’den maada evvelkiler</p>
			<p class="paragraf ParaOverride-20">Müstemend - Hay Allah müstahakkını versin! İyi ki idareye almadık. Aklımızı başımızdan çıkaracaktı.</p>
			<p class="paragraf">Hayranzade - Yalancı ama...</p>
			<p class="paragraf">Peride - <span class="CharOverride-10">(Gülerek)</span> Kahraman...</p>
			<p class="paragraf">Sermet - Doğru, ihtimal ki yalan söylemiyor.</p>
			<p class="paragraf">Müstemend - Bırakın canım...</p>
			<p class="paragraf">Peride - <span class="CharOverride-10">(Müstemend’e)</span> Sen lâfa karışma. <span class="CharOverride-10">(Hayranzade’ye dönerek)</span> Neyse işte hepsini savdık. Yemek zamanı da geliyor.<span class="CharOverride-10"> (Saatine bakar)</span> On bir. <span class="CharOverride-10">(Sermet’e dönerek)</span> İşte Sermet Bey, siz başkâtipsiniz. Katiyen intizar odasının karşısındaki kâtiplerin kalemine geçmeyeceksiniz. Onlar da katiyen buraya giremezler, yasaktır. Bir emriniz olursa yahut kâğıt filân göndermek icap ederse garson dö büro emrinize hazır. İşte bu. <span class="CharOverride-10">(Müstemend’i gösterir)</span> Odanız burası! Müşkülâtınızı halletmek için istediğiniz vakit benim odama girebilirsiniz. Yalnız kapıyı vurmalısınız. Zira ekseriyetle soyunur, şezlonga uzanırım. Şem’î Bey’le hiç münasebetiniz yoktur. Amir benim. Maaşınız yüz elli lira. (<span class="CharOverride-10">Kasayı açar, bir deste banknot çıkarır.)</span> İşte ilk aylığınız. Maaşları peşin vermek idaremizin âdetidir.</p>
			<p class="paragraf">Sermet - Teşekkür ederim. <span class="CharOverride-10">(Alır)</span></p>
			<p class="paragraf">Peride - Bir şey değil. Bugün mahcubiyetten çok müteessir oldunuz. Bir hafta da mezunsunuz...</p>
			<p class="paragraf">Sermet - Teşekkür ederim.</p>
			<p class="paragraf">Peride - Ha... Bu masa benimdir! Karşıki sizin! Çiçeklerime, hokkalarıma, kalemlerime dokunmayacaksınız. <span class="CharOverride-10">(Hayranzade’ye dönerek)</span> Size okunacak iki mektup bırakmıştım, dün... Gördünüz mü?</p>
			<p class="paragraf">Hayranzade - Hayır.</p>
			<p class="paragraf">Peride - Öyle ise haydi odanıza aziz patronum. Hemen onları okuyunuz. Beş dakika sonra gelir sizinle konuşurum, buyurun! <span class="CharOverride-10">(Hayranzade istemeye istemeye odasına geçer.)</span> Sonra... <span class="CharOverride-10">(Dönüp Müstemend’i göstererek)</span> Sermet, bu garson dö büro edepsizin biridir.</p>
			<p class="paragraf">Müstemend - Estağfurullah...</p>
			<p class="paragraf">Peride - Evet edepsizin biri. Fakat kusuruna bakma. Çünkü bizim patron bunun elinde büyümüş, kucağında doğmuştur. Babasının yadigârı.</p>
			<p class="paragraf">Müstemend - Gören Allah için söylesin.</p>
			<p class="paragraf">Peride - <span class="CharOverride-10">(Müstemend’e)</span> Sus diyorum sana, cevap vermek yasak. Haydi dışarıya arş! Arş diyorum sana, arş! <span class="CharOverride-10">(Müstemend istemeye istemeye çıkar.)</span></p>
			<p class="paragraf ParaOverride-17"><span class="bold _idGenCharOverride-1">YİRMİ BEŞİNCİ MECLİS</span></p>
			<p class="paragraf ParaOverride-16">Peride, Sermet (Kucaklaşırlar.)</p>
			<p class="paragraf ParaOverride-20">Sermet - Ah sevgilim, ne mes’uduz!</p>
			<p class="paragraf">Peride - <span class="CharOverride-10">(Onu öperek)</span> Oh çok, çok mesut. Bu haftayı bir arada geçirelim.</p>
			<p class="paragraf">Sermet - İzin almadın?</p>
			<p class="paragraf">Peride - Sana aldım ya, o kâfi. Ben istersem gelirim, istersem gelmem. Şimdi gel benim odaya gidelim. Şezlonga uzanalım, istirahat edelim.</p>
			<p class="paragraf">Sermet - Yorulmadık ki cicim...</p>
			<p class="paragraf">Peride - Nasıl yorulmadık! Haydi, haydi gel nazlanma, şezlonga bir alışırsan bir daha ne kanepede ne sandalyede oturabilirsin.</p>
			<p class="paragraf">Sermet - Haydi... <span class="CharOverride-10">(Sevinerek, öpüşerek, koklaşarak müdirenin odasına girerler, kapıyı hızla kapatırlar. Kapı kapanırken intizar salonundan Müstemend çıkar.)</span></p>
			<p class="paragraf ParaOverride-17"><span class="bold _idGenCharOverride-1">YİRMİ ALTINCI MECLİS</span></p>
			<p class="paragraf ParaOverride-16">Müstemend, sonra Hayranzade</p>
			<p class="paragraf ParaOverride-20">Müstemend - <span class="CharOverride-10">(Yalnız)</span> Nerede bizim başkâtip bey! Şüphesiz müdire hanımefendinin yani onun yanında! <span class="CharOverride-10">(Yaklaşır, müdirenin kapısından bakar)</span> Oh... Keka... Yaşayın vallahi be... Şezlong sefası. <span class="CharOverride-10">(Bakar, bakar) </span>Mahcup beye bak, bülbül gibi şakıyor. Ah ben utandığı vakit yanında olsaydım. “Aç ağzını!” derdim. O vakit zor kızarırdı. Ama o şeytan kız, ona da bir kulp bulurdu. Bizim hayvanzadeye de “A, ağzı açıkken adam utanır mı? Bu fenne muhalifdir!” diye bir martaval yuttururdu. Vay vay... İşi azıtıyorlar. Ama artık ben buna sabredemem. Aldığım elli lira kendisinin olsun. <span class="CharOverride-10">(Eliyle boynuz işareti yaparak) </span>Böyle olmak istemem. Kendisine haber vereyim, günah benden gitsin. <span class="CharOverride-10">(Eliyle boynuz işareti verir) </span>Varsın dallar sahibinde çıksın<span class="CharOverride-10">!. (Hayranzade’nin odasına gider) </span>Tak tak! <span class="CharOverride-10">(İçenden Hayranzade’nin sesi) </span>Ne var?</p>
			<p class="paragraf">Müstemend - Çabuk dışarıya çık!</p>
			<p class="paragraf">Hayranzade - <span class="CharOverride-10">(Süratle dışarı çıkar)</span> Ne o, yine o kâtip mi bayıldı?</p>
			<p class="paragraf">Müstemend - Hayır. Gel seni ayıltacağım. Bayılan sensin! <span class="CharOverride-10">(Odanın ortasına çeker, müdirenin odasını göstererek)</span> Yeni kâtiple müdire buradalar...</p>
			<p class="paragraf">Hayranzade - Pekâlâ!</p>
			<p class="paragraf">Müstemend - Bu kadar mı? Ne yapıyorlar? diye sorsana...</p>
			<p class="paragraf">Hayranzade - Vazifelerini yapıyorlar.</p>
			<p class="paragraf">Müstemend - <span class="CharOverride-10">(Kendi kendine)</span> Tevekkeli değil senin ismini yanlış okuyorlar. <span class="CharOverride-10">(Cehren)</span> Bilmem artık vazifelerini mi yapıyorlar? Ne yapıyorlar? Galiba onların vazifesi şey ha...</p>
			<p class="paragraf">Hayranzade - Ne?</p>
			<p class="paragraf">Müstemend - Hani telgraf kolunu icat eden o herifin ismi... Ne idi o?</p>
			<p class="paragraf">Hayranzade - Klod Şap!</p>
			<p class="paragraf">Müstemend - Ha... İşte o... Şap şup!..</p>
			<p class="paragraf">Hayranzade - <span class="CharOverride-10">(Hiddetle)</span> Ne demek?</p>
			<p class="paragraf">Müstemend - Git, git. Git bak! <span class="CharOverride-10">(Parmağıyla anahtar deliğini gösterir.)</span></p>
			<p class="paragraf">Hayranzade - <span class="CharOverride-10">(Gözünü deliğe yaklaştırarak)</span> Oooo.. <span class="CharOverride-10">(Müthiş ihtilâçlar... Doğrulur.)</span> Aman ya Rabbi! Ah... Ne yapayım ben şimdi?..</p>
			<p class="paragraf">Müstemend - Tut ikisinin kuyruğundan, at dışarı.</p>
			<p class="paragraf">Hayranzade - Ah... Müstemendciğim! Ben bunu yapabilir miyim?</p>
			<p class="paragraf">Müstemend - Niçin yapamayacaksın?</p>
			<p class="paragraf">Hayranzade - Onu birkaç gün görmesem ölürüm. Allah milyonlarımın filân belâsını versin. Benim gönlüm onda...</p>
			<p class="paragraf">Müstemend - Gönlün bu gördüğün şeyden bulanmadı mı?</p>
			<p class="paragraf">Hayranzade - Asla! Bu ihtiyar gönül... çok kuvvetlidir. Yani taptazedir, dipdiridir, her şeye tahammül eder.</p>
			<p class="paragraf">Müstemend - Bari yalnız o mahcup görünen züppeyi kov!</p>
			<p class="paragraf">Hayranzade - Onu da yapamam. Çünkü onun maiyetindedir. Buna karışırsam salâhiyetine tecavüz addeder. İdarehaneyi bırakır.</p>
			<p class="paragraf">Müstemend - Öyle ise eğil. Tekrar telgraf kolunun icadını seyret! Seyret de gönlün gözün açılsın.</p>
			<p class="paragraf ParaOverride-17"><span class="bold _idGenCharOverride-1">YİRMİ YEDİNCİ MECLİS</span></p>
			<p class="paragraf ParaOverride-16">Evvelkiler, sonra Peride, Sermet</p>
			<p class="paragraf ParaOverride-20">(Hayranzade eğilip bakarken kapı açılır. Peride Hayranzade’yi öyle eğilmiş görünce bir çığlık koparır) </p>
			<p class="paragraf">Peride - A, a, ah ne yapıyorsunuz?</p>
			<p class="paragraf">Hayranzade - <span class="CharOverride-10">(Şaşırarak)</span> Hiç!.. <span class="CharOverride-10">(Peride avazı çıktığı kadar ağlamağa başlar. Hayranzade’de telâş alâmetleri)</span></p>
			<p class="paragraf">Peride - Namusuma tecavüz! Tecavüz! Benden şüphe ha... Anahtar deliğinden bakmak! Kâtiple benden şüphe! Aman Allah’ım! Başıma gelen ne? <span class="CharOverride-10">(Kendini yere atar.)</span></p>
			<p class="paragraf">Hayranzade - Aman Perideciğim yapma.</p>
			<p class="paragraf"><span class="CharOverride-10">(Sermet Peride’yi yerden kaldırmağa uğraşır. Zorla kaldırırlar. Kanepeye uzatırlar, tepinir, Hayranzade yalvarır yakarır)</span></p>
			<p class="paragraf">Peride - Hayır, namus davası açacağım. Sizden on bin lira tazminat isteyeceğim, namuslu bir kızdan şüphe... Hayatını kazanmak için gençliğinin en mesut günlerini yazıhanede geçiren zavallı bir kızdan şüphe ha... Yarın dava edeceğim! <span class="CharOverride-10">(Bağırır, haykırır. Hayranzade perişandır. Peride Müstemend’e dönerek)</span> Sen de şahit ol, Sermet Bey siz de! Anahtar deliğinden bakarken gördünüz.</p>
			<p class="paragraf">İkisi Birden - Evet gördük!</p>
			<p class="paragraf">Hayranzade - Affet Perideciğim, kusurumu!</p>
			<p class="paragraf">Peride - Hayır affedemem. Artık beni ancak mahkeme salonunda görürsünüz. Buraya gelemem.</p>
			<p class="paragraf">Hayranzade - Aman Allah aşkına böyle şeyler söyleme. Davadan vazgeç! Ben sana istediğin tazminatı vereyim.</p>
			<p class="paragraf">Peride - <span class="CharOverride-10">(Sükûnet bularak)</span> Beş bin lirasını şimdi vereceksin.</p>
			<p class="paragraf">Hayranzade - Şimdi! Ama yine memuriyetinize geleceksiniz. Vallahi bir daha yapmam. Bir kusur oldu işte.</p>
			<p class="paragraf">Peride - Veriniz bakayım!</p>
			<p class="paragraf"><span class="CharOverride-10">(Hayranzade cebinden bir çek çıkarır, hemen imzalar, koparır. Peride’ye uzatır.)</span></p>
			<p class="paragraf">Peride - Yemin ediniz bakayım. Bir daha odamın anahtar deliğinden bakmayacağınıza...</p>
			<p class="paragraf">Hayranzade - Vallahi, billahi..</p>
			<p class="paragraf">Peride - <span class="CharOverride-10">(Doğrulur. Üstünü başını düzeltirken, Müstemend’i göstererek)</span> Kucağında büyüdüğün bu baba yadigârı ihtiyar köpekle senli benli konuşmayacağına da yemin et bakayım!</p>
			<p class="paragraf">Hayranzade - Vallahi, billahi.</p>
			<p class="paragraf">Peride - Bu beş bin lirayı fakirlere dağıtacağım. Biliyorsunuz benim parada gözüm yoktur.</p>
			<p class="paragraf">Müstemend - <span class="CharOverride-10">(Kendi kendine)</span> Malûm!</p>
			<p class="paragraf">Hayranzade - Biliyorum Perideciğim.</p>
			<p class="paragraf">Peride - O hâlde beni yanınızda tutmak istiyorsanız evvelâ haysiyetime hürmet etmelisiniz.</p>
			<p class="paragraf">Hayranzade - <span class="CharOverride-10">(Şaşkın)</span> Nasıl emredersen.</p>
			<p class="paragraf">Peride - <span class="CharOverride-10">(Masanın üzerinden portföyünü alır, koltuğuna koyar, Sermet’e uzatır, çıkarlarken Hayranzade’ye döner.)</span> Ha sevgili patronum!</p>
			<p class="paragraf">Hayranzade - <span class="CharOverride-10">(Mahzun mahzun)</span> Buyurun!</p>
			<p class="paragraf">Peride - Sinirlerim oynadı. Beş on gün gelemeyeceğim.</p>
			<p class="paragraf">Hayranzade - Nasıl isterseniz...</p>
			<p class="paragraf">Peride - Ben yokken başkâtip bey de vazifelerini anlayamaz. O da gelmesin...</p>
			<p class="paragraf">Hayranzade - Nasıl emrederseniz...</p>
			<p class="paragraf">Peride - <span class="CharOverride-10">(Gülerek)</span> Ne ise, veriniz elinizi sıkayım. Her ne kadar bana bugün büyük bir hakaret etmişseniz de... Maddî tazminatın manevî ziyanları hiçbir vakit kapatamayacağı hakikatini düşününüz. Ha... Bugün öğleden evvel paydos ediyorum; görüyorsunuz hava sıcak!..</p>
			<p class="paragraf">Hayranzade - Çok iyi ediyorsunuz.</p>
			<p class="paragraf">Peride - Adiyö...</p>
			<p class="paragraf">Hayranzade - Güle güle... <span class="CharOverride-10">(Sermet’i de selâmlar)</span></p>
			<p class="paragraf">Peride - <span class="CharOverride-10">(Tam kapıdan çıkarken bir şey söyleyecekmiş de unutmuş gibi dönerek)</span> Aziz patronum. On gün için aşağıdaki otomobilinizi alacağım. Siz arabaya binin...</p>
			<p class="paragraf">Müstemend - Oh... ulan...</p>
			<p class="paragraf">Hayranzade - Baş üstüne, baş üstüne. Nasıl emrederseniz...</p>
			<p class="paragraf"><span class="CharOverride-10">(Sermet’le gülüşerek şuh bir tavırla çıkarlar)</span></p>
			<p class="paragraf ParaOverride-17"><span class="bold _idGenCharOverride-1">YİRMİ SEKİZİNCİ MECLİS</span></p>
			<p class="paragraf ParaOverride-16">Hayranzade, Müstemend</p>
			<p class="paragraf ParaOverride-20"><span class="CharOverride-10">(Birbirlerine bakışırlar. Bir an sükûnet. Uzaklaşan ayak seslerini dinlerler. Hayranzade hâlâ heyecanlıdır. Eli kalbinde..)</span></p>
			<p class="paragraf">Hayranzade - Oh... Ne ise yine darılmadı, ya darılsaydı, ben ne yapardım?</p>
			<p class="paragraf">Müstemend - On bin liraya acımadın mı hiç be?</p>
			<p class="paragraf">Hayranzade - Haydi eşek! Haydan gelen huya gider. Bizce paranın ne ehemmiyeti var. Çalıştık da mı kazandık, ulan?</p>
			<p class="paragraf">Müstemend - Yine ulan ha...</p>
			<p class="paragraf">Hayranzade - Yalnız ulan değil, hatta eşeksin!..</p>
			<p class="paragraf">Müstemend - <span class="CharOverride-10">(Kendi kendine)</span> Halt etmişsin. <span class="CharOverride-10">(Cehren)</span> Neden eşekmişim?</p>
			<p class="paragraf">Hayranzade - Gönül nedir bilmiyorsun! Onun bir nazarına on bin değil, cihanı feda ederim. <span class="CharOverride-10">(Yürür, Peride’nin yazıhanesine oturur, çiçekleri, hokkaları, kâğıtları koklamağa başlar.)</span> Ah, ne koku! Kendisinin kokusu! Gül kokusu. Gül kokusu.</p>
			<p class="paragraf">Müstemend - <span class="CharOverride-10">(Yazıhanenin yanındaki koltuğa çöker. Hayran-zade’nin hâline güler, mırıldanır.)</span></p>
			<p class="paragraf">Gül yağını eller sürünür çatlasa bülbül</p>
			<p class="paragraf">Hayranzade - Kim sürünürse sürünsün. Haydi ulan, benim şarkımı söyleyelim!</p>
			<p class="paragraf">Müstemend - Senin şarkın hangisi?</p>
			<p class="paragraf">Hayranzade - “İhtiyar olsam da gönlüm tazedir!” Haydi!</p>
			<p class="paragraf">Müstemend - <span class="CharOverride-10">(Güler)</span> Gönül değil kafan taze, o ağırlığı <span class="CharOverride-10">(Boynuz işareti yapar)</span> gergedan kafası çekmez.</p>
			<p class="paragraf">Hayranzade - Gevezeliği bırak, haydi!</p>
			<p class="paragraf"><span class="CharOverride-10">(İkisi birden usûl tutarak, dümtek vurarak, başlarını sallayarak avazları çıktığı kadar şarkıya başlarlar.)</span></p>
			<p class="paragraf">Yar elinden çektiğim hamyâzedir</p>
			<p class="paragraf">İhtiyar olsam da gönlüm tazedir</p>
			<p class="paragraf">İnfialim çarh-ı bîendazedir</p>
			<p class="paragraf">(Nakarat)</p>
			<p class="paragraf">İhtiyar olsam da gönlüm tazedir.</p>
			<p class="paragraf">PERDE</p>
			<p class="paragraf ParaOverride-7"><span class="CharOverride-10">Ömer Seyfettin Külliyatı: 8, Mahcupluk İmtihanı,</span> Muallim Ahmet Halit Kitabevi, İstanbul, 1938, s.3-55.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-385-backlink" id="footnote-225-385">385</a>	Ömer Seyfettin’in vefatından kısa süre önce bu eserini Darülbedayi heyetine sunduğunu 1 Mart 1336 [1920] tarihli <span class="CharOverride-10">Temaşa</span> dergisindeki (Sayı: 20) “Darülbedayi Haberleri”nden öğreniyoruz. Yazarın bu isimlendirmesi, Şerif Hulusi tarafından “Mahcupluk İmtihanı” olarak değiştirilmiştir (Ömer Seyfettin Külliyatı: 8, Mahcupluk İmtihanı, İstanbul, 1938, s. 3). Tamamlandığı tarihin en geç 1 Mart 1920 olduğunu bildiğimiz için kronolojik sıralamadaki yeri de buna göre oluşturulmuştur.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-386-backlink" id="footnote-225-386">386</a>	Cüzdan, küçük çanta, el çantası.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-387-backlink" id="footnote-225-387">387</a>	Güfte Namık Kemal’in Vaveylâ şiirinin ilk “nevha”sından alınmıştır.</p>
				</div>
			</div>
		</div>
	</body>
</html>