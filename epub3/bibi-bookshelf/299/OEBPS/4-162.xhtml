<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-162</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">     </p>
			<p class="baslik" id="_idParaDest-161">İffet</p>
			<p class="paragraf"><span class="CharOverride-10">Kıymetli arkadaşım Ömer Seyfettin Bey vefatından on gün evvel bu hikâyeyi Diken’e getirmişti, refikimizin bu bergüzarını karilerimizin intizar-ı vefakârîsine arz etmekle ruhuna Fatihalar dileriz.</span></p>
			<p class="paragraf ParaOverride-14">Bir doktor arkadaşım anlattı: </p>
			<p class="paragraf">“O sene Hicaz’da dehşetli bir kolera vardı. Belki günde iki yüz hacı gömüyorduk. Uşağım bir sabah elime bir mektup verdi. Açtım. Okudum. Gayet yakın bir akrabamdan... Bir kadını tavsiye ediyordu. Dadısı mı imiş, nesi imiş!</p>
			<p class="paragraf">‘Gelsin de konuşalım!’ dedim.</p>
			<p class="paragraf">Kapıdan gayet korkunç derecede çirkin, siyah bir Arap karısı girdi. Beni etekledi. Ne istediğini sordum. Para, ev, yemek, ilâç...</p>
			<p class="paragraf">‘Hiç, hiçbir şey istemem!’ dedi.</p>
			<p class="paragraf">‘Eey o hâlde!’ diye yüzüne baktım.</p>
			<p class="paragraf">‘Yalnız, lütfediniz, ben ölürsem cenazemi erkeklerin çukuruna attırmayınız.’</p>
			<p class="paragraf">Güldüm. Bu tuhaf bir arzuydu.</p>
			<p class="paragraf">‘Niçin?’ diye sordum.</p>
			<p class="paragraf">‘Ben dünya evine girmedim. Kızım!’ dedi.</p>
			<p class="paragraf">Dayanamadım.</p>
			<p class="paragraf">‘Bacı! Hiç korkma’ dedim, ‘kızlığına bir şey olmaz. İnşallah yaşarsın. Ölürsen erkekler korksun. Sana ne?..’</p>
			<p class="paragraf">Arap birdenbire şahlandı. Yüzüme ‘Tüh, utanmaz herif!’ diye tükürdü. Çıktı gitti. Üç ay sonra akrabamdan, dadısının namusuna tecavüz ettiğim için büyük serzenişleri havi acı bir mektup aldım.”</p>
			<p class="yildiz">* * *</p>
			<p class="paragraf">Ekser siyahlarda ölümden sonra bile devam eden bu şedit iffet endişesi biraz da bizim beyaz hanımlarda olsa...</p>
			<p class="Basic-Paragraph" xml:lang="en-GB"><span class="CharOverride-32">Diken</span><span class="CharOverride-3">, Sayı: 47, 1 Nisan 1336/1920, s. 6.</span></p>
		</div>
	</body>
</html>