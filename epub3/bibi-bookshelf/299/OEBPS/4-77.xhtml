<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-77</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="paragraf">Zamane Yiğitleri</p>
			<p class="baslik ParaOverride-12" id="_idParaDest-75">Düşünme Zamanı</p>
			<p class="paragraf">Badik Ahmet, semtinin en eski kabadayılarındandı. Daha on altı yaşında tüysüz bir çocukken Aksaray’ın palabıyık “On ikililer”ine karşı koymuş... Kıvırcık Emin’i Samatya’da sekiz yerinden vurarak üç sene mehterhanede<span class="dipp"><a class="_idFootnoteLink" href="#footnote-225-180" id="footnote-225-180-backlink">180</a></span> yatmıştı. Meşrutiyet gürültüsü çıkmasaydı şöhreti daha çok büyüyecek... ihtimal bir gün İstanbul’un en azılı külhanbeylerine baş olacaktı. Fakat On Temmuz... bu ocağı, üzerine kova ile su dökülen bir marsık gibi söndürmüştü. Tulumba talimleri,<span class="dipp"><a class="_idFootnoteLink" href="#footnote-225-181" id="footnote-225-181-backlink">181</a></span> semaî kahveleri<span class="dipp"><a class="_idFootnoteLink" href="#footnote-225-182" id="footnote-225-182-backlink">182</a></span> yavaş yavaş tenhalaşmış, yeni yetişenlerin çoğu askere alınmış... eskiler; genç hürriyet jandarmalarının aman vermez takipleri altında darmaduman olmuşlardı. Artık hiçbir dalavere çevrilemiyordu. Galata’da baç alınan evler<span class="dipp"><a class="_idFootnoteLink" href="#footnote-225-183" id="footnote-225-183-backlink">183</a></span> bir gece içinde istiklâllerini ilân ederek en meşhur hamilerini kovmuşlardı. Kolayını bulup “serseridir!” diye dışarıya sürülmekten kurtulanların kimi kahve, kimi kuşçu dükkânı açmış, kimi kolcu<span class="dipp"><a class="_idFootnoteLink" href="#footnote-225-184" id="footnote-225-184-backlink">184</a></span> [37] yazılmış, kimi uşak olmuş, kimi gazete müvezziliğine başlamıştı. Ama Badik Ahmet... yaşamak için yine bir iş tutmadı. </p>
			<p class="paragraf">“Bu bizim şanımıza yakışmaz” dedi. Günlerce, hasta bir sırtlan sükûnuyla, eski meyhanelerde gezdi, tozdu... Evvelden buraları onların çöplüğüydü. Kendilerinden başka kimse ötemezdi. Artık meyhaneciler, çıkarken ceplerine avuç dolusu para koymak değil hatta içtikleri bir iki kadehin masrafını bile almaya kalkıyorlardı. Dünya birkaç hafta içinde, işte bu kadar tanınmayacak derece değişmişti. Badik Ahmet, hesap isteyen patrona “Eski günleri ne çabuk unuttun?” gibi için için gülümser, borcunu tezgâhın ıslak çinkosu üstüne hususî bir afiyle atarken:<span class="dipp"><a class="_idFootnoteLink" href="#footnote-225-185" id="footnote-225-185-backlink">185</a></span></p>
			<p class="paragraf">“Bu da geçer yahu...” derdi. </p>
			<p class="yildiz">* * *</p>
			<p class="paragraf">Bir sene... iki sene... beş sene... Bu hâl geçmedi. Genç Hürriyet jandarmaları büyüdükçe daha ziyade faaliyetlerini arttırdılar. Boz kalpaklı şık polisler kimseye göz açtırmıyorlardı. Badik Ahmet bir muayyen iş tutmamakta inat etti. Hapse girdi, çıktı. Sürüldü, afvoldu. Yine İstanbul’a geldi. Ama eski omuzdaşları gibi ne kahve, ne kuşçu dükkânı açmağa, ne kolcu yazılmağa, ne de gazete müvezziliğine tenezzül etti. Kendi kendine “Bıçağım hakkı yaşarım” diye mırıldanarak derin bir iftihar duyardı. Lâkin bu iftiharı pek boştu! Eski çamlar bardak olalıdan beri, hani o evvelden herkesi titreten “söğüt yaprağı” Bursa bıçağını artık kullanmak şöyle dursun, hatta gölgesini bile gösteremez, hatta lâfını bile edemezdi. Yalnız kumarla geçiniyordu. Çok soğukkanlıydı. Ne yapacaksa, yapmadan kurar, hatta programını yanındakilere de söylerdi. Kıvırcık Emin’i vurduğu akşam Sandıkburnu’nda kafayı çekerken meclistekilere bir saat sonra onu nerede, nerelerinden, kaç defa şişleyeceğini söylemişti. Kumara otururken evvelâ sermayesine bakar, sermayesinin iki mislini alınca daha ziyade tamaha düşmez, hemen kalkar; sermayesinin yarısını verince zararını çıkarmak için de artık masanın başına yapışmazdı. </p>
			<p class="paragraf">“Bu gece şansım yok!” der, çabucak sıvışırdı. “Şans” onca “mehtap” gibi bir şeydi. Doğdu mu doğardı. Doğmadı mı inat beyhudeydi. Bu itikadı sayesinde işte kumardan hiç zarar görmezdi. Tıpkı havanın geceleri gibi kumarın geceleri de ayda otuz tane idi. Bu gecelerin on beşi mehtaplı, on beşi mehtapsızdı, karanlıktı... Mehtaplılarda sermayesinin iki mislini alır, mehtapsızlarda yarısını verirdi. Neticede kâr muhakkaktı! Lâkin işte yalnız kumarın geceleri, havanın geceleri gibi, muntazam bir takvime göre birbir arkasına, sıra ile gelmezdi. Bu gece bakarsın ayın on dördü! Yarın gece zifiri karanlık... Tatavla’dan beri bu intizamsızlığı düşüne düşüne etrafını görmeden yürüyen Badik Ahmet kendini Boğazkesen’de bulunca durdu. Sağ elini yeleğinin cebine attı. Parmakları boşa gidince güldü.</p>
			<p class="paragraf">“Ulan! Ne çabuk unuttum be!” dedi. Saate bakacaktı. Hâlbuki saatini, kösteğini bu gece vermişti, Gözlerini göğe kaldırdı. Güneş yoktu. Eşekıslatan bir yağmur serpeliyordu. Herhâlde öğle çoktan geçmiş olmalıydı. Karnı açlıktan zil çalıyordu. Bir simit alacak değil, hatta Köprü’yü aşacak tek bir meteliği yoktu.<span class="dipp"><a class="_idFootnoteLink" href="#footnote-225-186" id="footnote-225-186-backlink">186</a></span> Mihaniki bir hareketle eğildi. Pantolonunun kadife paçalarını kıvırdı. Trablus kuşağını<span class="dipp"><a class="_idFootnoteLink" href="#footnote-225-187" id="footnote-225-187-backlink">187</a></span> yokladı. Siyah sıfır fesinin altından fışkıran yağlı karışık saçlarını kaşıdı. Sonra ellerini arkasına bağladı. Sübekten<span class="dipp"><a class="_idFootnoteLink" href="#footnote-225-188" id="footnote-225-188-backlink">188</a></span> çarpık kalan bacaklarını yanlara atar gibi yengeçvarî yürümeye başladı. Geniş omuzları boynunu çok kısa gösteriyordu. Çıkık yanakları bugün pek solgundu. Dünden beri işte ne yemek yemiş, ne de uyumuştu. </p>
			<p class="paragraf">“Ah, akla yelken ettim!” diye yassı kafasını salladı. Acı bir pişmanlık azabı kocaman tekerlek suratını buruşturuyor, küçük gözlerini daha ziyade küçültüyor, uzun kâkülleri altında daracık kalan alnını katmerlendiriyordu. Dün gece daha masaya oturur oturmaz sermayesinin yarısını vermişti. Mehtap olmadığını anlamak icap ediyordu. Birkaç yabancı vardı. Onların karşısında ilk elde çekilmeyi şanına yediremedi. Yine oynadı. Verdi, aldı. Aldı, verdi. Nihayet saatini, kösteğini, altın kakmalı gümüş tabakasını, ağır kehribar ağızlığını masanın üstüne bıraktı. Soyuldu. Soğana döndü. Çünkü bu gece mehtapsızdı. Daha işin başında bırakıp sıvışacaktı. </p>
			<p class="paragraf">“Kabahat bende!” diye tekrar başını salladı. Bütün bütün badikleşerek dik yokuşu inmeye başladı. İnce, belirsiz, rutubetli, pis yağmur dinmiyordu. Gözleri yerde, yine etrafını görmeden gidiyordu. Ansızın göğsüne birisi hızla çarptı. Geri geri sendeledi. Azıcık daha düşecekti. Derin bir uykudan uyanır gibi şaşalayarak başını kaldırdı. Kumar ziyanı zaten canını sıkıyordu. Öfkelendi. Bağırdı: “Çüş, be!” - ...</p>
			<p class="paragraf">Çarpan aldırmadı. Yürüdü. Badik Ahmet’in elmacık kemikleri, fırlak tombul yanakları kıpkırmızı oldu. Arkasındaki elleri yanlarına sarktı. Döndü. Fena bir küfür bastı. Çarpan yine duymadı. Badik küfrünü daha mufassal tekrarladı. Yine çarpanın aldırdığı yok!</p>
			<p class="paragraf">“Acaba sağır mı?” diye düşündü. Hayır, ona ehemmiyet vermiyordu işte... Aklından, her hakarete uğradığı zamanki gibi, eski günler geçti. Şimdi yanında söğüt yaprağı bıçağı olsaydı da gidip bir... Hâlbuki yanında toplu iğne bile yoktu! Ama icabında yine yumruğunu kullanabilirdi. Düşünmedi. Kendine ehemmiyet vermeyen bu adamın arkasından yürüdü. Bu, orta boylu bir herifti. Başında eski bir kalpak vardı. Ökçeleri yenmiş ayakkabılarının üstünde çamurlu paçaları lime lime sarkıyordu. Yetişti. Omzundan itti: “Sağır mısın be?”</p>
			<p class="paragraf">“...”</p>
			<p class="paragraf">“Kör müsün?”</p>
			<p class="paragraf">“...”</p>
			<p class="paragraf">Kalpaklı adam durmuş, hiç cevap vermiyor, dik dik onun yüzüne bakıyordu. Badik, [38] “Ne o? Tanıyamadın mı?” diye sordu. Yabancı “Tanıdım” dedi. </p>
			<p class="paragraf">“Tanıdın mı!”</p>
			<p class="paragraf">“Evet.” </p>
			<p class="paragraf">“...”</p>
			<p class="paragraf">Bu, ona meydan okumaktı! Tanıyordu ha... Ellerini kalçalarına kaldırdı. Karşısındakini kalpağından ta patlakları gözüken kunduralarına kadar bir süzdü. Tıraşı büyümüş, soğuktan dudakları, burnu morarmış, gözleri kanlanmış, benzi sapsarı, sıskanın biriydi. Başını salladı. </p>
			<p class="paragraf">“Alimallah bir yumruk inersem!”</p>
			<p class="paragraf">Dövecekti. Bir vukuat çıkarmamak için sabretmeli, aldırmamalıydı. </p>
			<p class="paragraf">Yabancı, “Neye vuracaksın be Ahmet?” dedi. </p>
			<p class="paragraf">“...”</p>
			<p class="paragraf">Badik Ahmet döndü. Tekrar baktı. Yabancı kirli çürük dişlerini göstererek gülümsüyordu. Sordu: “Benim adımı ne biliyorsun?” </p>
			<p class="paragraf">“Sen, beni tanıyamadın mı?”</p>
			<p class="paragraf">“Yo...k!”</p>
			<p class="paragraf">“Bak, ben seni tanıdım.”</p>
			<p class="paragraf">“...”</p>
			<p class="paragraf">Badik Ahmet’i tanımak hiç güç değildi. On sene evvelki külhanbeyi modasını o tek başına hâlâ muhafaza ediyordu. Koyu siyah fesi yine sıfırdı. Siyah şeritli bol pantolonu yine açık karadut rengindeydi. İpek Trablus kuşağı, “yardan ayrıldımvarî” çapraz yeleği, gümüş muskalı kalın boynundan kenarları gözüken, kavun içi fildekoz fanilâsı... dar kollu, kısacık siyah trikodan ceketi... rugan maskaratlı, yumurta ökçeli kunduraları... hiç değişmemişti! Afilli afilli burnunu çekti. Kendi ismini bilen şu yabancıya dikkatle baktı. Hafif bir ahır, bir gübre kokusu duyar gibi oldu. Üstü başı pek berbattı. Sarı aba pantolonuyla ceketi kir içindeydi. Yakası yağdan görünmüyordu. Kalpağının tüyleri dökülmüş, etrafı kelleşmişti. Yeni hapisten çıkmış bir at hırsızına benziyordu. Badik Ahmet, “Tanıyamadım” dedi, “kimsin?” </p>
			<p class="paragraf">“Bak, bak.”</p>
			<p class="paragraf">“...”</p>
			<p class="paragraf">“Daha bak.” </p>
			<p class="paragraf">“...”</p>
			<p class="paragraf">Baktı. Baktı. Burnunu çekti. Dikkatle baktı. Hayır. Bir türlü gözü ısıramıyordu. </p>
			<p class="paragraf">“Adın ne?” dedi. </p>
			<p class="paragraf">“Murat...” </p>
			<p class="paragraf">“Hangi Murat?” </p>
			<p class="paragraf">“Ödlek Murat...” </p>
			<p class="paragraf">“Ödlek Murat mı?” </p>
			<p class="paragraf">“Evet.” </p>
			<p class="paragraf">“Hangi Ödlek Murat?”</p>
			<p class="paragraf">“Hangi Ödlek Murat ha?..”</p>
			<p class="paragraf">“?..”</p>
			<p class="paragraf">“!..”</p>
			<p class="paragraf">Badik Ahmet bir adım geriledi. Ağzı bir an açık kaldı. Kalın kaşlarını kaldırdı. Küçük gözlerinin kirpiksiz kapakları yırtılacaktı. </p>
			<p class="paragraf">“Ulan, bu kıyafet ne?” diye haykırdı. </p>
			<p class="paragraf">“Ee, dünya bu...” </p>
			<p class="paragraf">“!? !”</p>
			<p class="paragraf">“Düşmez kalkmaz bir Allah...” </p>
			<p class="paragraf">“!!!”</p>
			<p class="paragraf">İşte aşağı yukarı dokuz sene vardı ki bu aziz arkadaşını ilk defa görüyordu. Görmeye görmeye tamamıyla unutmuştu. Eski zamanları bir anda, hep birden hatırladı. Hey gidi zamane, hey.. Bu Murat neydi bir vakitler... Galata memleketinde, İstanbul’da, Eyüp’te, Üsküdar’da namı söylenirdi. Semaî kahvelerinde onun gibi destan söyleyen, mâni düzen yoktu. Çok cesurdu. Ama en ufak, en ehemmiyetsiz şeyi derin derin düşünür, derin derin hesap ederdi. Onun için “Ödlek” lâkabını almıştı. Hiç hapse girmemiş, ömründe bir defacık olsun karakola çağrılmamıştı. Namuslu kabadayılardandı. Semt halkı ona “haysiyet, mertlik, doğruluk” timsali gibi bakarlar, en nazik kalem beyleri bile onu yerden selâmlarlardı. “Racon”a muhalif nefes bile almazdı. İki eski arkadaş ansızın alevlenen hatıralarının şaşkınlığıyla bir müddet manasız manasız bakıştılar. Badik Ahmet kalbinde, merhameti andırır, bir elem duydu. Lâf olsun diye sordu.</p>
			<p class="paragraf">“Ölmüş müydün? Neredeydin be?” </p>
			<p class="paragraf">“Sorma.” </p>
			<p class="paragraf">“Söyle, söyle.” </p>
			<p class="paragraf">“Hürriyette iftiraya uğradım. Sivas’a sürüldüm, işte...”</p>
			<p class="paragraf">“Ee” [39] </p>
			<p class="paragraf">“Orada kahvecilik ettim.” </p>
			<p class="paragraf">“Buradakiler gibi. Sonra?” </p>
			<p class="paragraf">“Balkan Muharebesine gönüllü geldim.” </p>
			<p class="paragraf">“Sonra?” </p>
			<p class="paragraf">“Bu muharebede kasığı çıkık diye askere almadılar. Dört senedir Arnavutköyü’nde bir beyin konağında uşaktım. Atlarına bakıyordum. Boğaz tokluğuna... Ölmeyecek kadar geçiniyordum.” </p>
			<p class="paragraf">“Ee, şimdi?” </p>
			<p class="paragraf">“Boştayım.” </p>
			<p class="paragraf">“Neye kapıdan çıktın?” </p>
			<p class="paragraf">Ödlek Murat aba ceketinin düğmesiz göğsüne elini vurdu. Gözlerini süzerek başını salladı.</p>
			<p class="paragraf">“Sorma, dedim ya...” </p>
			<p class="paragraf">“Söyle, be.” </p>
			<p class="paragraf">“Ben çıkmadım. Bey beni kovdu.” </p>
			<p class="paragraf">“Ulan Ödlek! Sen hiç falso etmezsin. Kabahatin tutulmaz. Nasıl oldu bu?” </p>
			<p class="paragraf">Sefilin solgun gözleri parladı. Pençelediği şeyi ısıracak bir canavar gibi kirli dişlerinin sağ sırasını gösterdi.</p>
			<p class="paragraf">“Öyle tahammül ettim, öyle tahammül ettim ki...” dedi, “yağsız bulgur çorbasından başka bir şey vermiyorlardı. Dört ata yalnız başıma bakıyordum. Günde iki defa hepsini kaşağılayıp, ayrı ayrı ovuyordum. Dişimi sıktım, ne emrettilerse yaptım. “</p>
			<p class="paragraf">“Eey, niçin kovuldun?” </p>
			<p class="paragraf">“Bir hafta evvel... Atın birini binmek için beye getiriyordum. Elindeki gazeteden ürktü. Şahlandı. Zapt ederken kazara ayağına bastım.” </p>
			<p class="paragraf">“Eey?..”</p>
			<p class="paragraf">“Ayağına bastığım için beni kovdu. Badik Ahmet iyi anlamadı.” Sordu: “Beyin ayağına mı bastığın için?” </p>
			<p class="paragraf">“Yok canım...” </p>
			<p class="paragraf">“Ya kimin? </p>
			<p class="paragraf">“Atın...”</p>
			<p class="paragraf">“Atın mı?”</p>
			<p class="paragraf">“Evet, atın ayağına!”</p>
			<p class="paragraf">“...”</p>
			<p class="paragraf">Badik Ahmet’in güleceği tuttu. Yuvarlak, iri yumruğu ile ince seyrek bıyıklarını düzeltti. İçinden: “Vay ölüsü kınalı! Kabahata yan gel...” dedi. Bu, olur iş değildi. Ama... Allah insanı düşürmesin bir kere... Eski namlı arkadaşının hâline ağlayacağı geldi. Ama yine güldü.</p>
			<p class="paragraf">“Ne insafsız herifmiş o, be?..”</p>
			<p class="paragraf">“İnsafın dünyada yalnız adı kalmış!”</p>
			<p class="paragraf">“Aldırma... Bu da geçer!”</p>
			<p class="paragraf">“Zaten aldırdığım yok ya...” </p>
			<p class="paragraf">Badik Ahmet ellerini cebine soktu. Ah bari, şu zavallıya ikram edecek bir sigarası bulunsaydı. </p>
			<p class="paragraf">“‘Aldırdığım yok’ diyorsun ama öyle dalmıştın ki...” </p>
			<p class="paragraf">“Yok canım.”</p>
			<p class="paragraf">“Hayır, inkâr etme. Bu hakaret senin ciğerine işlemiş. ‘Atın ayağına bastın!’ diye kovulmak... Doğrusu ben olsam o beyin anasını ağlatırdım. İlerisini düşünmezdim. Sen eski Ödlek’sin. Polisten korkarsın. İşte böyle düşünüp durursun.” </p>
			<p class="paragraf">“Düşünmem.” </p>
			<p class="paragraf">“Nasıl düşünmezsin? Şimdi beni görmedin, çarptın. Yere devirecektin.” </p>
			<p class="paragraf">“Sana mı çarptım?” </p>
			<p class="paragraf">“Bak haberin yok. Ne kadar dalmışsın. Arkandan tanımadım. Bastım küfrü. Yine duymadın. Yoksa sağır mısın?” </p>
			<p class="paragraf">“Sağır değilim.” </p>
			<p class="paragraf">“Uğradığın hakarete aldırmıyorsan o kadar derin ne düşünüyorsun?” </p>
			<p class="paragraf">“Ne mi düşünüyorum?” </p>
			<p class="paragraf">“Ne düşünüyorsun?” </p>
			<p class="paragraf">Ödlek Murat, bu kıyafeti düzgün eski arkadaşına acı acı baktı, acı acı sırıttı. Ağzının etrafında açılan kirli çizgiler o kadar derindi ki uzamış tıraşının altında bile görünüyordu. Üşümüş, donmuş gibi kaba nasırlı, pis ellerini karnının üstünde sıkıyordu. </p>
			<p class="paragraf">“Açım be...” dedi. </p>
			<p class="paragraf">“Aç mısın?” </p>
			<p class="paragraf">“Hem üç günden beri...” </p>
			<p class="paragraf">“Kertenkele misin be mübarek? Üç gün nasıl aç durdun? Hiçbir şey yemedin mi?” </p>
			<p class="paragraf">“Dün Salıpazarı’ndaki apartmanın önünden geçiyordum. Kapının önünde süprüntü tenekelerinden biri devrildi. İçinden üç tane külbastı kemiği kaptım. Süprüntücü merhametliymiş. Sesini çıkarmadı.” </p>
			<p class="paragraf">“O kemikleri yedin mi?” </p>
			<p class="paragraf">“Yemeyip ne yapacağım!”</p>
			<p class="paragraf">“Ulan, nasıl yedin?” </p>
			<p class="paragraf">“Bayağı.”</p>
			<p class="paragraf">“Atıyorsun ulan...” </p>
			<p class="paragraf">“Vallahi! Evvelâ kemikleri iyice kemirdim. Sonra taşla kırdım, ezdim, hamur gibi yaptım, yedim.” </p>
			<p class="paragraf">Bir insanın köpek gibi kemik yemesi Badik Ahmet’in çok hoşuna gitti. Cebinden çıkardığı sağ elini hızla uyluğuna vurdu.</p>
			<p class="paragraf">“Vay anasını be... Bari karnın doydu mu?” </p>
			<p class="paragraf">“Ne gezer, yalnız ölmedim işte...” </p>
			<p class="paragraf">“Demek şimdi derin derin düşündüğün açlıktı?..”</p>
			<p class="paragraf">“Açlık ya...”</p>
			<p class="paragraf">“...”</p>
			<p class="paragraf">Badik Ahmet sustu. Elli ayaklı bir adamın bu kadar düşmesine vicdanı razı olmadı. Ödleklik ne fena şeydi! Kendi aylarca meteliksiz gezdiği hâlde aç kalmak değil, hatta yemek vakitlerini bile değiştirmemişti. Fâni dünyada ne olmak ihtimali vardı. </p>
			<p class="paragraf">“Demek açlığını düşünüyorsun ha?” </p>
			<p class="paragraf">“Evet.” </p>
			<p class="paragraf">“Bunda düşünecek bir şey yok!” dedi. </p>
			<p class="paragraf">“Nasıl?” </p>
			<p class="paragraf">“Ben uğradığın haksızlığı düşünüyorsun sandım. Eğer düşündüğün yalnız buysa... hiç...” </p>
			<p class="paragraf">“Nasıl hiç canım? Ölüyorum be!”</p>
			<p class="paragraf">“Ben senin karnını doyururum.” </p>
			<p class="paragraf">Murat’ın birdenbire yüzü güldü. Sarı yanaklarına hafif bir renk, [40] “Eksik olma...” diye mırıldandı. </p>
			<p class="paragraf">“Haydi yürü! Vay enayi vay... Düşünecek şey mi bu?” </p>
			<p class="paragraf">“...”</p>
			<p class="paragraf">Yokuşu yan yana inmeye başladılar. Badik Ahmet durdu. Bir sağa, bir sola baktı. Biraz düşündü. Sonra sağa, Galata’ya doğru yürüdü. Caminin kapısı karşısında, her nedense dört beş tramvay birikmiş, lokomotifsiz bir tren gibi duruyordu. Çok gitmediler. Badik Ahmet sendeleyerek döndü. Önünde durduğu dükkânın pis tozlu camları üstünde gayet kötü mavi bir boya ile “Gülistan Lokantası” yazılmıştı. </p>
			<p class="paragraf">“Buraya girelim!” dedi. </p>
			<p class="paragraf">“Üstüm başım pek berbat.” </p>
			<p class="paragraf">“Beğenmeyen kızını vermesin.” </p>
			<p class="paragraf">“Ahmet, gel buraya girmeyelim. Bana bakkaldan peynir, ekmek al, yeter.” </p>
			<p class="paragraf">“Haydi ulan... Peynir ekmek yenir mi, enayi?” </p>
			<p class="paragraf">“...”</p>
			<p class="paragraf">Hızla camlı kapıyı itti. Lokantaya girdi. Dükkânın sahibi şişman Yahudi, ürkmüş gözleriyle bu yeni gelenlere bir baktı. “Buyurun...” diyemedi. Yutkundu. Ödlek Murat büyük bir kabahat yapmış gibi kirli boynunu sivri omuzlarının arasına çekiyor, karnının üstünde yağlı ellerini daha beter sıkıyordu. İçerde başka kimse yoktu. Badik Ahmet yemekleri gözden geçirdi. Et, sebzeler, pilâv... Hatta ucundan birkaç tane alınmış koca bir tepsi baklava da vardı. </p>
			<p class="paragraf">“Âlâ...” dedi. Tezgâhın ta yanındaki esmer mermer masaya yaklaştı. Kısa iskemleye çöktü. Kapının önünde ayakta kalan Murat’ı çağırdı. Karşısına oturttu. Şaşkın şaşkın bakan Yahudiye bağırdı: “Ulan, iki tabak et getir.” </p>
			<p class="paragraf">“Soğuktur efendim...” </p>
			<p class="paragraf">“Ne olursa olsun. Getir diyorum be...”</p>
			<p class="paragraf">“...”</p>
			<p class="paragraf">Yahudi, suratını ekşiterek tabakları getirdi. Bir dilimden fazla ekmek vermek istemiyordu. Badik Ahmet, “Ulan! Parana geçer hükmüm!.” diye bağırdı. “Getir diyorum iki okka ekmek... Okkası bir mecidiye mi? İki mecidiye mi? Kaç kuruşsa...” </p>
			<p class="paragraf">Yahudi’nin, on kuruşa aldığı ekmeği iki mecidiyeye satmak fırsatını kaçırmak elinden gelmezdi. Çok düşünemedi. Neşelendi. Tezgâhın altındaki kırmızı bezden çamurlu eteğini kaldırdı. İki ekmek çıkardı. Kesmeden, biçimlerini pek beğenmediği müşterilerinin önüne koydu. Badik Ahmet’in de çok karnı acıkmıştı. El kadar kopardığı ekmek parçalarını yuvarlarken karşısında üç gündür aç yaşayan Ödlek’in yiyişine bakıyor, gülümsüyordu. Zavallının toprak rengi elleri sakır sakır titriyordu. Kopardığı ekmeği hızla yemeğe batırıyor, hiç çiğnemeden yutuyordu. Yutarken tabağın içine dikilen gözleri yerlerinden fırlıyor; lokmasının, kirli uzun boynunda, kırılmamış iri bir ceviz gibi, kabararak geçtiği belli oluyordu. Badik Ahmet şarap da istedi, içti. Her yemekten üçer tabak gövdeye yuvarladılar. Bir bir arkasına onar baklava yediler. </p>
			<p class="paragraf">Badik, “Ah, bir de sigara olsa!” dedi. Murat dudaklarını yalıyor, karnında gayet tatlı, gayet uyuşuk bir ağırlık hissediyordu. Titremesi geçen elleriyle pantolonunun üstündeki siyah kayışı gevşetti. Kulakları çınlıyor, şakaklarından dağılan bir hararet, ılık bir hamam havası gibi, ensesinden akıyor, sırtından geçiyor, bütün vücudunu ürpertiyordu. Bugün kendine hayat veren arkadaşının mert yüzüne, Allah’ını gören bir mümin gibi, huzû ile bakıyordu. Badik Ahmet sordu: “Daha ne istiyorsun?” </p>
			<p class="paragraf">“Hiç...” </p>
			<p class="paragraf">“Söyle, söyle, kahve mi?” </p>
			<p class="paragraf">“Hayır valla... Artık kalkalım, istersen.” </p>
			<p class="paragraf">“Nasıl istemem.”</p>
			<p class="paragraf">“Öyleyse kalkalım.” </p>
			<p class="paragraf">“Nasıl kalkalım.” </p>
			<p class="paragraf">“Bayağı.” Badik Ahmet, “Ulan bende tek metelik yok” diye kahkahayı bastı. </p>
			<p class="paragraf">“Ne...” </p>
			<p class="paragraf">“Vallahi!”</p>
			<p class="paragraf">“Ee, biliyorsun, bende de yok. Ne yapacağız?” </p>
			<p class="paragraf">“Ulan, karnın açken ıslanmış eşek gibi düşünüyordun. O vakit ‘düşünme’nin ne faydası vardı?” </p>
			<p class="paragraf">“Ee?”</p>
			<p class="paragraf">“Şimdi düşün işte! Ne yapacağız?” </p>
			<p class="paragraf">“Ne yapacağız?” </p>
			<p class="paragraf">“Ne yapacağız?”</p>
			<p class="paragraf">“!”</p>
			<p class="paragraf">“...”</p>
			<p class="paragraf">Ödlek Murat düşünmek istedi. Lâkin insan tok karınla hiç düşünemiyordu! İstemeye istemeye gözleri lokantacıya kaçtı. Tezgâhından bu obur müşterilerinin lâflarına kulak kabartan Yahudi’nin patlak mavi gözleri birdenbire derinleşmiş, birdenbire kaşları çatılmış, ağzı bir karış açık kalmış, çirkin suratı o kadar tuhaf olmuştu ki... </p>
			<p class="paragraf">Ödlek kendini tutamadı. Başını önüne eğdi. Sivri omuzlarını kıstı, fıkır fıkır gülmeye başladı. </p>
			<p class="paragraf ParaOverride-7"><span class="CharOverride-10">Yeni Mecmua,</span> C. 2, Sayı: 28, 17 Kânûn-ı sâni [Ocak] 1918, s. 36-40.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-180-backlink" id="footnote-225-180">180</a>	Mehterhane: Yeniçeri teşkilatında bando takımı, mızıka. Burada argo kullanımıyla hapishane kastedilmektedir.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-181-backlink" id="footnote-225-181">181</a>	İtafiyecilerin vücudu hamlıktan koruma talimleri.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-182-backlink" id="footnote-225-182">182</a>	“Meydan şairi” denilen saz şairlerince özellikle ramazan gecelerinde sazlı-sözlü atışma yapılan kahvehaneler.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-183-backlink" id="footnote-225-183">183</a>	Kabadayıların haraç aldığı genelevler.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-184-backlink" id="footnote-225-184">184</a>	Tütün kaçakçılığıyla mücadele için kurulmuş Reji kolluk kuvveti mensupları.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-185-backlink" id="footnote-225-185">185</a>	Afi atmak: Argoda gösteriş, caka yapmak.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-186-backlink" id="footnote-225-186">186</a>	Galata Köprüsü’nden yayaların geçişinde ücret alınmasına işaret ediliyor.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-187-backlink" id="footnote-225-187">187</a>	Trablusgarp’ta dokunduğu için bu adı alan, daha çok siyah-beyaz, yün kuşak.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-188-backlink" id="footnote-225-188">188</a>	Sübek: Bebeklerin yataklarını kirletmemeleri için beşiğe takılarak sidiği oturağa götüren tahta boru, kamış.</p>
				</div>
			</div>
		</div>
	</body>
</html>