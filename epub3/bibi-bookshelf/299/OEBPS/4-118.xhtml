<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-118</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="baslik" id="_idParaDest-116">Niçin Zengin Olmamış?</p>
			<p class="paragraf ParaOverride-8"><span class="CharOverride-10">Bir Sultanî mualliminin hatırat defterinden üç dört sayfa</span></p>
			<p class="paragraf ParaOverride-14"><span class="CharOverride-10">7 Kânun-ı sani 1916</span></p>
			<p class="paragraf">..........................................................................................................................................</p>
			<p class="paragraf">Derler ki: “Tarihsiz millet mesuttur!” Ben de “Hatıratsız insan mesuttur!” diyeceğim. Beş senedir tarih okuttuğum için birçok kitapları gözden geçirmeğe mecbur oldum. Rambaud’nun,<span class="dipp"><a class="_idFootnoteLink" href="#footnote-225-248" id="footnote-225-248-backlink">248</a></span> Lavisse’nin<span class="dipp"><a class="_idFootnoteLink" href="#footnote-225-249" id="footnote-225-249-backlink">249</a></span> eserlerini daha mektepten çıkar çıkmaz getirtmiştim. O vakitten beri tedricen alıştığım sahaf bezirgânlığı kütüphanemi oldukça büyüttü. Şimdi bu kitapların hemen hepsini okumuş bulunuyorum. Dikkat ettim; tarih denilen şey felâket nâkili! Saadetten hiç bahsetmiyor, yahut şöyle üstünkörü geçiyor. En sevinçli, en talihli devirlerin içinde bile bir facia, bir hıyanet, bir acı, bir zehir bulmakta mahir! İnsaniyetin hatırası olan tarihteki bu hazin temayül bizzat insanda da var. Felâketler, ıstıraplar, matemler ruhumuzda âdeta bir yara gibi derin bir iz bırakıyor. Saadetlerimiz, sevinçlerimiz, hoş günlerimiz tıpkı bir rüya hafifliğiyle eriyiveriyor, unutuluyor. İşte bu sabah çekmecemin köşesinde on sene evvel karalamağa başladığım bu defteri buldum. Yazdıklarıma baktım. Hiç ferah verecek bir şey yok! Kanserden ölen anneciğimin yavaş yavaş nasıl söndüğünü, zavallı kurtarılmaz bir pençe ile inleye inleye ademe sürüklenirken nasıl öldürücü elemler duyduğumu uzun uzadıya kaydetmişim... Zaman ne dehşetli bir deva! Şimdi o elemlerin binde bir zerresini duyamıyorum. Sonra dışarıya gitmişim! Buna dair ancak iki satır! Sonra evlendim! Bunun kaydı bile yok. Çocuğum oldu. Onu da yazmamışım. Güneş görmediği hâlde bilmem niçin sararan bu sayfaları gayr-i ihtiyarî kokladım. Keskin, bayıltıcı, hasta bir sonbahar kokusu! Ah bu eski kâğıtlardan, eski kitap aralarından, unutulmuş eski defterlerden çıkan matem kokusu!</p>
			<p class="yildiz">* * *</p>
			<p class="paragraf">Evet, keşke yazacak hatıratım olmayaymış. Birbirine benzeyen muntazam, vukuatsız günler ne kadar boş! Fakat ne kadar ıstırapsız... Muharebeden sonra bu boşluk yani bu rahat ve sükûn birdenbire bozuldu. İtiyadımı kaybetmiş olmalıyım ki iki senedir çektiklerimi buraya geçirmemişim. Kanaat içinde, say içinde, ilim mefkûresinin o zevki hiçbir lezzete benzemeyen ruhanî hazzı içinde mesut yaşarken ansızın korkunç bir maişet girdabının karanlıklarına yuvarlanmak! Bir açlık kasırgası altında, ümitsiz bir kıtlık çölünde sürünmek, sevgililerin yavaş yavaş, şikâyetsiz ölümlerini görmek! Bugün ne kadar bedbahtım! Karımın nesi var, nesi yok, sattık, yedik. Annesinin evinden getirdiği çeyizlerden bir keten havlu bile kalmadı. Yatak takımlarımız, karyolamız, benim baba yadigârı kütüphanem, hatta çocuğumun, zavallı Orhancığın arabası bile sıra ile bitpazarına gitti. Maaşım on beş lira... Annemden kalan, bana altı lira irat temin eden evi de rehine koyduk. Yediğimiz vesika ekmeği, mektepten verilen zeytinyağıyla bulgur! Karımın metanetine hayranım. Hem çocuğa, hem evin işine yetişiyor. Hiç durmadan çorap yamıyor. Eskileri bozuyor. Beni, çocuğunu giydiriyor.</p>
			<p class="paragraf">“İnşallah muharebe bitsin! Hepsi unutulur” diyor.</p>
			<p class="paragraf">Fakat ben bu badireyi öyle yakında bitecek bir hâlde görmüyorum. Sonumuz ne olacak? Ara sıra dışarı gitmeyi düşünüyorum. Fakat oradan gelenler de açlığın daha korkunç bir şekilde olduğunu söylüyorlar. Yarının dehşetini hatırlamak zihnimi altüst ediyor. Şaşırıyorum. İşte şimdi de şaşırdım. Ne yazacağımı toplayamıyorum.</p>
			<p class="paragraf">.....</p>
			<p class="yildiz">* * *</p>
			<p class="paragraf"><span class="CharOverride-10">14 Kânun-ı sani-</span></p>
			<p class="paragraf">Bu uğursuz defteri tekrar yazmağa başlamamalıydım! Dün Orhan hastalandı. Hatır için vizitesiz bakan komşumuz doktor yalnız süt verilmesini söyledi. Süt... Okkası yarım lira! Ne kadar kitabım varsa hepsini hamallara yüklettim. Götürdüm. Sattım. Elime altmış lira kadar bir para geçti. Yirmi lirasıyla odun kömür aldım. Soğuk pek fena.</p>
			<p class="paragraf ParaOverride-14"><span class="CharOverride-10">30 Kânun-ı sani-</span></p>
			<p class="paragraf">Biraz düşününce anlıyorum ki hayat artık yaşanabilecek gibi değil. Akşam potinlerimi boyatırken boyacıya ustasından ayda kaç kuruş aldığını sordum.</p>
			<p class="paragraf">“Yirmi lira!” dedi. On altı yaşında bir çingene çocuğu! Ben otuz bir yaşında, naz ü naim içinde büyümüş tarihî bir ailenin evlâdı. Bir karımla, bir çocuğumla on beş lira içinde nasıl geçinebilirim? Hoş, bu zaten mümkün değil ya. İki senedir, satıp savıp, üzerine on beş lira daha ekleyip ölümden kurtuluyoruz. Fakat bu böyle devam edemez. Bir ay sonra satacak bir şeyim de yok. Bir iş bulmalıyım. Hocalık artık bir insanı değil, bir tavuğu bile besleyemez.</p>
			<p class="paragraf ParaOverride-14"><span class="CharOverride-10">16 Şubat-</span></p>
			<p class="paragraf">On beş gündür iş arıyordum. Nihayet bir kitapçıdan sahifesi on kuruşa [46] tercüme buldum. O kadar sevindim ki... Her forma yüz altmış kuruş getiriyor. Üç yüz sayfalık bir kitaptan otuz lira alıyorum.</p>
			<p class="paragraf ParaOverride-14"><span class="CharOverride-10">7 Nisan-</span></p>
			<p class="paragraf">Her gece muntazaman on sahife tercüme etmeğe alıştım, bunun için dört saat kifayet ediyor. Neyse... Hayatımız biraz iyileşir gibi oldu. Orhan sütünü içebiliyor. Semiha ile biz de birer vesika potini edinebileceğiz. Fakat her gece fasılasız çalışmak gözlerimi bitirdi. Ama bunun da kolayını bulduk. Geçen hafta göz doktorundan bir gözlük aldım.</p>
			<p class="paragraf">2 <span class="CharOverride-10">Mayıs-</span></p>
			<p class="paragraf">Dün bir arkadaşıma rast geldim. Cenyo’da...<span class="dipp"><a class="_idFootnoteLink" href="#footnote-225-250" id="footnote-225-250-backlink">250</a></span></p>
			<p class="paragraf">Bu çocuk idadîde iken kovulmuştu. Ara sıra görürdüm. Şimdi tüccar olmuş.</p>
			<p class="paragraf">“Tam yetmiş beş bin liram var!” dedi; “İki ay içinde... Şaka ediyorsun” diye güldüm.</p>
			<p class="paragraf">“Vallahi istediğin bankaya sor.”</p>
			<p class="paragraf">“Eey, nasıl olur bu?”</p>
			<p class="paragraf">“‘Taraf-ı takrîb’ini bulursa çok kolay!”</p>
			<p class="paragraf">İçimde birdenbire bir hırs canlandı. İki ay içinde yetmiş beş bin lira... Her gece dört saat, ucuz olsun diye Almanlardan satın aldığım karpit lâmbasının başında, bir lira için nasıl terler döktüğümü hatırladım. Karşımdaki sıhhatten, candan patlayacak gibi gergindi. Elmas yüzüklü parmakları tombul tombuldu.</p>
			<p class="paragraf">“Eey, bu ‘taraf-ı takrîb’ ne?”</p>
			<p class="paragraf">“Topal’a<span class="dipp"><a class="_idFootnoteLink" href="#footnote-225-251" id="footnote-225-251-backlink">251</a></span> çatmanın bir kolayı!”</p>
			<p class="paragraf">“Topal kim?”</p>
			<p class="paragraf">“Yuha... Patagonya’da mısın be mübarek? Topal’ın kim olduğunu bilmiyorsun ha?.. Allah be! Tuttuğunu bir anda milyoner yapar. Bugün bütün Türkiye elinde! Bir sözüyle yetmiş beş milyon lira birden harekete gelir.”</p>
			<p class="paragraf">Levazım reisinin faziletlerini, kuvvetini, iktidarını uzun uzadıya anlatmağa başladı. Hayretle dinledim. Nihayet Harbiye Nezareti’nde İttihatçılar arasında hiçbir tanıdığım olmadığını söyledim. Bana acıdı. Fakat, “Meyus olma” dedi, “doğrudan doğruya Topal’a çatmağa hacet yok. Onun adamlarından birinin adamına çatsan kâfi...”</p>
			<p class="paragraf">“İşte sana çatıyorum!” diye güldüm.</p>
			<p class="paragraf">“Yavaş gel!” diye bir kahkaha attı, ben onun yedi gömlek uzak adamlarından birinin adamıyım. Ama iş için arkadaş lâzım! Senin de cebine anafordan seksen doksan lira düşürebilirim.</p>
			<p class="paragraf">..................</p>
			<p class="paragraf">Günde seksen doksan lira... Kulaklarıma inanamıyordum. Azıcık daha bu yeni zenginin ellerine yapışacak şapır şupur öpecektim. Birdenbire hafifledim. Zenginlik ümidi insana eter gibi birdenbire tesir ediyor.</p>
			<p class="paragraf">“Öbür gün bana gel! Ömer Abid Hanı’nda ikinci kata” dedi.</p>
			<p class="paragraf">Yarın ona gideceğim. Bana para kazandıracak. Sermayesiz para kazanmak! İşte bu dünyada aklımın en ermediği şey! Ben de birçokları gibi birdenbire zengin olacağım. Elveda artık bu sefalete! Bu köhne siyah ahşap eve! Elveda bu tahtakurusu kolonisine! O kadar müteheyyicim ki çayı görmeden paçayı sıvıyorum. İki gündür tercümeye devam edemedim. Ah şu kâğıt parçalarını götürüp kitapçı Acem’e, “Al işte tercümelerini başına çal! Paran da senin olsun. Allah belânı versin!” diyebilecek miyim? Semiha hâlimden işkillendi.</p>
			<p class="paragraf">“Sende bir şey var, sende bir şey var!” deyip duruyor. Niçin tercüme yapmadığımı soruyor. Başımın ağrıdığını söylüyorum. Yarın mektepte beni istedikleri kadar beklesinler! Zavallı sermuîd kim bilir ne büyük bir ehemmiyetle bulunmadığım saatleri hesap ederek “kıstü’l-yevm” yapmağa çalışacak. Budala...</p>
			<p class="yildiz">* * *</p>
			<p class="paragraf"><span class="CharOverride-10">15 Eylül-</span></p>
			<p class="paragraf">İki gün evvel Büyükada’dan geldik. Bugün de apartmanımıza yerleştik. Seneliğini yedi yüz elli liraya tuttum. Fakat öyle mükemmel ki... Banyo, kalorifer, elektrik hepsi var. Altı oda iki salon. Möblelerim için tam beş bin lira sarf ettim. Yine kütüphanemi tamamlayacağım. Evet, saadet rüya gibi çabucak geçer. Bu yazı nasıl geçirdiğimi hatırlayamıyorum bile... Daha mahut mektebimi bırakmadım. Yerime vekil tayin ettim. Kendim de hastayım diye bir rapor aldım. Vekilime maaşımı bıraktıktan sonra on lira da üstüne ilâve ediyorum. Mektebi bıraksam askerlik tehlikesi var. Bir an gelir ki tüccarlık da insanı kurtaramaz. Şem’î ilk ayda, bana anafordan üç bin lira kazandırdı. Doğrusu kendisine çok müteşekkirim. Beni adam etti. Un işi yapıyoruz. Zaten bundan kârlı birşey yok. Biraz zahireye de karışıyoruz. Şeker filân kapatıyoruz. Dört ay evvel yazdıklarımı okurken gülümsedim. Vay anasını! O sefaletlere nasıl dayanmışım! Günde yarım liraya kapalı bir dershanede beş saat kafa patlatmak! Sonra bu derece sarih bir eşekliği fazilet zannetmek! Ben çok şükür bu pir aşkına sürünmek faziletini kaybettim. Vakıa şimdi bulunduğum muhit biraz adî. Fakat katiyen ukalâ değil... Herkesin emeli, felsefesi, arzusu bir: Para kazanmak! Mücerredat yok! Hayal yok! Oldukça karışık bir piyasa dalaveresi var. Açık gözlülük en büyük kuvvet... Öyle zannediyorum ki, bir seneye varmadan Şem’î’yi geçeceğim. Ah, şu muharebenin başında niçin elimden tutan olmadı? Biz hâlâ bugünün fakirleri sayılırız. Şimdi öyle adamlar var ki son iki sene içinde on milyon lira kazanmışlar. Amerikalılar halt etsin! Daha muallimlik ederken arkadaşlarımdan biri bana bir kitap okutturmuştu. Fransızca ismini hatırlıyorum: Zenginlik elif-besi! Herif zengin olmağa bir dolardan başlıyor. Bir milyon yapmak için otuz sene geceli gündüzlü uğraşıyor. Burada bir açıkgöz için bu milyonu lira olarak toplamak işten bile değildir. Topal’la küçük bir ortaklık kâfi! Balkan trenleri, Anadolu hattı bir ay insan için çalışsa...</p>
			<p class="paragraf">Artık bu defteri dolduracağımı ümit etmiyorum. İnsan zengin olunca okumaktan olduğu gibi, yazmaktan da nefret ediyor. Bununla beraber bir hatıra olsun diye atmayacağım. Evet, eski fakirliği unutmak pek asil bir davranış değil. Kütüphanemde saklayacağım.</p>
			<p class="paragraf">Ah bu Semiha...</p>
			<p class="paragraf">Ne kadar müşkülpesent! Bir türlü yemek odasını yerleştiremiyor. Psalti’nin dekorcusuyla sabahtan beri uğraşıyorlar. Gideyim onlara bakayım.</p>
			<p class="yildiz">* * *</p>
			<p class="paragraf"><span class="CharOverride-10">2 Şubat 1917-</span></p>
			<p class="paragraf">Altı ay sonra, zavallı samimî defter! Seni nasıl heyecanla elime alıyorum; acı, öldürücü bir buhran içindeyim. Söylemek için günahı dudaklarından taşan, kalbine sığmayan bir mücrim gibiyim. Evvelki gün Cerrahpaşa’da bir yeni zenginin evine davetliydim. Alaturka saz vardı. Gece yarısına kadar yedik, içtik. Ben uyuyamadım. Sabahleyin erkenden çıktım. Soğuk dehşetliydi. Araba bulamadım. Aksaray’a indim. Yine araba yok. Küçükken babamla cuma namazına geldiğimiz Valide Camii’nin köşesinden yukarıya doğru baktım. Unutulmuş hatırat gibi... Bütün virane... Lâleli Camii, Hasanpaşa Hanı’nın arkaları gözüküyor. Müteesir oldum. Yavaş yavaş yürüdüm. Lâleli’de Yenikapı’ya inen sokakta büyük bahçeli, mahzenli, havuzlu bir evde [47] oturmuştuk. Yirmi beş, yirmi altı sene evvel... Karşımızda bir komşumuz vardı. Güzin Hanımlar... Kızlarının sesi o kadar kalındı ki... Tıpkı bombort gibi. Sabahleyin, bu çocukluk günlerini hatırlamak, beni bir çocukluğa sevk etti; yangın yerlerinde oturduğumuz evin arsasını bulmak! Ne yapacaktım? Hiç! Acaba havuz duruyor muydu? Viranelerin içine saptım. Kimseler yoktu. Yarım kalmış bacalar, ocaklar sahipsiz bir mezar sükûtuyla uyuyorlardı. Aradığım evin hizasında bu ocaklar daha sıktı. Baktım üstü başı perişan dört kişi dolaşıyordu. Eğilip eğilip ocakların içine bakıyorlardı. Merak ettim. Ne arıyorlardı? Yürüdüm. Yanlarına yaklaştım. Ne aradıklarını sordum.</p>
			<p class="paragraf">“Ölü arıyoruz!” dediler.</p>
			<p class="paragraf">“Ne ölüsü?”</p>
			<p class="paragraf">Aralarındaki kır sakallı, kısa boylu ihtiyar cevap verdi: “İnsan ölüsü.”</p>
			<p class="paragraf">“İnsan ölüsü mü?”</p>
			<p class="paragraf">“Evet...”</p>
			<p class="paragraf">Şaştığımı görünce durdu. Beni baştan aşağıya bir süzdü. Sonra başını salladı.</p>
			<p class="paragraf">“Hey gidi, hey!” dedi, “Efendi senin de haberin yok galiba? Biz belediye adamlarıyız. Her gün gelip buralarda açlıktan ölenleri toplarız. Sonra şu arabaya doldururuz. Götürürüz, gömeriz.”</p>
			<p class="paragraf">“Açlıktan ölüyorlar ha...” diye buz gibi dondum. Sanki birdenbire kalbim durdu. Dizlerim kesildi. İhtiyar deşilmek istiyormuş. Ağzını açtı. Zavallı Müslümanların iki senedir nasıl açlıktan kırıldıklarını ateşe atılmış meyus bir hatip heyecanıyla haykırmaya başladı. Herkesin altındakini, üstündekini satıp yediğini, nihayet kimsesiz gariplerin böyle virane ocaklarına düştüklerini, öyle imdatsız, kimsesiz, ilâçsız, aç, susuz, ateşsiz, köpekler gibi öldüklerini söyledi. “Eğer hainler, Allah’ın gazabına daha uğramazlarsa dünyada Müslüman kalmayacak!” dedi. Gayr-i ihtiyarî, “Bu hainler kim?” diye sordum.</p>
			<p class="paragraf">“Kimler olacak? Millete ekmek diye kum toprak yedirenler! Katığı dünya yüzünden kaldıranlar! Fukarayı soyup kendileri zengin olanlar! Otomobillerde uçanlar!”</p>
			<p class="paragraf">“...”</p>
			<p class="paragraf">Sonra bir an durdu. Arkadaşları kendisi gibi müteheyyiç değildiler. Ellerini, başını göğe kaldırdı.</p>
			<p class="paragraf">“Bunların ne vakit asıldıklarını göreceğiz Allah’ım?!” diye derin, acı, karanlık bir ah çekti. Ben hiç ses çıkarmadım. Evet insanları böyle açlıktan öldüren bizdik! Bize yol gösteren; bize müsaade edip, bizimle beraber çalanlardı! Şem’î ile beraber Kâğıthane’de uzun bir “un damarı” keşfettirmiştik. Üç aydır orada çıkarttığımız ince killeri iaşe’ye satıyorduk. İaşe de bile bile ortaklama bunu alıyor, içine biraz paspal karıştırarak fırınlara dağıtıyordu. Manyetize edilmiş gibi bu ölü arayanların arkasından yürüdüm. Henüz iki tane bulmuşlardı. Baktım. Ruhumdan zehirlendim. Bu ölüler yarım çıplaktı. İskeletlerinin üzerinde derileri kurumuştu. Hiç etleri yoktu. Birisi kadındı. Sarı saçları keçeleşmişti. Dudaklarımı o kadar ısırmışım ki, sıcak sıcak, çenemden kanların sızmaya başladığını duydum. Ölünün mavi aralık gözlerini bana dik dik bakıyor sandım. Birdenbire sanki ödüm koptu. Kendimi kaybettim. Kaçtım. Deli gibi koşmaya başladım. Beyazıt’a nasıl çıktığımı bilmiyorum. Bir arabaya atladım. Eve geldim. Bayılmışım. Doktor filân gelmiş. Açılınca Semiha’ya gördüklerimi anlattım. O da fena oldu, ağlamaya başladı. Şimdi yataktan kalkamıyorum. Artık müthiş bir anarşist oldum. Bir milletin bu kadar açlıktan ölmesi için toplu tüfekli teşkilât yapan Topal’ı, bu alçağı tutanları öldüreceğim, yenecek ne varsa ortadan kaldıran, altı yüzyıllık bir devletle beraber kocaman masum Türk milletini fakrü’d-dem kılıcından geçirenleri geberteceğim. Evet bu milleti hükümet mahvetmek istiyor! Bunda artık hiç şüphem kalmadı! Bunda şüphesi olan eşektir! Topal, o bütün Kara Çete teşkilatı, o Karasulu, Bayramzadeli<span class="dipp"><a class="_idFootnoteLink" href="#footnote-225-252" id="footnote-225-252-backlink">252</a></span> meşum teşkilât, yedi başlı bir ejderha gibi memlekete sarılmış! Kanımızı, iliğimizi, kemiğimizi emiyor. Evet öldürmeliyim. Onlardan bir tanesini öldürmek siperde bin düşman neferi öldürmekten çok, hem pek çok hayırlı...</p>
			<p class="yildiz">* * *</p>
			<p class="paragraf"><span class="CharOverride-10">19 Mart-</span></p>
			<p class="paragraf">Onları öldüremedim. Onları ancak yaşarsa millet öldürecek! Hepsini ipe çekecek! Onları öldürmek bir kişinin harcı değil! Hainler yedi başlı dokuz canlı bir ejderha kuvvetinde! Korkunç bir teşkilât! Fakat kendimi öldürdüm! Yani muhtekir beni!.. Nem var, nem yok hepsini sattım.</p>
			<p class="paragraf">Bütün milletimi açlıktan öldürerek soyduğum paraları aşhanelere, fukaraperver cemiyetlerine dağıttım. İsmimi vermedim. Apartmanı falan hepsini bıraktık. Semiha ile Orhancığımızı aldık. Üsküdar’da Çavuşderesi’nde bu minimini evi kiraladık. Şimdi o kadar mesuduz ki... İyi ki mektebi bırakmamışım! Yine derslerime başladım. Arkadaşlarım beni iflâs etti sanıyorlar. Acem’e yine gittim. Benim tercümelerimden memnun! Şimdi sahife başına on iki kuruş veriyor! Geceleri ben söylüyorum Semiha yazıyor. Ayda elli lira kazanabiliyorum. İdaresini bilen bir aile için bu çok bile... Fakat geçen on ayın hatırası korkunç bir kâbus gibi daima aklımda. Unutamıyorum. Açlıktan öldürdüklerimizi unutamıyorum. Yangın yerinde gördüğüm kadın ölüsünün bana bakışını unutamıyorum. On ay kan, gözyaşı, irin içtiğimi, sütsüzlükten şekersizlikten küme küme ölen masumcukların hakkını yediğimi unutamıyorum. Siyah bir hayal, her an ruhumu takip ediyor, “Sen de kanlı soyguna karıştın! Sen de, sen de!” diyor. Gözümün önüne birbiri ardına dikilmiş sayısız darağaçları geliyor... Bunların bir tanesinde ben sallansam! Ah, evet, yine vicdanımdaki yakıcı azap sönmeyecek sanıyorum. Yine on ay milletime yaptığım zulmü unutamayacağım sanıyorum. Bu ıstırap öldükten sonra da, mezarda da beni kıvrandıracak sanıyorum!</p>
			<p class="paragraf">...................................................................................................</p>
			<p class="paragraf ParaOverride-7"><span class="CharOverride-10">Büyük Mecmua, </span>Sayı: 3, 20 Mart 1919, s. 45-47.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-248-backlink" id="footnote-225-248">248</a>	Arthur Alcock Rambaut (1842-1905) Fransız politikacı, Bizans ve Rusya tarihi uzmanı bilim adamı.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-249-backlink" id="footnote-225-249">249</a>	Ernest Lavisse (1842-1922): Fransız tarihçi.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-250-backlink" id="footnote-225-250">250</a>	Cenyo: İstanbul-Kadıköy’de meşhur bir birahane.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-251-backlink" id="footnote-225-251">251</a>	Topal Hakkı İsmail Paşa (?-1934): Balkan Savaşı öncesinde ve I. Dünya Savaşı sırasında Ordu Levazım Reisi/İaşe Nazırı olan, Enver Paşa’ya yakınlığı ve görevini kötüye kullanmakla meşhur İttihatçı subay Topal İsmail Hakkı Paşa kast ediliyor. Yakından tanımış biri olarak Hüseyin Cahit Yalçın’ın intibaları için bk. <span class="CharOverride-10">Tanıdıklarım</span>, (haz. Cemil Koçak), 2. bas. Yapı Kredi Yay., İstanbul 2002, s.147-149.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-252-backlink" id="footnote-225-252">252</a>	Emanuel Karasu ve tütün idaresinin (Reji) başında bulunan Bayramzade İzzet kastediliyor olmalı.</p>
				</div>
			</div>
		</div>
	</body>
</html>