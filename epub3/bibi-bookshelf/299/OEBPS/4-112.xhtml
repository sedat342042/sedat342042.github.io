<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-112</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="Basic-Paragraph" xml:lang="en-GB"><span class="CharOverride-3">Olup Bitenler</span></p>
			<p class="baslik ParaOverride-12" id="_idParaDest-110">Post Kavgası Kaldırılacak!</p>
			<p class="paragraf">Bu havadisi veren İtilâfçı dostumun yüzüne alık alık bakakaldım: “Nasıl olur? Mümkün mü?”</p>
			<p class="paragraf">“Mümkün...”</p>
			<p class="paragraf">“On koltuk için binlerce namert davada... Bunlar nasıl uzlaştırılır.”</p>
			<p class="paragraf">“Pek kolay!” dedi.</p>
			<p class="paragraf">“Aman bana şunu izah et de rahat edeyim” diye rica ettim.</p>
			<p class="paragraf">İtilâfçı dostum hatırımı kırmadı. Sırlarını ifşaya başladı: “Bizim fırka hükümeti ele alacak. Sadrazamımızı, nazırlarımızı, valilerimizi, kaymakamlarımızı, hatta nahiye müdürlerimizi, mutasarrıflarımızı şimdiden hazırladık. Nazırlıkları sıraya koyduk. Her nazır iki ay kadar koltuğunda oturacak. Sonra bir ‘mazeret-i sıhhiye’ vesilesiyle istifa edecek. Onun yerine sırası gelen geçecek. Bu usul sayesinde fırkamız bir senede elliden ziyade nazır yetiştirecek. İki senede yüz, beş senede iki yüz elli, on senede beş yüz sabık nazır... Azamızın manevî ehemmiyeti artacak. Sabık nazır gibi hepsinin siyasî bir şahsiyeti olacak! Siz cahil İttihatçılar bu usulün aksini tatbik ediyordunuz. En birinci emeliniz adam yetiştirmemekti. Arkadaşlarınızdan birisini nazır yapmağa cesaret edemiyor, hatta bazen üç nezareti bir nazırla idare etmeğe kalkıyordunuz. Varsa Talât Paşa, yoksa Küçük Efendi... Onların da birisi kaçıp birisi tutuldu mu ne fırkanız kaldı; ne hırkanız... İngiltere’nin azameti ricalinin çokluğunda! On senelik bir fırkaydınız? Kelli felli, şahsiyet sahibi kaç nazırınız var?..”</p>
			<p class="paragraf">“Doğru söylüyorsun, doğru...” dedim.</p>
			<p class="paragraf">“Doğru ya... Nazırlarınız oturdukları koltuğa yapışıyorlardı. Haydi arkadaşlarınız arasında bir ihtiras tufanı! İlk Meclis-i Mebusan’da ne kıymetli vücutlar kaybettiniz. Biz, işte vekayiden ibret dersi aldık. Nazır makamını öyle bir iki kişiye hasrederek siyasî derebeyi yetiştirmeyeceğiz. Az zaman içinde hepimiz nazır olacağız. Kimsenin hırs-ı cahı falan kalmayacak. Post kavgası denen ‘ruhî halet’ iflâs edecek.”</p>
			<p class="paragraf">“İlk sadrazamınız kim olacak?” diye sordum.</p>
			<p class="paragraf">“Bunu söyleyemem! Bir sırdır” dedi.</p>
			<p class="paragraf">“Dâhiliye nazırınız?”</p>
			<p class="paragraf">“Pehlivan Kadri Bey!”</p>
			<p class="paragraf">“Fakat...” demek istedim. Lâfımı kesti: “Fakatı, makatı yok! Sizin Talât Paşa’nızdan iki üç kere yüksektir.”</p>
			<p class="paragraf">“Vakıa...”</p>
			<p class="paragraf">“Boyca değil, itiraf ederim, fakat ciddiyetçe... karakterce... Sizin Talât hürriyetten evvel malûmdu. Arkadaşları da malûmdu. İstanbul’a gelip nazır olunca hemen aylak oldu. Hepsiyle selâmı sabahı kesti. Alafranga, çıtkırıldım ahbaplar peyda etti. Düşün bir kere, Komitacı Talât nerede, âyan kâtibi Müştak nerede? Şair Celâl Sahir nerede? Talât’ın son günlerde yalnız bir tek yâr-i kafadarı vardı: Merhum Selâhattin Âlî... Muazzamat-ı umuru, köşkünde hep onunla konuşurdu. Kadri Bey nazır değil, sadrazam olsa yine züppelere selâm vermez.”</p>
			<p class="paragraf">“Eey Maarif nazırınız?” diye sordum.</p>
			<p class="paragraf">“Refik Hâlit.”</p>
			<p class="paragraf">“O istifa edince?”</p>
			<p class="paragraf">“Aka Gündüz.”</p>
			<p class="paragraf">“Fakat bu eski bir İttihatçıdır!”</p>
			<p class="paragraf">“Zararı yok, gel zaman, git zaman İtilâfçı olur.”</p>
			<p class="paragraf">“Eey, Ticaret nazırınız?”</p>
			<p class="paragraf">“İştirakçi Sosyalist Hilmi.”</p>
			<p class="paragraf">“İaşe nazırınız?”</p>
			<p class="paragraf">“Refi Cevat.”</p>
			<p class="paragraf">“O istifa edince?”</p>
			<p class="paragraf">“Soysallıoğlu.”</p>
			<p class="paragraf">“O istifa edince?”</p>
			<p class="paragraf">“Şair Salih Zeki!”</p>
			<p class="paragraf">İtilâfçı dostum edebiyat âleminden çıkıp siyasiyat âlemine büyük bir cesaret-i medeniye ile giren şair Salih Zeki Bey’in evsafını anlata anlata bitiremedi. Hakikaten ilk elde yüzü mütecaviz nazır hazırlamışlardı. Binden ziyade valileri vardı. Kaymakamlar milyonu buluyordu. En nihayet, “Tebrik ederim, işte tam siyasî fırka!” dedim, sonra derin bir ah çektim. </p>
			<p class="paragraf">Sordu: “Neye ah ettin?”</p>
			<p class="paragraf">“Neye olacak” diye başımı salladım. On senedir İttihatçılıkla her şey, koltuklar, şezlonglar, atlar, arabalar, otomobiller üç dört kişi arasında kayd-ı hayatla taksim olunmuştu. Bunların haricindekiler nazırlığı falan hatırlarına bile getiremezlerdi!</p>
			<p class="paragraf ParaOverride-7">Camsab</p>
			<p class="paragraf ParaOverride-8"><span class="CharOverride-10">Diken</span>, Sayı: 9, 20 Şubat 1919, s. 2.</p>
		</div>
	</body>
</html>