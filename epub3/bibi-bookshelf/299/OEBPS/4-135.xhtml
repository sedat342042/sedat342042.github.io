<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-135</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">      </p>
			<p class="paragraf">Kısa hikâye</p>
			<p class="baslik ParaOverride-12" id="_idParaDest-133">Havyar</p>
			<p class="paragraf">Hamdune Hanım eski bir şeyhülislâm haremidir. Yaşı bugün altmışı aşmak üzere... Gamsız, kasavetsiz vaktini geçirir. Hâlâ pembe beyaz durur. Yüzünde bir çizgi olsun göremezsiniz, yirmi sene evvel doksan dokuzunu dolduran efendiciği gözlerini kapayınca kendi gibi beyaz, tombul, yetişmiş, tam kıvamına gelmiş bir tanecik kızcağızıyla yapyalnız kalmıştı. Mal vardı, mülk vardı. At vardı, araba vardı. Amma bu eve bakacak bir erkek yoktu.</p>
			<p class="paragraf">Hamdune Hanım paçaları sıvadı. Kendine bir damat aramağa kalktı.</p>
			<p class="paragraf">“Kız gibi bir delikanlı isterim!” diyordu. Tüccarları, erkânıharpleri, kâtipleri, doktorları, mühendisleri, hâsılı hiçbirisini beğenmedi. Hele sarıklıların “Ben onları bilirim, ne hinoğluhin olurlar...” diye lâfını bile ettirmiyordu.</p>
			<p class="paragraf">“Malı olmasın, mülkü olmasın. Parası olmasın, pulu olmasın. Mahcup, namuslu, terbiyeli bir genç istiyorum!”</p>
			<p class="paragraf">Şartını âdeta manzum, kafiyeli bir nakarat gibi diline virdetmişti. Arayan Mevlâ’sını da bulur, belâsını da... Nihayet Hüsam Efendi’yi Topkapı’nın ücra bir mahallesinde keşfetti. Henüz yirmi yaşına giren bu genç o zaman evkafa devam ediyordu. O kadar utangaçtı ki... Selâm verseler gelincik çiçeği gibi kızarıverirdi. Rakı, tütün, enfiye, bira, tiyatro filân ne olduğunu bilmiyordu. Daha ömründe bir defacık olsun Köprü’yü geçmemiş, karşıya ayak basmamıştı. Fakir bir türbedar olan merhum sofu babasından kalma ödenecek bir borç gibi beş vaktinin arasına ha bire nafile namazları sıkıştırıyor, ramazanı tuttuktan başka üç ayları bile bozmuyordu. Mahalleli, Hüsam Efendi’den bahsolunurken “Mutlaka bir gün erecek, evliya olacak!” derlerdi. Hamdune Hanım bu gencin harikulade iffetine, sofuluğuna, Müslümanlığına hayran kaldı. İri, çarpık burnuna, koyu patulumba, yağlı sarıya çalan kötü rengine, bodur boyuna, sübekten büzülmüş eğri bacaklarına bakmadı.</p>
			<p class="paragraf">“Erkeğin çirkini mi olur, meğerki züğürt ola...” dedi. Fakat bu atasözü de Hüsam Efendi’yi kurtarmıyordu. Çünkü son derece çirkin olmakla beraber fakirdi de... Hamdune Hanım bu tuhaf kusuru “Allah fazlasıyla vermiş, bizim paraya ihtiyacımız yok!” diye görmezlikten<span class="dipp"><a class="_idFootnoteLink" href="#footnote-225-282" id="footnote-225-282-backlink">282</a></span> geldi. Hüsam Efendi’yi hamamdan gelin kaldırır gibi yalnız üstündeki esvabıyla aldı. Erenköyü’ndeki köşküne getirdi. Nikâhı, düğünü bir günde yaptı. Beyaz, gayet beyaz tombul kızının yatak odasına soktu. Kızının beyazlığı, güzelliği kadar meşhurdu. Komşular ona, “Kaymak Hanım!” derlerdi. Hamama girdi mi bütün kadınlar bu gözleri kamaştırıcı beyazlığından [78] şaşırırlar, “Tüh, tüh, Yaradan’a, maşallah!” diye nazarları değecek korkusuyla, ona uzun uzadıya bakamazlardı. Bu kaymak vücutla Hüsam Efendi tam yirmi sene koyun koyuna yattı. Hamdune Hanım damadından son derece memnundu.</p>
			<p class="paragraf">“Büyüdü gitti. Şükür yetiştirene! Kırkına girdi. Saç sakal sahibi oldu. Hâlâ kız gibidir! Yüzüne bakılsa terler, kıpkırmızı kesilir” derdi. Hakikaten Hüsam Efendi öyleydi. Gözlerini yerden kaldırmaz, dişi erkek, kimsenin suratına dik dik bakamazdı.</p>
			<p class="yildiz">* * *</p>
			<p class="paragraf">Fakat... Ah bu muharebe! Her şeyi alt üst ettiği gibi Hüsam Efendi’yi de kaymak gibi karısının koynunda, kaynanacığının dizi dibinde rahat bırakmadı. Kırkını geçtiği hâlde askere aldılar. Sonra bir kolayını buldu. Kurtuldu. Ama Erenköy halkı fevkalâde iffetine mükâfat olarak onu kendilerine fahrî ekmek müvezzii yapmak istediler. Derken Kooperatif Şirketi’ne sokmağa kalktılar. Hatta müdür yaptılar! Kaynanacığının parasıyla şimdiye kadar rahat rahat yaşayan Hüsam Efendi’ye ansızın bir ticaret hevesi geldi. Beş yüz lira sermaye ile bin, bin beş yüz, iki bin lira kazandı. Müdürlükten istifasını verdi. Ticarete atıldı. Artık tamamıyla yırtılmıştı. Yüzde on bin kârı bile az görüyor, yüzde yüz bin kazanmak için akla gelmez yüzsüzlüklere cesaret ediyordu. Eski mahcup, sıkılgan Hüsam Efendi şimdi çaçaron bir şey olmuştu. “Vaktim yok!” diye namazı niyazı bıraktı. Gülüyor, ötüyor, kahkahaları attığı vakit köşkü çıngır çıngır öttürüyordu. Damadının bu hâli Hamdune Hanım’ı fena hâlde müteessir etti. Üzülüyor, sıkılıyor, “Ya Rabb’im! Bu adam kırkından sonra ‘yalaka’ oldu” diyordu. Eskiden “evet”le “hayır”dan başka hiçbir söz bilmeyen sükûtî Hüsam Efendi, şimdi önüne rast gelenle cır cır konuşuyor, alay ediyor, açık saçık lâtifeler yumurtluyor, daha sonra kocaman ağzının içindeki çürük dişleri gösteren geniş bir kahkaha ile arsız arsız gülüyordu. “Hazırcevap”lığı bir meziyet edinmişti. Kendisine ne sorulsa güya tuhaf bir kelimeyle cevap verirdi. Karısı, kaynanası bu değişikliğe tahammül ediyorlar, seslerini çıkarmıyorlardı. Lâkin Hüsam Efendi, dil münasebetsizliklerine, el münasebetsizlikleri de karıştırmağa başladı. Evdeki hizmetçilerle ağız şakasından tutturdu. Hamdune Hanım’ın kırk yıllık Arap halayığı Servinur’a sataşmağa kadar işi ilerletti. Bu kömür gibi simsiyah, ince, uzun, hâlâ yirmi yaşında gibi dimdik durur, dinç bir Sudan kızıydı. Hüsam Efendi, Almanlar Paris’e yaklaştıkça daha ziyade azıttı. Öpmekle, sıkmakla kanmadı. Geceleri zavallı Servinur’un odasına hücuma bile kalktı. Hamdune Hanım bu rezalete artık tahammül edemedi. Zavallı kızının gözleri iki çeşmeydi. Bir sabah damadını kapıdan çıkarken yakaladı.</p>
			<p class="paragraf">“Hüsam Efendi oğlum, biraz beni görür müsünüz?” dedi.</p>
			<p class="paragraf">“Ne demek efendim, emriniz baş üstüne! Buyurunuz efendim. Siz benim velinimetim, sebeb-i rif’atimsiniz. Siz benim anam, babam, efendim, her şeyimsiniz, siz benim...”</p>
			<p class="paragraf">Evet, öyle azgın bir şaklaban olmuştu ki... Hamdune Hanım, “Estağfurullah, estağfurullah, buyurunuz azıcık!” diye kapının yanındaki kanepeye oturtmasa kim bilir daha ne maskaralıklar edecekti. Kaynana yere baktı. Öksürdü. Acıklı bir çehreyle “Oğlum lâtifeyi bırak. Sana ciddî bir şey soracağım!” dedi.</p>
			<p class="paragraf">“Tabiî ciddî! Hiç lâtife eder miyim? Haddime mi düşmüş, aynı zamanda...”</p>
			<p class="paragraf">Hamdune Hanım yine damadının lâfını kesti: “Sorduğum suallere kısacık cevap veriniz.”</p>
			<p class="paragraf">“Baş üstüne efendim.”</p>
			<p class="paragraf">“Siz kaç senedir benim damadımsınız?”</p>
			<p class="paragraf">“Yirmi senedir!”</p>
			<p class="paragraf">“Benden memnun musunuz?”</p>
			<p class="paragraf">“Son derecede efendim!”</p>
			<p class="paragraf">“Hareminizden?”</p>
			<p class="paragraf">“Allah razı olsun efendim.”</p>
			<p class="paragraf">Hamdune Hanım tombul vücudunu geniş kanepenin üzerinde kımıldattı. Yeşil başörtüsünü elleriyle düzeltti. Son darbesini indirecek bir dövüşçü gibi toplandı. Sanki göğsünü nefesle doldurdu. Kelimeleri ayrı ayrı söyleyerek sordu: “Öyleyse, kaymak gibi ayaliniz dururken bir pis Servinur fellâhına sataşmağa sıkılmıyor musunuz?”</p>
			<p class="paragraf">Hüsam Efendi yüzünü ekşitti. Bir an düşündü. Sonra iri çarpık burnunu eliyle kaşıyor gibi yaptı. Çatık kaşlarını kaldırdı. Sırıttı. Çürük dişlerinin arasından tükürükler saçan küstah bir eda ile “Valideciğim, yirmi senedir kaymak yemekten usandım” dedi, “şimdi de biraz canım havyar istiyor!”</p>
			<p class="paragraf">Siyah havyar...</p>
			<p class="paragraf">“...”</p>
			<p class="paragraf">....</p>
			<p class="paragraf ParaOverride-7"><span class="CharOverride-10">Yeni Dünya, </span>Sayı: 5, 14 Ağustos 1335 [1919], s. 77-78.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-282-backlink" id="footnote-225-282">282</a>	Metinde “görmemezlikten”.</p>
				</div>
			</div>
		</div>
	</body>
</html>