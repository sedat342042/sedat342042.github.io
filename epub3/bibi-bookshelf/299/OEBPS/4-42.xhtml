<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-42</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">       </p>
			<p class="baslik" id="_idParaDest-42">Ashab-ı Kehfimiz</p>
			<p class="paragraf"><span class="CharOverride-10">İçtimaî Roman</span></p>
			<p class="paragraf ParaOverride-14"><span class="CharOverride-10">Bu küçük romanı beş sene evvel yazmıştım.</span><span class="dipp"><a class="_idFootnoteLink" href="#footnote-225-93" id="footnote-225-93-backlink">93</a></span><span class="CharOverride-10"> Maksadım edebî bir eser meydana koymak değildi. Sadece münevverlerimizin garip düşünüşlerini içtimaî hakikatle karşılaştırmak istiyordum. Meşrutiyet’ten sonra büyük adamlarımızın çoğuyla görüşmüştüm. Hepsinin fikri, aşağı yukarı, şu neticede toplanıyordu: “Osmanlılık, müşterek bir milliyettir. Osmanlılık ne yalnız Türklük, ne de yalnız Müslümanlık demektir. Osmanlı devletinin idaresinde yaşayan her fert ‘bilâ-tefrik-i cins ü mezhep’ Osmanlı milletine mensuptur!” Hâlbuki bu fikir, gayr-i millî Tanzimat maarifinin yetiştirdiği dimağlarda doğmuş bir vehimden, bir ham hayalden ibaretti. Dini, </span>[6]<span class="CharOverride-10"> lisanı, terbiyesi, tarihi, harsı, mefahiri ayrı olan fertlerin mecmuundan “müşterek bir milliyet” teşkil etmek imkânı yoktu. “Osmanlılık” hakikatte devletimizin namından başka bir şey miydi? Avusturya’da yaşayan Almanlara “Habsburg milleti, Avusturya milleti” denemezdi- Alman nereli olursa olsun, her yerde Almandı. Türkçe konuşan bizler de beş bin senelik bir tarihin, hatta pek eski bir esatirin sahibi olan bir millettik. Osmanlı Devletinin memleketinde, Kafkasya’da, Azerbaycan’da, Türkistan’da, Buhara’da, Kâşgar’da, hâsılı nerede yaşarsak yaşayalım, yine hâlis muhlis Türk’tük... Hâlbuki “Osmanlılık” kelimesine mevhum manalar veren münevverlerin siyasî fikirleri, içtimaî gayeleri ise insanın gözlerinden yaş getirecek derecede gülünçtü.</span></p>
			<p class="paragraf"><span class="CharOverride-10">Bu muhterem efendiler; Balkan Muharebesi’nden sonra da hakikati göremiyorlardı. İşte o vakit bu kitabı yazdım. İçindeki fikirler sırf Tanzimat ilhamları olduğu için herhangi bir zata atfederek şahsî “enmuzeç”ler çizmeğe çalışmamıştım. Türk köylüsü “Dili dilime uyan, di</span><span class="CharOverride-10">ni dinime uyan...” diye milliyetin hududunu pek güzel anlarken münevver efendiler son inkılâp esnasında ne dile, ne dine ehemmiyet veriyorlardı. Nihayet, işte zaman onlara yaman bir ders verdi. On sene içinde her biri bir asra sığmayacak vakalar başımızdan geçti. Artık umumiyetle milliyetin kıymeti bilindi. Konuşulan tabiî lisana, millî edebiyata, millî sanata, milliyet mefkûresine ehemmiyet verilmeğe başlandı, bugün ihtimal şu kitaptaki kahramanların siyasî iddiaları, budalaca hareketleri müfrit birer “mübalâğa” </span>[7] <span class="CharOverride-10">gibi görünecek, fakat hâlâ milliyetperverliğe, Türkçülüğe aleyhtar geçinenlerin lisanda, edebiyatta, sanatta, siyasette –pek açıkça itiraf edemedikleri– gayeleri nedir? Eğer varsa hep bu boş hülyalar değil mi?</span></p>
			<p class="paragraf ParaOverride-7">Sarıyer, 1918 </p>
			<p class="paragraf ParaOverride-8">Ö.S.</p>
			<p class="paragraf ParaOverride-12">[11]</p>
			<p class="paragraf ParaOverride-24">BİR ERMENİ GENCİNİN HATIRALARI <span class="CharOverride-10">1</span> <span class="CharOverride-10">YENİ BİR DERNEK</span></p>
			<p class="paragraf"><span class="CharOverride-10">30 Ağustos 1908, Moda...</span></p>
			<p class="paragraf">Şimdi gezmekten geldim. İçimde tatlı bir sevinç var. Pencereme oturdum. Komşumuz Rupenyanların yeşil, iri papağanı kafesinin asılı durduğu balkondan bana bakarak, “Hosegur, hosegur...” diye bağırıyor. Bahçenin gölgeli tarhlarında bir [12] kedi oynuyor. Ağaçlar kuş dolu... Sanki sesleri güneşin yakıcı aydınlıklarını ürpertiyor. İçimde bir faaliyet arzusu kaynaşıyor. Kitap okuyamıyorum. Okumak abus, güneşsiz kış günlerinin mecburî eğlencesidir. “Ne yapayım?” diye düşünüyorum. Bir Ermeni ne yapar? Mutlaka faydalı, kârlı bir şey! Çocukken, daha Karabetyan Idadîsi’nde okurken Bağdaseryan isminde tuhaf bir coğrafya hocamız vardı.</p>
			<p class="paragraf">“Dünyada en birinci zevk ruzname tutmaktır” derdi. Ben bunu boş, manasız, pek münasebetsiz bulurdum. Kendi kendime “Ruzname tutmak, tahrirî bir gevezeliktir” derdim. Daha pek gençken özendiğim şey “ciddî olmak”tı. Dersimi okurken, arkadaşlarımla konuşurken, yolda giderken böbreklerim sancıyormuş gibi yüzümü ekşitir, kaşlarımı çatardım. Bu âdetim yüzümde gayet derin, vakitsiz çizgiler bıraktı. “Söz gümüşse sükût altındır” diyen ben, yazmak hususunda da perhiz ediyordum. Mektuplarım gayet kısa, gayet manalıydı. Ömrümde fazla bir şey söylemediğim gibi fazla şey de yazmadım. Bugün, ama bilemiyorum neden? Hep yazmak, hatıralarımı kâğıtlara geçirmek istiyorum.</p>
			<p class="paragraf">Gözlerimi ağaçların baygın yaprakları arasında dinlendirerek hayalimi on beş senelik bir maziye çevi[13]riyorum, işte muallim Bağdaseryan... Şişman, kumral bıyıklı, kırmızı yüzlü, masum tavırlı bir adam.</p>
			<p class="paragraf">Diyor ki: “Çocuklarım, siz her gün değişeceksiniz. Her gün siz büyürken, dimağlarınız, fikirleriniz de büyüyecek, her gün fazilete yaklaşacak, idraksiz, şuursuz geçen günleriniz için teessüfler edeceksiniz. Düşündüklerinizi, duyduklarınızı beş on dakikaya acımayıp yazınız. Yarın yazdığınızı öbür gün bilmeyeceksiniz. Bir sene evvel yazdığınızı öbür sene okurken ne kadar değiştiğinizi anlayarak hayretler içinde kalacaksınız...”</p>
			<p class="paragraf">Üçüncü sıranın başında oturan Hayikyan, gülümsüyor. Kocaman kafasını sallayarak “Öyle boş şeylerle uğraşacağıma faydalı bir şey okur öğrenirim” diyor.</p>
			<p class="paragraf ParaOverride-14">Zavallı dostum Hayikyan! O vakit hocanın sözüne inanıp ukalâlık etmeseydin bugün ömrünün, ruhunun manalı izleri elinde kalır, onların üzerinde, ne kadar feci olsa da, uzaklaşıldıkça daha ziyade sevilen o muazzez maziye doğru gider, eğlenir, tatlı bir zevk bulurdun... [14]</p>
			<p class="paragraf">Şimdi işte kalem elinde, böyle düşünüyorsun!</p>
			<p class="paragraf ParaOverride-14">Şimdi evet, kalem elimde, düşünüyorum. Hatıram yıpranmış, hayalim yorgun... Kan lekeleriyle, kılıç gölgeleriyle kararan çocukluğumdan beri her an fikrim değişti. Okuduğum kitaplar, bozulan itikatlarım, kartlaşan masumluklarım bugünkü şahsiyetimi doğurdu. Bugünkü gözüm dünü, hakikate en yakın renkleriyle göremez. Bedbaht oldum. Lakayt oldum. Mesut oldum, meyus oldum. Ümitvar oldum. Muvaffak oldum. Fikirlerim gibi hislerimde de, talihimde de sabitlik yok. Her şey değişiyor. Eğer hakikatin ne olduğunu bilmeden her gün bin defa söylediğimiz bu kelimenin bir aslı varsa, artık bence şüphe yok ki, sabitlikte değil, değişikliktedir. Dünyada sabit ne var? Hayat bir fırtına ki bizi önüne katmış değiştirerek sürüp götürüyor. Bir dakika bir yerde, bir hâlde duramıyoruz. Olmayan şeyde hakikat mi olur? Olan mütemadiyen değişikliktir. Bugün elimde bir ruznamem bulunsaydı belki hakikati anlayabilecektim.</p>
			<p class="paragraf">Şimden sonra da birçok fikirlerim, hislerim değişecek, unutulacak. Onları hatıramın, hissimin [15] karanlığından kurtaracağım. Mademki doğru olarak dünü yazamıyorum. Bugünden itibaren yarını yazmağa başlayacağım.</p>
			<p class="paragraf ParaOverride-14">On beş, yirmi gün içinde ne değişiklik ya Rabbi! O kadar kardeşlerimizi Kürt cellâtlarına doğratan Kırmızı Sultan’ın kuvveti, iktidarı birdenbire söndü. İstibdat bahar sabahlarında uyanan bir adamın kâbuslu rüyası gibi tuhaf, gülünecek bir hatıra bırakarak silindi gitti. Dinler barıştı. Milletler kaynaştı. Papazlar, mutaassıp hocalarla öpüştüler. Asırlarca birbirlerinin kanlarını emen, gözlerini oyan unsurlar kol kola oynadılar. Doğan hürriyet güneşini alkışladılar.</p>
			<p class="paragraf">Her şeyi siyah gören bedbinler: “Bu bir sıtmadır, geçer... diyorlar, güneşin altında yeni bir şey yoktur. Tanzimat hürriyetin aslı olamaz. Her millet bir millettir. Toplanıp bir millet gibi bir kanun altında, bir vatan içinde rahat rahat geçinemezler.”</p>
			<p class="paragraf">Fakat vakalar onları yalana çıkarıyor. Bugün Ermeni’nin, Rum’un, Arnavut’un, Sırp’ın, Bulgar’ın, Arap’ın, Türk’ün, Kürt’ün kalbi “Hür Osmanlılık” için çarpıyor. Beyoğlu’ndaki, Tepebaşı’ndaki nümayişler Rumların [16] ne kadar Osmanlılığa müştak, ne kadar sadık olduklarını bariz bir surette gösterdi. Lisan meselesini, sair meseleleri açılacak Mebusan Meclisi’nde milletvekilleri adalet dahilinde halledecekler...</p>
			<p class="paragraf">İki ay evvel neler düşünüyordum; emindim ki Türkiye, bu hasta adam artık düştüğü ecel yatağından kalkamaz. Bu hastayı böyle süründürmektense zehirleyerek çabucak içtinabı mümkün olmayan meşum neticeye götürmek... Ermenistan’da hiç olmazsa Rus himayesinde bir muhtariyet yapmak.... Kürtlerle şehirlerde oturan Türkleri bir asır içinde Ermenileştirerek eski Ermeni imparatorluğunun temelini atmak...</p>
			<p class="paragraf">Vakıa idealler “olan” değil, “olması istenilen” şeylerdir. Fakat amma münasebetsiz bir hülya... Niçin her millet ayrı bir zümre, ayrı bir hükümet yaparak yaşasın? İşte bir arada, menfaat, komşuluk bağlarıyla pekâlâ anlaşıyorlar. Amerikalılar mesut değil mi? Biz niçin Osmanlı olmayalım? Niçin bu otuz şu kadar milyonluk cemiyeti yıkalım? Mantıkla menfaat bizi hülyayla mefkûre peşinden koşmaktan menetmez mi?</p>
			<p class="paragraf">Hâlâ devam eden alkışlar, nümayişler benim mantığımda esaslı bir inkılâp vücuda getirdi. Şimdi pek vazıh, pek sahih düşünebiliyorum. Osmanlıyım. Osmanlı kalacağım.</p>
			<p class="paragraf">Elveda ey eski ihtilâlci Hayikyan, elveda sana... [17]</p>
			<p class="paragraf ParaOverride-14"><span class="CharOverride-10">10 Eylül 1908, Moda...</span></p>
			<p class="paragraf">Ben tembelim! İşte kaç gündür vapurda, yolda yazacağım şeyleri düşünüyorum, kendi kendime “Bu akşam...” diyorum. Akşam sabaha bırakıyorum. Sabahleyin de ertesi akşama... Meşrutiyet’in, hürriyetin sarhoşlukları geçti. Şimdi hepimiz sersem gibiyiz. Memleketin dahili karmakarışık! İşler pek öyle çabucacık düzeleceğe benzemiyor. Vakıa Meşrutiyet’i alenen istemeyen yok. Ama yıkılan eski idarenin enkazı korkunç bir dağ gibi hâlâ üzerimizde duruyor, tatsız vakalar eksik değil. [18]</p>
			<p class="paragraf">Beşiktaş’ta bir İslâm bahçıvanın kızı bir Rum’a kaçıyor. Herif, karakola şikâyet ediyor. Kızla Rum’u tutuyorlar. Sonra halk karakola hücum ediyor. Kızla Rum’u o kadar dövüyorlar ki Rum ölüyor. Rum’un ölüsünü alan Rumlar Beyoğlu’nda gezdirdiler. Türlü türlü nümayişler yaptılar. Bu adî zabıta meselesine millî bir şekil verdiler. Ben nümayişçilerin arasındaydım. Bir gün Türklerden intikam alacaklarını haykırıyorlardı.</p>
			<p class="paragraf">Patrikhaneler “Eski hukukumuz, eski imtiyazlarımız” diye kımıldanmağa başladılar. Hâlbuki Kanun-ı esasî bütün Osmanlılar için “bir” değil mi? Kanun-ı esasî karşısında hususî bir hukuk, hususî bir imtiyaz kalır mı? Hem kalması makul mü? Mantıkî mi? Bunun için birçok münakaşalar ettim. İtiraf ederim ki Türkler pek samimi! Tanzimat, Kanun-ı esasî, Osmanlılık uğrunda kendi milliyetlerinden vazgeçiyorlar. Mektepte okuttukları kitaplarda, tarihlerinde, gazetelerinde hatta bir tek “Türk” kelimesi ağızlarından kaçırmıyorlar.</p>
			<p class="paragraf">“Biz Osmanlılar, hepimiz kardeşiz” diyorlar, “camilerin, kiliselerin dışarısında hiçbir ayrımız gayrımız yoktur. Her şeyin fevkinde mukaddes, âli Osmanlılık vardır!”</p>
			<p class="paragraf">Bu fikre Türklerden hiç muhalif yok. Âdeta Osmanlılık onlara mantık, münakaşa kabul etmez bir din gibi olmuş. [19] Rumlar, Arnavutlar, Bulgarlar, bazı Ermeniler “Osmanlılık bizim milliyetlerimiz için bir tehlike teşkil eder” diyorlar. Ben bu sözü o kadar doğru bulmuyorum, patrikhanelerin ektiği tohum... Papazlar siyasî kaynaşmanın kuvvetlerini kıracağından korkuyorlar. Meseleye onların gözüyle bakılırsa hakları da yok değil...</p>
			<p class="paragraf">Lâkin bugün papaz asrında mıyız... Kanun-ı esasî olan meşrutî bir memlekette “milliyet, kavmiyet” teşkilâtı ne demektir? [20]</p>
			<p class="paragraf ParaOverride-14"><span class="CharOverride-10">Kânun-ı sani 1909, Moda...</span></p>
			<p class="paragraf">Soğuk çok... Odun, kömür fiyatı pek pahalı! Evinde pansiyon oturduğum ihtiyar kadın “Dünyanın sonu!” diyor. Ömründe bu kadar soğuk, bu kadar pahalılık görmemiş. Elbiseyle odun parası bütçemi sarstı. Her ay üç yüz frankçığımı ayırıp bankaya teslim edemiyorum... İşler kesat, kesat, kesat... Ticaret âlemini de terk etmeyerek siyasiyata atılmayı canım o kadar istiyor ki! Evet benim kanımda bir kurt var. Ermeni fırkalarından birine dahil olmağı düşünüyorum. Fakat onların hiçbirini Kanun-ı esasîye muvafık bulmuyorum. Zira “milliyet esaslarına müstenit siyasî fırkalar” Osmanlı Kanun-ı esasî’sine muhaliftir. İttihat ve Terakki’yi düşünüyorum. Orası da benim için meçhul... İşitiyorum ki Avrupalılar “Genç Türk” dedikleri bu adamlara panislâmizm gibi emeller atfediyorlar. Beklemek, acele etmemek lâzım... Hele bir yaz gelsin... Bakalım ne olacak! [21]</p>
			<p class="paragraf ParaOverride-14"><span class="CharOverride-10">17 Mayıs 1909, Moda...</span></p>
			<p class="paragraf">Yazı yazmakta o kadar tembelim ki... Sözde hislerimi, hatıralarımı günü gününe yazacaktım. Nerde? İhmalci bir Türk gibi kendi kendimi “Elim değmiyor” diye teselli ediyorum. Bugün işte işim yok, zorla masamın başına oturuyorum. Kitapların, gazetelerin altında kaybolan defterimi buluyorum. Dört aydır neler oldu, neler... Âdeta bir tarih... Düşmanımız Kırmızı Sultan devrildi. Şimdi Selanik’te mahpus... Artık irticaın, istibdadın geri gelmek ihtimali yok.</p>
			<p class="paragraf">İsyanın bütün safhalarında hazır bulundum, bu irtica asla yeniliğe karşı millî bir isyan değildi. İstanbul’un [22] bütün askerleri sanki kendilerine “Hıristiyansınız” diyen varmış gibi Müslüman olduklarını iddia ediyorlardı. Şapkalılara, hususuyla ecnebilere dokunmuyorlar, hatta onlara fazla ihtiram gösteriyorlardı. Genç Türk zannetmesinler diye ben de şapka giydim. Bütün dostlarım da şapka giydiler. Şapka ile ihtilâlcilerin arasında serbestçe gezilebiliyordu. Ne eğlenceli günlerdi... Hükümet falan her şey sönmüş, âdeta tebahhur etmiş, uçmuş gitmişti. Âdi, küçük çavuşlar payitahta hükmediyorlardı. En meşhurları Hamdi Çavuş’tu. Bu zavallıyı astılar. Kuvvetinin, iktidarının en şaşaalı zamanında Ermenice bir gazetenin muhabiri sıfatıyla kendisiyle mülakat etmek istedim. Taşkışla’nın muhteşem bir odasında beni kabul etti. Hâlâ çavuş forması taşıyordu. Belinde palaskası asılıydı.</p>
			<p class="paragraf">“Ne istiyorsun?” dedi. Muhabir olduğumu, Ermeni milletinin murahhası gibi kendisiyle görüşmek istediğimi söyledim. Vesika falan aramadı. Fakat oturtmadı da... Ayakta konuştuk.</p>
			<p class="paragraf">“Peki ne soracaksın, sor bakalım?”</p>
			<p class="paragraf">“İhtilâlden maksadınız nedir?”</p>
			<p class="paragraf">“Şeriatı çıkarmak...”</p>
			<p class="paragraf">“Şeriat ne demektir? Lütfen bana izahat verir misiniz? Bizim Ermenilerin bu hususta malûmatı yok.” [23]</p>
			<p class="paragraf">“Şeriat ne demek olduğunu ulema efendilerimizden git öğren. Benim sana öğretmek haddim değil. Belki yanlış bir şey söylerim de günaha girerim.”</p>
			<p class="paragraf">“Şeriatı nasıl çıkaracaksınız?”</p>
			<p class="paragraf">“Ne kadar mektepli zabit varsa hepsini öldüreceğiz. Jön Türk dedikleri dinsiz herifleri bir tane kalmayıncaya kadar mahvedeceğiz...”</p>
			<p class="paragraf">Heyhat... Biz Jön Türklerin taassubundan, ittihad-ı İslâm taraftarı olduklarından nefret eder, her fırsatta kendilerine hücum ederiz. Türkler de onlara “dinsiz” derler. Öyle bir tezat ki... Ama hangisi doğru...</p>
			<p class="paragraf">“Pekâlâ efendim, siz Türk müsünüz?”</p>
			<p class="paragraf">“Hayır, Türk falan değilim...”</p>
			<p class="paragraf">“Arnavut musunuz?”</p>
			<p class="paragraf">“Hayır, hiçbir şey değilim...”</p>
			<p class="paragraf">“Ya nesiniz?”</p>
			<p class="paragraf">“Müslüman...”</p>
			<p class="paragraf">Dinin başka, milliyetin başka bir şey olduğu bu çavuşa anlatılamazdı. Ayrıldım, dışarı çıktım. O gece Beyoğlu’nda kaldım. Gezdim. Bütün umumhaneler, meyhaneler ihtilâlcilerle dolmuştu. Hepsi ölecek derecede sarhoştu. Alüftelere sarılıyorlar, “Şeriat isterük!” [24] diye avazları çıktığı kadar bağırıyorlardı.</p>
			<p class="paragraf">Dünyada bu kadar maksatsız, bu kadar idealsiz bir ihtilâl olamazdı. Hareket Ordusu gelince bir sabun köpüğü gibi isyanın ruhu söndü. Kahramanlar koyunlar gibi kışlalarda tutularak bağlandı. Rumeli’nde askerî yollarda çalıştırılmak üzere vapur vapur Selanik’e gönderildi. Abdülhamit’in huzurunda Kabûlî Bey<span class="dipp"><a class="_idFootnoteLink" href="#footnote-225-94" id="footnote-225-94-backlink">94</a></span> isminde bir kaptanı parçalayan bahriyeli neferler asıldı.</p>
			<p class="paragraf">Bir Türk-Osmanlı arkadaşımla asılacakları görmeye gittim. O gece Sirkeci’de otelde yattık. Sabahleyin erkenden darağaçlarının kurulduğu meydana geldik. Daha güneş doğmamıştı. Harbiye Nezareti tarafından bir gürültü koptu. Mahkûmları getiren arabalar ilerliyordu. Asılacak olanlar bütün kuvvetleriyle tekbir getiriyorlardı. Oradaki jandarma zabiti bize dedi ki: “Bunlar gevezelik yapıyorlar. Öbürleri usluydu.” Şimdi Derviş Vahdeti teşvik ediyor. Zannediyor ki tekbir seslerini işiten halk gelip onu ipten zorla kurtaracak...</p>
			<p class="paragraf">Son nefesinde bile halkı ihtilaken teşvik etmekten vazgeçmeyen bu adamı görmek istedim. Arkadaşımın tanıdığı zabitle beraber yanına gittik. Bu ateş yüzlü, fakat vahşî, azimli bir adamdı. Biraz sararmıştı. [25] Hâlâ Genç Türklere küfürler ediyor, onların göreceklerinden filân bahsediyordu. Çok söylendirmediler. Astılar... Kafası düşünce bizim şehit olan fedakâr ihtilâlcilerimizi düşündüm. Türkler ne tuhaftır. Kendi milliyetleri gibi çok şeyi inkâr ederler. Gayet mükemmel, âli, fedakârane olan Ermeni ihtilâllerine “isyan” bile demeğe tenezzül etmiyorlar, lâf arasında geçerse yalnız “Ermeni gürültüsü...” diye gülümsüyorlardı. O kadar fedakâr veren koca ihtilâl... Evet, bu memlekette buna âdeta bir “gürültü” deniyordu.</p>
			<p class="paragraf">Derviş Vahdetî, epeyce büyük bir rol oynamıştı. Fransızca bir isim ile çıkardığı dinî gazetesinin<span class="dipp"><a class="_idFootnoteLink" href="#footnote-225-95" id="footnote-225-95-backlink">95</a></span> sürümü otuz kırk bini bulmuştu. Âdeta ben bile halkın inanmak için gayet büyük, gayet mantıksız budalalıklar aradığına kani oluyordum. Âli mektepten çıkan, en münevver gençler bile Derviş Vahdetî’nin yazılarını satırı satırına okuyorlardı.</p>
			<p class="paragraf">Hele tanıdıklarımdan bir Genç Türk vardı. Büyücek bir memurdu. İhtilâl günlerinde Mebusan’da idim. Onun cebinden yeşil, al iki bayrak çıkararak, “Ya bu kazanacak, ya bu...” diye, şuh, hoppa, sevindiğini gözümle gördüm. Bu bir Genç Türk’tü. Fakat ideal namına hiçbir şeysi [26] olmadığından irtica, zulmet, cehalet de ona hoş geliyordu.</p>
			<p class="paragraf ParaOverride-14">Vakaları mı yazıyorum?.. Gazetelerin yazdığı şeyleri yazmakta ne mana var? Ben kendi hislerimi, intibalarımı yazmak isterken haberim olmadan kalkıyor, “vak’anüvis”lik ediyorum. Neyse... İşte o fırtına da geçti... Şimdi rahat gibiyiz.. Boyuna kabineler değişiyor. Vükelâya genç genç unsurlar giriyor, talihimiz, Türkiye’nin talihi taayyün etmek üzere... Ben daha mesleği tayin etmedim. Ermeni fırkalarına mı gideyim! O vakit bir milliyetçi olmayacak mıyım? Hâlbuki ben Osmanlılığa itikat ediyor, iktisat bağlarının din, taassup, milliyet bağlarından daha kuvvetli olduğuna kani bulunuyorum.</p>
			<p class="paragraf ParaOverride-14">11 <span class="CharOverride-10">Haziran 1909, Moda...</span></p>
			<p class="paragraf">Bugün bir Türk’le konuştum. Bende çok iyi bir tesir bıraktı. Mutlaka aramızda geçen lâfları yazmalıyım. Bu zatın ismi Niyazi Bey... Meşrutiyet’in ilânından sonra Avrupa’dan gelmiş. Gayet şıktı. Başında fes olmasa bir Avrupalıdan fark olunamayacaktı. Hukuk tahsilini Paris’te bitirmiş, birinci derecede diploma almıştı. Mebus Mızıkyan’ın evinde bana takdim olundu. Bahis politikaya dönünce ben “İttihat ve Terakki” hakkındaki şüphelerimi söyledim. Kendisi ne hükümet fırkasından, ne de muhalif, “müstakilim” [28] iddiasında idi. O kadar değişmiş, o kadar medenîleşmişti ki, “Ah her Avrupa’ya giden Türk böyle gelse...” diye düşünüyordum. Sözlerini büyük bir dikkatle dinledim:</p>
			<p class="paragraf">“İttihat ve Terakki’den şüpheniz pek boştur!” diyordu, “pantürkizm, panislâmizm filân Avrupa hayalperverlerinin iftirasıdır. Bir de bir mesel vardır, biliyor musunuz, ‘Kişi kişiyi kendi gibi bilir.’ Avrupa’da meşum sunî bir cereyan yaşar: Milliyet, kavmiyet cereyanı! Orada her şeyi milliyet rengine boyarlar. Meselâ Fransızların ırkça bir vahdetleri olmadığı hâlde o kadar milliyetperver, o kadar milliyette mutaassıptırlar ki Paris koketleri bile Almanlarla münasebette bulunmazlar. Almanya’da her şey millîdir. Hatta sosyalizm bile... Böyle bir muhitte ‘hüküm’ler de millî olarak verilir. Meselâ René Pinon<span class="dipp"><a class="_idFootnoteLink" href="#footnote-225-96" id="footnote-225-96-backlink">96</a></span> bir kitabında ‘Türkler, aldıkları askerin içinden ırkça Türk olanları İstanbul’da, Edirne’de, Makedonya’nın mutedil, güzel yerlerinde istihdam ederler, gayr-i Türkleri Yemen’e, Fizan’a, en uzak yerlere gönderirler’ diyor. Hâlbuki Osmanlı hükümeti tamamıyla bunun aksini yapmıştır. Arnavutlar, Araplar hep Hassa Ordusu’na gelirler. Yıldız’ın rahat kışlalarında askerliklerini yaparlar. Yemen’e, Fizan’a, Makedonya’ya hep Türkler, yani Anadolu çocukları gider. Hatta Yemen’e ‘Türk Mezarı’ derler. Şimdiye kadar [29] hastalıkla, harple bir milyondan ziyade Anadolulu Türk’ün Yemen’de öldüğünü rivayet ederler. Mösyö René Pinon yalan söylemek, bize iftira etmek istemiyor. Onun kendi mantığı Türklerin böyle yapmasını, yani imparatorluğun fena, uzak yerlerine gayr-i Türkleri göndermesini kabul ediyor. Bizim de böyle yaptığımıza hükmediyor. Çünkü Fransa’da birkaç unsur olsa onlar mutlaka ilk peşin Fransızları düşüneceklerdir. Kezalik bu asırda İslav İttihadı, Cerman İttihadı, Lâtin İttihadı Avrupa siyasetinin ana hatlarıdır. Hep bu üç ideal etrafında onların politikası sabit, mütehavvil şekiller alır. Böyle ideallerin doğduğu muhitte insanî, necip bir siyaset düşünülebilir mi? Avrupalılar her milleti kendileri gibi sanıyorlar. Türklerin de ‘Türklük’ diye bir milliyetleri, tarihleri, emelleri olduğuna ihtimal veriyorlar. Yanılıyorlar. Çünkü hisleriyle muhakeme ediyorlar. Bize dair hiç tetkikat yapmadan, hiçbir Türkün aklından geçmeyen ‘pantürkizm’ hayalleri uyduruyorlar. Sonra sizin gibi içimizde yaşayan, bizim içimizi dışımızı bilen Hıristiyan vatandaşlarımız da Avrupa hayalperverlerinin düzdükleri bu yalanlara inanıyorlar. Vatanımızda, yaşadığımız memlekete kim ‘Türkiye’ der? Yalnız Avrupalılarla Avrupa gazeteleri bu manasız ismi çıkarmışlar. İşte [30] Tanzimat maarifi meydanda... Hiçbir mektep kitabında hiçbir coğrafya kitabında ‘Türkiye’ diye bir memleket ismine rast gelmeyeceksiniz. Avrupa-yı Osmanî, Asya-yı Osmanî, Afrika-yi Osmanî, sonra hepsine birden ‘Memâlik-i Osmaniye’ deriz. Kendi tarihlerinizi tabiî bilirsiniz. Bir de bizim mekteplerimizde okuttuğumuz tarihlere bakınız. Bir ‘Türk’ kelimesi bulamayacaksınız. Bundan başka bizim tarihlerimiz bilhassa Türklük aleyhinde tertip olunmuştur. Hülâgû, Timurlenk gibi dünyanın en büyük cihangirlerini sırf Türk oldukları için, küfürler, lânetlerle tarihlerimizde yâd ederiz. Sonra Sezar, İskender, Napolyon hakkında tarihlerimiz ihtiramda kusur göstermezler. Hatta bunlar için şairlerimizin bazıları şiirler bile tanzim etmişlerdir. Hele İskender, edebiyatımızda âdeta bir telmih olmuştur. Her milletin şairleri kendi milletlerini, tarihlerini, ananelerini terennüm ederler. Bizim şairlerden ne yenisi, ne eskisi, Türklüğe dair bir kelime yazmadıkları gibi kendi milliyetlerinden bahis icap edince ‘Etrak-i bî-idrak’ demişlerdir. Memleketimizin son şairi Tevfik Fikret meşhur <span class="CharOverride-10">Rübab-ı Şikeste</span>’sinde, ilâç için olsun bir ‘Türk’ kelimesi geçirmemiştir. Mehmet Emin Bey Osmanlılarca bir fantezistten başka bir şey değildir. İşte kendi milliyetini tarihiyle, maarifiyle, edebiyatıyla bu kadar inkâr etmiş bir millet kendi milliyeti [31] esasına müstenit bir “ittihat” ideali yapabilir mi? Avrupalılar bizi tetkik etmediklerinden böyle bir idealin vücuduna ihtimal verebilirler!.. Aramızdakiler bu kadar saflık göstermemelidir. Memleketimizde ‘Türk, Türklük, Türkiye, Türkiyat’ kelimelerinin medlulleri olmadığı gibi ‘Türkçe’ diye de bir lisan yoktur. Biliyorsunuz ki lengüistik ilmi ‘Her lisan bir lisandır’ der. Biz Osmanlılar bu kaideyi asırlarca evvel bozmuşuz. Yeni sunî bir lisan yaratmışız. Türkçe sarfını, Türkçe nahvini yalnız avamla kadınlar kullanırlar. Mütefekkirlerimizin, âlimlerimizin, ediplerimizin, ayrıca ‘Osmanlıca’ namı tahtında üç lisanın ittihadından mürekkep bir tahrir lisanı vardır. Bu lisanda üç lisanın kelimeleri, kaideleri bulunur. Vakıa her lisandan her lisana kelimeler geçebilir. Meselâ İngilizcenin birçok kelimeleri Fransızcadır. Fakat İngilizceleşmiş, İngilizce kaidelerine tâbi olmuşlardır. Osmanlıcada ise aksi... Arapça kelimeler Arapça, Acemce kelimeler Acemce kalmışlardır. Avam, kadınlar bunların telâffuzlarını bozarak Türkçenin selikasına, tecvidine göre değiştirdikçe ‘galat’ namı tahtında hemen Osmanlı âlimleri tashih ederler. Sonra dünyanın hiçbir lisanında olmayan bir hadise... Osmanlıcaya, Arapça, Acemce kaideler, edatlar da girmiştir. ‘Bir lisana tabiata muhalif, yabancı lisanlardan alınma sarf, nahiv kaideleri konulamaz. Çünkü lisanlar [32] bir müessese olduğundan değiştirilemez’ diyenlerin yalanları meydana çıkmıştır. Türkçenin esasında ‘müzekkerlik, müenneslik’ yokken Arapçanın bütün müzekker, müenneslik kaidelerini, tetâbularını,<span class="dipp"><a class="_idFootnoteLink" href="#footnote-225-97" id="footnote-225-97-backlink">97</a></span> Acemcenin terkip kaidelerini, edatlarını kabul etmişiz. Her ne kadar köylülerle avam, daha doğrusu halk, sunî bu zengin lisanı kabul etmemişlerse de şairler, edipler, hükümet bu mevzu ‘Osmanlıca’ lisanını yazmışlar, konuşmuşlardır. Genç ediplerimiz lisanı daha ziyade muğlâklaştırıyorlar. Bu hususta Fikret’in, Faik Âli’nin, Süleyman Nazif’in, bilhassa Hüseyin Daniş’in büyük hizmetleri sebkat etmiştir. Osmanlıca, ilk vâzılarının, eski şairlerin, Nergisî’nin lisanına doğru yaklaşmağa başlamıştır. Edebiyatta biraz daha faaliyet olsa birkaç seneye kadar, nasılsa kalan Türkçe kelimeler, sıfatlar, fiiller de tahrir lisanından kaldırılacak... ‘İttihat’ için birinci vasıta lisandır. Kendi lisanını böyle öldürmeğe, katiyen millî edebiyatını satırlara geçirmemeğe ahdetmiş bir millet nasıl olur da dil millettaşlarıyla birleşebilir? Osmanlılar ‘Memâlik-i Osmaniye’nin haricindeki Türkleri asla tanımazlar. Onlarla hiçbir münasebetleri yoktur. Hem olamaz da... Artık söyleyiniz, ‘Türkizm’ iftirası kadar budalaca bir iftira olur mu?</p>
			<p class="paragraf">Bazı siyasî fırkaların Türkçülük gibi esassız bir ideali olsa bile, Osmanlı hükümeti daima Osmanlı kalacak, [33] ‘Osmanlılık’ haricinde hususî bir milliyet tanımayacaktır. Osmanlılık siyasî bir milliyettir. Tarihle, anane ile hiç münasebeti yoktur. Tanzimat ile beraber tesis edilmiştir. Bu vaki, bu tarihsiz milliyet son derece terakkiye, inkişafa müsaittir... Muhtelit unsurlardan bir milliyet... Zaman, Meşrutiyet bu hadiseyi doğuracak, tarihsiz olunca tabiî taassupsuz kalacak olan bu Osmanlı milliyeti yarım asır içinde dev adımlarıyla tealiye, terakkiye yükselecektir. Şarkta henüz her şey hükümettedir. Babıâli’nin teessüs etmiş ruhu öyle kavî, öyle dinçtir ki, işte sizi temin ediyorum, ne ittihad-ı İslâmcıların, ne Türkçülerin hiçbir ideali oraya hulûl edemez. Osmanlı hükümetinin şiarı ‘Bilâ-tefrik-i cins ü mezhep’<span class="dipp"><a class="_idFootnoteLink" href="#footnote-225-98" id="footnote-225-98-backlink">98</a></span> terkibinin içindedir. Hele bir Türk asla bir Rum, bir Ermeni, bir Arnavut, bir Bulgar, ilh... gibi tarihi, milliyeti namına en küçük bir hak bile iddia edemez. ‘Türk’ lâfzı kanunlardan, tarihlerden, coğrafyalardan, hatta bütün dimağlardan silinmiştir. Osmanlı, Osmanlı, Osmanlı... Hükümetin yürüdüğü bu gaye o kadar necip, o kadar insanîdir ki bunu anlamak için Tanzimat’ın insaniyetçi zihniyetini araştırmak ister. Tanzimat’ta tarih, kin, garez, milliyet yoktur. Eğer hakikî Osmanlılık teessüs etse dünyanın cenneti vatanımız olur. Ama buna yalnız Babıâli’nin ananesi muvaffak olamaz.” [34]</p>
			<p class="paragraf">...Niyazi Bey iki saat söyledi. Osmanlılığın kıymetini anlar gibi oldum. Türkler hakikaten milliyet iddiasında değildiler. Dinî taassupları maarif ilerleyince, yani terakki başlar başlamaz uçup gidecekti. Bu görülüyordu. Hem bu ne âlicenaplıktı? Tarihinden, ananesinden vazgeçmek!.. Şimdi hatırlıyorum. Sözde Türklerin içinde en demokrat, en milliyetperver olan Ahmet Mithat bile Meşrutiyet’in ilk günlerinde neşrettiği bir makalede padişahın hanedanından başka Türkiye’de hiçbir Türk aile bulunmadığını yazıyordu.</p>
			<p class="paragraf">Ne tezat ya Rabbi! Hâlbuki biz Kürtlerin bile Ermeni olduklarını iddia ederiz. [35]</p>
			<p class="paragraf ParaOverride-14">15 <span class="CharOverride-10">Temmuz 1909, Moda...</span></p>
			<p class="paragraf">Bugün vapurda Niyazi Bey’e rast geldim. Yine konuştuk. Bu adam bana “Osmanlılık” âbidesinin yegâne sanatkârı gibi âli, masum, necip görünüyor. Hele Fransızca konuşurken o kadar nazik, o kadar kibar ki... Ah bu kaba Türkçe onun ağzına yaraşmıyor. Bana, “Yakında bir cemiyet teşkil ediyoruz” dedi, “‘bilâ-tefrik-i cins ü mezhep’ herkes girebilecek.”</p>
			<p class="paragraf">“Siyasî bir cemiyet mi?” diye sordum.</p>
			<p class="paragraf">“Evvelâ ilmî, içtimaî... sonra, yani tekâmülünden sonra siyasî...” [36] Güldüm, işte Türkiye’de de muhtelif cereyanlar başlamak üzereydi. Tekrar sordum: “Gayeniz ne olacak efendim?”</p>
			<p class="paragraf">“Osmanlılık...”</p>
			<p class="paragraf">“Osmanlılık olan bir şey... Var olan bir şey nasıl bir gaye, bir hedef olabilir?”</p>
			<p class="paragraf">Siyah gözleri parlıyor, yüzünde mahzun, fakat kat’î bir azmin aksi gölgeleniyordu.</p>
			<p class="paragraf">“Mevcut ‘Osmanlılık’ yalandan başka bir şey değildir” dedi, “Rumların Patrikane’si var. Ayrı lisanı var, ayrı mektepleri var. Ermenilerin keza. Bulgarların keza. Sırpların keza. Arapların keza. Arnavutların, sair Osmanlıların da öyle... O hâlde nerede hakikî, ‘bir’, ‘yekpare, yekvücut’ Osmanlılık? Babıâli bu ayrılığı inkâr ediyor. Ama gören bir gözden bir hakikat saklanılamaz. Tanzimat’ın yaratmak istediği ‘Osmanlılık’ daha doğmamıştır.”</p>
			<p class="paragraf">“Fakat o nasıl doğabilir?” diye sordum.</p>
			<p class="paragraf">“Bütün unsurları kaynaştırıp yerleştirme ile...”</p>
			<p class="paragraf">“Bunu mümkün mü zannediyorsunuz?”</p>
			<p class="paragraf">“Tamamıyla...” [37]</p>
			<p class="paragraf">Düşündüm. Niyazi Bey bu zannına bütün mevcudiyetiyle itikat ettiği sözlerinin katîyyetinden anlaşılıyordu. Devam etti:</p>
			<p class="paragraf">“Eğer Osmanlılıktaki bütün unsurların kaynaşacağından, bir olacağından, bir an şüphelensem Osmanlılığı esasından inkâr etmiş olmaz mıyım?.. ‘Bilâ-tefrik-i cins ü mezhep’, bu ne demektir biliyor musunuz? ‘Hiçbir cins, hiçbir mezhep yok, yalnız Osmanlılık var!’ demektir. Tanzimat cinsin, mezhebin arasında müsavat ilân ederek, onların ya hiç olmamasını, yahut bir olmasını istemiştir. Bu büyük emeli yalnız kâğıtlara yazmış, kanunlara geçirmiş, yani hayalde bırakmış, fiile çıkaramamış. Meselâ o ‘yekpare, yekvücut’ Osmanlılık için tek bir lisan, tek bir milliyet, tek bir din, tek bir terbiye, tek bir tarih, tek bir maarif ibda edememiş.”</p>
			<p class="paragraf">“Lâkin bu nasıl mümkün olurdu?”</p>
			<p class="paragraf">“Pekâlâ mümkün olurdu! Eğer mümkün olmasaydı ‘Osmanlılık’ yalanını ihtira etmekten ne fayda çıkacaktı?”</p>
			<p class="paragraf">Hakikaten ben de düşündüm. Unsurların hepsini kaynaştırıp tek bir lisan ile konuşturmadan, tek bir terbiye ile, tek bir maarifle yetiştirmeden “yekpare, yekvücut” bir müessese temin olunamazdı. Evet mutlaka Tanzimatçılar bu hayali hakikat yapacaklarına kaildiler. İlk defa kendilerinin [38] mensup oldukları Türk milliyetini Türklere unutturdular. “Türk” kelimesini tarihlerinden, edebiyatlarından, “Türkiye” kelimesini coğrafyadan kaldırdılar. İşte muvaffak oldular. Demek bir millet kendi müessesatını, an’anatını, lisanını, hatta milliyetinin ismini bile unutabilirmiş. Nitekim Hamdi Çavuş bana “Türk olmayıp, Müslüman olduğunu” söylemişti.</p>
			<p class="paragraf">Türkler hâkim iken böyle milliyetlerini terk edip mevzu, vaki “Osmanlılık” milliyetini kabul ettikleri, hem içlerinden henüz kimse buna itiraz etmediği hâlde diğer milletler niçin onları taklitten geri kalsınlar?..</p>
			<p class="paragraf ParaOverride-14">Düşünüyorum. Bu ne tuhaf olacak! Fakat bu aynı zamanda ne insanî, ne medenî, ne muasır bir milliyet olacak? Yeni bir lisanla, yeni bir ahlâkla, yeni bir gaye ile, yeni bir din ile, yeni bir terbiye ile yükselecek olan yeni “Osmanlı” milliyeti ihtimal arzda umumî, müşterek insaniyet dininin vâzıı gibi saadet, teali meş‘aleleri tutuşturacak. Düşünüyorum... “Ah, bu hayal hakikat olsa...” diyorum. [39]</p>
			<p class="paragraf ParaOverride-14"><span class="CharOverride-10">18 Ağustos 1909, Moda...</span></p>
			<p class="paragraf">Hava o kadar sıcak ki... başım ağrıyor. Aynı zamanda dehşetli bir nezlenin görünmez gemleri altında nefes alamıyorum. Şimdi Niyazi Bey’den bir mektup aldım. Fikirlerim karmakarışık! Boğucu bir kararsızlık buhranı geçiriyorum. Acaba ben de milliyetperver, ben de haberim olmadan mahdut bir adam, büyük insaniyet fikrini ihatadan âciz bir şoven miyim?</p>
			<p class="paragraf">Bu mektubun aslını saklayacağım. Şayet kaybedersem diye buraya da kopya ediyorum: [40]</p>
			<p class="paragraf ParaOverride-14"><span class="CharOverride-10">18 Ağustos 1909, Pangaltı</span></p>
			<p class="paragraf">Azizim Mösyö Hayikyan,</p>
			<p class="paragraf">Geçen ay vapurda size bahsetmiş olduğum cemiyeti teşkil ettik. Kulübümüz de açıldı. Hükümet istediğimiz müsaadeyi hiç geciktirmedi, verdi. Programımız, esaslarımız Babıâli’nin bütün mukavemetlerine rağmen takip etmek istemesi lâzım gelen gayeye çok muvafıktı. Evet, yine bilâ-tefrik-i cins ü mezhep... Hükümete verdiğimiz beyannamede şunları yazdık:</p>
			<p class="paragraf">1- “Osmanlı Kaynaşma Kulübü”ne “bilâ-tefrik-i cins ü mezhep” her Osmanlı girecek.</p>
			<p class="paragraf">2- Osmanlı namı altında toplanan milliyetlere umumî, müşterek bir terbiye verilecek, Türklük gibi sair unsur ve milliyet hisleri yavaş yavaş iptal olunacak.</p>
			<p class="paragraf">3- “Osmanlı” vatanının birliği temin, yeni bir “Osmanlı” vatanîliği ihdas edilecek.</p>
			<p class="paragraf">4- Bütün Osmanlılara umumî, müşterek bir lisan öğretilecek. Bu umumî Osmanlı lisanı, Osmanlı maarifinin, edebiyatının, ilminin lisanı sayılacak.</p>
			<p class="paragraf">5- Mekteplerde Osmanlılık haricinde hiçbir kavmiyete, milliyete kıymet verilmeyecek. Osmanlı memleketi çocukları kendi eski milliyetlerinin, kavmiyetlerinin tarihlerini, edebiyatlarını öğrenmeyecekler.</p>
			<p class="paragraf">6- Kulübümüz gayesine vusul için gazeteler, risaleler çıkaracak, konferanslar verecek. İlk adım olarak “İzâbe-i anâsır” şubeleri açarak, halk arasındaki mütekabil dinî taassupların, millî iştiyakların söndürülmesine çalışılacak.</p>
			<p class="paragraf">Fakat bu esaslar üzerinde yürümek değil, hatta bunlara yaklaşmak için çok büyük gayretler istiyor. Şimdi idealimizi ilim, fen noktasından tetkik ile harekete başlayacağız. Kulübümüzün idare heyeti, ilmî encümeninde yalnız Türk Osmanlılardan değil, [41] Rum, Yahudi, Levanten, Arap, Bulgar da var. Ben idare heyetine, encümene Ermeni olarak sizin girmenizi arzu ediyorum. Arkadaşlarıma fikrimi söyledim. Sizin gördüğünüz âli tahsil yarınki müşterek insaniyete bir numune olacak. “Osmanlılık” idealini nasıl necip bulduğunuzu anlattım. Arkadaşlarımızın içinde hiç meçhul kimse yoktur. Namuslarını, irfanlarını bütün Osmanlı memleketi tanır, siz de tanırsınız. Bakınız:</p>
			<p class="paragraf">Diyamandis Efendi,</p>
			<p class="paragraf">Nikefor Angilef Efendi,</p>
			<p class="paragraf">Nikolaviç Efendi,</p>
			<p class="paragraf">Fraşerli Nadir Bey,</p>
			<p class="paragraf">Moiz Bori Efendi,</p>
			<p class="paragraf">Salihü’l-aynî Efendi,</p>
			<p class="paragraf">Casimü’l-Kürdî Bey,</p>
			<p class="paragraf">Louis Durant Bey,</p>
			<p class="paragraf">Sadullah Behçet Bey,</p>
			<p class="paragraf">Hasan Rudi Bey,</p>
			<p class="paragraf">Şair Sait Bey,</p>
			<p class="paragraf">Celil Mün’im Bey,</p>
			<p class="paragraf">Hoca Bâli<span class="dipp"><a class="_idFootnoteLink" href="#footnote-225-99" id="footnote-225-99-backlink">99</a></span> Efendi,</p>
			<p class="paragraf">Doktor Eserullah Nâtık Bey.</p>
			<p class="paragraf">Büyük emelimizin intişarına iştirak istiyorsanız iki satırla muvafakatinizi yazınız. Önümüzdeki pazartesi günü Süleymaniye Caddesi’ndeki “57” numaralı kulübümüze teşrif buyurunuz.</p>
			<p class="paragraf">Baki ümit...</p>
			<p class="paragraf">“Osmanlı Kaynaşma Kulübü”</p>
			<p class="paragraf">Muvakkat Kâtibi</p>
			<p class="paragraf">Niyazi</p>
			<p class="paragraf ParaOverride-14">Ne yazsam! Evet mi? Hayır mı?.. Bugün aklım başımda değil. Rahatsızım, biraz düşüneyim. Zaten hemen muvafakat hoppalık olmaz mı? [42]</p>
			<p class="paragraf ParaOverride-14"><span class="CharOverride-10">20 Ağustos 1909, Moda...</span></p>
			<p class="paragraf">Rahatsızlığım devam ediyor. Nezle zannettiğim şey kötü bir “korbator...”muş. Bu sıcakta nerde soğuk almışım?.. Aklım ermiyor. Yarın biraz kalkabileceğim. Doktor, “Yat, hiç dışarı çıkma...” diyor. Bu onların âdetidir. İyi olursam neye mahpus kalayım? Zaten pazartesine epeyce var. Niyazi [43] Bey’e şimdi cevap yazdım. “Osmanlı Kaynaşma Kulübü”ne gireceğim. İki üç gün nafile düşündüm. Böyle bir kulübe girmekte hiçbir mahzur yok. Lâkin bizde “vehim” bir illet, hayır ikinci bir tabiat olmuş. Hâlâ kendi milliyetlerini çoktan terk etmiş olan zavallı Türklerden çekinmek... Bu hakikaten manasız... Hem bu kulüpte Türk olmayan yalnız ben miyim? Rum, Arnavut, Sırp, Arap hâsılı her milletten var. Benim milliyetim tehlikeye uğrarsa onlarınki de uğrar...</p>
			<p class="paragraf ParaOverride-14"><span class="CharOverride-10">1 Eylül 1909, Moda...</span></p>
			<p class="paragraf">Daha iyi olamadım. “Osmanlı Kaynaşma Kulübü” azalarından ne kadar Türk varsa hepsi mektupla hatırımı sordular. Diğer kavimlerden olan azalar hiç aldırmıyorlar. [44]</p>
			<p class="paragraf ParaOverride-14"><span class="CharOverride-10">21 Teşrin-i evvel 1909, Moda...</span></p>
			<p class="paragraf">Bugün kulübe gittim. Beni hararetle kabul ettiler. Bina gayet büyüktü. Eşya pek muhteşemdi. Kulübün masrafını Türk azalar uhdelerine almışlar. Niyazi Bey galiba çok zengin. İçtima salonu küçük bir saray divanına benziyordu. Uşakların hepsi resmî elbiseler giymişlerdi.</p>
			<p class="paragraf">İçtima hakikaten ilmî idi. “İçtimaî müesseseler kendi kendine mi teessüs eder, yoksa tesis mi edilir?” meselesi mevzu idi. Herkes söyledi. Hakikaten a<span class="CharOverride-10">‘</span>za şimdiye kadar gördüğüm adamların en mükemmelleri...</p>
			<p class="paragraf">Münakaşadan bir netice çıkmadı, dağıldık. Reisi Sait Bey... Bu çok değerli bir adam; hakikaten şiarı, “Milletim nev<span class="CharOverride-10">‘</span>-i beşerdir, vatanım rûy-i zemin”<span class="dipp"><a class="_idFootnoteLink" href="#footnote-225-100" id="footnote-225-100-backlink">100</a></span> olan bir âlim... [45]</p>
			<p class="paragraf ParaOverride-14"><span class="CharOverride-10">7 Mart 1910, Moda...</span></p>
			<p class="paragraf">Altı ay ne çabuk geçmiş... Benim işlerim bozulmağa başladı. “Osmanlı Kaynaşma Kulübü”ne mensubiyetimi bizimkilerden kimsenin duyduğu yok... Çünkü biz hiç gürültü yapmıyoruz. Henüz ne gazete, ne risale neşrettik. Müzakerelerimizden daima sabit bir netice çıkmıyor. Başladığımız iş o kadar büyük, o kadar müşkül ki kendim içinde olmasam “Bu ancak bir hayaldir” diyeceğim.</p>
			<p class="paragraf">Fakat Niyazi Bey’in bir sözü hiç kulağımdan çıkmıyor:</p>
			<p class="paragraf ParaOverride-14">Olmaz olmaz, deme, olmaz olmaz </p>
			<p class="paragraf">Güzelim âlem-i imkândır bu... [46]</p>
			<p class="paragraf ParaOverride-14"><span class="CharOverride-10">11 Mayıs 1910, Moda...</span></p>
			<p class="paragraf">Ah güzel İstanbul... Artık sana veda etmek icap ediyor. Bir haftaya kadar Marsilya’ya gidiyorum. Seksen lira maaş... Torakyan Kumpanyası’nın vekili oldum. Niyazi Bey hareketimi işittiği vakit “Biz sana bu maaşı veririz, kal...” dedi. Hakikaten ne garip, fakat ne zengin adam... Kabul etmedim. Meyus oldu. Hiç olmazsa muhabir aza olmamı rica etti.</p>
			<p class="paragraf">Şimdiye kadar Avrupa’da yaşamamıştım. Bakalım o hayat nasıl?.. Maa-haza bu odamı bırakmayacağım. Her fırsatta koşacak, yine bu manzaraya, bu sükûn, bu şiir içinde uyuyan Fener’e kavuşacağım. [47]</p>
			<p class="paragraf">[49]</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-93-backlink" id="footnote-225-93">93</a>	“Koleksiyon” ve başlıksız bir bölümünü “küçük hikâye” tanımlamasıyla 1913’te <span class="CharOverride-10">Zekâ</span> dergisinde (Sayı: 19, 21-26) yayımladığı <span class="CharOverride-10">Tatlısu Frenkleri</span> isimli roman taslağı kastediliyor.</p>
					<p class="dipnot">	Bu kısımların tefrika edilmesi dikkate alınarak, kitap hâlinde (<span class="CharOverride-10">Ashab-ı Kehfimiz</span> adıyla) yayımlanışı 1918 olsa da kronolojik sıralamada asıl yarine çekilmiştir.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-94-backlink" id="footnote-225-94">94</a>	31 Mart Olayında öldürülen Ali Kabuli kastediliyor.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-95-backlink" id="footnote-225-95">95</a>	“Volkan” gazetesi kastediliyor.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-96-backlink" id="footnote-225-96">96</a>	René Pinon (1807-?) Fransız yazar. Burada atıf yapılan kitabı: <span class="CharOverride-10">L’Europe et l’Empire Ottoman</span> (1909 Paris).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-97-backlink" id="footnote-225-97">97</a>	Metinde “tetâbuklarını” biçiminde.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-98-backlink" id="footnote-225-98">98</a>	Islahat-ı Esasiye Fırkas’ının yayın organı olarak Kürt Şerif Paşa tarafından Paris’te yayımlanan <span class="CharOverride-10">Meşrutiyet</span> (1910-1912) gazetesi, bu sloganı, başlıkaltı ifadesine şöyle yerleştirmişti: <span class="CharOverride-10">“Bilâ-tevfik cins ve mezhep, bilûmum Osmanlıların müsâvât-ı hukukuna ve menâfi-i siyasiye ve iktisadiyelerinin müdâfaasına hâdim bir cerîdedir.”</span></p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-99-backlink" id="footnote-225-99">99</a>	Metinde “Yami” şeklinde; ancak daha sonraki kısımlarda “Bâli”.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-100-backlink" id="footnote-225-100">100</a>	Bu mısraı ilk defa Şinasi, Victor Hugo’dan tercüme ederek kullanmıştır. Fikret, hümanizmini “Haluk’un Amentüsü”nde bu mısra üzerine kurar. Hikâyedeki gönderme Tevfik Fikret’le ilgilidir.</p>
				</div>
			</div>
		</div>
	</body>
</html>