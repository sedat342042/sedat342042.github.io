<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-103</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="paragraf">Olup Bitenler</p>
			<p class="baslik ParaOverride-12" id="_idParaDest-101">Hayırlı Bir Fal</p>
			<p class="paragraf ParaOverride-8"><span class="CharOverride-10">Bu vaka hakikaten geçen hafta Beşiktaş’ta cereyan etmiştir.</span></p>
			<p class="paragraf ParaOverride-14">Hoca Mehmet Bey - Yetmiş yaşında, dünyadan elini eteğini çekmiş eski bir falcı. Ne gazeteleri okur, ne hâdisatı takip eder. Vükelânın, fırkaların, devletlerin ilâh... isimlerini bile bilmez.Ak sakallı şık bir adam - Müşteri! 60 yaşında var yok...</p>
			<p class="paragraf">-----------</p>
			<p class="paragraf">Bahçe üstüne alaturka sedir döşeli, zemini mısır hasırı kaplı, biraz alçak tavanlı loş bir oda... Köşede Hoca Mehmet Bey oturur.</p>
			<p class="paragraf">İçeri giren müşteri eteğini öptükten sonra, müşteri: “Ah efendim, pek dardayım. Düşmez kalkmaz bir Allah! Müşkül bir iş için sizi tasdî etmeğe geldim.”</p>
			<p class="paragraf">Falcı: “Söyle, nedir bakalım?”</p>
			<p class="paragraf">“Gaipte birisi için soracağım.”</p>
			<p class="paragraf">“Pekâlâ, ismi?”</p>
			<p class="paragraf">“Enver köleniz.”</p>
			<p class="paragraf">“Babasınınki?”</p>
			<p class="paragraf">“Hacı Ahmet kulunuz...”</p>
			<p class="paragraf">“Anasının ismi?”</p>
			<p class="paragraf">“Ayşe cariyeniz...”</p>
			<p class="paragraf">“Beş dakika sabredin, hepsini inşallah söylerim...”</p>
			<p class="paragraf">(İhtiyar falcı yanındaki rahleden sarı bir defter çeker, divitini açar. Bir saz kalem çıkarır. Remil dökmeğe başlar. O döktükçe müşteri heyecanını, merakını saklayamaz. Kımıldar durur.)</p>
			<p class="paragraf">Falcı: “Ooo! Pek acayip bir fal! Fakir, kırk yıldır remil, fal bakarım. Böylesine şahit olmadım. İşte ilk defa remil eşkâli hem müspet hem menfi zuhur ediyor! Remil kaidesinde bunun pek az zuhur ettiği rivayet olunur. Sâirüddinü’l-ba’l (Sardanapal) zamanında böyle bir remil düştüğü tarihlerde yazılıdır. El-ıyazü bîllâh...”<span class="dipp"><a class="_idFootnoteLink" href="#footnote-225-235" id="footnote-225-235-backlink">235</a></span></p>
			<p class="paragraf">“Aman efendim, pek meraklı şeyler söylüyorsunuz. Lütfen izah buyurunuz, merakımdan...”</p>
			<p class="paragraf">“Patlayacak mısın? Acele etme. Dinle, bak. Enver’de talih hem âli, hem süflî! Servet hem harikulade, hem hiç! Asalet hem yüksek, hem alçak! İlim ve irfan hem var, hem yok! Şöhreti hem nimet, hem âfet! Hem cesur, hem korkak! Hem sadık, hem yalancı!.. Daha ne söyleyeyim? Bunların hepsi hem müspet, hem menfi şekillerle aynı şahısta tezahür ediyor! Fakir bunları nasıl tevil edeyim? İçinden çıkılmaz bir mana!”</p>
			<p class="paragraf">Müşteri: “Aman efendim, Şimdiki hâlde nerede?”</p>
			<p class="paragraf">“Uzak bir yerde! Büyük endişe içinde! “</p>
			<p class="paragraf">“Avdet edecek mi?”</p>
			<p class="paragraf">“Hay, hay... Hem gelecek, hem getirecekler! Hem de tantana ile getirecekler.”</p>
			<p class="paragraf">“Ya sonra?..”</p>
			<p class="paragraf">“Sonra da... Biraz kîl ü kalden sonra yine teali ümidi kuvvetli.”</p>
			<p class="paragraf">Müşteri sevinir, yüzü güler, yanakları kızarır. Ellerini ovuşturarak: “Aman efendim, eksik olmayınız, kurbanınız olayım. Ne lütuf-kârsınız! Ne hayırlı şeyler haber veriyorsunuz!”</p>
			<p class="paragraf">“Evet yine teali ümidi var... diyorum.”</p>
			<p class="paragraf">(Falcı tekrar remil rakamlarını gözden geçirir.)</p>
			<p class="paragraf">Müşteri: “Fakat efendim bu kadar talihsizliğe uğramış bir zavallı için yeni baştan teali ümidi! Ne keramet buyuruyorsunuz... Bendeniz onun babasıyım.”</p>
			<p class="paragraf">Falcı: “Öyle mi? Maşallah, maşallah, çok iyi! Ben keramet falan söylemiyorum. Remil ne diyorsa onu söylüyorum. İşte ‘âkıbetü’l-ukba’ hanesi! Pek vazıh görünüyor: Her hâlde mutlak bir teali var. Ama bu teali manen değil, cismen...”</p>
			<p class="paragraf">Müşteri: “Ne demek efendim?”</p>
			<p class="paragraf">Falcı:</p>
			<p class="paragraf">“Şöyle yerden iki karış kadar bir yükselme...”</p>
			<p class="paragraf">“Ne?”</p>
			<p class="paragraf">“Evet, nihayet yerden dört beş karış kadar bir teali... diyorum.”</p>
			<p class="paragraf">“!!!”</p>
			<p class="paragraf">“...”</p>
			<p class="paragraf">Müşteri sapsarı kesilir, gözünün önüne yerden dört-beş karış kadar yükselmiş fidan boylu şanlı şerefli kahraman evlâdının hayali gelmiş gibi titrer. Falcı sırlar içinde nadiren zuhur eden bu müspetli menfili remili tekrar gözden geçirerek daha meçhul, daha müthiş şeyler görüyormuş gibi, “Estağfurullah, estağfurullah! Euzübillâh... lânetullahi aleyh... Ya lâîn! Ya mel’ûn!..” diye ürkerek, gözlerini açarak söylenmeğe başlar!</p>
			<p class="paragraf ParaOverride-7">Camsab</p>
			<p class="paragraf ParaOverride-8"><span class="CharOverride-10">Diken, </span>Sayı: 6, 9 Kânun-ı sani [Ocak] 1335/1919, s. 2.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-235-backlink" id="footnote-225-235">235</a>	“Allah korusun, Allah”a sığınırım” anlamında.</p>
				</div>
			</div>
		</div>
	</body>
</html>