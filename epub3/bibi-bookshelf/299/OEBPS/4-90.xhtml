<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-90</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">      </p>
			<p class="baslik" id="_idParaDest-88">Bir Hatıra<span class="dipp"><a class="_idFootnoteLink" href="#footnote-225-206" id="footnote-225-206-backlink">206</a></span></p>
			<p class="paragraf ParaOverride-8"><span class="CharOverride-10">Le grade dégrade...</span><span class="dipp"><a class="_idFootnoteLink" href="#footnote-225-207" id="footnote-225-207-backlink">207</a></span></p>
			<p class="paragraf">Ah gençlik!.. Tıpkı ezelî bir baharın ilk çiçekli günlerine benzer. Yeşil kırlar, kelebek dolu bahçeler, güzel kokular içinde serçelerin şen efsanelerini doymadan dinleyerek dolaşırız. İdealimizin rüyası bize hayat kışının fırtınalarını, karlarını, tipilerini hatırlatmaz. Ben işte bu hiç bitmez sanılan baharı İzmir’de geçirdim. On dokuz yaşındaydım. Galiba on beş sene evvel... Evet; seneler nasıl bir ok gölgesi gibi uçuyor! Meşrutiyet’in bu hür, bu serbest günlerinden çok uzaktık. Lâkin o eski, zalim idarenin ezici kahrını, gafletim sayesinde, hiç duymuyordum. Mersinli’deki<span class="dipp"><a class="_idFootnoteLink" href="#footnote-225-208" id="footnote-225-208-backlink">208</a></span> minimini evimde, kocaman çınar ağaçlarının hiç durmadan öten ninnileri içinde, kitapların dipsiz girdabına dalmış gitmiştim. Haricî kâinat umurumda değildi. Sözde felsefe feneriyle büyük bir hakikat bulacaktım. Heyhat! Şimdi bu masum hülyamı aklıma getirince nasıl acı acı gülüyorum... Bir kelimeyi, bir satırı, bir sözü haftalarca, aylarca düşünür, bir cümlenin altındaki –var tevehhüm ettiğim– gizli manayı bulmak için birçok geceler uyuyamazdım. Filozofların pek o kadar mana murat etmeden yumurtladığı fikirler, bence bir “ilâhî nas” gibiydi. Hatta romanlarda rast geldiğim “ukalâlık”lar bile gözümden kaçmazdı. Onları da fişlere yazar, notlarımın arasına kordum. </p>
			<p class="paragraf">Bu “ukalâlık”lardan birisi, beni tam üç ay düşündürdü. Tam yüz beş gece gözüme uyku girmedi. Flaubert’in miydi, yoksa bir başkasının mı, iyice hatırlayamıyorum: “Le grade dégrade...”, yani “Rütbe, haysiyeti düşürtür” cümlesi! Bundan bir türlü mana çıkaramadım. Bilakis fikrimce rütbe insanı herkesin seviyesinden yukarı kaldırır, yükseltir, hatta sahibine hususî bir haysiyet verirdi. Artık başka kitap, gazete falan okuyamaz oldum... Her satırın altında, manasını anlamadığım bu “Le grade dégrade...” cümlesi kararıyor, bir avuç istifham işaretinden yoğrulmuş sabit bir fikir gibi dimağımda düğümleniyordu. Sakin evimde oturamıyor, bulamadığım manayı arayarak tenha sahillerde, kalabalık caddelerde, dar sokaklarda serseri serseri dolaşıyordum. Bir “meçhul”, bir “sır” insana ne kadar ıstırap verir; bahusus masum bir iman da olursa... Bir gün yine deli gibi, içimden “Le grade dégrade! Le grade dégrade...” diye söylenerek hükümet konağının önünden geçiyordum. İsmimi işittim. Döndüm. Bir de baktım ki, riyaziye muallimim, Logaritmacı Hasan! Askerî kıraathanesinin ta köşesinde bir sandalyeye kurulmuş, nargilesini çekiyor... </p>
			<p class="paragraf">“Nereye böyle?” </p>
			<p class="paragraf">“Le gr... şey! Hiç...” diye kendimi topladım. </p>
			<p class="paragraf">“Çok dalgınsın.”</p>
			<p class="paragraf">“Evet.”</p>
			<p class="paragraf">“Gel otur da, bir kahve iç bakalım. Dalgınlığın geçer...” dedi. Gösterdiği sandalyeye iliştim. Kalıpsız fesini taş masanın üstüne koymuştu. Açık yüksek alnında çok sık, çok kır saçları bir arslan yelesi gibi muntazam bir dağınıklıkla kabarıyordu. Parlak gözleriyle beni bir süzdü.</p>
			<p class="paragraf">“Sana ne olmuş” dedi, “betin benzin solmuş!”</p>
			<p class="paragraf">“Hiç...” </p>
			<p class="paragraf">“Söyle, söyle.” </p>
			<p class="paragraf">Üç aydır küçük bir cümlenin manasını arıyorum da... </p>
			<p class="paragraf">“Bulamıyorsun ha?” diye güldü. </p>
			<p class="paragraf">“Evet!” dedim. Başını salladı: “İşte riyaziyeye çalışmamanın cezası! Dünyada ancak bir ilim vardır, o da riyaziyedir. Onu bilen her şeyi bilir. Başka ilimler hep safsatadır.”</p>
			<p class="paragraf">“Ben felsefeyle uğraşıyorum” diye lâfını kestim. </p>
			<p class="paragraf">“Daha iyi ya... Bütün bütün atmasyon! İspata muhtaç olmayan bir şey.”</p>
			<p class="paragraf">O vakit bende gençliğin boş gururuyla canlanmış, mutaassıp bir felsefe hamiyeti vardı. Bu küfür canımı sıktı. Vakıa logaritmacının paradoksal bir adam olduğunu biliyordum. Ama yine kendimi tutamadım. “Sen riyaziyecisin!” dedim, “Ama her cümlenin, her kelimenin manasını anlar mısın?”</p>
			<p class="paragraf">“Anlarım. Bence meçhul yoktur.” </p>
			<p class="paragraf">“Manasını ihata edemediğin bir söz olmaz mı?” </p>
			<p class="paragraf">“Olmaz! Pascal, Newton, Leibniz, Gauss, August Comte... Daha sayayım mı! Hâsılı dünyada ne kadar hakikate benzer müspet bir şey meydana koymuş âlim, filozof varsa niçin hepsi riyaziyecidir? Çünkü fikirler mücerrettir. Dünyada hiçbir fikir yoktur ki riyaziyenin tecrit çerçevesinden hariç kalsın.” </p>
			<p class="paragraf">Logaritmacı, hislerimizin işaretleri olan isimlerin, tabirlerin, hatta vasıfların şuurumuzda nasıl başlı başına bir “mücerredat” âlemi teşkil ettiğini, bu âlemin nâzımı ancak riyazî mantık olduğunu uzun uzadıya anlatmaya başladı. Garson kahvemi getirdi. Yudum yudum içiyor, “Şuna benim cümlenin manasını bir sorayım!” diyordum. Nutkunu en coşkun yerinden kestim. “‘Le grade dégrade...’ ne demektir, hocam?” diye sordum.</p>
			<p class="paragraf">“‘Le grade dégrade!’ Evet, ‘Rütbe, tenzil-i kadr ü haysiyeti mucip olur!’ değil mi?”</p>
			<p class="paragraf">“Fakat bundan ne anlıyorsun?” </p>
			<p class="paragraf">“Bayağı manasını anlıyorum, işte...” </p>
			<p class="paragraf">“Rütbe haysiyeti bozar mı?” </p>
			<p class="paragraf">“Bozmaz mı?” </p>
			<p class="paragraf">“Bozar mı?” </p>
			<p class="paragraf">....</p>
			<p class="paragraf">Münakaşaya başladık. Logaritmacı evvelâ “tabir”leri tarif ettirmek istiyordu. Onca “haysiyet” kelimesini, tarif edemeyen, hududunu çizemeyen kullanmamalıydı. Bana sorduğu suallere kendi cevap veriyordu. “Meselâ haysiyet, yani dignité, diyordu; büyük küçük, âlim cahil, zengin fakir, âlî âdi, şah geda, hırsız uğursuz... Hâsılı herkesin kendi nefsine mahsus hususî bir haysiyeti vardır. Bu haysiyetle yaşarsa gülünç olmaz. Bu şahsî haysiyet herkesin tabiatına o kadar girifttir ki... Nasıl anlatayım? Meselâ her hayvanın kendisine mahsus şekli, tüyü, sesi gibi... Sarı gagalı beyaz bir kaz ne kadar tabiî, ne kadar mantıkîdir. Ama şimdi bu kazın rengini yeşile boyasalar, gagasını ördek gibi yassılatsalar, ne tuhaf olur. Yahut fino köpeğinin kafasına bir çift eşek kulağı, gergedan boynuzu takılsa... Kedi kişnetilse... At harlatılsa... Düşün, mahlûklar ne maskara olurlar! İşte insanlar da böyledir. Kendi içtimaî seviyelerine, tabiî mevkilerine uymayan bir vaziyet onlarda ibram edildi mi hemen düşer, rezil rüsva olurlar...” lâfını, kıyaslarını, misallerini uzatıyor; eldiven gibi vücuda tıpatıp oturan elbiseler insanı nasıl güzelleştirirse, bol yahut küçük gelenler de palyaçoya çevirdiğini söylüyordu. Ben dinliyordum. Mevki ile sahibinin arasında samimî bir münasebet bulunmazsa vaziyetin çok gülünç olacağına pek akıl erdiremiyordum. Önümüzden atlı tramvaylar, arabalar, insanlar geçiyordu. Logaritmacı benim anlayışsızlığımı görünce yine mektepteki tavsiyelerini tekrarlamaya başladı. Ben artık yalnız dinler gibi davranıyor, yine cümlenin manasıyla<span class="dipp"><a class="_idFootnoteLink" href="#footnote-225-209" id="footnote-225-209-backlink">209</a></span> dalga geçiyordum. Birden haykırdı:</p>
			<p class="paragraf">“Bak işte!”</p>
			<p class="paragraf">“Ne?” diye gösterdiği tarafa döndüm. </p>
			<p class="paragraf">“Sorduğun sözün canlı manası....”</p>
			<p class="paragraf">“!”</p>
			<p class="paragraf">Baktım. Salepçioğlu Hanı tarafından kır sakallı, şişmanca bir adam, arkasında iki üç zeybek, sallana sallana geliyordu. </p>
			<p class="paragraf">“Kim bu?”</p>
			<p class="paragraf">“Dikkatli bak.” </p>
			<p class="paragraf">Pantolon azmanı koyu mavi, dar bir çakşır üstüne şık bir smokin giymişti. Başında ince abanî bir sarık vardı. Temiz bir işkence aletine benzeyen gayet yüksek yakalı beyaz gömleğinde boyun bağı yoktu. Gözlerinde altın gözlükler, göbeğinin üstünde kalın bir altın zincir... Sanki bir tarafa dokunmasın diye dikkatle vücudundan ayrı tuttuğu ağır tespihi elinde, kırıta kırıta yürüyordu. Kolları, koltuklarının altında birer zaviye-i kaime hâsıl edecek derecede kabarmıştı. Arkasındaki maiyeti paltosunu, şemsiyesini, bastonunu taşıyordu. Kendimi tutamadım. Pufkurdum [sordum]: “Ayol bu ne?” </p>
			<p class="paragraf">“Dikkatli bak.”</p>
			<p class="paragraf">Bu küçük alay sallana süzüle önümüzden geçti. Abanî sarıklının arkasındakiler taşıdıkları şeyleri mukaddes emanetlermiş gibi göğüsleri hizasında tutuyorlardı. Gülüyordum. Acaba bir apukurya şakası mıydı? Logaritmacı “Gördün ya...” dedi. </p>
			<p class="paragraf">“Ne bu Allah aşkına!”</p>
			<p class="paragraf ParaOverride-14">“İzzet Holo’nun bir cinayeti!”</p>
			<p class="paragraf">Anlamadım. Tekrar sordum: “Ne cinayeti?” </p>
			<p class="paragraf ParaOverride-14">“Söyleyeyim” dedi, “bu adamcağız tarlalarının içinde kendi haberi olmadan büyük bir maden damarı çıkan cahil bir köylüdür. Yedi sekiz sene evvel köyünde gayet tabiî bir hayat geçiriyordu, okuyup yazması yoktu. Fakat gayet ciddî bir haysiyet sahibiydi. Beş vakit namazını kılar, sözü dinlenir, herkesten hürmet görürdü. Fakat kendi taksiratı haricinde parası çoğalınca çiftini çubuğunu bıraktı. Sık sık İzmir’e gelmeye alıştı. Sonra...” </p>
			<p class="paragraf">“Eey, sonra...” diye sabırsızlandım. Güldü.</p>
			<p class="paragraf">“Sonra nasıl olmuş bilmiyorum; bir kolayını bulmuş, başkâtip İzzet’e her sene turfanda üzüm, falan filân göndermeye başlamış. İzzet’in işi yok! Tutmuş, bu zavallı adama bol keseden bir “mir-i mirânlık” rütbesi vermiş! Memiş Ağa birdenbire Memiş Paşa oluverince... İşte bu gördüğün vaziyete girdi. Şimdi İzmir’e geldi mi, en açık havalarda bile arkasında ayrı ayrı paltosunu, bastonunu, şemsiyesini taşıyan uşaklarıyla: “Ben paşayım, bana bakınız!” der gibi kabara kabara dolaşır. Etrafından selâm, temenna, hürmet, takdir dilenir. Ama görüyorsun... ya, ne acıklı, ne gülünç bir hâl!..” </p>
			<p class="paragraf">....</p>
			<p class="paragraf">Logaritmacıya deminden sorduğum cümlenin manasını artık kendim yazmış gibi anlamıştım. Kafamdan –velev ehemmiyetsiz olsun– bir “meçhul”ün ağırlığı kalkınca o kadar ferahlamıştım ki... Başka düşünecek bir şey bulmak için Mersinli’deki minimini evime döndüm. Büyük ağaçların ahenkli fısıltıları içinde yine kitaplarımın dipsiz girdabına daldım!</p>
			<p class="paragraf"><span class="CharOverride-10">Hamiş</span>. -Şimdi yeni zenginciklerimizin bazı komik muvazenesizliklerini duydukça yine bu cümleyi hatırlıyorum, gayr-i ihtiyarî “Le grade dégrade...” diyorum. Gözümün önüne dar smokinli, mavi çuha çakşırlı, abanî sarıklı Memiş Paşa’nın kabaran hayali geliyor.</p>
			<p class="paragraf ParaOverride-9"><span class="CharOverride-11">Ö. S.</span></p>
			<p class="paragraf ParaOverride-7"><span class="CharOverride-10">Vakit, </span>Sayı: 229, 7 Haziran 1334/1918, s. 3.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-206-backlink" id="footnote-225-206">206</a>	İlk yayımı bu adla olan hikâye daha sonra <span class="CharOverride-10">Bahar ve Kelebekler</span>’de<span class="CharOverride-10"> </span>(İkbal Kütüphanesi, Marifet Mat., 1927, s. 130-137) “<span class="CharOverride-10">Rütbe!..</span>” adıyla yer almış ve bu isimlendirme devam etmiştir.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-207-backlink" id="footnote-225-207">207</a>	“Rütbe, haysiyeti düşürür.” anlamında bir Fransız atasözü.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-208-backlink" id="footnote-225-208">208</a>	Mersinli: İzmir’de bir köy.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-209-backlink" id="footnote-225-209">209</a>	Metinde “manasını”.</p>
				</div>
			</div>
		</div>
	</body>
</html>