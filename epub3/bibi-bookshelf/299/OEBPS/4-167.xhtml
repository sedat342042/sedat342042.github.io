<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-167</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="baslik" id="_idParaDest-166">Foya’dan<span class="dipp"><a class="_idFootnoteLink" href="#footnote-225-391" id="footnote-225-391-backlink">391</a></span></p>
			<p class="paragraf">Ertesi günü gittim.</p>
			<p class="paragraf">Bu konak hakikaten küçük bir saraydı. Geniş mermer merdivenli cevizden muhteşem bir kapı... Bu kapının etrafında gene mermerden, kırmızı granit başlıklı iyoniyen tarzında sütunlar... Sarı altından sanılacak plağın ortasındaki düğmeye bastım. Karşıma genç bir uşak çıktı. Eski mebusu sordum. Galiba geleceğimi söylemiş. “Buyurun” dedi.</p>
			<p class="paragraf">Beni sağda, bir salona aldı. Saraylara girdiğim hâlde daha bu kadar zengin bir dekor, bir süs görmemiştim. Yerdeki ipek halının yumuşaklığını hissediyor, gözlerimi duvardaki levhalardan ayıramıyordum. Çok beklemedim. Eski mebus içeri girdi. Bu, al yanaklı, gayet kısa kesilmiş kır bıyıklı şişman, kaba bir adamdı. Elimi tuttu, sıktı. Parmakları çakıl çukul yüzük içindeydi.</p>
			<p class="paragraf">“Oturun bakalım, sizinle konuşalım” dedi.</p>
			<p class="paragraf">“...”</p>
			<p class="paragraf">Karşı karşıya oturduk. Ayağında gayet kıymetli kumaştan yapılmış bir fantezi pantolon vardı. Podüsüet terliklerinin üstünden renkli ipek çorapları gözüküyordu. Arkasındaki deve tüyünden kısa hafif bir ropdöşambr idi. Muharebe içinde hayatının bir kısmını Bükreş’te, Viyana’da, Berlin’de hatta İsviçre’de geçirmiş bir adamın, gecelik esvabıyla misafir kabul edilemeyeceğini öğrenmemesi tuhaf değil miydi? Eski mebusun böyle fantezi pantolon üzerine kısa ropdöşambr giymesi âdeta hoşuma gitti. İçimden “Ne millî tavır, ne millî teklifsizlik” derken o damdan düşer gibi benim sükûtumu bozdu: “Azizim bir kitaptan kaç lira kazanılır?”</p>
			<p class="paragraf">“Bir kitaptan mı?”</p>
			<p class="paragraf">“Evet.” [102]</p>
			<p class="paragraf">“Bir kaç yüz lira...”</p>
			<p class="paragraf">“Amma kaç yüz lira?”</p>
			<p class="paragraf">[“...”]</p>
			<p class="paragraf">“Bir kitap kaç günde yazılır?”</p>
			<p class="paragraf">“İşi bilir.”</p>
			<p class="paragraf">“Ne demek?”</p>
			<p class="paragraf">“Kitabına göre... Kitap var bir ayda yazılır, kitap var on ayda... Hatta on senede! Avrupa’da yirmi beş senede bir kitap yazan büyük muharrirler de vardır.”</p>
			<p class="paragraf">“Yok canım?”</p>
			<p class="paragraf">“Evet.”</p>
			<p class="paragraf">“Amma tembel heriflermiş ha... Görüyorsun ya, bir de Türklere ‘tembel’ derler. Gözünü sevdiğim Ahmet Mithat! Yirmi beş sene içinde beş yüzden fazla kitap yazmış diyorlar.”</p>
			<p class="paragraf">Cebinden altın bir tabaka çıkardı. Bana da bir sigara verdi. Kibritle evvelâ kendisininkini yaktıktan sonra, elindeki ateşi bana uzattı. Kitaptan, edebiyattan bahsedişi durgunluğumu geçirmişti.</p>
			<p class="paragraf">“Bununla beraber bizde de yirmi, yirmi beş senede bir kitap yazan büyük muharrirler vardır” dedim.</p>
			<p class="paragraf">“Kim, meselâ?”</p>
			<p class="paragraf">“Tevfik Fikret.”</p>
			<p class="paragraf">“Kim bu Tevfik Fikret?”</p>
			<p class="paragraf">“Vay, tanımıyor musunuz?”</p>
			<p class="paragraf">“Hayır.”</p>
			<p class="paragraf">“İsmini de işitmediniz mi?”</p>
			<p class="paragraf">“Hatırlayamıyorum.”</p>
			<p class="paragraf">Zavallı meşhur üstadın dargın çehresi gözümün önüne geldi. İşte meşhur bir eski mebus. En meşhur bir şairimizin ismini bile bilmiyordu. Fakat hayır... Bu herife siyasî tedaîlerle mutlaka onu hatırlatacaktım.</p>
			<p class="paragraf">“Düşününüz, düşününüz” dedim.</p>
			<p class="paragraf">“Vallahi hatırlayamıyorum. Eseri roman mı?”</p>
			<p class="paragraf">“Hayır, şiir.”</p>
			<p class="paragraf">“Adı?”</p>
			<p class="paragraf">“‘Rübâb-ı Şikeste.’”</p>
			<p class="paragraf">“‘Rübâb-ı Şikeste’ ne demek?”</p>
			<p class="paragraf">“‘Kırılmış saz’ demek.”</p>
			<p class="paragraf">“Kırılmış saz mı? Münasebetsiz bir şey olmalı. Onun için [103] bilmiyorum. Yoksa ben hemen her çıkan şeyi okurum. Amma kitap evvelâ Türkçe olmalı. Doğrusu Farisice, Arapça bilmem.”</p>
			<p class="paragraf">“Ne gibi eserleri okursunuz?”</p>
			<p class="paragraf">“Yatakta yalnız kaldığım zaman uykum kaçar, kitap okumağa başladım mı hemen uyurum. Hem kitapların ismini de aklımda tutmam.”</p>
			<p class="paragraf">“Çok iyi bir ilâç!” diye güldüm. O da güldü: “Değil mi?”</p>
			<p class="paragraf">“Evet. Fakat Tevfik Fikret’i mutlaka hatırlayacaksınız. Hani Galatasaray Mektebinde müdürken maarif nazırının emriyle azlolunmuştu.”</p>
			<p class="paragraf">“Hangi maarif nazırı?”</p>
			<p class="paragraf">“Emrullah Efendi’nin.”</p>
			<p class="paragraf">“Ha, ha, ha...” diye bağırdı, “Evet şimdi aklıma geldi. Allah gani gani rahmet eylesin. Zavallı Emrullah Efendi... Evet, Fikret, Fikret... Anladım. Emrullah Efendi mektebi teftişe gittiği zaman müdüriyet odasında ‘zenne eşyası’ görmüş. Onun için azletmişti. Hem o vakit gazeteler biraz gürültü yapmışlardı. Merhum meclise geldi, yanıla yakıla müdürün odasında gördüğü aynalı dolapları, tuvalet takımlarını, pudraları, lavantaları, kolonyaları anlattı. Hepimizi galeyana getirdi. Ben hiç unutmam, ‘Asmalı keratayı!’ diye haykırdım. Emrullah Efendi’nin yanında duran Talât bana gülümseyerek ‘sus!’ diye bir işaret etti.”</p>
			<p class="paragraf">“Sustunuz muydu?”</p>
			<p class="paragraf">“Hemen...”</p>
			<p class="paragraf">“Niçin?”</p>
			<p class="paragraf">“Fırka zapt u raptı için! Lâkırdı söylerken hep Talât’ın yüzüne bakardık. Pot kıracağımız zaman o bir kumanda ile işi tamir ederdi.”</p>
			<p class="paragraf">Eski mebus o vakitki fırka hayatındaki intizamı anlatmağa başladı. Fikrince Hürriyet ve İtilâf filân gibi cemiyetler katiyen fırka olamazlardı. “Fırka için evvelâ itaat, intizam ve vahdet ister. Vahdetten kuvvet doğar!” diyordu. Sonra İttihatçılığın nasıl inhilâl ettiğine geçti. Birdenbire bana sordu: “Artık İttihatçıların buraya gelebileceklerini ümit edebilir misiniz?” [104]</p>
			<p class="paragraf">“Siz İttihatçı değil misiniz?”</p>
			<p class="paragraf">“Sen bana bakma. Benim sırtımda yumurta küfesi yok. Biz zamaneye uyarız. Ben Talât, Enver filân diyorum. Nasıl onlar gelebilecekler mi?”</p>
			<p class="paragraf">“Zannetmem.”</p>
			<p class="paragraf">“Nasıl zannetmezsiniz. Bir gazeteci ha bire ‘Onlar gelirler ve gelecekler de...’ deyip duruyor.”</p>
			<p class="paragraf">“Siz de ona bakmayınız.”</p>
			<p class="paragraf">“Niçin?”</p>
			<p class="paragraf">“Bîçareyi evham bürümüş.”</p>
			<p class="paragraf">“Doğrusunu istersen, bu evham biraz bende de var. Hatıratımı yazacağım, bastıracağım. Bu çok yaman bir eser olacak. Onların yaptıklarını hep anlatacağım. Fakat?”</p>
			<p class="paragraf">“?..”</p>
			<p class="paragraf">“Ya gelirlerse? O vakit bana ister misin ‘Kırk satır mı? Kırk katır mı?’ diye ölümlerden ölüm beğendirsinler!”</p>
			<p class="paragraf">“Demek o kadar aleyhlerine yazacaksınız?”</p>
			<p class="paragraf">“Hayır canım” diye maksadını karmakarışık anlatmağa çabaladı. Güya bir çok şeyler biliyordu. Komitanın bütün sırlarına vâkıftı. Vuranları, asanları, kesenleri, çalanları... Bilhassa masonluk dalaverelerini onun gibi ifşa edecek dünyada başka birisi yoktu. Bu ifşaattan maksadı hem para, hem şöhret kazanmaktı. Fakat ya onlar gelirlerse... İşte burasını düşünüyordu. Ben, “Onların gelmesi size bir zarar vermeyebilir” dedim.</p>
			<p class="paragraf">“Nasıl?” dedi.</p>
			<p class="paragraf">“Hatıratınızda kaçanların fenalıklarından hiç bahsetmezsiniz. Yahut oldukça zararsız kabahatlerini şöyle üstünkörü yazarsınız. Her fenalığı ölenlere, bugün intikam almaya kalkamayacak adamlara yükletirsiniz.”</p>
			<p class="paragraf">“Meselâ kimlere?”</p>
			<p class="paragraf">“Emrullah Efendi, Manyasizade Refik, Yakup Cemil, Ali Başhampa... Hâsılı ölmüş İttihatçı çok...”</p>
			<p class="paragraf">“Doğru, doğru...” diye elini dizlerine vurdu. Cigarasını bitirmeden tekrar bir tane daha yaktı. Genç Rum uşak kahvelerimizi getirmişti. Konuşurken anlıyordum ki bu adam azgın bir şöhret düşkünüydü. Zenginlik onu doyurmuyordu. Mebusluğun pohpohları aklından çıkmıyordu. Fakat nihayet bir yarım budalaydı. Ken[105]disinin çok zeki bir adam olduğunu söylediğim zaman güldü. Buna itikadı vardı. Ben bu itikadı daha ziyade kuvvetlendirdim. Dedim ki: “Sizin nasıl yetiştiğinizi bilmiyorum. Her hâlde imlânıza filân bakılırsa tahsiliniz iyi değil... Sonra Anadolu’nun ta göbeğinden kalkıp gelmişsiniz. Enverlere, Talâtlara hulûl etmişsiniz. Milyonlar kazanmışsınız. Bu az zekâ mı? Talât’a, Topal’a benim diyen münevverler yaklaşamıyor, açlıktan imanları gevriyordu!” Gösterdiğim delillerden hoşlandı. “Milyonlar, milyonlar... Yarısı iftira” diyordu, “bu rakamları söyleyenler ömürlerinde acaba bir kere bir çuval baklayı oturup saymışlar mı?” Çok zengin olduğunu inkâr etti. Bu lâfı düşmanları, kendisini çekemeyen birtakım arkadaşları çıkarıyorlardı. Ama “Para ile imanın kimde bulunduğu” belli değildi. Onun için boş yere nefes tüketip fakirliğini anlatmağa kalkmıyordu. Ben tekrar paranın insan için en büyük kuvvet, en büyük şeref, en büyük asalet, hâsılı en büyük bir mazhariyet olduğunu ispata giriştim. Yavaş yavaş o da yumuşadı. “Şöyle birkaç yüz bin lira kadar...” diyebildi.</p>
			<p class="paragraf">Sonra, “Siz dâhisiniz!” dedim.</p>
			<p class="paragraf">“Dâhi ne demek?”</p>
			<p class="paragraf">“Yani gayet zeki bir adam! Milyonlarda ancak bir tane yetişen bir adam.”</p>
			<p class="paragraf">İftihar ettiği sırıtmasından belli oluyordu. Evet Amerika’da, Avrupa’da, hatta Afrika’da para kazanmak o kadar güç bir şey değildi. Çünkü birtakım iktisat müesseseleri, sermaye, sanayi, banka, tröst filân vardı. Fakat Türkiye’de... Bu aç, bu çıplak yerde öyle Avrupa’da, Amerika’da olduğu gibi otuz kırk sene içinde değil, otuz kırk ay, hatta birkaç gün içinde milyoner oluvermek... Anlatırken, bu muvaffakiyetinin azametini methederken yüzüme yeni doğmuş bir çocuk masumiyeti veriyordum. Sözlerime inandı.</p>
			<p class="paragraf">“Evet, her hâlde ben akıllı bir adamım” dedi.</p>
			<p class="paragraf">“Bunda şüphe yok. Aklınız sizi yalnız bir şeyden menetmeli!”</p>
			<p class="paragraf">“Neden?”</p>
			<p class="paragraf">“Neden olacak? Siyasiyatla iştigalden! Birtakım tehlikeli, intikamcı adamlar için öteberi yazmak akıl işi değil.”</p>
			<p class="paragraf">“Ya ne yapayım? O kadar şeyler biliyorum ki...” [106]</p>
			<p class="paragraf">“İçinizde tutunuz.”</p>
			<p class="paragraf">“Tutamıyorum.”</p>
			<p class="paragraf">“Tutunuz. Başkasının fenalıklarını söylemektense susmak daha hayırlıdır.”</p>
			<p class="paragraf">“Haklısın azizim.”</p>
			<p class="paragraf">“Fakat mademki bir eser meydana getirmek istiyorsunuz. Kendi hayatınızı yazınız.”</p>
			<p class="paragraf">“Olur mu ya?”</p>
			<p class="paragraf">“Niçin olmasın? Bir roman gibi yazarsınız. Yani sanki bu adam kendiniz değil imiş gibi...”</p>
			<p class="paragraf">Kendi hayatını yazmak eski mebusu âdeta yerinden oynattı. “Sahi azizim, bu bir roman olur!” dedi. Ben büyük adamların hususî hayatı gayet kıymetli bir tarihten daha mühim olduğunu söyledim. Birçok adamlar, meselâ Napoleon Bonapart, Jacques Casanova, Kâmil Paşa, Sait Paşa, hatta altı yedi ay içinde akıllı bir dâhi olduğunu güneş gibi meydana vuran sersem Damat Ferit Paşa bile hatıralarını yazmışlardı. O niçin yazmayacaktı?</p>
			<p class="paragraf ParaOverride-7">Ali Canip Yöntem, <span class="CharOverride-10">Ömer Seyfeddin</span>, Remzi Kitabevi, İstanbul, 1947,</p>
			<p class="paragraf ParaOverride-8">s. 101-106.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-391-backlink" id="footnote-225-391">391</a>	“<span class="CharOverride-10">Sultanlığın Sonu!</span>” adlı roman parçası münasebetiyle <span class="CharOverride-10">Türk Dünyası</span>’nın 13 Teşrin-i evvel (Ekim) 1919 tarihli 46. sayısındaki (s.1) “Tefrikalarımız” başlıklı ilan metnini vermiştik. Burada, “<span class="CharOverride-10">Sultanlığın Sonu!</span>” yerine “<span class="CharOverride-10">Foya</span>”nın yayımlanacağı duyurulmuştu.</p>
					<p class="dipnot">	Daha sonra İbnürrefik Ahmet Nuri (Sekizinci)’nin <span class="CharOverride-10">Eski Âdetler</span> adlı piyesinin Ömer Seyfettin’in <span class="CharOverride-10">Foya</span> adlı romanının yayımlanacağı yeniden duyurulmuştur (Sayı: 56, 23 Teşrin-i evvel (Ekim) 1335/1919, s. 1). <span class="CharOverride-10">Eski Âdetler</span>’in başlatıldığı gün <span class="CharOverride-10">“... bunu Ömer Seyfettin Beyin Foya’sı takip edecektir.”</span> (Sayı: 57, 24 Teşrin-i evvel (Ekim) 1335/1919, s. 1) şeklinde bir ilan daha görüyoruz. Fakat gazetenin yayın hayatı 5 Şubat 1920’ye kadar (38 sayı) devam ettiği hâlde hikâyecimizin “Foya”sı çıkmamıştır. </p>
					<p class="dipnot">	Romanın aşağıdaki küçücük parçasını veren Ali Canip, konusu hakkında <span class="CharOverride-10">“Birinci Dünya Harbi içinde peyda oluveren zenginlerin hayatını tasvir edecekti.”</span> açıklamasını yapıyor. (Yöntem 1947: 32) </p>
				</div>
			</div>
		</div>
	</body>
</html>