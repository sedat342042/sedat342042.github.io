<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-134</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="baslik" id="_idParaDest-132">Heykel<span class="dipp"><a class="_idFootnoteLink" href="#footnote-225-279" id="footnote-225-279-backlink">279</a></span></p>
			<p class="paragraf ParaOverride-8">-Yahya Kemal’e</p>
			<p class="paragraf ParaOverride-14">Bu kocaman, harap İstanbul’un içinde yaşayan hangi sanatkâr “güzelliğin” matemini duymaz? Tabiatın eli sanki dünyanın her tarafından bedî levhaları, hoş manzaraları toplamış, bir harika müzesi yapmak istiyormuş gibi, buraya yığmıştır! Boğaziçi’nin korulukları, körfezi, Moda’nın koyu, güneş batarken Fener’in yürüttüğü o sakin, o derin gölgeler, Göksu’nun hüzünlü akisleri, sabahleyin Ada çamlıklarında parlayan billurdan çiğ incileri, Marmara’nın gökten daha saf nihayetsizliği, bu nihayetsizliğe vücutsuz beyaz dağlar şeklinde inerken hudutları yükselten şeffaf sisler... Ah, evet, en duygusuz bir adamın ruhuna bile şiirin o müphem, o ilâhî hicranını hissettiren bu cennet dekoru dünyanın hiçbir tarafında yoktur! Hâlbuki, İstanbul tabiatla inatlaşmaya kalkmış gibi, tahta siyah kulübeden yapılmış hasta bir köy enkazı hâlinde bu şiir, bu harika çerçevesini doldurur. Eğri büğrü sokaklarında ne temizlik, ne aydınlık, ne tenazur, ne ahenk vardır. En şerefli meydanı ebedî yangın viranelerine komşudur. Böyle bir şehirde şeklin, tenazurun, ahengin ruhunu duymuş bir adam nasıl yaşar? Sükûn bulmaz bir ıstırap içinde... değil mi?</p>
			<p class="paragraf">İşte zavallı heykeltıraş Behzat bunlardan biriydi. Bir gece geç vakit Bağlarbaşı’ndaki köşküne dönerken Üsküdar’ın dar, kaldırımsız, pis bir sokağında –yanlışlıkla, kendisini hücum için bekledikleri bir külhanbeyine benzeten (...)<span class="dipp"><a class="_idFootnoteLink" href="#footnote-225-280" id="footnote-225-280-backlink">280</a></span>– adî âlüfteler tarafından dövülerek aldığı hafif yaradan üç gün sonra ölüveren bu talihsiz sanatkârın yegâne mefkûresi ahşap çirkinlik yığınları arkasında kaybolmuş cami dediğimiz o mermerden nefis sanat âbidelerini ortaya çıkarmak, aydınlık geniş caddeler, heykelli meydanlar açmaktı! İri yüksek vücudu ile, hep bir çocuk neşesiyle gülümseyen sevimli çehresiyle hâlâ o dalgın hayali gözümün önünde... Sol elini daima kalçasına dayardı. Çok saçlı büyük başı her vakit biraz sağa eğilmiş dururdu. Bakışlarında sanki hiç kimsenin göremediği bir güzellik heyulasını arayan garip bir dikkat vardı.</p>
			<p class="paragraf">Bugün ona acele acele Babıâli’den çıkarken rast geldim. Mermer kadar beyaz ve temiz adalî elleriyle kırar gibi elimi sıktı.</p>
			<p class="paragraf">“Müsabaka şartlarını öğrenmeğe gidiyorum” dedi.</p>
			<p class="paragraf">“Ne müsabakası?”</p>
			<p class="paragraf">“Bilmiyor musun?”</p>
			<p class="paragraf">Sevincinden kabına sığamıyordu.</p>
			<p class="paragraf">“Şehremaneti Sultanahmet meydanına şehir namına bir heykel diktirecekmiş! İstanbul’daki bütün heykeltıraşları müsabakaya çağırmış!”</p>
			<p class="paragraf">“Hadi Behzat, işte gün doğdu!” dedim.</p>
			<p class="paragraf">Sonra dönüşte bana, matbaaya uğramasını söyledim. Asırların birikmiş süprüntüleri üstünde Gülhane parkını maddî bir serap gibi yaratan yeni şehremini şüphesiz böyle bedî teşebbüslere önayak olacaktı. İstanbul’un sanatkârları hep bunu bekliyorlardı. Bağdat kaç sene evvel Mithat Paşa’nın heykelini dikmeye kalkmış, fakat muvaffak olamamıştı. Hâlbuki, Anadolu’nun ta göbeğinde meçhul bir Türk kasabacığında Sultan Osman’ın mermerden muhteşem bir heykeli varmış! Buna İstanbullular hâlâ inanamazlar; hatta gözleriyle görenler bile inanmıyorlarmış!</p>
			<p class="paragraf">Neyse akşama doğru Behzat geldi. Yazıhanemin karşısına o vakte kadar hiç görmediğim bitkin bir mecalsizlikle çöktü. Parlak, renkli çehresindeki o daimî çocuk neşesi sönmüştü.</p>
			<p class="paragraf">“Ben bu müsabakaya girmeyeceğim!” dedi.</p>
			<p class="paragraf">“Niçin?”</p>
			<p class="paragraf">Hiç etüt etmediğim bir şekli istiyorlar.</p>
			<p class="paragraf">“Ne şekli?” diye sordum.</p>
			<p class="paragraf">“Bil, bakayım!”</p>
			<p class="paragraf">Birdenbire Anadolu’nun göbeğindeki meşhur gizli heykeli hatırladım. “Gizli” diyorum. Çünkü mutaassıpların hücumundan korkan halk bu heykelin vücudunu gizliyordu. Matbuatta sanki gayet gizli dinin mukaddes bir mabudu imiş gibi bu genç kaymakam eliyle dikilmiş heykelden hiç bahsolunmuyordu.</p>
			<p class="paragraf">“Sultan Osman’ın!<span class="dipp"><a class="_idFootnoteLink" href="#footnote-225-281" id="footnote-225-281-backlink">281</a></span>”</p>
			<p class="paragraf">“Hayır” dedi.</p>
			<p class="paragraf">“Fatih’in!”</p>
			<p class="paragraf">“Hayır.”</p>
			<p class="paragraf">“Yavuz’un!”</p>
			<p class="paragraf">“Hayır.”</p>
			<p class="paragraf">Tarihteki millî kahramanlarımızdan birkaçını daha saydım. Behzat, “İnsan heykeli değil! Nafile yorulma” dedi.</p>
			<p class="paragraf">“Ya ne heykeli?”</p>
			<p class="paragraf">“Bir hayvan!”</p>
			<p class="paragraf">“Bir hayvan, bir hayvan, bir hayvan...”</p>
			<p class="paragraf">Zihnen ararken güldüm: “Yenir mi, yenmez mi?”</p>
			<p class="paragraf">“Yenmez.”</p>
			<p class="paragraf">Aklıma şahin, doğan, kartal filân geldi.</p>
			<p class="paragraf">“Uçar mı, uçmaz mı?”</p>
			<p class="paragraf">“Uçmaz.”</p>
			<p class="paragraf">“Arslan” dedim.</p>
			<p class="paragraf">“Hayır” diye başını salladı.</p>
			<p class="paragraf">“Kaplan?”</p>
			<p class="paragraf">“Değil!”</p>
			<p class="paragraf">“Geyik?”</p>
			<p class="paragraf">“Değil!”</p>
			<p class="paragraf">Millî “totem”imizi zannettim: “Kurt, Bozkurt!”</p>
			<p class="paragraf">“Hayır.”</p>
			<p class="paragraf">“Başka heykeli yapılabilecek necip, asil bir hayvan hatırlayamıyorum.”</p>
			<p class="paragraf">“Söyle Allah aşkına, ne heykeli istiyorlar?” dedim.</p>
			<p class="paragraf">Zavallı sanatkâr ağlamağa başlayacak bir çocuk gibi masum yüzünü buruşturdu, içini çekti.</p>
			<p class="paragraf">“Bir eşek heykeli istiyorlar birader” dedi, “sırtında su kırbaları, tek bir eşek...”</p>
			<p class="yildiz">* * *</p>
			<p class="paragraf">Sonra, pek iyi bilmiyorum, ama, galiba gündüzleri gölgesi yere düşeceği için, bu bedî teşebbüsü birtakım ciddî düşünceler akim bıraktırdı. Fakat, o vakit, Anadolu’daki genç kaymakamın yaptığı gibi, etrafı velveleye vermeden gizlice dikilebilmek imkânı bulunsaydı, kocaman ahşap İstanbul’un ilk mermer heykeli, bir eşek heykeli olacaktı!</p>
			<p class="paragraf ParaOverride-7">Kalamış, 10 Ağustos 1919</p>
			<p class="paragraf ParaOverride-8"><span class="CharOverride-10">Yeditepe</span>, Sayı: 116, 1 Ekim 1956, s. 6.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-279-backlink" id="footnote-225-279">279</a>	Bu hikâye ilk defa <span class="CharOverride-10">Yeditepe</span> dergisinde (Sayı: 116, 1 Ekim 1956, s. 6.) Şerif Hulusi [Kurbanoğlu/Sayman] tarafından şu notla yayımlanmıştır: </p>
					<p class="dipnot">	<span class="CharOverride-10">“Ömer Seyfettin’den kalan, bugün Ahmet Halit Yaşaroğlu ailesinde bulunan müsveddeleri incelediğimiz sırada, elimize bir gazete tashih provası geçti. 49 santim uzunluğunda, 17 santim enindeki bu provaya, biri tam, biri yarım iki kolon halinde Heykel adlı, hiçbir gazetede yayımlanmamış bir hikâye basılmıştı. Ahmet Halit Yaşaroğlu Kitabevi tarafından yayımlanan “Ömer Seyfettin Külliyatı’nın pek yakında çıkacak olan cildinde yer alan bu hikâye 10 Ağustos 1919 (Kalamış) tarihini taşımaktadır. Yahya Kemal’e ithaf edilmiştir.</span></p>
					<p class="dipnot"><span class="CharOverride-10">	I. Dünya Savaşı’ndan sonra, yabancı devletlerin işgali altında yaşayan (1919-1922) İstanbul’daki gazeteler, ertesi gün yayımlayacakları yazıları tashih provalarına basarak bir gün önceden İşgal Kuvvetleri Komiserliği’ne gönderirlerdi. Bu komiserliğe bağlı sansür idaresi yazılarda, kendi düşüncelerine göre, yayımlanmaması gereken yerleri çıkarır, bu çıkarılmış haliyle –baskıda beyaz kalacak şekilde– basılmak üzere provayı gazeteye gönderirdi. Eğer bu hikâyede olduğu gibi, yazının yayımlanmasını hiç uygun bulmazsa, bu düşüncesini yazılı olarak gazeteye bildirir, yazı da yayımlanamazdı. Ömer Seyfettin’in Heykel hikâyesinin provası üzerinde, birinci kolonun sonunda ancak “vu” ve “censure” kelimeleri okunabilen Fransızca üç kelimelik bir damga vardır. Gazetenin yazı işleri müdürü tarafından kolona kırmızı kalemle çizgiler çizilmiş, birinci kolonun tam ortasına “tehir” sözü yazılmıştır. Bu yazının yayımlanmasına engel olan düşüncenin ne olduğunu bilmiyoruz. Bütün Türkiye’nin düşman ordularının istilâsı altında inlediği günlerde, şahsî menfaatlerini her şeyden üstün tutarak İstanbul’da ve memleketin her yerinde yabancı işgal kuvvetleri idarecileriyle işbirliği yapıp kendi halkının ezilmesini isteyecek kadar yüreği kararmış, Anadolu’da ilk tohumları Mustafa Kemal tarafından atılan kurtuluş hareketini bir sergüzeşt saymış, bazı aydınları ve yazıları en acı şekilde hicvetmek amacıyla yazılmış bu yazıdan belki yabancı işgal kuvvetleri komiserliği kendine de pay çıkarmıştır.</span></p>
					<p class="dipnot"><span class="CharOverride-10">	O kadar araştırdığımız halde, bu tashih provasının hangi gazetenin, veya derginin olduğunu bulup meydana çıkaramadım. Hikâyeyi, yayımlaması için Yeditepe’ye bırakıyorum.”</span></p>
					<p class="dipnot">	1914’ten itibaren Ömer Seyfettin’in yazı hayatı bazı dergi ve gazetelerde yoğunlaşmış görünmektedir. Bu hikâyenin altındaki tarih, onun <span class="CharOverride-10">İfham</span>’da yazdığı döneme rastlamaktadır. <span class="CharOverride-10">İfham</span>’ın milliyetçi çizgisi de dikkate alındığında, “Heykel”in bu gazete için yazılmış olması ihtimali kuvvetlidir. <span class="CharOverride-10">Diken</span> veya <span class="CharOverride-10">Vakit</span> için prova yapılmış olması da aynı ölçüde muhtemeldir. Yayım tarihi 1956 diye göstermekle birlikte elimizdeki metnin prova halinde olması dolayısıyla, metin sıralamasında altındaki yazılış tarihine itibar edilmiştir. </p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-280-backlink" id="footnote-225-280">280</a>	Burada iki kelime okunamamıştır (Ş. Hulusi).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-281-backlink" id="footnote-225-281">281</a>	1916’da, Sivas Valisi Muammer Bey tarafından Hafik’te diktirilen heykel kastediliyor.</p>
				</div>
			</div>
		</div>
	</body>
</html>