<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-31</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="paragraf">Yeni Lisan’la Tekellümî Hikâye</p>
			<p class="baslik ParaOverride-12" id="_idParaDest-31">Pamuk İpliği</p>
			<p class="paragraf">Matmazel Surpik Bagdeseryan: 19 yaşında</p>
			<p class="paragraf">Behzat Bey: 26 yaşında</p>
			<p class="paragraf">Hamparsum Rupenyan: 29 yaşında</p>
			<p class="paragraf">Madam Bagdeseryan: 60 yaşında</p>
			<p class="Basic-Paragraph" xml:lang="en-GB">1</p>
			<p class="paragraf">Beyoğlu’nun dar, soğuk ve Levanten bir salonu. Perdelerde, duvarlarda, levhalarda, koltuklarda, hâsılı her şeyde görünmez ve tesmiye olunmaz bir ifrat gölgesi var. Matmazel Bagdeseryan sanki ayağa kalkacakmış gibi dimdik oturmuş. Karşısında Behzat Bey, gayet şık, gözünde bir monokl... Kollarını, fotograf makinesinin karşısında her meşhur ve masum sanatkârın aldığı mahut vaziyette, çaprazvari bağlamış, beyaz ve büyücek elleri futbolla gittikçe büyüyor vehmettiği pazularını yokluyor gibi... İkisinin de hâlinde öyle bir başkalık var ki... Salondaki o anlaşılamayan, tesmiye olunamayan başkalıkla imtizac ediyor! Bir sahnede kendilerine bakan birçok gözlerin önünde imişler gibi dikkat ve teyakkuzla konuşuyorlar.</p>
			<p class="paragraf ParaOverride-14">Surpik - Demek daha bu kadar gençken izdivacı düşünüyorsunuz, ha?</p>
			<p class="paragraf">Behzat - Zannettiğiniz kadar genç değilim ki...</p>
			<p class="paragraf">Surpik - Kaç yaşındasınız?</p>
			<p class="paragraf">Behzat - Otuza yakın.</p>
			<p class="paragraf">Surpik - Herhalde izdivaç çağı değil...</p>
			<p class="paragraf">Behzat - Niçin?</p>
			<p class="paragraf">Surpik - Otuza yakınım diyorsunuz. Yani yirmi ile otuz arasındasınız demek. Bu devre yaşamak, hayatı anlamak devresidir. Daha doğrusu hayatı kazanmak devresi...</p>
			<p class="paragraf">Behzat - Fakat ben zenginim...</p>
			<p class="paragraf">Surpik - Ve safsınız, erkekler yirmi ile otuz arasında hatıralarıyla daima mektep hayatını yaşarlar. Katiyen çocukturlar. Onlara itimat olunmaz.</p>
			<p class="paragraf">Behzat <span class="CharOverride-10">(gülerek) </span>- Fikrinizce izdivaç için mutlaka yarım asır yaşamak lâzım!</p>
			<p class="paragraf">Surpik - Mübalâğa etmeyiniz. O kadar değil. Otuz beşle kırk arası tam izdivaç mevsimi...</p>
			<p class="paragraf">Behzat - Oh, la, la, la... o vakte kadar?</p>
			<p class="paragraf">Surpik - ...Ne yapacağınızı artık tabiî benden öğrenmek zahmet ve nezaketini ihtiyar etmezsiniz. Kırk yaşına gelince bir yorgunluk hisseder, nihayetsiz ve sebepsiz bir can sıkıntısı duyarsınız. Midenizde rahatsızlıklar başlar. Hafif bir romatizmadan, zayıflayan bacaklarınız için için sızlarken görünmez bir dudak kulağınıza, “artık dinlenmek lâzım, izdivaç et” der. Zaten eğlenceden, aşktan, kadından, zevkten, yürümekten, gezmekten, koşmaktan bıkmış bulunursunuz. O vakit...[65]</p>
			<p class="paragraf">Behzat - Eey o vakit?</p>
			<p class="paragraf">Surpik - O vakit küçücük bir hanımefendi, o kadar küçücük ki... Hani hemşirenizin unutamayacağınız derecede yakın bir mazide doğduğunu bildiğiniz yetişkin kızından daha küçük bir hanımefendi beyaz esvaplar içinde size takdim edilir. Artık siz bir zevç olursunuz.</p>
			<p class="paragraf">Behzat <span class="CharOverride-10">(fazla ciddi) - </span>Hayır matmazel, hayır, siz beni katiyen anlamamışsınız. Ben genç evleneceğim. Dünyada en nefret ettiğim şey sefahattir! Edebiyatı ve hayali sevmem. Çok ciddiyim. Mütemadiyen çalışmak, servetimi tezyit etmek, şöhret ve ihtiram kazanmak, rahat ve mesut yaşamak! İşte benim gayem!</p>
			<p class="paragraf">Surpik - İzdivaçla hiç münasebeti olmayan bir gaye...</p>
			<p class="paragraf">Behzat - İzdivaç etmesini de isterim. Yeni filozofların marazî fikirleriyle dimağları zehirlenen birtakım gençler gibi izdivacı itibarî bir yalan değil, içtimaî bir hakikat addederim.</p>
			<p class="paragraf">Surpik - Çok klasik bir fikir!</p>
			<p class="paragraf">Behzat - Fakat doğru değil mi?</p>
			<p class="paragraf">Surpik - Doğru, fakat herkes sizin gibi düşünmez.</p>
			<p class="paragraf">Behzat - Niçin? İzdivaç hakkında sizin fikriniz ne?</p>
			<p class="paragraf">Surpik - Herhalde sizinki gibi değil. Pek, pek başka. Birkaç türlü.</p>
			<p class="paragraf">Behzat - Nasıl, rica ederim?</p>
			<p class="paragraf">Surpik - Evvelâ kadıncasını söyleyeyim. Herhalde birçok muhakemeler, tereddütlerle vakit geçirerek birçokları gibi yirmi beş yaşını beklememek. Sonra, beni son derece arzu eden ve ketum olan bir adama hemen muvafakat göstermek.</p>
			<p class="paragraf">Behzat - Ne basit! Lâkin sizi arzu edeni ya siz sevmezseniz?</p>
			<p class="paragraf">Surpik - Ben mi? Benim kendimin ehemmiyeti yoktur. Yalnız o beni sevsin, arzu etsin.</p>
			<p class="paragraf">Behzat - Ya ihtiyar olursa?</p>
			<p class="paragraf">Surpik - Ehemmiyeti yok.</p>
			<p class="paragraf">Behzat - Çirkin olursa?</p>
			<p class="paragraf">Surpik - Yine ehemmiyeti yok, ketum olsun kâfi.</p>
			<p class="paragraf">Behzat - Genç, güzel, zengin ve zeki olursa?</p>
			<p class="paragraf">Surpik - Büyük ikramiye! Bunu reddedecek budala bulunamaz zannederim...</p>
			<p class="paragraf"><span class="CharOverride-10">(Biraz sükût)</span></p>
			<p class="paragraf">Behzat <span class="CharOverride-10">(Mütereddit ve müteheyyiç) - </span>O hâlde? </p>
			<p class="paragraf">Surpik - ...</p>
			<p class="paragraf">Behzat - Evet, size serbestçe söylemeliyim... </p>
			<p class="paragraf">Surpik - ???</p>
			<p class="paragraf">Behzat - Siz benim son derece hoşuma gidiyorsunuz! </p>
			<p class="paragraf">Surpik <span class="CharOverride-10">(Şaşkın ve mütehayyir) - </span>Teşekkür ederim... </p>
			<p class="paragraf">Behzat - Ve sizi son derece arzu ediyorum. Sizinle izdivaç edecek olursam tamamıyla mesut olacağım. </p>
			<p class="paragraf">Surpik - Lâkin bu mümkün mü?</p>
			<p class="paragraf">Behzat - Niçin mümkün olmasın? Benim İslâm olmaklığım hiçbir mâni teşkil edemez; İslâm erkekleri Hıristiyan kızlarıyla izdivaç edebilirler. Hele biz Türkler dinimizin bu müsaadesinden vaktiyle çok istifade etmişiz. Bazı hükümdarlarımızın zevceleri bile Hıristiyan prensesleri imiş. Sonra, Avcı Sultan Mehmet’in zamanında, bundan iki buçuk asır evvel... Hayır, tam iki yüz kırk beş sene evvel Rum Patriği buna mâni olmak istemiş. Nasıl mâni olsun? Sert davransa, kafa tutsa olmaz. Çünkü kendisine gelinceye kadar seleflerinden üçü idam olunmuş ve sonuncusunun ipte nasıl sallandığını gözüyle görmüş... Hileye, bütün âcizler gibi hileye müracaat etmeğe karar verir. Ve bütün âcizler gibi muvaffak olur... Bir gün şeyhülislâma gider, “Domuz eti yiyen, şarap içen Hıristiyan kadınlarıyla İslâmlar izdivaç ediyorlar. Sonra doğan İslâm çocuklarının böyle Hıristiyan kadınlarının kucaklarında büyümesi İslâmiyet’in şanına [66] ve usulüne muvafık mıdır? Değil midir?” diye bir sual sorar. Şeyhülislâm pek müşkül bulduğu bu suali uzun uzadıya düşünür, taşınır. Sadrazam ile müzakere, filan eder. Nihayet İslâmların ihtida etmeyen Hıristiyan kızlarıyla izdivaç etmelerini katiyen men ve emrederler. Zaman geçtikçe her emir gibi bu emir de kuvvetini kaybeder. Bugün işte birçok Avrupa görmüş Türkler vardır ki zevceleri Hıristiyandır. Birçok zabitler... Hariciye memurları... Hatta bir prens... Çünkü bu emir asla dinî değil, belki siyasî idi. O vaktin siyaseti, o vakitki hükümetin hikmeti bunu icap ediyordu. Bugün kıymeti kalmadı.</p>
			<p class="paragraf">Surpik <span class="CharOverride-10">(Mütebessim) - </span>Oh, azizim, şimdiye kadar asla tahayyül etmediğim bir şey varsa o da bir Türkle, bir İslâmla izdivaç etmekti. Birdenbire izhar ettiğiniz bu beklenilmez arzu beni o kadar şaşırttı ki... ve... ve... o kadar hoşuma gitti ki... ciddî bir cevap veremeyeceğim zannediyorum.</p>
			<p class="paragraf">Behzat - Niçin?</p>
			<p class="paragraf">Surpik - Çünkü muhakeme etmedim.</p>
			<p class="paragraf">Behzat - Ediniz.</p>
			<p class="paragraf">Surpik - Ne vakit?</p>
			<p class="paragraf">Behzat - Şimdi.</p>
			<p class="paragraf">Surpik - Şimdi mi? Bu mümkün değil. Çünkü mütehayyirim ve hayret katiyen muhakemeye mânidir... Biliyorsunuz... Lâkin durunuz yeni usulü tatbik ve tecrübe edelim; yüksek sesle muhakeme edelim. Yalnız soracağım suallere siz doğru cevap veriniz.</p>
			<p class="paragraf">Behzat - Pekâlâ.</p>
			<p class="paragraf">Surpik - İslâmlığa dair İngilizce birçok eserler okudum. Hepsi sizde izdivacın son derece serbest olduğunu yazıyordu. O kadar serbest, o kadar serbestmiş ki... Ne kadar?</p>
			<p class="paragraf">Behzat - Mümkün olduğu kadar, tasavvur ve tahayyül olunduğu kadar...</p>
			<p class="paragraf">Surpik - Sizde hem poligami<span class="dipp"><a class="_idFootnoteLink" href="#footnote-225-37" id="footnote-225-37-backlink">37</a></span> varmış, hem de poliandri<span class="dipp"><a class="_idFootnoteLink" href="#footnote-225-38" id="footnote-225-38-backlink">38</a></span>...</p>
			<p class="paragraf">Behzat - Poliandri yok. Bu iftira... Yalnız poligami var. Fakat mecburî değil.</p>
			<p class="paragraf">Surpik - Bir erkek kaç kadın alabilir?</p>
			<p class="paragraf">Behzat - Dört tane, derler. Lâkin serveti, sıhhati, ihtiyacı olursa istediği kadar.</p>
			<p class="paragraf">Surpik - Meselâ on tane...</p>
			<p class="paragraf">Behzat - Seksen tane, yüz tane...</p>
			<p class="paragraf">Surpik - Oh, korkunç...</p>
			<p class="paragraf">Behzat - Fakat, tekrar ediyorum, bu mecburî değil; birçok Türkler, ama birçok zengin ve kuvvetli Türkler vardır ki bütün hayatlarında bir kadınla iktifa etmişlerdir.</p>
			<p class="paragraf">Surpik - Ama, bir kadın ile ölünceye kadar yaşamaları da mecburî değil?</p>
			<p class="paragraf">Behzat - Evet değil...</p>
			<p class="paragraf">Surpik - İstedikleri vakit zevcelerinden ayrılabilirler?.</p>
			<p class="paragraf">Behzat - Ayrılabilirler.</p>
			<p class="paragraf">Surpik - Zevcelerini boşamadan tekrar diğer bir kadınla izdivaç edebilirler?</p>
			<p class="paragraf">Behzat - Edebilirler.</p>
			<p class="paragraf">Surpik - Bıraktıkları zevcelerini yine canları isterse tekrar alabilirler?</p>
			<p class="paragraf">Behzat - Alabilirler. Fakat bunda bazı şartlar var!</p>
			<p class="paragraf">Surpik - Ne gibi?</p>
			<p class="paragraf">Behzat - Meselâ “hülle” şartı...</p>
			<p class="paragraf">Surpik - “Hülle” ne?</p>
			<p class="paragraf">Behzat - Pek iyi bilmiyorum. Galiba bir Türk üç defa zevcesini boşarsa tekrar alamaz. Şu şartla ki hiç olmazsa bir gece zevcesi başka bir erkekle izdivaç edecek, sonra ondan boşanacak, tekrar eski zevcine varacak.</p>
			<p class="paragraf">Surpik - Oh, işte bir nevi poliandri...</p>
			<p class="paragraf">Behzat - Fakat bu pek nadirdir! Şayet böyle bir şey [67] olsa şer’î hileler yaparlar. Meselâ mutlaka başka bir erkeğe varması icap eden kadını gayet ihtiyar bir adama nikâh ederler ve bu mecburî izdivaç tabiatıyla gayet Eflâtunî kalır yahut... muta nikâh... Hâsılı birçok hileler... İyi bilmiyorum ama icabında bir horoza bile nikâh kıyarlarmış...</p>
			<p class="paragraf">Surpik - Lâtifeyi bırakın, azizim. Bu dehşetli serbestî! Gayet zayıf kayıtlarla! Âdeta mariage civil... Aşkta daima kaybeden, izdivaçta daima ilk ihtiyarlayan kadındır. Eğer erkek dehşetli bir rabıta ile birkaç sene sonra güzelliği solan kadına bağlanmazsa sadakat azabına tahammül edemez. Hemen onu terk eder. Ve yerine gayet genç ve taze bir kız alır.</p>
			<p class="paragraf">Behzat - Ah, sevilen bir kadın hiç terk edilebilir mi?</p>
			<p class="paragraf">Surpik - Bakınız, işte “edebiyat” yapıyorsunuz. Sevmek! Sakın ezelî bir aşktan, ölümle nihayet bulan manevî ve ruhî bir aşktan bahsetmek masumiyetini tecrübe etmeğe kalkmayınız! Aşk... Bir hiç, bir ihtiras, geçici bir buhran... Öyle bir buhran ki neticesi mutlak nefret ve yorgunluktur! Ve izdivaçla aşkı kim karıştırırsa, bir görürse mutlaka meyus olur. İzdivaç: Kadın için, bir erkeğin fena kokularına, kabalıklarına, huşunetlerine tahammül etmekten; erkek için, solmuş ve yıkılmış bir kadının sırnaşıklıklarına, münasebetsizliklerine, asabiyetlerine aldırmamaktan ibarettir! İki vücudu bu mütekabil azaba mahkûm edecek bir bağ, bir zincir vardır ki o da izdivaçtır. Ailelerin, içtimaî menfaatlerin, küfvî mutabakatların sigortası bu zincirdir. Hâlbuki o kadar zayıf ki... bir... bir pamuk ipliği... Hayır, hayır, ben asla sizinle, bir Türkle izdivaç edemem. Bütün hayatımı, bütün istikbalimi şartsız, kayıtsız, bir erkeğin keyfine feda edemem...</p>
			<p class="paragraf">Behzat - Mübalâğa ediyorsunuz, niçin?</p>
			<p class="paragraf">Surpik - Metresiniz olsam beni yine bu arzu ile seveceksiniz. İhtimal birkaç tatlı sene geçireceğiz.</p>
			<p class="paragraf">Behzat - Fakat...</p>
			<p class="paragraf">Surpik - Fakatı yok. Pamuk ipliği! Azizim, meselâ ben ha sizin metresiniz olmuşum, ha zevceniz... İkisi de bir...</p>
			<p class="paragraf">Behzat - Mübalâğa ediyorsunuz, niçin?</p>
			<p class="paragraf">Surpik - Metresiniz olsam beni yine bu arzu ile seveceksiniz. İhtimal birkaç tatlı sene geçireceğiz. Sonra... Mutlaka evvelki ihtiras, evvelki arzu sönecek. Ve beni terk edeceksiniz. “Hayır!” demeyiniz. Bu ezelî bir romandır ki hiçbir kelimesi değişmez. Sizin zevceniz olsam yine aynı roman... Birkaç sene sonra beni bırakacaksınız, diğer bir aşka koşacaksınız.</p>
			<p class="paragraf">Behzat - Asla...</p>
			<p class="paragraf">Surpik - Çünkü bırakmamağa mecbur değilsiniz. Bırakmak hakkına maliksiniz. Bıktıktan sonra beni bırakmazsanız, bu ancak marazî bir merhamet hissinden başka bir şey değildir! Ve bir hisse de hiçbir vakit bir hak, bir kanun, bir mecburiyet kadar itimat olunamaz. İşte muhakememin neticesi: Ben mutlaka bir Hıristiyan’a varacağım. Çünkü Hıristiyanlarda izdivaç ağır, kavî, kırılmaz bir zincirdir! Beni ancak ölümle kopabilen bu âli bağ zevcime bağlayacak. Terk olunmak, bedbaht olmak korkusundan uzak yaşayacağım...</p>
			<p class="paragraf"><span class="CharOverride-10">(Bu esnada dimdik, sahte ve acemi bir aktör, doğru tavırlı genç bir uşak girer. Matmazel Bagdeseryan’a eğilir.)</span></p>
			<p class="paragraf">Uşak - Mösyö Hamparsum Rupenyan!</p>
			<p class="paragraf">Surpik - Buyursun.</p>
			<p class="paragraf"><span class="CharOverride-10">(Uşak çıkar)</span></p>
			<p class="paragraf">Behzat - Bu kim?</p>
			<p class="paragraf">Surpik - Tuhaf tesadüf! Yakında nişanlanacağımı ümit ettiğim bir adam. Kayserili gayet zengin bir yağ tüccarının yegâne oğlu... Durunuz, sizi takdim edeyim.</p>
			<p class="paragraf">Behzat <span class="CharOverride-10">(Bozularak, asabî) - </span>Hayır, hayır istemem. Bana müsaade ediniz.</p>
			<p class="paragraf">Surpik - Lâkin darılmış gibi hareket ediyorsunuz.[70]</p>
			<p class="paragraf">Behzat - Asla... Müsaadenizle...</p>
			<p class="paragraf">Surpik - Fakat yine geliniz, yüksek sesle muhakemeler yapalım. Yani açık düşünelim. Bugün nihayete kadar devam edip neticemi size de kabul ve tasdik ettiremediğim için çok müteessifim. Geliniz ha... Yakında...</p>
			<p class="paragraf">Behzat - Yakında...</p>
			<p class="paragraf"><span class="CharOverride-10">(Behzat eğilir, nazik bir reveransla Matmazel Bagdeseryan’ı selâmlar. Tam çıkacağı vakit Hamparsum Rupenyan girmiş bulunur. İki erkek birbirlerini selâmlarlar. Behzat asabî bir istical ile çıkar. Rupenyan ayakta duran Matmazel Bagdeseryan’ın elini sıkar.)</span></p>
			<p class="Basic-Paragraph" xml:lang="en-GB">2</p>
			<p class="paragraf">Rupenyan - Nasılsınız, azizem?</p>
			<p class="paragraf">Surpik - İyiyim! Oturunuz! İşte bir haftadır gelmiyorsunuz. Niçin?</p>
			<p class="paragraf">Rupenyan - Memleketten birkaç hemşehrimiz gelmişti. Onları yerleştirmekle meşguldüm.</p>
			<p class="paragraf">Surpik <span class="CharOverride-10">(Gülerek) - </span>Muazzez meşguliyet.</p>
			<p class="paragraf">Rupenyan - Bana takdim etmediğiniz bu zat kimdi?</p>
			<p class="paragraf">Surpik - Şimdi çıkan bey mi? Bir Genç Türk! Avrupa’da tahsil etmiş bir mühendis. Geçen kış tanışmıştık. Şimdi en samimî dostlarımızdan...</p>
			<p class="paragraf">Rupenyan - Tanımıyorum. Ben hiç görmemişim.</p>
			<p class="paragraf">Surpik - Tanımazsınız. Takdim edemediğime teessüf ederim. Ah bilseniz, onunla ne garip şeylerden bahsettik...</p>
			<p class="paragraf">Rupenyan - Nelerden bahsettiniz?</p>
			<p class="paragraf">Surpik - İzdivaç ve nikâhtan bahsettik.</p>
			<p class="paragraf">Rupenyan - Hakikaten garip!</p>
			<p class="paragraf">Surpik - Tekrar anladım ki Türklerin dini gayet mükemmel! Hele nikâhları o kadar tabiî, tabiata o kadar muvafık ki... âdeta medeniyetin, tekâmülün hayalî bir gayesi...</p>
			<p class="paragraf">Rupenyan <span class="CharOverride-10">(Sırıtarak) - </span>Ya lâtife ediyorsunuz, ya mübalâğa...</p>
			<p class="paragraf">Surpik - Ne lâtife ediyorum, ne mübalâğa! Onlarda nikâh ve izdivaç o kadar kayıtsız, o kadar serbest ki insan biraz daha tahlil ve tetkik etse “hiç yok!” diye haykıracak.</p>
			<p class="paragraf">Rupenyan - Nasıl?</p>
			<p class="paragraf">Surpik - Bir kere Türkler istedikleri kadar kadın alabiliyorlar.</p>
			<p class="paragraf">Rupenyan - Bu poligami! Fakat iyi mi?</p>
			<p class="paragraf">Surpik - Fena mı? Tabiata son derece muvafık! Bütün mütefenninler, bütün âlimler, bütün filozoflar insanların tab’an poligam olduklarını iddia ve ispat ediyorlar. Hayattaki bütün hikâyelerin, romanların, tetkiklerin, tetebbuların bu hakikati tasdik ettiği görülüyor. Dünyada hiçbir erkek –hatta gayet namuslu olmak şartıyla– hiçbir erkek yoktur ki bütün ömründe yalnız bir kadınla iktifa etmiş bulunsun. Evet, hiçbir erkek, “Ben hayatımda zevcemden başka bir kadın tanımadım” diyemez. Türklerin, “Bir çiçekle bahar olmaz!” darb-ı meselleri tabiatın büyük bir hakikatini ihtiva ediyor. Hayattaki mütemadi tebeddül ve tahavvül için, tenasül meyli, tabiatın bu ezelî kanunu, erkeği birçok kadınlara karşı mütehassis eder. Erkek bu hissine mağlûptur. Allah’tan gelen tabiatın ezelî ve mukavemet olunmaz kuvveti karşısında insanlardan gelen her şey; o kanunlar, itikatlar, vehimler, âdetler, itibarî ve mevzu ananeler, sökmez, sukut eder. İşte Türklerin dini tabiata karşı gelmemiş. Bu hakikati de kabul ve ihtiva etmiş ve erkeği istediği kadar, muktedir olabildiği kadar kadın almakta serbest bırakmıştır.</p>
			<p class="paragraf">Rupenyan - Lâkin kadını hiç düşünmemiş.</p>
			<p class="paragraf">Surpik - Hayır, izdivaçtaki o serbestîde kadının da istifadesi, menfaati, hakkı var. Kadın da artık bıktığı erkekle yaşamak ıstırabından kurtuluyor, boşanıyor, tabiî diğer bir erkeğe varıyor.</p>
			<p class="paragraf">Rupenyan - İtiraf ediniz ki bunda sarih bir kabalık var! Evvelâ bir kadınla bir erkeğin ölünceye kadar birbirlerine merbut olmalarında siz âli bir mana, bir fazilet görmüyor musunuz?</p>
			<p class="paragraf">Surpik - Hayır, yalnız boş, tabiata muhalif, [71] bütün vakalar ve hislerle tekzip edilen bir yalan görüyorum.</p>
			<p class="paragraf">Rupenyan - Bu bir anarşist fikri!</p>
			<p class="paragraf">Surpik - Niçin anarşist fikri olsun? Bilmiyor musunuz, dimağları tekâmül ve tahavvül sıtmasıyla henüz o kadar hastalanmayan ilk insanların arasında tenasül fiili “promiscuité”<span class="dipp"><a class="_idFootnoteLink" href="#footnote-225-39" id="footnote-225-39-backlink">39</a></span> şeklinde idi. Gittikçe değişti, intizama girdi. Vâsi ve mükemmel bir poligami hâlini kespetti. Sonra bir gün Yahudiler muazzam tabiatın bu ezelî kanununa isyan ettiler. Dünyaya ilk defa olmak üzere monogaminin<span class="dipp"><a class="_idFootnoteLink" href="#footnote-225-40" id="footnote-225-40-backlink">40</a></span> temel taşını vazettiler. Biz Hıristiyanlar, zaten onların içinden çıktığımızdan bu hatalarını kabul ettik. Daha başka bir türlü ayinler, kayıtlar, şartlar, sunî ve yalan birçok şeyler icat eyledik. İzdivaç namında bir zincir yaptık ki bugün onun dayanılmaz ağırlığı altında yalnız isyan ve riya yaşayabiliyor. Asla samimiyet yoktur. Sonra İslâmlar bu zinciri kırdılar. Tabiatın hakkını iade ettiler. Bu zincirin yerine bir pamuk ipliği koydular. İsyan ve riyaya ihtiyaç yok. Sevmeyenler, evvelâ sevip de sonra bırakanlar istedikleri zaman ayrılabilirler. Evet, Türklerin dini asla tabiata düşman olmamış, onunla muharebeye, musâraaya kalkmamıştır! Millî lisanları, hatta dalâletleri bile dünyada ihmal olunan tabiata en yakın şeyler!..</p>
			<p class="paragraf">Rupenyan - Nasıl dalâletleri?</p>
			<p class="paragraf">Surpik - İngilizce bir eserde okudum. Aralarında galiba “Kızılbaş” namıyla dalâlette kalmış gayet küçük bir fırka varmış ki “promiscuité”yi terviç edermiş... İşte tabiata doğru atılmış bir adım! Tabiî ilimlerin, tekâmülün, terakkinin muzafferiyetiyle birkaç yüz, belki birkaç bin sene sonra erişilecek gaye!.. Size gayet serbestçe fikrimi söyleyeyim, istiyor musunuz? Ben asla bu izdivaç zincirini boynuma takmayacağım. Hür, yani mesut kalacağım.</p>
			<p class="paragraf">Rupenyan - Demek izdivaçtan vazgeçiyorsunuz?</p>
			<p class="paragraf">Surpik - Hayır, zincirden, bizim Hıristiyan izdivacından vazgeçiyorum. Yoksa genç ve ketum olan bir Türk’e rast gelirsem hemen uzattığı eli kabul edeceğim. Annemin taassubuna, babamın mümânaatına asla ehemmiyet vermeyeceğim. Oh, pamuk ipliği... İstediğim vakit artık sevmediğimi, artık bıktığımı ona söyler ve ayrılırım. O da bana karşı öyle yapar. Yaşarsak mesut yaşarız. Yaşamazsak hemen ayrılırız. Azap çekmeyiz. Riya ve isyanlarla, bütün hayatımızı feci bir mücadele içinde, zehirli itisaflar içinde geçirmeyiz.</p>
			<p class="paragraf">Rupenyan <span class="CharOverride-10">(Biraz hadit) - </span>Ben de size serbestane söyleyeyim. Fikriniz son derece bozulmuş, perişan olmuş. Bedbaht olacaksınız. Türklerle sıkı münasebette bulunmak işte böyle felâketlere sebebiyet verir. Papazlarımızın bizi daima onlardan uzak durmağa sevk ettiklerinin hikmeti budur. Eminim ki bu fena fikirleri deminki Türk size ilka etti.</p>
			<p class="paragraf">Surpik - Asla... Ben İslâmlığa dair İngilizce yazılan şeylerin çoğunu okudum. Siz de okursanız hakikatini anlarsınız. Bütün mevzu ve itibarî şeyler hakikatin, fennin, tabiatın karşısında sukut eder. Görmüyor ve hissetmiyor musunuz ki Avrupa medeniyeti, gürültülü bir teşevvüş içinde, hiç farkında olmayan, İslâmiyet’e doğru gidiyor, İspanya gibi nispeten vahşî memleketlerde mariage civil<span class="dipp"><a class="_idFootnoteLink" href="#footnote-225-41" id="footnote-225-41-backlink">41</a></span> kanunları kabul olunuyor. Ne kadar hükümetler varsa parlament, meşveret usulünü kabul etmiş. Şimdi hepsi yavaş yavaş tekâmüle, cumhuriyete doğru yürüyorlar. İçtimaî hareketlerin en azametlisi, en mehibi Sosyalizm! Her tarafta Libre Panseur Cemiyetleri!<span class="dipp"><a class="_idFootnoteLink" href="#footnote-225-42" id="footnote-225-42-backlink">42</a></span> Yirmi asır evvelki gafletlerden uyanılıyor... İzdivaçta serbestî, meşveret usulü, demokrasi, cumhuriyet, katî müsavat, iştirake pek yakın ve umumî bir teavün şeklinde sosyalizm hep İslâmiyet’in esasları... Tabiî ilimlerin galebesi bütün yalanları yıkıyor, en kuvvetli inatlar ve zulmetler bile artık mukavemet edemiyor...</p>
			<p class="paragraf">Rupenyan - Korkarım siz İslâm olmuşsunuz?</p>
			<p class="paragraf">Surpik - Hayır, şeklin, zahirî tebeddülün hiç ehemmiyeti yoktur; fakat emin olunuz, bütün düşünenler, düşünebilenler hakikatte İslâmdır. İslâmlık, benim [72] okuyup anladığıma göre ancak; düşünmek, bir fikrin üzerinde sabit kalmamak, bir itikat ve zanna bağlanmamak, daima doğruyu, hakikati taharrî etmekten ibarettir. Ve kim böyle yapıyorsa manen İslâm’dır. Siz, azizim, siz hiç düşünmez, her şeyde hakikat denilen heyulayı takip ederek birçok mevzu yalanların ne kadar gülünç ve budalaca olduğunu muhakeme etmez misiniz?</p>
			<p class="paragraf">Rupenyan - Neler söylüyorsunuz? Fikirleriniz pek, pek berbat... Âdeta ürküyorum. Ben Cizvitlerin mektebinde okudum. Müdürümüz gayet muhterem, gayet âli, gayet mübarek bir papazdı... Bize hakikatten bahsederken: “Çocuklarım! Sakın başka bir hakikat aramayınız. Bütün hakikat Hazret-i Mesih ile gelmiş ve artık dünyada aranılacak ve bulunacak bir şey kalmamıştır!” derdi. Nutuklarında Lâtince “...Güneşin altında yeni bir şey yoktur!”<span class="dipp"><a class="_idFootnoteLink" href="#footnote-225-43" id="footnote-225-43-backlink">43</a></span> cümlesini daima tekrar eder ve şimdiden sonra da asla yeni bir şey olamayacağını ilâve ederdi. Ben de, iftihar ederek söylüyorum, dindarım! Küfürden nefret ederim. Günah addolunabilecek şeyleri ne söyler, ne düşünürüm.</p>
			<p class="paragraf">Surpik - Ah, siz Cizvitlerin mektebinde mi okudunuz? Size acırım öyleyse... Cizvitler kimlerdir, bilmiyor musunuz? Hakikat fecrinin doğmağa başladığı ufuklardan, ilim ve fen, intizam ve terakki memleketinden kovulmuş aç ve siyah kargalardır ki daima zulmet ararlar! Üstüne kondukları vücutların beyinlerini, dimağlarını, tefekkür kabiliyetlerini kemirirler, yutarlar; onları müteharrik ve canlı bir leş kümesi haline ifrağ ederler... O kadar müthiştirler ki...</p>
			<p class="paragraf"><span class="CharOverride-10">(Bu esnada kapı açılır. Madam Bagdeseryan girer. Ak saçlı, şişman bir kadın.)</span></p>
			<p class="paragraf">Madam Bagdeseryan - Ah, siz misiniz Mösyö Rupenyan?</p>
			<p class="paragraf">Rupenyan - Sizi ziyarete gelmiştim efendim. Matmazelle konuşuyorduk.</p>
			<p class="paragraf">Madam Bagdeseryan <span class="CharOverride-10">(Gülerek) </span>- Neden bahsediyorsunuz?</p>
			<p class="paragraf">Surpik - Daima havadan, anneciğim, havanın güzelliğinden!</p>
			<p class="paragraf">Madam Bagdeseryan - Hakikaten güzel hava... Âdeta yaz! Bu sabah kiliseden çıktıktan sonra bahçede yarım saat gezdim. Ah, aklıma geldi, hele o yeni vaiz... Neler söyledi. Hepimizi ağlattı... Tanıyor musunuz Mösyö Rupenyan, bu genç papazı?</p>
			<p class="paragraf">Rupenyan - Tanıyorum efendim, benim eski mektep arkadaşımdır. Evet, muktedir olduğu kadar âli, dindar, mukaddes bir zattır, o kadar büyük bir zattır ki...</p>
			<p class="paragraf"><span class="CharOverride-10">(Rupenyan saatlerce eski sınıf arkadaşını metheder, Matmazel Bagdeseryan da annesiyle beraber, hiç sesini çıkarmadan dinler!)</span></p>
			<p class="paragraf ParaOverride-7"><span class="CharOverride-10">Genç Kalemler</span>, C. 2, Sayı: 4, 13 Mayıs 1327 [26 Mayıs 1911],</p>
			<p class="paragraf ParaOverride-8">s. 64-67, 70-72.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-37-backlink" id="footnote-225-37">37</a>	Poligami (Fr. Polygamie): Hukuken erkeğin birden çok kadınla evlenebilme durumu.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-38-backlink" id="footnote-225-38">38</a>	Poliandri (Fr. Polyadrie): Hukuken kadının birden çok erkekle evlenebilme durumu.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-39-backlink" id="footnote-225-39">39</a>	Bu hikâyedeki fikirlerin çoğu yazarın daha sonra kaleme alacağı metinlerde de benzer cümlelerle tekrarlanacaktır. Meselâ buradaki “Promiscuité” terimi “Harem” hikâyesinde kahramana şöyle açıklatılır: “Evvel zamanda, insanlar daha hayvanlara pek yakın iken ferdî izdivaç yokmuş. Sürü hâlinde yaşarlarmış. Kabilenin bütün erkekleri, bütün kadınların müsavi surette kocası imiş.” Bu cümlelerin devamı da okunduğunda benzerlik daha da netleşir.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-40-backlink" id="footnote-225-40">40</a>	Monogami: Tek kadınla evlenme zorunluluğu.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-41-backlink" id="footnote-225-41">41</a>	Medeni nikâh.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-42-backlink" id="footnote-225-42">42</a>	Hür Fikir Dernekleri.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-43-backlink" id="footnote-225-43">43</a>	Ahd-i Atik’te Hz. Süleyman’ın bir vecizesi.</p>
				</div>
			</div>
		</div>
	</body>
</html>