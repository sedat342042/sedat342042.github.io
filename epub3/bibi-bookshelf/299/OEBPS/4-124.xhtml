<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-124</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="baslik" id="_idParaDest-122">Nasıl Kurtarmış?</p>
			<p class="paragraf">Kasaba içinde Kadı Mustafa Efendi’den hazzeden kimse yoktu!</p>
			<p class="paragraf">Dört parmak siyah çatık kaşlarıyla, küçük parlak gözleriyle sık siyah sakallarının, ürpermiş çalı bıyıklarının arasından görünen iri beyaz dişleriyle, insana hemen saldıracak, ısıracakmış gibi yüzü daima buruşuktu. Buz tutmuş sirke kadar ekşiydi, hiç gülmezdi, pek sertti. En sakin lâfı bile havlar gibi hamle hamle söyler, sonra birdenbire susuverirdi. Fakat, şöyle bakarken insana yüzüyle, hareketleriyle, sözleriyle pek fena tesir bırakan bu doğru kadı kendi kalbinin çok iyi olduğuna kaniydi. Herkesin iyiliğini isterim sanırdı. Herkesi acı sözleriyle haşlar, ama elinden gelecek muaveneti de saklamamağa çalışırdı.</p>
			<p class="paragraf">Sertliğine, birdenbire alevlenmesine, bazen ağzından çıkan sözü kulağı işitmemesine itiraz edenlere “Siz ne anlarsınız, halk beni gözü gibi sever!” derdi.</p>
			<p class="yildiz">* * *</p>
			<p class="paragraf">Bir cuma günü sabahleyin Şadırvan Meydanı’nda, Avukat Hüsamettin Efendi’nin dükkânında oturuyordu. Hemen kasabanın bütün eşrafı orada idi. Namaz vaktini beklemeğe gelmişlerdi, “tatlı dil, güler yüz”den bahsolunuyordu. Ömründe hiç gülmeyen Mustafa Efendi, işittiklerini hep kendine, üzerine alındı. Müdafaa için ağzını açacak oldu. Düşündü, sustu. Fakat eşraf efendiler münakaşalarında daha ileri gittiler.</p>
			<p class="paragraf">Biri dedi ki: “Yüzü gülmeyen insan cehennemliktir!”</p>
			<p class="paragraf">Bir diğeri daha beter saçmaladı: “Abus çehreli bir adamın ne namazı, ne niyazı, ne zekâtı, ne orucu makbuldür. Kalpte iman nuru sönünce yüz kararırmış!”</p>
			<p class="paragraf">... Hâsılı hepsi ayrı ayrı birer pot kırdı. O kadar ki Mustafa Efendi dayanamadı. Tatlı dilin, güler yüzün münafıklara mahsus, doğru sözün acı, haklı adamın da sert olduğunu söyledi. Dükkân sahibi Avukat Hüsamettin Efendi aynı zamanda kasabanın şairiydi de:</p>
			<p class="paragraf ParaOverride-14"><span class="CharOverride-10">Ayinesi lâftır kişinin </span></p>
			<p class="paragraf"><span class="CharOverride-10">İşe bakılmaz...</span><span class="dipp"><a class="_idFootnoteLink" href="#footnote-225-256" id="footnote-225-256-backlink">256</a></span></p>
			<p class="paragraf ParaOverride-14">diye kadıya itiraz etti. İnsanın fikrindeki neyse zikrinde de o olduğunu tekrar ederek iddiasını ispata girişti. Hazır bulunanların hepsi “tatlı dil, güler yüz” taraftarlığında ittifak etmiş gibiydiler. Kalbe, fiile kimsenin ehemmiyet verdiği yoktu. Bu esnada dükkânın kapısında genç bir yörük peyda oldu. Elinde kocaman bir lenger tutuyordu.</p>
			<p class="paragraf">“Ne var?” diye önüne giden Hüsamettin Efendi’ye sordu: “Kadı Efendi burada mı?”</p>
			<p class="paragraf">“Burada.”</p>
			<p class="paragraf">Mustafa Efendi, oturduğu minderin köşesinde doğruldu. Acaba bir dava, bir şikâyet miydi?</p>
			<p class="paragraf">“Ne var söyle bakayım!” diye çamkırdı.</p>
			<p class="paragraf">Şaşıran yörük, “Efendim babam size bu yoğurdu gönderdi” dedi.</p>
			<p class="paragraf">“Niçin?”</p>
			<p class="paragraf">“Şey...”</p>
			<p class="paragraf">“Ben yoğurt filân ısmarlamadım.”</p>
			<p class="paragraf">....</p>
			<p class="paragraf">Dedikoducu eşraf birbirlerine bakıştı. Bir rüşvet miydi? Mustafa Efendi de sıkıldı, bozuldu. Koca bir lenger yoğurt... Ne münasebet! Kan başına sıçradı. Kaşlarını çattı. Gözlerini zavallı şaşkın yörük delikanlısının üstüne dikti: “Baban kim be?”</p>
			<p class="paragraf">“Hatıloğlu Ehmet Ağa...”</p>
			<p class="paragraf">“Tanımıyorum ben.”</p>
			<p class="paragraf">“O, sizi tanıyor efendim. Bu yoğurdu hediye gönderdi. Ona büyük bir iyilik etmişsiniz.”</p>
			<p class="paragraf">Kadının dünyada kimseye iyilik edebileceğine ihtimal vermeyen eşraf, baştan aşağı kulak kesildiler.</p>
			<p class="paragraf">Mustafa Efendi de tanımadığı bir adama nasıl iyilik ettiğini merak etti.</p>
			<p class="paragraf">“Ne iyilik etmişim?”</p>
			<p class="paragraf">“Koyunlarını kurtarmışsınız efendim.”</p>
			<p class="paragraf">“Ne vakit?”</p>
			<p class="paragraf">“Dün gece.”</p>
			<p class="paragraf">Kadı yörüğe “Deli olmasın?” diye dikkatli dikkatli baktı. Dün gece evinden dışarı çıkmamıştı. Yalanını tutmak için sordu: “Nerede?”</p>
			<p class="paragraf">“Rüyasında efendim...”</p>
			<p class="paragraf">“....”</p>
			<p class="paragraf">Eşraf gülmekten katılıyordu. Kadı, haysiyetinin incindiğini duydu. Suratını daha beter astı. Fakat “iyilik etmek” reddolunacak birşey değildi. Velev rüyada olsun!.. Açtı ağzını, “âlem-i mana”nın hakikat olduğunu, “zâhir”in hayalden ibaret bulunduğunu acı bir felsefe çeşnisiyle anlattı. Hakikat ancak rüyada tecelli edebilirdi. Kendi iyiydi. İyiliği işte rüyalara giriyordu. Sonra döndü yörüğe. </p>
			<p class="paragraf">“Babana selâm söyle oğlum” dedi, “bırak oraya lengeri. Ben namazdan sonra aldırırım.”</p>
			<p class="paragraf">Delikanlı yoğurt kabını kapının yanına bıraktı. Gidecekti. Fakat “âlem-i mana”nın ehemmiyetini ilim diliyle iyice anlattım sanan Kadı Efendi rüyada yaptığı iyiliğe dair daha ziyade tafsilât almak istedi. Sordu: “Babanın koyunlarını nasıl kurtarmışım, biliyor musun?”</p>
			<p class="paragraf">Genç yörük basacak bir yer arıyormuş gibi etrafına bakındı. Sonra arkasına baktı, ellerini önüne kavuşturdu. Mavi donunun üzerindeki kocaman kuşağını kollarıyla sıktı. Yutkundu. Gözlerini tavana dikti. Anlatmağa başladı.</p>
			<p class="paragraf">“Babam dün gece rüyasında koyunları Alabayır’ın üstüne yaymış.”</p>
			<p class="paragraf">“Eey...”</p>
			<p class="paragraf">“Sonra kocaman bir kurt peyda olmuş. Koyunları parçalayacakmış, tam o vakit siz gelmişsiniz işte... Kocaman, azgın, dehşetli bir yaban domuzu olmuşsunuz. Bu kurda saldırmışsınız. Kurt kaçmış... Siz kovalamışsınız. Sonra... Tutunca kurdun karnını azı dişlerinizle yarmışsınız. Koyunlar da... Şey...”</p>
			<p class="paragraf">“....”</p>
			<p class="paragraf">Yörük rast gele tavandan çektiği sakin gözleriyle Kadı Efendi ’nin kararmış suratını görünce birdenbire hikâyesini kesti. Yüreği hop etti. Hakikaten bir yaban domuzunun azı dişleri altında kalmış gibi korktu. Oradan kaçtı. Hâlbuki hikâyesini dinleyen eşraf efendiler birbirlerine bakarak kahkahalarını elleriyle ağızlarında söndürmeğe çalışıyorlardı.</p>
			<p class="paragraf">Kadı efendi ise...</p>
			<p class="paragraf">.....</p>
			<p class="paragraf ParaOverride-7"><span class="CharOverride-10">Zaman, </span>Sayı: 366, 14 Mayıs 1335/1919, s. 1.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-256-backlink" id="footnote-225-256">256</a>	Ziya Paşa’nın “Ayînesi iştir kişinin lâfa bakılmaz” mısraının değiştirilmiş biçimi </p>
				</div>
			</div>
		</div>
	</body>
</html>