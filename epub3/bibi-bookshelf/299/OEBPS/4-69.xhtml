<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-69</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="paragraf">Eski Kahramanlar</p>
			<p class="baslik ParaOverride-12" id="_idParaDest-67">Başını Vermeyen Şehit</p>
			<p class="paragraf"><span class="CharOverride-10">... Hak budur ki ol guzâtın içinde böyle gaziler olmasa Sigetvar ’a bu kadar kurb civarda cevanib-i erbaa kâfir hisarı iken meks ü ârâm bahusus böyle cenge ikdam ne mümkün idi...</span></p>
			<p class="paragraf ParaOverride-8">Peçevî, s. 355. </p>
			<p class="paragraf ParaOverride-14">Yarın arefeydi. Öbür günkü bayram için hazırlanan beyaz kurbanlar küçük Grijigal palangasının etrafında otluyorlardı. Karşıda... yarım mil ötede Toygun Paşa’nın son muhasarasından çılgın kışın hiddeti sayesinde kurtulan Sigetvar Kalesi, sönmüş bir yanardağ gibi, simsiyah duruyordu. Hava bozuktu. Ufku, küflü demir renginde, ağır bulut yığınları eziyor... sürü sürü geçen kargalar tam hisarın üstünden uçarken sanki gizli bir kara haber götürüyorlarmış gibi, acı acı bağırıyorlardı. Palanga kapısının sağındaki beden siperinde sahipsiz bir gölge kadar sakin duran Kuru Kadı yavaşça kımıldadı; ikindiden beri rutubetli rüzgârın altında düşünüyor, uzakta, belirsiz sisler içinde süzülen kurşunî kulelere bakıyordu. Bunların hepsi Türklerin elindeydi. Yalnız şu Sigetvar... yıkılmaz bir ölüm seddi hâlinde “Kızılelma” yolunu kapatıyordu. Sanki bu uğursuz kargalar hep onda, mazgallarından taşıyor, anlaşılmaz bir lisanın çirkin küfürlerine benzeyen sesleriyle her tarafı gürültüye boğuyorlardı. Kuru Kadı içini çekti. Sonra “ah...” dedi. İncecik sinirli boynunun üstünde bir taş topuz gibi duran çıkık alınlı iri kafasını salladı. Yeşil sarığını arkaya itti. Islak gözlerini ovuşturdu. Şimdiye kadar, asker olmadığı hâlde, her muharebeye girmişti. Birkaç bin yeniçeriyle dört beş topu olsa... bir gece içinde şu kaleyi alıvermek işten bile değildi! Şimdi vakıa müstakildi. Ne isterse yapabilirdi. Palanganın kumandanı Ahmet Bey, öteki boy beyleriyle beraber Toygun Paşa ordusuna katılıp Kapuşvar fethine gitmiş... Kapuşvar’dan sonra Sigetvar’ı saran ordu, kışın aman vermez zoruyla, zaptı yaza bırakarak Budin’e dönünce, o da askerleriyle tekrar palangasına gelmemiş, Toygun Paşa’nın yanında kalmıştı. Bugün Grijigal’den altı mil uzaktaydı. Palangaya yalnız Kuru Kadı karışıyordu; esmer, zayıf yüzünü buruşturdu; “Palanga, palanga... ama topu [396] tüfeği kaç kişi?” dedi. Bütün genç muharipleri Ahmet Bey beraberinde götürmüştü. Hisardakiler zayıflardan, bekçilerden, hastalardan, ihtiyar sipahilerden ibaretti. Hepsi yüz on üç kişiydi! Düşman galiba öteki palangalardan çekiniyordu. Yoksa burasını bırakmaz, mutlaka almaya kalkardı. Biraz eğildi. İnce yosunlu, soğuk sipere dirseklerini dayadı. Aşağıya baktı. İki üç asker beyaz koyunların arasında dolaşıyordu. Bir tanesi karşısına geçtiği iri bir koçu, başına dokunarak kızdırıyor, tos vurduruyordu. Öbürleri, elleri silahlarında bu oyunu seyrediyorlardı. Bağırdı: “Oynamayın şu hayvanla...” </p>
			<p class="paragraf">…..</p>
			<p class="paragraf">Askerler başlarını tepelerinden gelen sese doğru kaldırdılar. Kuru Kadı’dan hepsi çekinirlerdi. Gayet sert, gayet titiz, gayet sinirli bir adamdı. Âdeta deli gibi bir şeydi. Sabahtan akşama kadar namaz kılar, zikreder, geceleri hiç uyumazdı. Daha yatıp uyuduğunu kalede gören yoktu. Vali Ahmet Bey ona “bizim yarasa” derdi. Zavallının “daü’s-seher” denilen hastalığını kerametine de yoranlar vardı. Tekrar bağırdı: “Haydi, artık akşam oluyor. İçeri alın onları.” </p>
			<p class="paragraf">....</p>
			<p class="paragraf">Askerler koyunları toplamağa başladılar. Kuru Kadı’nın dirsekleri acıdı. Doğruldu. Tekrar Sigetvar’a baktı. Üst tarafındaki göl, kirli bakır bir levha gibi yeri kaplıyordu. Kargalar, havaya boşaltılmış bir çuval canlı kömür ellemeleri gibi karmakarışık geçiyorlar, sükûtu parçalayan keskin, sivri sesleriyle gaklıyorlardı. Kalbinde ağır bir elem duydu. “Hayırdır inşallah...” dedi. Canı o kadar sıkılıyordu ki... Elleri arkasında, başı önüne eğik, bastığı siyah kaplama taşlarına görmez bir dikkatle bakarak yavaş yavaş yürüdü. Derin bir karanlık kuyusunu andıran merdivenin dar basamaklarında kayboldu. </p>
			<p class="yildiz">* * *</p>
			<p class="paragraf">... Arefe sabahı, herkes uyurken o, her vakitki gibi yine uyanıktı! Mescit odasının önündeki taş yalakta, iki büklüm, abdestini tazeliyordu. Giden gece, daha gölgeden eteklerini toplayamamıştı. Bahçeye çıkan kapı kemerinde asılı kandil, sönük ziyasıyla, duvarları titretiyordu. </p>
			<p class="paragraf">“Hey, çavuşbaşı... hey!..”</p>
			<p class="paragraf">…. </p>
			<p class="paragraf">Elinden ibriği bıraktı. Kulak kabarttı. Bu, kuledeki nöbetçinin sesiydi. Kolları sıvalı, ayakları çıplak, başında takke, hemen yukarı koştu. Merdivende çavuşa rast geldi. Onu itti. Yürüdü. Nöbetçinin yanına atıldı: “Ne var?” </p>
			<p class="paragraf">“Kaleden düşman çıkıyor.” </p>
			<p class="paragraf">....</p>
			<p class="paragraf">Erguvanî bir esmerlik içinde siyah bir kaya gibi duran Sigetvar’a baktı. Bu kayadan yine koyu, uzun bir karartı süzülüyor, palangaya doğru akıyordu. </p>
			<p class="paragraf">“Bize geliyorlar!” dedi. Çavuşa döndü: “Haydi, gazileri uyandır. Kurban Bayramını bugünden yapacağız. Koş. Bana da çabuk topçuyu gönder.” </p>
			<p class="paragraf">…. </p>
			<p class="paragraf">Çavuş bir eliyle bakır tolgasını tutarak koştu. Merdivene daldı. Kuru Kadı, uzakta, kara yerin üstünde daha kara bir leke gibi yavaş yavaş ilerleyen düşman alayına dikkatle baktı. Gözlerini küçülttü, büyülttü. Önlerinde birkaç top da sürüklüyorlardı. Binden ziyadeydiler. Hâlbuki hisardaki gaziler? Kendisiyle beraber yüz on dört kişi... “Ama, yine haklarından geliriz!” dedi. Uyanan yukarı koşuyordu. Hisar kapısının iyice bağlanmasını emretti. Sarığını, cübbesini, kılıcını, tüfeğini getirtti. İhtiyar topçu gelince ona da hemen “haber topları”nı atmasını söyledi. Bu bir âdetti. Taarruza uğrayan bir palanga hemen “işaret topu” atarak etrafındaki kuleleri imdadına çağırırdı.</p>
			<p class="paragraf">Biraz sonra düşman hisarın önünde, harp nizamına girmiş bulunuyordu. Toplar başsız, gür ejderha yavruları gibi siyah ağızlarını bedenlere çevirmişti. Türkçe bağırdılar: “Size teklifimiz var. Elçimizi içeri alır mısınız?” </p>
			<p class="paragraf">…. </p>
			<p class="paragraf">Kuru Kadı “Alırız, gönderin, gelsin!” cevabını verdi. </p>
			<p class="paragraf">Bedenler, kalkanlı, tüfekli, oklu gazilerle dolmuştu. Palanganın ruhu, neşesi, keyfi olan iki arkadaş bu esnada tuhaf tuhaf lâflar söyleyip yine herkesi güldürüyordu. Bunların ikisine de “deli” derlerdi; Deli Mehmet, Deli Hüsrev... Serhat muharebelerinde, hayale sığmayacak yararlıklarıyla masal kahramanları gibi inanılmaz bir şöhret kazanan bu iki deli hiçbir nizama, hiçbir kayda, hiçbir zapt u rapta girmeyen, dünya şerefinde gözleri olmayan Anadolu dervişlerindendi. Her zaferden sonra kumandanları onlara rütbe, hilat, murassa kılıç gibi şeyler vermeye kalkınca, gülerler, “İstemeyiz! Fâni vücuda kefen gerektir. Hilat nadanları sevindirir...” derler, Hak uğrundaki gayretlerine ücret, mükâfat, şâbâş kabul etmezlerdi. Harp onların bayramıydı. Tüfekler, oklar atılmaya... toplar gürlemeye... kılıçlar, kalkanlar şakırdamaya başladı mı hemen coşarlar, kendilerinden geçerler... naralar savurarak düşman saflarına saldırırlar... alevî gözlerle takip edilemeyen birer canlı yıldırım olup tutuşurlardı. </p>
			<p class="paragraf">Kuru Kadı onların herkesi güldüren münakaşalarını, saçma sapan sözlerini gülümseyerek dinlerken elçiyi yanına getirdiler. İki deli de sustu. Herkes kulak kesildi. Bu elçi Türkçe biliyordu. Küstahça tekliflerini söyledi. </p>
			<p class="paragraf">Palangayı saran Sigetvar kumandanı Kıraçin’di. Yanında iki bine yakın muharibi vardı. Grijigal’in “vire” ile verilmesini istiyordu. Ateşe, nura, haça, İncil’e, Zebur’a yemin ediyor, çıkıp giderlerken muhafızlara hiçbir ziyanı dokunmayacağına dair söz veriyordu. </p>
			<p class="paragraf">Kuru Kadı “Pekâlâ! Haydi git. Biz aramızda anlaşalım, kararımızı size öğleden sonra bildiririz!” diye elçiyi aşağı gönderip kapıdan attırdı. Sonra etrafındakilere döndü. Şöyle bir göz gezdirdi. Sırtının hafif kamburu içeri çekildi.</p>
			<p class="paragraf">“İşittiniz ya, gaziler!” dedi. “Kıraçin haini bizim yüz on [397] dört kişiden ibaret olduğumuzu anlamış... Üzerimize iki bin kişiyle geldi. Teklif ettiği ‘vire’yi kabul etmek isteyenler varsa ellerini kaldırsın!”</p>
			<p class="paragraf">“….”</p>
			<p class="paragraf">Kimsenin eli kalkmadı. </p>
			<p class="paragraf">“Öyleyse hazır olalım, haydi...” </p>
			<p class="paragraf">Bir gürültüdür koptu: “Hazırız.” </p>
			<p class="paragraf">“Hepimiz, hepimiz...”</p>
			<p class="paragraf">“Hepimiz, hepimiz hazırız.” </p>
			<p class="paragraf">“Kılıçlarımız, kalkanlarımız yağlı.” </p>
			<p class="paragraf">“Oklarımız bağlı.” </p>
			<p class="paragraf">“Yatağanlarımız keskin...” </p>
			<p class="paragraf">“Bugün nusret bizim.” </p>
			<p class="paragraf">“Amin, amin...”</p>
			<p class="paragraf">....</p>
			<p class="paragraf">Kuru Kadı “Ya Rabbe’l-âlemîn...” diye ellerini kaldırdı. Bir duaya başlayacaktı. Deli Mehmet yalın kılıç karşısına dikildi. Palabıyıklı, gök gözlü... geniş beyaz çehresi yeni doğmuş bir ay gibi parlıyordu.</p>
			<p class="paragraf">“Duayı bırak, efendi” dedi, “gaza duadan efdaldir. Gel, lutfet, bize şu kapıyı aç. Kalbindeki korkuyu at. İşte hepimiz hazırız. Şu ayağımıza gelen gaza fırsatını kaçırmayalım.” </p>
			<p class="paragraf">Kuru Kadı’nın elleri aşağı düştü. Deli Hüsrev de arkadaşının yanına sokulmuştu. Bütün gaziler bu iki delinin arkasına üşüştü. Sanki hepsi bir anda deli oldular... Hepsi bir ağızdan “Aç bize kapıyı, aç...” diye bağırmaya başladılar! Kuru Kadı’nın iri patlak gözleri yaşardı. Yüzü sapsarı oldu. Uzun siyah sakalı kımıldadı. İki deliyi bile titreten, bütün gazilerin saçlarını ürperten ilâhî bir mersiye ahengi kadar müessir sesiyle haykırdı:</p>
			<p class="paragraf">“Meydan erleri! Ey mertler! Padişahımız Süleyman Gazi aşkına şu sözümü dinleyiniz. Benim muradım sizi gazadan menetmek değildir. Bugün can, baş feda olsun... Bahusus yarın Kurban Bayramı... Fakat bakınız maksadım ne? Bugün cuma... hem de arefe... Bugün hacılarımız Arafat’ta, diğer müminler camilerde bizim gibi gazilerin nusreti için dua etmekteler... Bunda şüphesi olan var mı?” </p>
			<p class="paragraf">“Hayır.” </p>
			<p class="paragraf">“Hayır, asla.” </p>
			<p class="paragraf">“Hayır.” </p>
			<p class="paragraf">….. </p>
			<p class="paragraf">“O hâlde münasip olan budur ki biz de namazlarımızı eda edelim. Gözlerimizin yaşını dökelim. Dua edelim. Birbirimizle helâlleşelim. Sonra gazaya girişelim. Kalanlarımız gazi, ölenlerimiz şehit olsun! Dünyada iyi nam ile anılalım. Ahirette peygamberimizin alemi dibinde toplanalım... Ne dersiniz?” </p>
			<p class="paragraf">“Hay, hay.” </p>
			<p class="paragraf">“Muvafık.” </p>
			<p class="paragraf">“Pekâlâ!”</p>
			<p class="paragraf">....</p>
			<p class="paragraf">Gazilerin hepsi buna razı oldu. Öğleye kadar durdular. Abdest aldılar, namaz kıldılar, tekbir çektiler, helâlleştiler. Kıraçin’in askerleri sardıkları palangadan yükselen derin uğultuyu hep teklif ettikleri “vire” münakaşasının gürültüsü sanıyorlardı. </p>
			<p class="yildiz">* * *</p>
			<p class="paragraf">Ansızın, uzaktaki Türk kulelerinden atılan “işaret topları” işitildi. Bu “Biz, dörtnala geliyoruz!” demekti. Kuru Kadı eliyle hisarın kapısını açtı. Grijigal gazileri “Allah, Allah” naralarıyla müthiş bir umman tuğyanı gibi fışkırdılar. İki koldan hücum olunuyordu. Kollardan birisine Deli Hüsrev, birisine Deli Mehmet baş olmuştu. </p>
			<p class="paragraf">Ovada, Grijigal’e gelen yollardan bir toz dumandır kalkıyordu. Nice bin atlı imdada koşuyor sanılırdı. Düşman bu hâli görünce şaşırdı. İki ateş arasında kaldığını anladı. Hâlbuki toz duman içinde yaklaşanlar ancak beş on gaziydi. </p>
			<p class="paragraf">... Bozgun başladı!</p>
			<p class="paragraf">Deli Mehmet’le Deli Hüsrev’in takımları düşmanı kaçırmamak için iyice sarıyordu. Kuru Kadı cübbesini atmıştı. Elinde kılıç teşyi ettiği gazilerin arkasından yürüyordu. Deli Hüsrev bir sarhoş gibi Kıraçin’in alayına dalmış, kesiyor, kesiyor... inanılmaz bir çabuklukla kaçanlara yetişiyor, ikiye biçiyordu. </p>
			<p class="paragraf">Kuru Kadı’nın gözleri Deli Mehmet’i aradı. </p>
			<p class="paragraf">Bakındı, bakındı. </p>
			<p class="paragraf">Göremedi. </p>
			<p class="paragraf">Acaba o muydu? Yüreği ağzına geldi. Düşman safına karışıp kaynaşan kolun arkasında iri bir vücut yere uzanmıştı... Elli altmış adım kadar kendisinden uzaktı... Siyah yüksek atlı bir şövalye uzun bir kargıyı bu uzanmış vücuda saplıyordu. Durmadı. İlerledi. Koşarken ayağı bir taşa takıldı. Yuvarlanıyordu. Kılıcı ileri fırladı. Hemen toplandı. Kalktı. Düşen kılıcını aldı. Doğruldu. Koşacağı tarafa baktı. Şövalye atından inmiş, kargıladığı şehidin başını teninden ayırmıştı. Bir anda bu kestiği baş elinde, yine siyah bir ifrit gibi şahlanan atına sıçradı. Kaçacaktı... Kuru Kadı bütün kuvvetiyle ona yetişmek için koşarken baktı ki sol ilerisinde Deli Hüsrev kalkanını sallayarak, avazı çıktığı kadar bağırıyor: “Mehmet, Mehmet! Canını verdin! Başını verme Mehmet!”</p>
			<p class="paragraf">…. </p>
			<p class="paragraf">Bu nara o kadar müthiş, o kadar müessir, o kadar yanıktı ki... Kuru Kadı “Vah, Deli Mehmet’miş!” diye olduğu yerde dikildi kaldı. Durur durmaz, o an, kırk adım kadar yaklaştığı kesik başlı şehidin yerden fırladığını gördü. Nefesi tutuldu. Şaşırdı. Bu başsız vücut uçar gibi koşuyordu. Kendi kellesini götüren zırhlı şövalyeye yetişti. Eliyle öyle bir vuruş vurdu ki... lâîn hemen yüksek atından tepesi üstü yuvarlandı. Götürmek istediği baş elinden yere düştü. Deli Mehmet’in başsız vücudu canlıymış gibi eğildi. Yerden kendi kesik başını aldı. Hemen oracığa, yorgun bir kahraman gibi, uzanıverdi. Bunu Kuru Kadı’dan başka kimse görmemişti! Herkes kaçan düşmanı kovalıyordu. Yalnız Deli Hüsrev... </p>
			<p class="paragraf">“Yüzün ak olsun, ey cilasun!” diye bağırdı. Sonra Kuru Kadı’ya doğru koşarak sordu: “Nasıl, gördün mü bu civanı?” </p>
			<p class="paragraf">“….” </p>
			<p class="paragraf">“Görmedin mi?” </p>
			<p class="paragraf">“….” </p>
			<p class="paragraf">Kuru Kadı sesini çıkaramadı. Gördüğü harika onu dondurdu. [398] Olduğu yerde öyle dimdik kaldı.<span class="dipp"><a class="_idFootnoteLink" href="#footnote-225-168" id="footnote-225-168-backlink">168</a></span> Sanki ölmüştü. Deli Hüsrev onu hızla sarstı.</p>
			<p class="paragraf">“Ne durursun be, can! Ne oldun, haydi gazaya. Düşman kaçıyor...” </p>
			<p class="paragraf">Deli Hüsrev’in kakması Kuru Kadı’ya baştan can verdi. “Allah Allah” diyerek ileriye atıldı. Mücahitlere karıştı. </p>
			<p class="paragraf">Cenk akşama kadar sürdü. </p>
			<p class="paragraf">Er meydanının kanlı yüzüne “gece siyah saçlarını” dağıtırken münâdînin “Gaziler hisara!” sadası duyuldu. </p>
			<p class="paragraf">Dönen gaziler içinde kılıcından kanlar damlayan Kuru Kadı birkaç sipahi ile dışarıda kaldı. Yaralıları taşıttı. Şehit olanları saydırdı. Bunlar tam on dokuz kahramandı... Düşman altmış dört ceset bırakmış, diğer ölülerinin hepsini kaçırmıştı. Kuru Kadı sabahtan beri yemek yememiş, su içmemiş, durup dinlenmemişti... Toplattığı şehitleri hisarın önündeki meydana yığdırdı. Şehit Deli Mehmet’in naaşını kendi buldu. Kesik başı koltuğunda, uyur gibi, sakin yatıyordu. Olduğu yerde gömdürdü. Sonra yanındakileri savdı. Bu taze mezarın başına çöktü. Ezberinden “Yasin” okumaya başladı. Dışarılarda kimse yoktu, yalnız uzakta palanga kapısındaki nöbetçi dolaşıyordu. Kuru Kadı okurken, önündeki mezarın birden yeşil nurlarla tutuştuğunu gördü. Sesi kısıldı. Dudaklarını oynatamadı. Çeneleri kitlendi. Bu yeşil nurun içinde Deli Mehmet’in kanlı boynuna sarılmış beyaz kanatlı bir melâike hem onu nurdan elleriyle okşuyor, hem açık alnını öpüyordu. Bu sıcak, bu yeşil nur büyüdü, taştı. Bütün âlem bu nurun içinde kaldı. Kuru Kadı’nın gözleri kamaştı, ruhu yandı, kendinden geçti. </p>
			<p class="yildiz">* * *</p>
			<p class="paragraf">Onu, daha ilk defa böyle derin bir uykuya dalmış gören yoldaşları zorla kaldırdılar. Koltuklarına girdiler. </p>
			<p class="paragraf">“Haydi, kapı kapanacak” dediler, “içeri gir.” </p>
			<p class="paragraf">Kuru Kadı’nın dili tutulmuştu. Cevap veremedi. Sarhoş gibi sallana sallana hisara girdi. Hâlâ titriyordu. Palanganın içinde Deli Hüsrev’in menzilinden geçerken durdu. Kulak verdi; ağlıyor mu, inliyor mu diye... Hayır, Deli, şıkır şıkır atını kaşa[ğı]lıyor, keyifli bir türkü söylüyordu. Seslendi: “Hüsrev!”</p>
			<p class="paragraf">“Efendim?..”</p>
			<p class="paragraf">…. </p>
			<p class="paragraf">Kapı açıldı. Kaşağı elinde, kolları, paçaları sıvalı, başı kabak Deli Hüsrev... daha Kuru Kadı bir şey sormadan “Gördün mü Deli Mehmet’in zevkini?” dedi. </p>
			<p class="paragraf">“Siz de benim gibi buradan gördünüz mü?” </p>
			<p class="paragraf">“Gözlüye hod gizli yoktur!”</p>
			<p class="paragraf">Küttedek kapıyı kapadı. Yine türküsüne başladı. </p>
			<p class="paragraf">…. </p>
			<p class="paragraf">Kuru Kadı palangada sabahı dar etti. Güneş doğmadan Deli Mehmet’in mezarına koştu. Artık bütün günlerini bu mezarın başında geçiriyordu. Bu mezarın daimî ziyaretçisi oldu. Büyük bir taş yontturdu, yazdırdı, başına diktirdi. Beş vakit namazlarını bile cemaatine bu kabrin başında kıldırmak isterdi. Artık ne hacet dilese, ne murat etse ona nail oluyordu</p>
			<p class="paragraf">Grijigal’de, komşu palangalarda Kuru Kadı için “deli oldu” diyorlardı. Her an “beka” badesini içmiş ezelî bir sarhoş gibi nihayetsiz bir gaşy, payansız bir şevk, sükûn bulmaz bir heyecan içinde yaşıyordu. Fakat nasıl “Deniz çanağa sığmazsa” onun büyük sırrı da ruhuna sığmadı. Taştı. Huruç günü gördüğü harikayı herkese anlatmaya başladı. Hatta daha ileri gitti, çok iyi okuduğu Mevlid-i şerif lisanıyla o gördüğünü yazdı. Yüzlerce beyitlik bir destan<span class="dipp"><a class="_idFootnoteLink" href="#footnote-225-169" id="footnote-225-169-backlink">169</a></span> düzdü. </p>
			<p class="paragraf">Ama o zaman eski şevki kayboluverdi. Ruhuna koyu bir karanlık doldu. Kalbine acı bir ağırlık çöktü. Artık Deli Mehmet’in yeşil nurdan mezarı içinde sürdüğü ilâhî zevki göremez oldu. Bu mahrumiyet onu delirtti. Yemekten, içmekten kesildi. Bir gün yine perişan, kırlarda dolaşırken Deli Hüsrev’e rast geldi. Meğer o da geziniyormuş. Elindeki yayıyla yavaşça Kuru Kadı’nın arkasına dokundu. </p>
			<p class="paragraf">“Ahmak” dedi, “neye gördüğünü halka söyledin? Adam gördüğünü kaale geçirirse, kazandığı hâli kaybeder. Eğer sussaydın gördüğün keramete ölünceye kadar şahit olacaktın...” </p>
			<p class="paragraf">Kuru Kadı yere diz çöktü, ağlamaya başladı. “Çok pişmanım” diye inledi, “lutfet. Gel, beni gaflet uykusundan uyandır. Benim o görmüş olduğum ahval ne hikmettir? İçinde aklımı kaçırdığım bu mehabet, bu heybet nedir? Benimle senden başka onu gören oldu mu?” </p>
			<p class="paragraf">“Bir gören daha var. O ‘can’ herkese görünmez.” </p>
			<p class="paragraf">“Kimdir?” </p>
			<p class="paragraf">“Bilmezsin...”</p>
			<p class="paragraf">“Başkaları görmedi de, biz ikimiz niçin gördük?” </p>
			<p class="paragraf">“‘Şehitlik müjdesidir!’ İkimiz de mutlaka şehit düşeceğiz!”</p>
			<p class="paragraf">…. </p>
			<p class="paragraf">…. </p>
			<p class="paragraf">Kuru Kadı gittikçe öyle serseri, öyle perişan, öyle berbat oldu ki... kendisini o kadar seven Vali Ahmet Bey bile, Budin’den gelince, onun hâllerine dayanamadı. Nihayet “bu meczup bir kişidir, palangada hizmetinden istifade olunamaz” diye geriye göndermeye mecbur oldu. Aradan epey zaman geçti. Serhadde değil, hatta Grijigal hisarında bile herkes Kuru Kadı’yı unuttu. Yalnız yazdığı destan okunuyor, hiç unutulmuyordu. </p>
			<p class="yildiz">* * *</p>
			<p class="paragraf">On iki sene sonra.... </p>
			<p class="paragraf">Sigetvar’ın zaptı akşamı yaralılar toplanırken meşhur kahraman Deli Hüsrev’in –bir gülleyle parçalanmış– na’şı yanında uzun boylu, ak saçlı, ak sakallı, yeşil cübbeli bir şehit buldular. Kıbleye karşı yüzükoyun uzanmış yatan bu şehidin büyük yeşil sarığı henüz bozulmamıştı. Üzerinde hiçbir silah yoktu. Yarası neresinden olduğu belli değildi. Günlerce süren muhasara esnasında hiç kimse böyle bir adam görmemişti. İnceden inceye tahkikat yapıldı. Kim olduğu bir türlü anlaşılamadı. </p>
			<p class="paragraf">O vakit birçok gazilerin “gaip ordusundan imdada gelmiş bir veli” sandıkları bu şehit, acaba, Grijigal hisarının o eski meczup kadısı mıydı? </p>
			<p class="paragraf ParaOverride-7"><span class="CharOverride-10">Yeni Mecmua, </span>C. I, Sayı: 20, 22 Teşrîn-i sânî [Kasım] 1917,</p>
			<p class="paragraf ParaOverride-8">s. 395-398.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-168-backlink" id="footnote-225-168">168</a>	Grijigal kadısı meşhur destanında gördüğü bu birsâmı (hallucination) yazarken, yalan söylemediğine şöyle yemin eder:</p>
					<p class="dipnot">	“Degülem Hak bilür bu sözde kezzâb </p>
					<p class="dipnot">	Bihakkı Mustafâ vü âl-i ashâb. (Ö. S.).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-169-backlink" id="footnote-225-169">169</a>	Bu destanın yüz beyti <span class="CharOverride-10">Peçevî Tarihi</span>’nin ikinci cildinde vardır (Ö. S.). [Söz konusu metnin yeni harflerle neşri için bk. Peçevî İbrahim Efendi: <span class="CharOverride-10">Peçevî Tarihi</span>, I. C. (haz. Bekir Sıtkı Baykal), 3. bas., Ankara 1999, s. 344-349.]</p>
				</div>
			</div>
		</div>
	</body>
</html>