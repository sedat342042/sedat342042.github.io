<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-137</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">   </p>
			<p class="baslik" id="_idParaDest-135">Herkesin İçtiği Su</p>
			<p class="paragraf ParaOverride-8"><span class="CharOverride-10">Eski bir Çin Masalı</span></p>
			<p class="paragraf">“Ling-yu” gayet akıllı, gayet ihtiyar bir fağfurdu.<span class="dipp"><a class="_idFootnoteLink" href="#footnote-225-283" id="footnote-225-283-backlink">283</a></span> O kadar terakkiyi severdi ki halkın mazi ile hiçbir alâkası kalmamasını temin için bütün Çin’in eski kitaplarını, eski kütüphanelerini yaktırmıştı. Çinliler âdeta onun ulûhiyetine bile inanır gibi oluyorlardı. Derlerdi ki: “Ling-yu dünyada Allah’ın dehasından bir numunedir!” Kavga gürültü çıkıp mahallelerin, köylerin asayişi bozulmasın diye afyon tarlalarını şenlendirmiş, esrarı, haşhaşı mubah ilân etmişti. Devri rüyasız yorgun bir uyku gibi geçiyordu. Herkes kendi dalgasında yaşıyor, “Dünya var imiş yâ ki yok imiş ne umurun!”<span class="dipp"><a class="_idFootnoteLink" href="#footnote-225-284" id="footnote-225-284-backlink">284</a></span> felsefesi âdeta bir nas telâkki ediliyordu. Fakat bir sabah fağfurun afyonu patladı. Sarayının nihayetsiz bahçesinde boynuzlarının etrafında allı, mavili, yeşilli, sarılı, morlu binlerce kelebek uçuşan billur bir köşkte “dünya vü mâfiha”ya dair düşünüyor, yeni düsturlar, yeni hikmetler tasarlıyordu. Huzuruna bir mandarin<span class="dipp"><a class="_idFootnoteLink" href="#footnote-225-285" id="footnote-225-285-backlink">285</a></span> girdi. Secdeye kapandı.</p>
			<p class="paragraf">“Efendimiz, başmüneccim geldi. Mutlaka size bir şey arz etmek istiyor!” dedi. Fağfur Ling-yu zaten dehası sayesinde istikbalde ne olacağını bilirdi. Derdi ki: “Sebepleri doğru görebilenin neticede şüphesi kalmaz.” Onun için başmünecciminden daima kendi tahminlerini dinlerdi. Şimdiye kadar o hiç böyle habersiz gelip bir şey söylememişti.</p>
			<p class="paragraf">“Tuhaf” diye başını salladı, “acaba ne söyleyecek?.. Gayet mühim bir şeymiş efendim.”</p>
			<p class="paragraf">Fağfur düşündü. İşler tıkırındaydı. Öyle mühim bir şeyin vuku bulacağı yoktu.</p>
			<p class="paragraf">“Gelsin!” buyurdu. Huzura giren başmüneccim resmî secdesinden kalktıktan sonra, “Ah efendim, gayet korkunç bir felâket bizi tehdit ediyor!” dedi. Fağfur dünyanın her şeyine vakıftı. Taaccüp etti. Görünürde muharebe, kıtlık, ihtilâl, feyezan gibi bir şey yoktu.</p>
			<p class="paragraf">Badem gözlerini süzerek, “Yanılıyorsun!” dedi.</p>
			<p class="paragraf">“Hayır efendim, muhakkak bir felâket!”</p>
			<p class="paragraf">“Muharebe mi?”</p>
			<p class="paragraf">“Hayır.”</p>
			<p class="paragraf">“İhtilâl mi?”</p>
			<p class="paragraf">“Hayır.”</p>
			<p class="paragraf">“Ya ne?”</p>
			<p class="paragraf">“Bir yağmur, efendim.”</p>
			<p class="paragraf">“Yani feyezan!”</p>
			<p class="paragraf">“Hayır, yalnız yağmur...”</p>
			<p class="paragraf">Fağfur liyakatli başmünecciminin saçmalayacağına ihtimal vermezdi. Tekrar onu bir süzdü. Merakla sordu: “Bir yağmur niçin felâket olsun?” [62]</p>
			<p class="paragraf">“Bu yağmur çok sürecek!”</p>
			<p class="paragraf">“Sürsün.”</p>
			<p class="paragraf">“Suyundan kim bir damla içerse deli olacak!”</p>
			<p class="paragraf">“...”</p>
			<p class="paragraf">Fağfur düşündü. Hakikaten felâket korkunçtu. İstihracında yanılıp yanılmayacağını başmüneccime tekrar sordu. Zavallı âlim bundan son derece emindi. Korkusundan tir tir titriyordu. Sarayda hemen bütün mandarinler toplandı. Günlerce müzakereler, müşavereler edildi. Nihayet daha bu uğursuz yağmur başlamadan sarayın bütün sarnıçlarının, küplerinin, vazolarının, mahzenlerinin ihtiyat olarak temiz sularla doldurulmasına karar verildi.</p>
			<p class="yildiz">* * *</p>
			<p class="paragraf">Aradan bir hafta geçmedi, başmüneccimin haber verdiği yağmur hafif hafif yağmağa başladı. Bir gün, iki gün oldu. Dinmedi, hızlandı. Bardaktan boşanırcasına yağdı, durdu. Her tarafı sel aldı. Nehirler, çeşmeler, oluklar taştı. Âdeta minimini bir tufan! Başmüneccimin haber verdiği felâket hakikaten aynen zuhur etti. Kim bu yağmurdan bir damla karışmış bir suyu içerse hemen çıldırıyordu. On beş yirmi gün içinde bütün halk çıldırdı. Yalnız fağfurla maiyeti erkânı saraya saklanılmış sulardan içiyorlar, akıllarını başlarında tutabiliyorlardı. Uğursuz yağmur dinmedi. Memlekette çıldırmayan kimse kalmadı. Umumiyetle deliren halk işi öyle azıttılar ki... Artık ne mandarinler, ne serdarlar, ne hâkimler saraydan sokağa çıkabiliyorlar, ne içeriden dışarıya meram anlatabiliyorlardı. Bir curcunadır gidiyordu. Fağfuru o vakit düşünmek aldı. Bunun sonu ne olacaktı? Evet bir kere deli olan artık akıllanamıyordu. Zırdeli halk bahçe surlarının etrafında toplanmış, gece gündüz, sabah akşam zurnalarla, davullarla kulakları yırtan bir gürültü koparıyorlar, “Delilere bakın, yuha, yuha...” diye ihtiyat sulardan içip akıllı kalanlara dillerini çıkarıyorlardı. Bir gün geldi ki erzak filân tedariki imkânsızlaştı. Lâf anlayan, söz dinleyen kalmadı. İtaatin, vazifenin, büyüğün, küçüğün ne demek olduğu unutuldu. Kanunlar şaka oldu. İdare bozuldu. Uğursuz yağmurun suyundan içmeyip akıllı kalanların felâketi çok dehşetliydi. Hayatları tehlike içinde geçiyordu. Bir avuç kişiydiler. Milyonlarca delilerin maskarası oldular.</p>
			<p class="yildiz">* * *</p>
			<p class="paragraf">Fakat “Ling-yu” gayet akıllı, gayet ihtiyar bir fağfurdu. İşe yaramayan, zarar getiren “akıl”ın “delilik”ten hayırlı bir şey olamayacağına kaniydi. Bir sabah çılgın halkın tecavüzünden, eğlencesinden ürkmüş maiyetine, “Herkesin içtiği sudan hemen içiniz!” emrini verdi. Mandarinler, hakîmler, filozoflar, hâkimler “Aman efendim, akıllarımıza, ilimlerimize yazık olur...” diye karşı gelmek istediler. İhtiyar fağfur, “Herkes deli olduktan sonra birkaç kişinin aklına lüzum yoktur!” dedi. Uğursuz yağmurun sularından doldurttuğu ilk piyaleyi kendi yuvarladı. O anda ufukları sarsan kahkahaları attılar. Surun dışarısındaki curcunaya katıldılar. Gel zaman git zaman bu umumî curcunanın adı “içtimaî intizam” oldu. Halk içinde tekrar akıllananlar “Delidir!” diye tımarhaneye tıkıldı.</p>
			<p class="yildiz">* * *</p>
			<p class="paragraf">Ta işte o vakitten beri bütün hakîmler, bütün filozoflar derler ki: “Çinliler dünyanın en akıllı, en zeki, en sakin, en çalışkan bir milletidir.”</p>
			<p class="paragraf ParaOverride-7">Kalamış, 5 Eylül 1919</p>
			<p class="paragraf ParaOverride-8"><span class="CharOverride-10">İfham</span><span class="CharOverride-11"> </span><span class="CharOverride-10">(Haftalık edebî ilâve), </span>Sayı: 4, 15 Eylül 1919, s. 61-62.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-283-backlink" id="footnote-225-283">283</a>	Fağfur: Çin hükümdarlarına verilen sıfat.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-284-backlink" id="footnote-225-284">284</a>	Ziya Paşa’nın bir mısraı.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-285-backlink" id="footnote-225-285">285</a>	Çinli devlet memuru.</p>
				</div>
			</div>
		</div>
	</body>
</html>