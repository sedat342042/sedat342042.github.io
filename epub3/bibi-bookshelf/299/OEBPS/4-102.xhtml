<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-102</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">     </p>
			<p class="paragraf">Kısa Hikâyeler</p>
			<p class="baslik ParaOverride-12" id="_idParaDest-100">Devletin Menfaati Uğruna</p>
			<p class="paragraf ParaOverride-16"><span class="CharOverride-39">Mukaddime</span></p>
			<p class="paragraf ParaOverride-33"><span class="CharOverride-27">Sevgili karilerim, size yemin ederim ki</span><span class="dipp"><a class="_idFootnoteLink" href="#footnote-225-233" id="footnote-225-233-backlink">233</a></span><span class="CharOverride-27"> bu hikâyeyi ben uydurmuyorum. Geçmiş zaman... Eski bir tarih kitabında mı okudum, yeni bir hikâye mecmuasında mı, yoksa açık bir romanda mı? İyice hatırımda kalmamış! Hatırımda iyice kalan şey yalnız vakanın esası “ferd”in “cemiyet” uğrunda vaktiyle ne derecelere kadar fedakârlıkta bulunduğunu bunun kadar nefis bir surette gösterecek tarihî bir misal yoktur sanıyorum! Bugün işte yeni yeni devletler, yeni yeni cemiyetler doğarken “faydalı olur” ümidiyle şu okuyacağınız satırları yazmağa kalktım.</span></p>
			<p class="paragraf ParaOverride-6"><span class="CharOverride-27">Okuduktan sonra “Sanat, sanat içindir!” itikadıyla “hisseden kıssa” çıkarmasanız bile, eğlenmiş olursunuz. Sevgili karilerim, eğlenmek de zaten bir nevi fayda değil mi?</span></p>
			<p class="Basic-Paragraph ParaOverride-12" xml:lang="en-GB">Birinci Fasıl</p>
			<p class="paragraf">Evvel zamanda... Avrupa’nın, zannedersem her on kilometre murabbaına iki hükümdar isabet eden, bol müstebitli bir tarafında gayet ihtiyar bir kral vardı. Elmaslı tacının altında lüle lüle sarkan gür beyaz saçları, yürürken ayaklarına dolaşan beyaz sakalları içinde balmumundan yapılmış ilâhî bir resim gibi daima sessiz yaşar, devleti adaletle, şefkatle, mürüvvetle idare ederdi. Muharebeyi sevmediğinden memleketinin sulh perisi zamanında hiç seyahate çıkmamıştı! Tebaasının işi gücü yemek, içmek, oynamak, eğlenmekti! Yazın tarlalarda, bağlarda, bahçelerde insan, inek, eşek, köpek, kaz, tavuk, ördek sürüleri çifter çifter, hep bir arada sevişirler, kışın meyhanelerde, evlerde, kulübelerde çalgı sesleri, aşk naraları sabahlara kadar coşar, bir saniye durup dinmezdi.</p>
			<p class="paragraf">Fakat bu kadar mesut bir memleketin teselli kabul etmez, ağır, acı bir kederi vardı. Bütün halk; ihtiyar genç, erkek kadın, çoluk çocuk herkes en coşkun cümbüşler esnasında bile birdenbire dururlar, sararırlar, ağlamağa, hıçkırmağa başlarlardı. Umumî gözyaşlarının sıcak bir çağlayanı andıran şırıltıları içinde daima bu feryat işitilirdi: “Ah, niçin bizim bir veliahtımız yok!”</p>
			<p class="Basic-Paragraph" xml:lang="en-GB">İkinci Fasıl</p>
			<p class="paragraf">İhtiyar kral sarayının bir ıhlamur ormanına bakan merasim salonundaki tunç ayaklı altın tahtında oturuyordu. Başmabeyinci yerlere eğilerek başvekilin huzura kabul olunmasını istirham ettiğini söyledi. Devletin politikası o kadar yolunda idi ki... kral başvekilini ancak senede bir iki defa bayramlarda, seyranlarda görürdü. Taaccüp etti. “Gelsin bakalım!” dedi.</p>
			<p class="paragraf">Bir dakika sonra içeriye kendinden ihtiyar kambur bir adam girdi. Bu, Avrupa’nın en büyük diplomatıydı. Asya hükümdarları bile ona nameler gönderiyorlar, reyinden istifade ediyorlardı. Tahtın önüne ilerledi. Diz çöktü. Hükümdarının beyaz sakalları içinden uzanan sarı elini öptü.</p>
			<p class="paragraf">“Haşmetmeap!” dedi, “Sizi gayet mühim bir mesele için taciz ediyorum.”</p>
			<p class="paragraf">“Ne gibi? Bir muharebe ihtimali mi?”</p>
			<p class="paragraf">“Hayır.”</p>
			<p class="paragraf">“Komşularımızla siyasetimiz mükemmel. Dahilde asayiş, bereket, zenginlik yolunda. Başka mühim ne olabilir?”</p>
			<p class="paragraf">“Gayet mühim bir mesele!”</p>
			<p class="paragraf">“Nedir, söyle bakalım?”</p>
			<p class="paragraf">İhtiyar başvekilin çipil gözlerinden hüngür hüngür yaşlar boşanıyor, minimini bir nehir gibi tahtın altın basamaklarından akıyordu.</p>
			<p class="paragraf">“Haşmetmeap! Bugün doksan sekiz yaşına girdiniz. Ölüm gayet aceleci bir afettir. Bir gün vakitsiz olarak siz âdil hükümdarımızı bizim elimizden alıverir. Veliahtımız yok! Allah göstermesin, sizin ruhunuz göklere uçarsa yerde kalacak zavallı tebaanızın hâli ne olacak? Memlekete, komşularımız hücum edecek. Vatanı pay edecekler. Kaç asırdır hanedanınız sayesinde sükûn içinde, asayiş içinde yaşayan devletimiz mahvolacak. Gülmekten, oynamaktan, zevk sürmekten başka bir şey bilmeyen milletimiz vahşî kumandanların emirleri altına girecek. Muharebelere sürülecek. Sokaklarımız siyah esvaplı dullarla, öksüzlerle, evlâtlarını kaybetmiş analarla dolacak...”</p>
			<p class="paragraf">Başvekil hem ağlıyor, hem bülbül gibi nutkunu söylüyordu. O söyledikçe ihtiyar kral kendi ölümünden sonra mesut devletinin nasıl parçalanacağını, sevgili tebaasının nasıl komşu devletlerin ordularına asker olacağını düşünüyordu. Başvekilin nutkunu kesti, sordu: “Bu felâketin önüne nasıl geçebiliriz?”</p>
			<p class="paragraf">“Gayet kolay haşmetmeap!”</p>
			<p class="paragraf">“Nasıl?”</p>
			<p class="paragraf">“Sevgili kraliçemiz dünyaya hemen bir veliahtçık getirsinler. Fakat nasıl? Artık...”</p>
			<p class="paragraf">O asırda Avrupa’nın en büyük diplomatı olan başvekil yavaş yavaş doğruldu. Elleriyle kralın saçlarını dalga dalga ayırdı. Kulağını buldu. Ağzını yaklaştırdı. Söylediğini Allah’la kraldan başka kimse duymadı.</p>
			<p class="paragraf">“Fakat...”</p>
			<p class="paragraf">“Fakatı makatı yok haşmetmeap! Devletin âli menfaati uğruna!”</p>
			<p class="paragraf">“Kraliçeyi bilirsin. Bir melâikedir. Ona nasıl bu teklifi edebilirim?”</p>
			<p class="paragraf">“Evet kraliçemiz bir melâikedir, haşmetmeap! Melâikelerden daha saf, daha temiz, daha ulvîdir. Fakat mukaddes devletimizin istikbali ancak buna bağlı. Devletin âli menfaati bugün böyle icap ediyor...”</p>
			<p class="paragraf">İhtiyar kral düşünüyor, büyük diplomat söylüyor, söylüyor, şark hükümdarlarının analarını, kardeşlerini, evlâtlarını devletlerinin âli menfaati uğrunda koyun gibi bizzat boğazlamak fedakârlığına bile katlandıklarını anlatıyordu. Şimdi bir devletin, bir milletin hayatı, saadeti, bekası kraliçenin fedakârlığına bağlı kalmıştı. Yoksa... </p>
			<p class="paragraf">Kral, “Pekâlâ! Bir kere kendisine açayım” dedi. “Fakat... Hayır, mümkün değil... kabul etmez. Hatta dünyanın bekası buna bağlı olsa, yine kabul etmez. O bir melâikedir!”</p>
			<p class="paragraf">“Evet melâikedir, haşmetmeap! Melâike olduğu için kabul edecek, bir devleti, bir milleti mahvolmaktan kurtaracak!” [16]</p>
			<p class="paragraf">“Pekâlâ...”</p>
			<p class="paragraf">Başvekil kralın elini öptü. Dışarı çıkıyordu. Kral tekrar sordu: “Fakat kiminle?”</p>
			<p class="paragraf">Diplomatın gözyaşları artık dinmişti. Pembe dantelli yenleriyle ıslak beyaz sakallarını silerek cevap verdi: “Sarayınızda o kadar mabeyinci, general, prens, kont kullarınız var. Kraliçe efendimiz hazretleri hangi kulunu arzu buyururlarsa...”</p>
			<p class="paragraf ParaOverride-12"><span class="CharOverride-10">Üçüncü Fasıl</span></p>
			<p class="paragraf ParaOverride-14">Kraliçe duvarları, tavanı, döşemeleri altın kakma zambaklarla işlenmiş küçücük samimî yatak odasında, patlıcan rengi ipekten kabarık bir divana uzanmış, kalçalarını ovduruyordu. Kapı vuruldu.</p>
			<p class="paragraf">“Giriniz.”</p>
			<p class="paragraf">“...”</p>
			<p class="paragraf">Ovan kız fırladı. Kraliçe doğruldu. Yarım çıplaktı. Önüne kapadığı tül ropdöşambr, kopmuş iri melâike kanatlarına benziyordu. Çok sevdiği kocasının böyle hiç beklenilmeden gelmesine şaştı.</p>
			<p class="paragraf">“Buyurun!” dedi. Henüz on yedi buçuk yaşında pembe, beyaz, saf, masum bir civandı. Kral divanın kenarına oturdu. Hizmetçi kız dışarı çıktı.</p>
			<p class="paragraf">“Sevgilim, böyle üşümüyor musun? Hava çok soğuk!”</p>
			<p class="paragraf">“Hayır haşmetmeap! Hatta yanıyorum! Tutuşuyorum!”</p>
			<p class="paragraf">Bir iki dakika kadar şundan bundan, havadan sudan bahsettiler. Minimini kraliçe kocasında bir fevkalâdelik görüyordu. Eskiden hiç lâkırdı söylemeyen bu ihtiyar şimdi şakıyordu. “Acaba memleketin doktorları yeni bir ilâç mı keşfettiler” diye düşündü. Fakat nihayet lâf siyasiyata gelince zannında yanıldığını anladı. Kral hanedanının kutsiyetini, devletin tarihinde oynadığı rolü, uzun uzun hikâye etti. Kendi ölürse kaç asırdır mesut yaşayan bu memleket komşuların yağmasına uğrayacak, sevgili tebaası komşu ordulara asker membaı olacaktı. Söylerken gözlerinden yaşlar akıyordu.</p>
			<p class="paragraf">“Memleketin, devletin bekası senin elinde...” dedi. Kraliçe şaştı: “Nasıl haşmetmeap?”</p>
			<p class="paragraf">“Hemen bir veliahtçık doğursan hanedanım zeval bulmayacak.”</p>
			<p class="paragraf">“Fakat bu sizin...”</p>
			<p class="paragraf">“Hayır senin elinde!”</p>
			<p class="paragraf">“Fakat, şey...”</p>
			<p class="paragraf">Kral kalktı. Kraliçenin gür kumral, dağınık saçlarını titrek elleriyle kaldırdı. Minimini pembe kulağına öpecek gibi yaklaştı. Başvekilin kendi kulağına fısıldadıklarını yavaşça tekrarladı. Söylediğini Allah’la kraliçeden başka kimse duymadı.</p>
			<p class="paragraf">“Ah mümkün değil, mümkün değil...”</p>
			<p class="paragraf">“Fakat...”</p>
			<p class="paragraf">“Beni öldürünüz. Başka bir prenses alınız.”</p>
			<p class="paragraf">“Fakat...”</p>
			<p class="paragraf">“Hayır, mümkün değil, yapamam. Ölmek bence daha hayırlı...”</p>
			<p class="paragraf">Masum kraliçe kendi gözyaşlarıyla baştan aşağı banyo etti. O kadar şiddetli ağlıyordu ki... ıslanan tül gömleği pembe vücuduna yapıştı, bir buhar gibi kayboldu. İhtiyar kral ona teselli veriyor, devletin âli menfaati için fedakârlıkta bulunmasının ulviyetini anlata anlata bitiremiyordu. Nihayet gözlerindeki yaşlar bitince kraliçe istenilen fedakârlığa razı oldu. Önünde diz çökmüş yalvaran kocasının elmaslı tacını okşadı.</p>
			<p class="paragraf">“Kalkınız! Devlet uğruna her şey feda...” dedi. Doğruldu, koştu, tuvalet odasından bir silecek aldı. Gözyaşlarıyla yıkanan vücudunu kurularken, “Fakat hizmetime kimi tayin edeceksiniz?” diye sordu.</p>
			<p class="paragraf">“Saraydan, kimi istersen, meleğim...”</p>
			<p class="paragraf">“Kimi?”</p>
			<p class="paragraf">“Meselâ Prens Habezizika’yı... Gayet ketumdur!”</p>
			<p class="paragraf">“Ketumdur! Fakat hizmetinden bir netice çıkmaz.”</p>
			<p class="paragraf">“Mabeyinci Kont Şodaref’i.”</p>
			<p class="paragraf">“Onun da.”</p>
			<p class="paragraf">“Marki dö Brad’ı.”</p>
			<p class="paragraf">“Geçiniz, o da nafiledir haşmetmeap!”</p>
			<p class="paragraf">“Eey, Vikont dö Loryan...”</p>
			<p class="paragraf">“Hayır, onun hizmeti de boşa gider.”</p>
			<p class="paragraf">Kral mabeyn<span class="dipp"><a class="_idFootnoteLink" href="#footnote-225-234" id="footnote-225-234-backlink">234</a></span> erkânından kırk tane kadar asilzade saydı. Kraliçe hep “Nafile, hizmetinden bir netice çıkmaz!” diye reddediyordu. </p>
			<p class="paragraf">Muhterem kral, “Fakat ne biliyorsun, sevgilim!” dedi. Kraliçe demin bütün vücudunu ıslatan masum gözyaşlarını kuruladığı mavi ipek silecekle yüzünü kapayarak, “Heyhat! İki senedir, ben onların hepsini tecrübe ettim” cevabını verdi.</p>
			<p class="paragraf">“!!!”</p>
			<p class="paragraf">Kral, devletin âlî menfaati uğrunda bir defa değil, kendi haberi yokken kırk defadan ziyade fedakârlığa katlanmış olan bu mukaddes vücuda, bu beyaz melâikeye bakakaldı. Evet, başvekilin mukaddes endişesini o işte daha evvel duymuş, hem hiç vakit geçirmemişti. Meftunluğundan, memnunluğundan tatlı bir heyecan içinde kaldı. Titriyordu.</p>
			<p class="paragraf">“O hâlde sevgilim, hizmetine dışardan birini vereceğiz.”</p>
			<p class="paragraf">“Hayır, yine saraydan!”</p>
			<p class="paragraf">Kral saray erkânından ismini saymadığı bir adam hatırlamıyordu.</p>
			<p class="paragraf">“Pekâlâ! Fakat kimi? Sen söyle!”</p>
			<p class="paragraf">“Hassa bölüğündeki Çavuş Fernand’ı.”</p>
			<p class="paragraf">“Ne?”</p>
			<p class="paragraf">“Evet onu isterim.”</p>
			<p class="paragraf">“Dev Fernand’ı ha?..”</p>
			<p class="paragraf">“Evet.”</p>
			<p class="paragraf">“Fakat sevgilim o bu odaya sığmaz, boyu iki buçuk metredir. O bir yerlere sığmaz. O bir alâmettir.”</p>
			<p class="paragraf">“Olsun. Olsun...”</p>
			<p class="paragraf">İhtiyar kral yine “Pekâlâ!” dedi.</p>
			<p class="paragraf ParaOverride-12"><span class="CharOverride-10">Hatime</span></p>
			<p class="paragraf ParaOverride-14">Dokuz ay, on gün, yedi saat sonra merhum kraliçe doğurdu. Fakat bir tane değil... İki prens birden! Artık halkın saadetine payan yoktu. Hanedanın bu ikiz goncasını o kadar sevdiler ki... hiçbir vakit birini öbürüne tercih edemediler. Hangisi büyük, hangisi küçük... belirsizdi. İkisi de aynı miktarda veliahtlık hukukunu haizdi. Kral öldükten sonra küçücük devletin şark tarafına biri, garp tarafına biri hükümdar oldu. Bu iki kardeş hükümdar birbiriyle hiç geçinemediler. Bütün hayatlarını muharebeyle geçirdiler. Babalarının, cetlerinin devirlerinde sulh içinde yaşayan sakin ahali onların sayelerinde ikiye ayrılıp boğuşmağa koyuldu; onların sayelerinde ayrı ayrı iki düşman milletmiş gibi Avrupa tarihinin en dövüşken bir unsuru hâline girdi!</p>
			<p class="paragraf ParaOverride-7"><span class="CharOverride-10">Diken, </span>Sayı: 5, 1 Kânun-ı sani [Ocak] 1919, s. 15-16.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-233-backlink" id="footnote-225-233">233</a>	Vallahi, billahi, tallahi... (Ö. S.).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-234-backlink" id="footnote-225-234">234</a>	Burada “saray” anlamında.</p>
				</div>
			</div>
		</div>
	</body>
</html>