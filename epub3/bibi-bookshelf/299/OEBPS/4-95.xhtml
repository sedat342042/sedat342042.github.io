<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-95</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="paragraf">Kısa Hikâye</p>
			<p class="baslik ParaOverride-12" id="_idParaDest-93">Bir Vasiyetname</p>
			<p class="paragraf ParaOverride-8">7 <span class="CharOverride-10">Kânun-ı evvel 1913, gece yarısı</span></p>
			<p class="paragraf ParaOverride-12">Sevgili yeğenim! Bu gece dehşetli bir buhran geçiriyorum. Artık katiyen ölmeğe karar verdim. Tabancamı doldurdum. İşte şurada masamın üzerinde duruyor. Fakat kafama sıkmazdan evvel son vazifemi yapmak istiyorum. Son vazife... Bunun ne olduğunu tabiî bilirsin. Vasiyetnamemi yazmak! Evet, işte şu elinde tuttuğun kâğıt benim vasiyetnamem! Sen şu satırları okurken zavallı dayın artık dünyada yok! Ya nerede? Gayet sıcak bir yerde... yani cehennemde! Zebanîlerin kırbaçları altında, inim inim inliyor.</p>
			<p class="paragraf">“Niçin kendi kendini öldürdün, söyle dinsiz katil?” diye sordukları ahret suallerine şaşkınlıkla doğru bir cevap veremiyorum.</p>
			<p class="paragraf">Evet, niçin kendimi öldüreceğim? Bunun sebebini ben de bilmiyorum. Zenginim. Eğlenceden, kadından, kumardan, içkiden bıktım. Param bitmedi. Beş sene içinde birbiri üstüne üç mirasa kondum. Fakat artık hayatın yükünü taşıyamayacağım. Bu gece elveda. Bir kurşun! Sonra bir karanlık... Sonra... Sonra... Mümkün olsa da sana oradan bir mektup gönderebilsem! Her hâlde dünyadan daha rahat! Ne ise, bu lâfları bırakalım. Sana bırakacağım elli bin lirayı şu program dâhilinde yemelisin:</p>
			<p class="paragraf">1. Daima ayrı ayrı dört metres bulundurmak.</p>
			<p class="paragraf">2. Kışları Mısır’da, İtalya’da; yazları İsviçre’de, Almanya’da en büyük şehirlerde, en muhteşem otellerde geçirmek!</p>
			<p class="paragraf">3. Kumarı, içkiyi, eğlenceyi samimî bir aşkla sevmek.</p>
			<p class="paragraf">Hâsılı yaşamak! Yaşamak! Yaşamak! Ben artık elli yaşına girdim. Çok yorgunum. Bu programı takip edemiyorum. Sen atlet vücudunla, dinç arzularınla, bırakacağım paraları yiyebilirsin. Bundan eminim. Gözüm açık gitmiyorum.</p>
			<p class="paragraf">Elveda sevgili yeğenim, elveda... Bir gün Monaco’da gazinonun şaşaalı taraçasında beni hatırla! Elveda....</p>
			<p class="paragraf">Dayın İmadettin</p>
			<p class="yildiz">* * *</p>
			<p class="paragraf">Hamiş:</p>
			<p class="paragraf"><span class="CharOverride-10">Sabahleyin, saat sekiz...</span></p>
			<p class="paragraf">“Yüreğin sevinçten mutlaka çarpıyor! Fakat kumda oyna, yeğenim... Dün gece üzerime bir ağırlık bastı. Yazık ki hazır tabancayı elime alıp şakağıma dayayamadım. O kadar halsizdim. Yatağıma uzanmışım. Sabahleyin bir gürültü içinde uyandım. Bir de ne göreyim. Jülide gelmiş. Yukarıda yazdıklarımı okumuş. Sonra bana dönmüş, başlamış tokatları atmağa... Kendimi toplar toplamaz tombul bileklerinden tuttum. Fakat, ah sen olmalısın! Mümkün mü ya, ben nasıl zapt edebilirim? On yedi yaşında! Piliç kadar narin ama doğurmamış kısrak kadar kuvvetli...</p>
			<p class="paragraf">‘Seni koca çapkın! Sen bunadın mı artık?’ diye haykırdı.</p>
			<p class="paragraf">Cevap veremedim.</p>
			<p class="paragraf">‘Yeğenin olacak maskaraya vasiyet ettiğin şeyi sen yapamaz mısın?’ diye sordu.</p>
			<p class="paragraf">‘Heyhat!’ [4] dedim.</p>
			<p class="paragraf">‘Haydi yalancı, ihtiyar azgın! Haydi biraz gayret! Kalk bakalım: Hop, hop, hop!’</p>
			<p class="paragraf">Beni kaldırdı. Dizlerime oturdu. Vallahi, birdenbire yirmi beş yıl gençleştim. Konuştuk, anlaştık. Tabancayı pencereden bahçeye attı. Şimdi kendine, yaşları yirmiyi geçmemek üzere üç arkadaş daha bulacak. Bugün yola çıkıyoruz. Ben de bavulları yaptırdım. Onu bekliyorum. Beklerken sana şu satırları yazıyorum. Doğru Monaco’ya gidiyoruz.</p>
			<p class="paragraf">Seni, taraçada, yemekten evvel, güneşin batmasını seyrederken hatırlayayım mı?</p>
			<p class="paragraf">Elveda, sevgili yeğenim, elveda...”</p>
			<p class="paragraf ParaOverride-7"><span class="CharOverride-10">Tercüman-ı Hakikat, </span>Sayı: 13562, 8 Kânun-ı evvel [Aralık] 1918, s. 3-4.</p>
		</div>
	</body>
</html>