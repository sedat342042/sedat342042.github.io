<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-39</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">      </p>
			<p class="baslik" id="_idParaDest-39">Gurultu</p>
			<p class="paragraf">İmtihanı ne kadar severim! Fakat yanlış anlamayınız. İmtihan olmasını değil, etmesini... Mümeyyizlik hayatımdaki angaryaların en tatlısıdır. Mümeyyizlik esnasında ruhum değişir, hissim değişir, fikrim değişir. Hatta, buna inanmazsınız, sıhhatim değişir. Adalâtıma tuhaf bir faaliyet gelir, iyi teneffüs ve iyi hazmetmeğe başlarım. Neşem çoğalır. Kuvvetim artar. Yanaklarım ve dudaklarım kızarır. İştahım keskinleşir ve günde dört defa acıkırım. Eğer bütün hayatımı daimî bir mümeyyizlik içinde, bir imtihan sahnesinde geçirsem iki yüz sene yaşayacağıma eminim. Bence bir hastayı hava tebdiline falan göndermemeli. Mümeyyiz yapmalı. Açık ve saf denizlerin, temiz ve serin gölgeli ormanların, mavi ve bulutsuz [309] semaların, sıcak ve parlak güneşlerin, nihayetsiz ve asude istirahatlerin veremeyeceği sıhhat ve afiyeti ona imtihan mümeyyizliği bir hafta içinde verir. Mümeyyizlik kansızlığı, veremi, bronşiti, soğuk algınlığını, hummayı, romatizmayı, müzmin ve had ne kadar hastalıklar varsa hepsini, belki nakrisi,<span class="dipp"><a class="_idFootnoteLink" href="#footnote-225-71" id="footnote-225-71-backlink">71</a></span> kanseri bile geçirir. Gülümsüyor ve şaka söylüyorum sanıyorsanız, hayır. Doğru söylüyorum. Bakınız, niçin? Biz insanlar ne kadar bozulsak maneviyatımızın en karanlık ve görünmez derinliklerine tabiatın koyduğu meşum saika asla sönmeyecek ve her fırsatta yeniden alevlenecektir. Bu saika zulüm ve itisaf arzusudur. Hayata dikkatle göz gezdiriniz. Zulüm ve itisaftan başka bir şey göremeyeceksiniz. Âmir madununu, çiftçi yardımcısını, tüccar saf müşterisini, banka borçlusunu, çoban koyunlarını, arabacı atlarını sıkar. İstediği gibi ezer. Kuvvetli zayıfın her zaman tepesindedir. Daima onu gagalar, öldürmezse süründürür. Avcı, tenha tarlalarda, sert rüzgârların altında niçin dolaşır? Niçin terler? Niçin yorulur? Zavallı kuşlara zulmetmek, onları öldürmek için değil mi?</p>
			<p class="paragraf">Doktorlar avcılığa “sporların padişahı” derler. Çünkü vücudun faidesi yalnız açık hava ve hareketin lütfuyla kalmaz. Sevk-i tabiîmiz de, zulüm ve itisaf arzumuz da tatmin olunur.</p>
			<p class="paragraf">İmtihanlar da mümeyyizler için bir avdır. Öyle bir av ki yorulması, koşması, terlemesi, soğuk alma, nezle olma tehlikesi yok... Âlâ bir itisaf jimnastiği! Korkudan sararmış, solgun benizli, beyaz dudaklı, samur ve ince kaşları çatılmış, zayıf ve narin bir talebe, mahcup ve mütereddit adımlarla içeri girer. Mümeyyizler asılacak masumların o son ve anlatılmaz heyecanlarını asla duymayan mesut ve kayıtsız cellâtlar gibidir. Konuşurlar, görüşürler. Sigara, kahve ve bilhassa limonata içerler. Talebe sanki canını alacaklarmış gibi korkar, niçin bu kadar korkar? Bilmiyorum. Bu korku dünyayı korkutan Napoleon Bonaparte’ı bile o kadar korkutmuş, o kadar korkutmuş ki...</p>
			<p class="yildiz">* * *</p>
			<p class="paragraf">İşte geçen av mevsiminde –imtihan zamanı demek istiyorum– âli mekteplerin birisinde mümeyyizdim. Geniş, perdesiz, kırmızı badanalı bir odanın ta ortasında birinci sınıfı Fransızcadan imtihan ediyorduk. Sonbaharın serin ve saf ovalarında birçok bıldırcın öldüren talihli bir avcı kadar mesut ve neşeli idim. Her giren çocuğa gramerde olmayan, galisizme kaçan kaideler soruyor, anlaşılmaz misaller yazdırarak üzüyor, şaşırtıyor, numaralarını kırıyordum.</p>
			<p class="paragraf">Ah o cevap vermeyen, sesi ve dudakları titreyen sararmış talebenin meyus gözleri, feci bakışları... Bu bakışlarda bütün bir cihanın, mahvolmuş bütün bir hayatın, kırılmış bütün bir saadetin ansızın alevlenen matemleri yavaş yavaş söner.</p>
			<p class="paragraf">Neşvemden duramıyor, öbür mümeyyizlerle konuşuyor ve gülüyordum. İçeriye kısa boylu, sevimli, şişman bir talebe girdi. Muallimi zekilerden ve çok çalışkanlardan olmak üzere takdim etti. Tavrını hoş gördüm. Ve bilmem niçin bu çocuğa itisaf etmek istemedim.</p>
			<p class="paragraf">“Pekâlâ, siz sorunuz!” dedim ve yanımdaki mümeyyizle deminden diksiyonerlere dair açtığımız bahsi kurcaladım. Bu yaşlı, zayıf, sarı saçları ağarmış, âlim ve muharrir, kamburu çıkmış gözlüklü bir muallimdi. On sekiz senedir Fransızca okutuyordu. <span class="CharOverride-10">Littre</span>’yi <span class="CharOverride-10">Larousse</span>’a<span class="dipp"><a class="_idFootnoteLink" href="#footnote-225-72" id="footnote-225-72-backlink">72</a></span><span class="CharOverride-10"> </span>tercih ediyor ve mektepler için pek münasip buluyordu. Ben dalgın ve lakayt, masanın üzerindeki Gazye’nin<span class="dipp"><a class="_idFootnoteLink" href="#footnote-225-73" id="footnote-225-73-backlink">73</a></span> klâsik lügatini karıştırıyordum. Son sayfada kitap ilânları vardı. Gözüme “<span class="CharOverride-10">Dictionnaire des idées suggérées par les mots”</span><span class="dipp"><a class="_idFootnoteLink" href="#footnote-225-74" id="footnote-225-74-backlink">74</a></span><span class="CharOverride-10"> </span>cümlesi ilişti. Bu kitabı görmemiştim. Tuhaf! Nasıl olabilirdi. Zaten her kelime bize bir fikri ihtar etmez miydi? Sonra fikirlerin lügati nasıl yapılabilirdi. Sıska ve ihtiyar mümeyyiz her kelimenin manalarından başka nasıl hususî fikirler aklımıza getirdiğini, bunun sebeplerini, felsefesini anlattı. Muallim-i diğer genç ve bizden iştihalı bir mümeyyizle şişman, cesur, şen ve serbest talebesini istintak ediyor, siyah tahtaya:</p>
			<p class="paragraf">	Gargouille </p>
			<p class="paragraf">	Gargouillement </p>
			<p class="paragraf">	Gargouiller </p>
			<p class="paragraf">	Gargouillis</p>
			<p class="paragraf">diye yazdığı şeylerin manasını soruyor, misaller getirtiyordu.</p>
			<p class="paragraf">Konuştuğum mümeyyizin yüzü ölümü hatırlatacak kadar kansız, yanakları çökük, ağzı renksizdi. Esvapları temiz ve mükemmel olmasa aylarca aç kalmış, yiyecek ekmek bulamamış bir fakir sanılacaktı. Devam ediyordu.</p>
			<p class="paragraf">“Evet, bundan başka da her kelime herkeste ayrı ve hususî bir fikir, bir hatıra yaşatır. Ve öyle kelimeler vardır ki bir adam için bütün bir tarih, bütün bir hayat, bütün bir timsaldir.”</p>
			<p class="paragraf">“Ne gibi?..” diye sordum.</p>
			<p class="paragraf">“Nasıl anlatayım” dedi, “meselâ şu tahtada gördüğümüz <span class="CharOverride-10">Gargouil</span><span class="CharOverride-10">lement </span>kelimesi yok mu? Bana kırık, sefil, parasız ve yorgun hayatımın bütün felâketlerini bir anda hatırlatır. Bu kelimeyi işitince derin bir yeis, tarif olunmaz bir heyecan, anlatılmaz bir elem duyarım.”</p>
			<p class="paragraf">Gülümsedim.</p>
			<p class="paragraf">“Mübalâğa, mübalâğa... Kime olursa olsun ‘gurultu’ kelimesi, manasından başka ne hatırlatabilir?”</p>
			<p class="paragraf">Gözlüğünün şeffaf taşları arkasında sunî bir hayat ile parlayan nazarlarını bana dikti. “Öyle ise dinleyiniz” dedi, “size bu uğursuz kelimenin bendeki tesirini anlatayım. O vakit yeisime hak verecek, asla mübalâğa etmediğimi göreceksiniz.”</p>
			<p class="paragraf">Sonra sarı, büyük ellerinin takatsiz hareketleriyle bir sigara yaktı ve ancak benim işitebileceğim hafif ve kısık bir sesle yavaş yavaş hikâyesini fısıldadı.</p>
			<p class="yildiz">* * *</p>
			<p class="paragraf">“Yirmi sene evvel... Sultanî’den yeni çıkmıştım. Yakışıklı, malûmatlı, güzel, alafranga bir gençtim. Yalnız bir kusurum vardı: Fakirlik... Babam daima boğazına kadar borç içinde yaşar, müsrif ve batakçı bir memurdu. Evimiz bile yoktu. Kirada geziyorduk. İyi tahsil gören her fakir genç gibi ben de “saadet zenginlikten başka bir şey değildir” hakikatine kanaat getirdim, iman ettim. Saadet insanlar için bir hakti. Hak ise kuvvetti. Kuvvetin ise hayatta maddeleşmiş timsali ancak paraydı. Para ile ne olmazdı? İyi gıda, iyi zaman, iyi mekân, iyi kadın... Her şey, her şey bize para ile gelir, bizden para ile beraber giderdi. Mektepten çıktıktan sonra yegâne düşüncem zengin olmanın çaresini aramak oldu. Uzaktan yakından miras falan ümidi yoktu. Ticaret ve teşebbüs de bizim işimiz değildi. Türkiye’de saadetin, yani servetin çıkacağı iki kapı vardı; ya baba, ya karı... Son moda esvap giymeye, gayet güzel gördüğüm hâlde gözlük takmaya alıştım. Gözlük o zamanlar moda idi. Ötede beride gezmeye başladım. Aradım, aradım. Nihayet annemin akrabasından biri benim aradığımı buldu. Eski hakanımız Abdülhamit Han’ın bendelerinden birinin kızı... Bilmem neci başı olan babası birkaç sene evvel ölmüştü. Doksan bin lirayı geçen malları, mülkleri bu kardeşsiz kıza kalmıştı. Dehşetli bir kelepir... Hemen istedim. Tahkikat yaptılar. Söz vermeden bir kere beni görmek arzu ettiler. Bonmarche’yi kararlaştırdık. Bir pazar günü idi. Kız dadısıyla ve diğer yaşlı bir hanımla dört atlı arabasından indi. Gördüm ve bayıldım. Zenginliğini düşündürmeyecek derecede güzel ve zarif idi. Tıpkı bir lâle... O da beni beğendi. Aradan bir ay geçmeden nikâhı yaptık. Kaynanam hediye olmak üzere bana beş yüz liralık banknot göndermişti. Artık nasıl süslendiğimi tasavvur et. Nihayet sonbaharın yağmurlu ve serin bir günü... Koltuğa giriyordum. Nişantaşı’ndaki konak âdeta bir saraydı. Camların o günkü ıslak manzarasını, muhteşem ve kuytu divanhanelerin ziyalı gölgelerini unutamam. Bana doksan bin liralık bir saadet getiren bu melek beyaz esvaplar içinde hakikatten uzak bir güzelliğin esirden nurlarını saçıyor, sanki ihtişama, ipeğe, sırmaya, yaldıza boğulmuş odayı daha ziyade aydınlatıyordu. Uzatmayalım. Gece oldu. Kalın camların, kapalı panjurların dışarısında şiddetli bir yağmurun gizli ayak seslerine benzeyen şakırtılarını duyuyordum. Zevcem o kadar güzeldi ki kendisiyle konuşurken “doksan bin lira”yı unutuyordum. Saatler pek çabuk geçti. Anlatmaya [310] hacet yok. Her kibar zifaf gecesi gibi, Fransızca konuştuk. Edebiyattan bahsettik. O piyano çaldı. Musikiden dem vurduk.</p>
			<p class="paragraf">‘Mozart’ı<span class="dipp"><a class="_idFootnoteLink" href="#footnote-225-75" id="footnote-225-75-backlink">75</a></span> sever misiniz?’</p>
			<p class="paragraf">‘Evet, ya Wagner?’<span class="dipp"><a class="_idFootnoteLink" href="#footnote-225-76" id="footnote-225-76-backlink">76</a></span></p>
			<p class="paragraf">‘Oh hele Verdi,<span class="dipp"><a class="_idFootnoteLink" href="#footnote-225-77" id="footnote-225-77-backlink">77</a></span> işte parçası...’</p>
			<p class="paragraf">Ve ilah... Nihayet yatağın başına geldik. O yandaki küçük tuvalet kabinesinde kaldı. Ben üşür gibi oluyordum. Beklemedim, kabalık olacağını düşünmedim. Bütün ipek olan yumuşak yatağa girdim. Sabırsızlanıyordum. Zevcemi beklemek beni üzüyordu. Alnımdan soğuk terler akmağa başladı. Yattığım yerde etrafıma bakıyordum. Karşımda büyük aynanın önünde heykelli bir saat duruyordu. Bekliyor, sıkılıyor, boğulur gibi oluyordum. Fenalaştım. Zevcem tuvalet odasından çıktı. Arkasında uzun ve parlak bir gecelik vardı. Mavi ve büyük abajurlu lâmbayı söndürdü. Yavaşça yatağa girdi. Lâmba söner sönmez aynanın önündeki büyük saati gördüm. Bu bir kayalıktı, arkasına konan bir gece kandilinden çağlayan gibi bulutlu bir ziya akıyordu. Ne yapacağımı bilmiyordum? Ne diyecektim? Yatağıma girmişti. Elimi uzattım. Kollarına dokundum. Buz gibi idi, birden titredim; yorganın altından bir gurultu aksetti. Elimi çektim. Boğazım acımağa, şakaklarım yanmağa başladı. Sinirlerim geriliyordu. Asabî bir vehim... Sanki bu yorganın altında kertenkele, yılan, kurbağa gibi pis ve ıslak bir hayvan vardı. Zevcem benden tarafa dönerken bu gurultu yine haykırdı... Titremeğe başladım... </p>
			<p class="paragraf">Fenalaştığımı görünce zavallı ‘Bugün üşümüşüm’ dedi. Karnı gurulduyordu. Aman ya Rabbi, bu gurultu bana ne iğrenç, ne müthiş geliyordu. Cevap vermedim. Geri çekildim. Gurultu susmuyor, nispetsiz fasılalarla ipek ve temiz yatağın içini dolduruyordu. Dayanamadım, kalktım. Odanın ta öbür köşesindeki koltuğa kaçtım.</p>
			<p class="paragraf">‘Rahatsız mı oldunuz?’ diye sordu. Cevap veremedim. Elimdeki mendilimi ısırıyor, saatin parlayan ziyadan çağlayanına bakıyordum. O kalktı. Dışarı çıktı. Ve elinde küçücük bir likör şişesiyle geldi. Bir kadeh içti.</p>
			<p class="paragraf">‘Size de vereyim mi? Isınırsınız. Çok rutubet var’ dedi.. Ben gene cevap veremedim. Sanki dilim tutulmuştu. Dehşetli ve asabî bir buhran geçiriyordum. Bana baktı. Yatağa yattı. Ne kadar sonra bilmiyorum. Dargın, utangaç bir seda ile ‘Gelip yatmayacak mısınız?’ dedi. Gene cevap veremedim. Sonra kalktı. Geceliğini arkasına aldı. Dışarı çıktı. Ben oturduğum koltukta sabaha doğru dalmışım. Kapının vurulmasıyla uyandım. Bir hizmetçi kız kahvaltı getiriyordu. Acele ile giyindim. Geceleyin geçirdiğim buhranı hatırlıyor ve kızarıyordum. Yüzüm yanıyordu. Şimdi ne diyecektim? Bir şey diyemedim. Selâmlık tarafına geçtim. Dışarı çıktım. Akşam konağa gelince hizmetçiler odaya götürdüler. Biraz sonra sofrada yapyalnızdım.</p>
			<p class="paragraf">‘Hanımefendi nerede?’ diye sordum. </p>
			<p class="paragraf">Hizmetçi kız ‘Rahatsız, başı ağrıyor’ diye cevap verdi. O gece yalnız yattım. Uyuyamadım. Ne kadar tehlikeli bir münasebetsizlik yapmıştım. Düşündükçe anlıyor, ne yapacağımı şaşırıyordum. Sabahleyin kahvaltı getiren kıza ‘Küçük hanımefendiyi görmek, hatırını sormak isterim. Kendisine haber veriniz’ dedim. </p>
			<p class="paragraf">Kız ‘Büyük hanımefendi şimdi sizi görmeğe gelecek’ diyerek dışarı çıktı. Çabucak giyindim. Muhteşem odanın yaldızlı tavanlarını seyrederek bekledim.</p>
			<p class="paragraf">Kaynanam adalî, uzun boylu bir Çerkez karısı... Yavaş yavaş içeri girdi. Etekledim, gayet kötü ve fısırıklı bir Çerkez şivesiyle ‘Estağfurullah efendim’ dedi, ‘oturunuz. Size bir lâfım vardır söyleyeceğim. Hem kısa, hem son...’</p>
			<p class="paragraf">Şaşaladım. Ah bu son söz kısa olmadığı kadar müthişti. Bu hain ve sert kadın mavi ve büyük gözlerini yırtıcı bir kuş gibi üzerime açarak kızının beni istemediğini, bir daha eve gelmemekliğimi, nikâhtan vazgeçtiklerini, boşamazsam yarın saraya gidip huzura çıkacağını, beni Fizan’a sürdüreceğini çakıl çukul söyledi. Ben reddettim.</p>
			<p class="paragraf">‘Estağfurullah efendim’ dedim, ‘nasıl istemem. Küçük hanıma bütün ruhumla perestiş ediyorum.’</p>
			<p class="paragraf">Çerkez karısı ayağa kalktı. Evvelinden daha sert ve daha yanlış bir Türkçe ile söylediklerini tekrarladı.</p>
			<p class="paragraf">‘Kızımın yatağından kaçmışsın. Onun doksan bin lirası var, onun gibi güzel, saraylarda yok. Ben elimi kaldırsam ellisi değil, elli bin milyonu gelir...’ diyor, köpürüyor ve üzerime yürüyordu. Azıcık daha dövecekti. Uyuz bir köpek gibi kovuldum. Ve tabiî boşadım. Yoksa Fizan’a gitmek işten bile değildi.</p>
			<p class="paragraf">Ondan sonra hayat bana bir cehennem oldu. Düşün, doksan bin lira... Ve gayet güzel bir kadın...</p>
			<p class="paragraf">Bütün saadet tamamıyla benim elime geçtiği hâlde ‘asabîlik’ denilen terbiyesizlik yüzünden yirmi dört saat içinde kaybettim. Küçük bir soğuk almadan başka bir şey olmayan adî bir karın gurultusundan o kadar mantıksız ve münasebetsiz bir tarzda müteessir olmasaydım şimdi böyle mi olurdum. Bir mecidiyeye bir saat kafamı mı patlatırdım. İşte bu meşum kelime bana bir an içinde kaçırdığım saadet sarayını hatırlatır. Beni yeniden meyus eder. Elemlerimi tazeler. Kederlerimi uyandırır...”</p>
			<p class="paragraf">Sarı ve zayıf yüzü şimdi tuhaf bir renk bağlamış, sanki morarmıştı. Daha bitiremediği sigarasını tablaya atarak hızla kalktı. Şişman talebeyi hiddetle dışarı kovdu. Şaşıran çocuk hepimize ayrı ayrı bakarak mütereddit adımlarla çıkarken o masanın üzerinden kaptığı cetvele üç tane sıfırı yapıştırmıştı. Zavallı galiba kaderinin intikamını alıyordu. Sonra tahtaya döndü, asabî bir acele ile manzarasına tahammül edemediği:</p>
			<p class="paragraf">	Gargouille</p>
			<p class="paragraf">	Gargouillement</p>
			<p class="paragraf">	Gargouiller</p>
			<p class="paragraf">	Gargouillis</p>
			<p class="paragraf">kelimelerini ve misallerini silmeğe başladı. Muallim ve mümeyyizler hep bir ağızdan itiraz etmek istediler: “Lâkin bu çocuk pek güzel cevap vermişti. Hem de çalışkan... mış...”</p>
			<p class="paragraf">Ben de güldüm. Ve muallimi teselli eder gibi “İyi ya... İkmale kalır. Daha ziyade çalışır. Malûmatını pişirir, çalışkana sıfır vermek haksızlık mı?” diyerek omuzunu okşadım. Sıfırı veren muallim birsamıyla boğazlaşır bir çılgın gibi hâlâ siyah tahtayı siliyor, havalanıp burnuna kaçan tebeşir tozlarından aksırıyordu.</p>
			<p class="paragraf ParaOverride-7"><span class="CharOverride-10">Zekâ,</span> Sayı:<span class="CharOverride-10"> </span>18, 30 Kânun-ı sani 1329 [12 Şubat 1914], s. 308-310.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-71-backlink" id="footnote-225-71">71</a>	Protein fazlalığından kaynaklanan, günümüz hekimliğinde gut (Fr. Goutte) diye bilinen hastalığın Arapçasını sözlükler “nikris <span class="CharOverride-28">ﺱﺮﻘﻧ </span>veya <span class="CharOverride-28">ﺲﻳﺮﻘﻧ</span> (çoğulu: nekaris <span class="CharOverride-28">ﺲﻳﺭﺎﻘﻧ</span> )” olarak kaydediyorlar. Fakat Ömer Seyfettin, muhtemelen yabancı kökenli kelimelerin imlâsını Türkçe söyleyişe uydurmak arzusundan dolayı, hikâyelerinde 6 (altı) defa kullandığı bu kelimeyi “nakris <span class="CharOverride-28">ﺲﻳﺮﻗﺎﻧ</span>” biçiminde yazıyor.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-72-backlink" id="footnote-225-72">72</a>	Kastedilen sözlüklerin künyesi: E. M. P. Littré: <span class="CharOverride-10">Dictionnaire de la Langue Française</span>, Paris 1877; P. Larousse, <span class="CharOverride-10">Nouveau Dictionnaire de la Langue Française</span>, Paris 1856.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-73-backlink" id="footnote-225-73">73</a>	Gazier, Louis Augustin-Leon (1844-1922): Fransız Edebiyatı profesörü. Burada atıf yapılan eseri: <span class="CharOverride-10">Nouveau Dictionnaire Classique İllustré</span>, Paris 1887.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-74-backlink" id="footnote-225-74">74</a>	Poul Rouaix’nın <span class="CharOverride-10">Trouver le mot juste</span> adlı eseri kastediliyor.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-75-backlink" id="footnote-225-75">75</a>	Wolfgang Mozart (1756-1791): Avusturyalı bestekâr.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-76-backlink" id="footnote-225-76">76</a>	Richard Wagner (1813-1883): Alman bestekâr.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-77-backlink" id="footnote-225-77">77</a>	Guiseppe Verdi (1813-1901): İtalyan bestekâr.</p>
				</div>
			</div>
		</div>
	</body>
</html>