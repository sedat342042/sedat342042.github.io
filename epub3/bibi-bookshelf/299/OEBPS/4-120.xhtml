<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-120</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="paragraf">Kısa Hikâye</p>
			<p class="baslik ParaOverride-12" id="_idParaDest-118">Korkunç Bir Ceza</p>
			<p class="paragraf">Hasan Ağa başka hemşehrileri gibi yapmamış, İstanbul’a karısıyla beraber gelmişti. Para kazanmak iyi şeydi ama, bekârlığa can dayanmıyordu! Senelerce bekâr odalarında sürünmek, sonra çürümüş bir vücut, kapanmış bir iştiha ile memlekete dönmek doğrusu akıl işi değildi!.. Adam dünyaya bir defa geldiği gibi gençlik de bir bahar gibiydi. Göz açıp kapamadan geçiyordu.</p>
			<p class="yildiz">* * *</p>
			<p class="paragraf">Fatih’te bir ev tuttu. Açtığı helvacı dükkânı da o civarda idi. Ticareti yolunda gidiyordu. Her ay iki “beşibirarada” yaptırıyor, karısı Gülsüm’ün kalın boynuna takıyordu. Gülsüm’ün boynu o kadar kalındı ki... daha böyle beş bin tane “beşibirarada” olsa taşıyabilecekti. Dükkânlarının önünden geçen İstanbul hanımlarına baktıkça Gülsüm’ün kıymeti nazarında büyüyordu. İnce belli, ince boyunlu, ince bacaklı, ince kollu olan bu kadınlar, dar siyah çarşaflarıyla, ayağa kalkmış kır sineklerine benziyorlardı. Gülsüm’ün bir baldırı üç İstanbul hanımına değerdi. Beli değirmen taşı gibi kalın, kolları asma kabağı gibi kaskatıydı. Hele kazan kulpu kaşları... Hasan Ağa, karısının daha başka yerlerini de aklından geçirince, “Gozini seveyim...” diye coşar, uzun uzun gerinir, yatıp dinlenmek için hemen evine koşardı.</p>
			<p class="paragraf">Bir gün hemşehrileri Tavukpazarı’nda verecekleri bir ziyafete onu da davet ettiler.</p>
			<p class="paragraf">“Olmaz, gelemem! Bizim arvat yalnuzdur!” dedi. Arkadaşları ısrar ettiler. “Bir geceden ne olur. Yanına bir kişicik korsun!” dediler. Zorladılar. Zorladılar. Nihayet dayanamadı. Razı oldu. Öğleyin eve geldi. Karısına, “Ben bu gece hemşehrilerin ahengine gidivereceğim. Sen bir kişicik bul. Onunla yat, sakın gorhma...” dedi. Çıktı, gitti.</p>
			<p class="yildiz">* * *</p>
			<p class="paragraf">Gülsüm daha İstanbul’a ayak bastı basalı ilk defa evde yalnız kalacaktı. İçine bir ürperme geldi. Nasıl bu gece tek başına yatacaktı? Hemen kendini sokağa attı. Bir can yoldaşı, bir kişicik bulmak lâzımdı. Hem işte ağası da ona “bul” demişti. Önüne rast gelene, “Sen kişicik misin?” diye soruyordu. Herkes gülüyordu. Galiba onu deli zannediyorlardı. İkindi oldu. Gülsüm sokaklarda aradığı kişiciği bulamadı. Nihayet mahzun mahzun eve doğru dönerken karşıdan bir külhanbeyinin geldiğini gördü. Son bir ümitle ona da sordu: “Ayol, kişicik sen misin?”</p>
			<p class="paragraf">“...”</p>
			<p class="paragraf">Külhanbeyi Gülsüm’ü şöyle bir süzdü. Gülerek sordu: “Kişiciği ne yapacaksın hanım abla?”</p>
			<p class="paragraf">“Kocam bu gece ahenge gitti. Gelmeyecek. Yalnız kalıp korkmayayım diye bana da bir kişicik bulmamı söyledi” cevabını alınca, “Benim vallahi, işte o kişicik, benim vallahi, billahi...” yeminlerini savurmağa başladı.</p>
			<p class="paragraf">Gülsüm inandı.</p>
			<p class="paragraf">Külhanbeyini aldı. Eve getirdi. Karnını [6] doyurdu. Kahvesini içirdi. Yatağına yatırdı, kendisi de bu kişiceğizin yancağızına uzandı!</p>
			<p class="paragraf">****</p>
			<p class="paragraf">Hasan<span class="dipp"><a class="_idFootnoteLink" href="#footnote-225-254" id="footnote-225-254-backlink">254</a></span> Ağa, ahenkte, hemşehrilerinin yanında hiç eğlenemedi. Aklı hep evde, Gülsüm’deydi. Yanına misafir alacağı bir komşu kadın onu kandırır, ihtimal başka bir kocaya kaçırırdı. Hem iyice hatırlıyordu. Köyden çıkarken Ayan Musa, “Oğul! İstanbul’a arvat gotürmek âdet değüldür emme sen bu işi ediyon... Gumesin gapısı açıh galınca içeri dilki dalar...” demişti. Ya boş kalan kümese bir tilki dalarsa... Düşünmekten eğlenemedi. Gece uyuyamadı.</p>
			<p class="paragraf">Artık sabaha iki üç saat kalmıştı. Sabrı tükendi. Kalktı. Evinin yolunu tuttu. Daima yanında taşıdığı anahtarla yavaşça sokak kapısını açtı. Gülsüm’ün koynuna koşuyordu. Odaya girince karısıyla çok kıvırcık saçlı bir herifin sarmaş dolaş yattığını gördü. Kan beynine sıçradı. Avazı çıktığı kadar haykırdı. Öyle haykırdı ki yıldırım düşmüş gibi, gök gürlemiş gibi pencerenin camları zangır zangır titredi.</p>
			<p class="paragraf">“Ulan gahpe garı! Bu kim?”</p>
			<p class="paragraf">“....”</p>
			<p class="paragraf">“....”</p>
			<p class="paragraf">Gülsüm korkusundan koynunda yatana daha beter sarılarak, “Ayon ne oluyon?” dedi. “İşte kişicik bu imiş. Sen bana onu bul da beraber yat demedin mi?”</p>
			<p class="paragraf">“!..”</p>
			<p class="paragraf">Hasan Ağa kendine geldi. Fena dakikalarda daima bir atasözünü hatırlardı. “Öfkeyle kalkan ziyanla oturur!” Sesini yavaşlatarak tekrar sordu: “Ben sana erkek bir kişicik mi bul dedim? Bir dişi kişicik bulamadın mı?”</p>
			<p class="paragraf">“Ben ne bileyün! Sen dişi olacağını söylemedün.”</p>
			<p class="paragraf">Hasan Ağa hakkı, hakikati bütün hemşehrileri gibi çok severdi. Başını salladı.</p>
			<p class="paragraf">“Senin gebehetin yoh! Domuzluh bu kişiciktedir. Ben ona gostereceğum!” dedi.</p>
			<p class="paragraf">Yatakta külhanbeyi korkusundan nefes alamıyor, kalbinin çarpıntısı odanın içinde bir duvar saati gibi işitiliyordu.</p>
			<p class="paragraf">Atasözünün derunî tavsiyesiyle öfkesini geçiren Hasan Ağa külhanbeyine, “Haydi kalk! Esvaplarını gey!” emrini verdi. Zavallı çapkın hemen itaat etti. Bir dakikada giyindi.</p>
			<p class="paragraf">Saçlarını taradı. Kuşağını sardı. Fesini “yârdan ayrıldımvarî” başına yerleştirdi. Hasan Ağa hâlâ yataktan çıkmayan karısına döndü.</p>
			<p class="paragraf">“Şu keratanın kunduralarını buraya getir!” dedi. Gülsüm kunduraları getirince aldı. Yatağın kenarında sessiz, solgun ayakta duran külhanbeyinin önüne gitti. Eğildi.</p>
			<p class="paragraf">“Bin ülen pezevenk!” dedi. Külhanbeyi yine itaat etti. Hasan<span class="dipp"><a class="_idFootnoteLink" href="#footnote-225-255" id="footnote-225-255-backlink">255</a></span> Ağa, külhanbeyi sırtında, odadan, sofadan, evin kapısından çıktı. Daha geceydi. Bekçilerle polisler sabah uykusuna dalmışlardı. Tenha sokaklardan geçti. Sırtındaki kişiciğin tir tir titrediğini duyuyordu. Aksaray’dan, Altımermer’den dolaştı. Külhanbeyi artık korkusundan titremiyor, imdat için haykıracak bir ses çıkaramıyordu. Biliyordu ki karısıyla yattığı bu herif onu kesmeğe götürüyor... Acaba ensesinden mi kesecekti? Yoksa boğazından mı? Şahadet getiriyor, tekbir çekiyordu.</p>
			<p class="paragraf">Artık horozların öttüğü işitiliyordu.</p>
			<p class="paragraf">Fecir Samatya’nın üstünü mavi ile karışık pembe bir aydınlıkta parlatıyordu.</p>
			<p class="paragraf">Kale kapısından dışarı çıktılar. Külhanbeyi, “Acaba kesmezden evvel iki rekât namaza müsaade eder mi?” diye düşünüyordu. Hasan Ağa, elindeki kunduraları yere attı. Sırtını sarsarak, “İn ülen!” diye haykırdı. Külhanbeyinin korkusundan mecali kalmamıştı. Artık elleri, ayakları tutmuyordu. Yere düştü.</p>
			<p class="paragraf">“Aman ağam merhamet! İmanıma acı! İki rekât... Aman ağam! İmansız gitmeyeyim...”</p>
			<p class="paragraf">Korkunun şiddetinden zavallı külhanbeyi namaz kılmak için abdest almak, abdest almak için de bir gusül abdesti almak icap ettiğini unutuyordu. Hasan Ağa yine bir ilkbahar göğü gibi gürledi.</p>
			<p class="paragraf">“Ülen kerata! Ne söylenip patırdı ediyon? Sakın bir daha bizim eve gelme. İşte bu sefer seni, ceza olmak üzre Yedikule’ye gadar getürdüm. Bir daha evimde yahalarsam vallahi billahi ta Ayastefanos’a kadar götürür bırakırım... Anladun mu?” dedi.</p>
			<p class="paragraf">“.....”</p>
			<p class="paragraf">Cevap beklemeden kuşağının arasından çıkardığı kırmızı mendille yüzünün, ensesinin terlerini silerek uzaklaştı. Külhanbeyi bir şey anlayamamıştı!</p>
			<p class="yildiz">* * *</p>
			<p class="paragraf">Fazla yorgun bir ateşle hızlı hızlı evine dönen Hasan Ağa içeri girerken “Böh!..” diye karısını korkutmağı düşündü. Fakat yapılan tek bir kabahat için ayrı ayrı iki kişiyi cezalandırmak muvafık mıydı? Evvel zaman çoktan geçmişti. Şimdiki devir, adalet devriydi. Eve gelinceye kadar hiç öfkesi kalmadı. Hatta bir eliyle kapısının tokmağını çalarken sebebini bilmediği bir neşeyle sırıtıyor, öteki eliyle sanki çözülmüş gibi kuşağını düzeltiyordu.</p>
			<p class="paragraf ParaOverride-7"><span class="CharOverride-10">Diken</span>, Sayı: 13, 17 Nisan 1335/1919, s. 3, 6.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-254-backlink" id="footnote-225-254">254</a>	Metinde “Hüsnü”.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-255-backlink" id="footnote-225-255">255</a>	Metinde “Hüsnü”.</p>
				</div>
			</div>
		</div>
	</body>
</html>