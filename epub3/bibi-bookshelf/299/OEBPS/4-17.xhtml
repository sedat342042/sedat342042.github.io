<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-17</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">     </p>
			<p class="paragraf">Küçük Hikâye</p>
			<p class="paragraf ParaOverride-16">Bir Perdelik Komedi</p>
			<p class="baslik ParaOverride-12" id="_idParaDest-17">Yaşasın Dolap<span class="dipp"><a class="_idFootnoteLink" href="#footnote-225-11" id="footnote-225-11-backlink">11</a></span></p>
			<p class="paragraf ParaOverride-14">Ahmet Bey               Elli yaşında</p>
			<p class="paragraf">Bihter Hanım           Yirmi iki yaşında</p>
			<p class="paragraf">Hâmit Bey                Yirmi beş yaşında</p>
			<p class="paragraf">Hizmetçi kız ve uşak</p>
			<p class="paragraf">Alafranga bir yatak odası - Büyük dolap konsol, ayna ve saire -Koltuklar - Duvardaki saat gecenin birini işaret eder.</p>
			<p class="paragraf ParaOverride-17"><span class="bold _idGenCharOverride-1">BİRİNCİ MECLİS</span></p>
			<p class="paragraf ParaOverride-16">Ahmet</p>
			<p class="paragraf ParaOverride-14">Ahmet Bey <span class="CharOverride-10">(Kendi kendine)</span> - Aman ya Rabbi. Bakalım bu gidişle başımıza daha neler gelecek!.. Yirmi dört saatten beri ağzıma bir lokma kuru ekmek bile koymadım. Canım hiçbir şey istemiyor ki, evet yirmi dört saat, içinizden hanginizin bir gün aç kaldığı var.</p>
			<p class="paragraf">Hürriyet ilân edildiği günden beri müracaat etmediğim hile, başvurmadığım tedbir kalmadı. İşte kırk gün oluyor, belki kırk türlü fikir düşündüm.</p>
			<p class="paragraf">Bilemiyorum. Ah sebebini bilemiyorum. Zihnimin olanca faaliyetine, kollarımın şu müthiş kuvvetine rağmen hiçbir şey yapamadım.</p>
			<p class="paragraf">Vaktiyle ben ne idim, nasıl adamdım, böyle sizin karşınıza gelir de dertlerimi mi sayardım, ben, ben hafiye idim. Benim merciim doğrudan doğruya Yıldız’dı. Sırası geldiği zaman dairedeki en büyük memurlar, hatta nazır bile benden korkar, o İzzet Paşa’ya<span class="dipp"><a class="_idFootnoteLink" href="#footnote-225-12" id="footnote-225-12-backlink">12</a></span> mensuptur, derlerdi.</p>
			<p class="paragraf">İzzet Paşa - Allah yüz bin kere belâsını versin, işte ben onun bir bendesi. Onun sadık, asdak, bir kulu idim. Ne görür, ne duyar, ne anlarsam ona yazardım. Herkes zorla senede sekiz ay alınabilen aylıklarıyla borçlar içerisinde yaşar dururken ben her ay tahsisatımı alır, daima yükselen rütbemle göğsümü gere gere gezinir, eğlenirdim.</p>
			<p class="paragraf">Heyhat, işte bugün beni nezaretten kovdular, bu bir şey değil, kaide-i tensikat mucibince iyice tenkihata uğratıldıktan sonra yine beş bin kuruş kadar tutan maaşımla hayatımı temin edebilirim. Fakat korkuyorum ki o eski sadakatlerime, hizmetlerime bedel beni büsbütün mahvetmesinler...</p>
			<p class="paragraf">Ah keşke ölseydim, keşke beni de öldürseler, mahvetselerdi... Şüphe yok ki daha memnun olacaktım. Herkesten tahkir, her taraftan nefret görüyorum. Zannediyorum ki yanımdan geçenler yüzüme tükürmemek için zapt-ı nefse çalışıyor.</p>
			<p class="paragraf">Hele bugünkü işittiklerim. Halktan göreceğim şey yalnız tahkir olsa... yine razıyım. Ahmet öyle ehemmiyetsiz şeylerden utanır takımından değil... Elhamdülillah namus, vicdan, hamiyet kelimelerinin gölgelerine bile malik değilim... Fakat korkuyorum... Beni tutacaklar, tevkif edeceklermiş. İşte ben bundan korkuyorum. Bugün kahvede o yığın yığın gazetelere bakarak “Ah ya Rabb’im! Kucak kucak evrak-ı muzırra, bunlardan biri daha birkaç ay evvel gözüme ilişse, birinin elinde veya cebinde görsem, ah babam olsa jurnal ederdim. Hele şu <span class="CharOverride-10">Tanin</span>, hiç şüphe yok o zaman bir yerde yakalarsam bir günde nazır olurdum” diye düşünüyordum. Kulağıma bir ses geldi. Yanımdakiler konuşuyorlardı. Dikkat ettim. Birdenbire tüylerim ürperdi. Sapsarı, [4] mosmor, kıpkırmızı, hayır hayır, belki simsiyah bir renge girdim. “Ahmet Samim”<span class="dipp"><a class="_idFootnoteLink" href="#footnote-225-13" id="footnote-225-13-backlink">13</a></span> diyorlardı. Ahmet Samim mi, aman hafiye imiş, çok can yakmış, bu sayede bir paşaya damat olmuş, büyük bir memuriyet yakalamış. Aman ya Rabbi, ben, beni söylüyorlar... Kaçtım. Doğru buraya, eve geldim. Ne yapayım... Aman ne yapayım, beni tutacaklar, beni öldürecekler, kim bilir belki denize atacaklar.</p>
			<p class="paragraf"><span class="CharOverride-10">(Dışarıdan ayak sesleri işitilir)</span></p>
			<p class="paragraf">Birisi geliyor. Kimdir o?.. Ha sen misin Bihter; kendi kendime düşünüyordum. Bilmem ne yapmalı, nasıl kurtulmalı?</p>
			<p class="paragraf ParaOverride-17"><span class="bold _idGenCharOverride-1">İKİNCİ MECLİS</span></p>
			<p class="paragraf ParaOverride-16">Ahmet, Bihter</p>
			<p class="paragraf ParaOverride-14">Bihter - Başka türlü olmaz bey, kaçmalı. Bana kalırsa Avrupa’ya kaçmağa da lüzum yok. Bursa’daki akrabalarından birine gider, şimdilik misafir olursun, Meclis-i Mebusan açılıp da ortalık yatışıncaya kadar oradan bir yere ayrılmazsın. Senin orada olduğunu kim bilecek?</p>
			<p class="paragraf">Ahmet - Kimse bilmez, değil mi?..</p>
			<p class="paragraf">Bihter - Tabiî kimse bilmez. Böyle tehlikeli bir zamanda burada kalmak hiç iyi değildir. Ne olur, ne olmaz. Görmüyor musun, ele geçenler ne hâllere giriftar oluyor...</p>
			<p class="paragraf">Ahmet - Canım bir türlü senden ayrılmak da istemiyor.</p>
			<p class="paragraf">Bihter - Ya ben, ben istiyor muyum acaba, fakat çare yok ki... Muvakkaten ayrılmamak isterken büsbütün birbirimizi kaybetmek de doğru olamaz değil mi?</p>
			<p class="paragraf">Ahmet - Hakkın var sevgili zevcem.</p>
			<p class="paragraf">Bihter - O hâlde hemen yarın buradan hareket etmelisiniz, hatta bu geceyi bile burada geçirmeniz münasip değil. Şimdi gidiniz. Bu geceyi bir otelde geçiriniz, ne olur, ne olmaz, belki şimdi gelir, seni tutarlar.</p>
			<p class="paragraf">Ahmet - Şimdi mi?.. Hakikaten... Benim burada ikamet ettiğimi herkes biliyor. Evet, evet, bu gece bile burada bulunmamalıyım. Gidiyorum sevgili Bihter’im, gidiyorum. Kim bilir kaç ay birbirimizi göremeyeceğiz.</p>
			<p class="paragraf">Bihter <span class="CharOverride-10">(Müteessir)</span> - Ne çare, hele sen kurtul da, zararı yok yine bir gün olur eskisinden iyi yaşarız. Git beyim, burada kalmak senin için tehlikeden halî değildir.</p>
			<p class="paragraf">Ahmet - Evet gideceğim, bu akşam, hemen şimdi, şimdi gideceğim. Fakat nasıl, hiç hazırlığımız yok.</p>
			<p class="paragraf">Bihter - Hazırlık mı, ne hazırlığı?</p>
			<p class="paragraf">Ahmet - Çamaşır falan...</p>
			<p class="paragraf">Bihter - O bir şey değil... Şimdi beş dakikada hazırlattırırım.</p>
			<p class="paragraf"><span class="CharOverride-10">(Bihter çıkar.)</span></p>
			<p class="paragraf ParaOverride-17"><span class="bold _idGenCharOverride-1">ÜÇÜNCÜ MECLİS</span></p>
			<p class="paragraf ParaOverride-16">Ahmet Efendi <span class="CharOverride-10">(Yalnız)</span></p>
			<p class="paragraf ParaOverride-14">[Ahmet] - Evet şimdi gitmeli, hemen gitmeliyim... <span class="CharOverride-10">(Pencereden bakarak)</span> Birisi geliyor, aman bir komiser olmasın. Hayır [5] bir yolcu... Ne kadar da korktum, az kaldı yüreğime bir şey inecekti. Lâkin Bihter’den ayrılmak da bana ne kadar acı geliyor, zavallı kadın, bir taraftan bana git diyor, diğer taraftan gözyaşlarını zapt etmek için uğraşıyor. Ah bu kadın kalpleri ne kadar da hassastır. Gitmeli, ne çare, birkaç ay, belki bir sene bu güzel memleketten, bu rahat evden, bu sevgili kadından ayrılmalı... Of düşündükçe aklıma bin bir türlü şeyler geliyor. Ya bu geceyi nerede, hangi otelde geçireceğim... Orası hiç hatırıma gelmemişti. Tenha bir yere, bir otele... Ha Sirkeci’de...</p>
			<p class="paragraf">[...<span class="dipp"><a class="_idFootnoteLink" href="#footnote-225-14" id="footnote-225-14-backlink">14</a></span>] [Sayı: 11, s. 4]</p>
			<p class="paragraf">Ahmet - Hayır Bihter, korkacak hiçbir şey yok, bak sana sırasıyla anlatayım... Ne o?.. Dışarıya mı çıkıyorsun, hayır otur, bak meselenin en tuhaf ciheti neresi...</p>
			<p class="paragraf">Bihter <span class="CharOverride-10">(Kendi kendine)</span> - Şimdi Hâmit de gelecek, aman ya Rabbi...</p>
			<p class="paragraf">Ahmet - Ne düşünüyorsun. Artık telâşa mahal yok. [s. 5]</p>
			<p class="paragraf"><span class="CharOverride-10">(Bu sırada kapı çalınır.)</span></p>
			<p class="paragraf">Bihter <span class="CharOverride-10">(Kendini zapt edemeyerek)</span> - Eyvah mahvoldum, işte geldi.</p>
			<p class="paragraf">Ahmet <span class="CharOverride-10">(Telâşla)</span> - Geldi mi, kim, komiser mi?</p>
			<p class="paragraf">Bihter <span class="CharOverride-10">(Kendini toplayarak)</span> - Komiser ya, şüphesiz komiser, gördün mü?.. Şimdi ne yapacaksın, jurnal ettiğin, denize attırdığın yüzlerce adamı unuttun da hiç telâşa mahal yok diyorsun, gördün mü şimdi?</p>
			<p class="paragraf"><span class="CharOverride-10">(Bu sıra kapı daha şiddetli vurulur.)</span></p>
			<p class="paragraf">Ahmet <span class="CharOverride-10">(Telâşla odayı dolaşır, etrafa bakar.)</span> - Nereye kaçmalıyım, nereye kaçmalıyım, oh! Aç şu dolabı, şu dolabı aç Bihter, çabuk ol...</p>
			<p class="paragraf"><span class="CharOverride-10">(Bihter dolabı açar, Ahmet Efendi fistanların arasına girer, kapak kilitlenir, bu sırada Hâmit Bey odaya girer.)</span></p>
			<p class="paragraf ParaOverride-17"><span class="bold _idGenCharOverride-1">SEKİZİNCİ MECLİS</span></p>
			<p class="paragraf ParaOverride-16">Bihter, Hâmit, Ahmet</p>
			<p class="paragraf ParaOverride-14">Bihter <span class="CharOverride-10">(Hâmit’e koşarak, hafif sesle)</span> - Sus, kocam burada, dolabın içinde... Sen komisersin, şimdi evin her tarafını arayacağız, yüksek sesle bazı sualler sor... Dikkat, dikkat sevgilim.</p>
			<p class="paragraf"><span class="CharOverride-10">(Yavaş yavaş odayı ararlar... Bihter başına bir örtü alır.)</span></p>
			<p class="paragraf">Hâmit - Ahmet Efendi evinde imiş diye işittim.</p>
			<p class="paragraf">Bihter - Hayır efendim burada değil.</p>
			<p class="paragraf">Hâmit - Vazifem her tarafı aramaktır hanım.</p>
			<p class="paragraf">Bihter - Buyurun efendim, istediğiniz tarafı arayınız.</p>
			<p class="paragraf"><span class="CharOverride-10">(Hâmit kitapları karıştırır. Yatağın altına bakar. Kanepenin arkasına eğilir.)</span></p>
			<p class="paragraf">Hâmit - Diğer odaları da görmek isterim.</p>
			<p class="paragraf">Bihter - Buyurunuz efendim.</p>
			<p class="paragraf"><span class="CharOverride-10">(Yanı başındaki odaya geçerler... Orada Bihter’in heyecanlı sesleri işitilir.)</span></p>
			<p class="paragraf ParaOverride-14">Ahmet Efendi <span class="CharOverride-10">(Dolapta kendi kendine)</span> - Zavallı Bihter, nasıl heyecanlı heyecanlı soluyor, ah sevgili karıcığım, beni ne kadar sevdiğini işte şimdi anlıyorum.</p>
			<p class="paragraf"><span class="CharOverride-10">(Beş dakika sonra Hâmit’le Bihter tekrar gelirler. Hâmit’in yüzü kızarmış, Bihter’in saçları bozulmuş!)</span></p>
			<p class="paragraf">Hâmit - Vazifemin hüsn-i ifasına muavenetinizden dolayı teşekkür ederim hanım. Allahaısmarladık!..</p>
			<p class="paragraf">Bihter - Uğurlar olsun komiser efendi. </p>
			<p class="paragraf">(<span class="CharOverride-10">Hâmit gider, Bihter süratle aynada kendine düzen verir. Sonra dolabı açar. Ahmet Efendi saçları karmakarışık çıkar.)</span></p>
			<p class="paragraf">Ahmet - Gitti, gitti değil mi?</p>
			<p class="paragraf">Bihter - Fakat azizim ne kadar sıkıldım, hâlime bak bir kere. </p>
			<p class="paragraf">Ahmet - Ya ben sevgili zevcem, heyecanımdan az kaldı boğuluyordum. Teşekkür olunur ki şu dolap aklımıza geldi. [6]</p>
			<p class="paragraf">Bihter - Hatırımızda olsun da yine birisi gelirse... </p>
			<p class="paragraf">Ahmet - Evet yine dolaba saklanırım değil mi?.. Yaşasın dolap!..</p>
			<p class="paragraf"><span class="CharOverride-10">(İkisi bir ağızdan)</span> Yaşasın dolap!!!..</p>
			<p class="paragraf"><span class="CharOverride-10">(Perde iner)</span></p>
			<p class="paragraf ParaOverride-7">Feridun</p>
			<p class="paragraf ParaOverride-8"><span class="CharOverride-10">Haftalık Serbest İzmir</span>, Sayı: 8, 24 Teşrîn-i sânî 1324</p>
			<p class="paragraf ParaOverride-8">[7 Aralık 1908], s. 3-5. </p>
			<p class="paragraf ParaOverride-8"><span class="CharOverride-10">Serbest İzmir</span>, Sayı: 11, 4 Kânun-ı evvel 1324</p>
			<p class="paragraf ParaOverride-8">[17 Aralık 1908], s. 4-6.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-11-backlink" id="footnote-225-11">11</a>	<span class="CharOverride-10">Serbest İzmir</span>’in 8. sayısının dış kapağındaki “Münderecât”ta Baha Tevfik’e ait gösterilmiştir. Bu sayıdaki kısmın altında imza yoktur. Diğer bazı yazı ve yazar isimlerinin yer almayışı, kapağın basımında bir yanlışlık bulunduğunu gösteriyor.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-12-backlink" id="footnote-225-12">12</a>	Sultan II. Abdülhamit dönemi hafiye teşkilatının yöneticisi Arap İzzet Holo Paşa (1852-1924) kastediliyor.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-13-backlink" id="footnote-225-13">13</a>	Başyazarı olduğu <span class="CharOverride-10">Sadâ-yı Millet</span>’te İttihat ve Terakki aleyhtarı yazılarından dolayı öldürülen gazeteci ve Fecr-i Âti şairlerinden Ahmet Samim (1884-9 Haziran 1910) ima ediliyor.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-14-backlink" id="footnote-225-14">14</a>	<span class="CharOverride-10">Edebî Serbest İzmir</span>’in 9 ve 10. sayılarında yayımlandığı anlaşılan kısım bulunamamıştır. Hiçbir kütüphanemizde bu derginin tam bir koleksiyonu yoktur.</p>
				</div>
			</div>
		</div>
	</body>
</html>