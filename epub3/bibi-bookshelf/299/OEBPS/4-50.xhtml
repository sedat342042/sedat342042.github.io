<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-50</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="baslik" id="_idParaDest-48">Boykotaj Düşmanı</p>
			<p class="paragraf ParaOverride-8"><span class="CharOverride-10">-Doktor Abdullah Cevdet Bey’e-</span></p>
			<p class="paragraf ParaOverride-16">1*</p>
			<p class="paragraf ParaOverride-14">Akşam tam sofraya oturacağı vakit Rum hizmetçi kızın verdiği küçük ve kırmızı bir kitap, bütün sinirlerini alt üst etmişti. Bu bir propaganda risalesiydi. Her sahifesinde “Ey Türkler! Paralarınızı yerli Yunanlılara vermeyin. Yunan donanmasının dörtte üçü[nün] Türk parasıyla yapıldığını yine kendileri söylüyorlar. Kardeşlerinizle, Türklerle alışveriş edin. Yoksa mahvolacağız, açlıktan öleceğiz, ezan yerine camilerde çanlar uluyacak. Uyanın, uyanın...” deniliyordu. Bu ne demekti? Artık bu heriflerin küstahlıkları nerelere kadar gidecekti? İşte kendisi gibi din ve bilhassa milliyet taassubundan tamamıyla kurtulmuş medenî ve centilmen bir adamın kapısını da çalıyorlardı. İştihası tıkandı. Bir lokma yemek yiyemedi. Hatta gece hiç uyuyamadı. Sabahleyin erkenden kalktı. Bu muzır ve tehlikeli kitabı mahallenin polis komiserine götürdü ve “Anasır-ı Osmaniye”nin arasına fesat tohumu eken bu canileri bulmasını talep etti. Komiser sarışın ve tombul bir efendi idi. Onun uzun boyuna, dar ve tahta gibi düz göğsüne, kesik bıyıklarına, siyah ve dolgun gözlerine baktı.</p>
			<p class="paragraf">“Evvelâ biraz hiddetinizi teskin buyurunuz efendim...” dedi ve taaccüple sordu:</p>
			<p class="paragraf">“Bu kitabı bırakmak cinayet midir beyim?”</p>
			<p class="paragraf">“Şüphesiz cinayet...” diye haykırdı. Elleri titriyordu. Kolundaki pardösüsünü çiğniyor ve düşmanını yere seren bir kahraman azametiyle başını yukarı kaldırıyordu. Komiser uykudan yeni kalktığı için hâlâ mahmurdu. Ürktü. Tekrar ona derin derin baktı. Acaba büyük bir adam mıdır?</p>
			<p class="paragraf">“Siz kimsiniz, ism-i âliniz efendim?”</p>
			<p class="paragraf">“Mahmut Yüsri...”</p>
			<p class="paragraf">“Zabit misiniz efendim?”</p>
			<p class="paragraf">“Hayır.”</p>
			<p class="paragraf">“Kâtip mi?”</p>
			<p class="paragraf">“Hayır.”</p>
			<p class="paragraf">“Herhalde tüccar değilsiniz. Yoksa pansiyoncu musunuz?”</p>
			<p class="paragraf">“Hayır, ben gazeteciyim.”</p>
			<p class="paragraf">Komiser onun gazeteci olduğunu duyunca sanki üzüldüğüne, biraz ehemmiyet verdiğine pişman oldu. “Aranır, bulunursa bulunur, bulunmazsa ne yapalım, haydi arş, dışarı! Burada sizin işiniz yok...” diye onu kovmaktan beter etti. Karakoldan çıktı. Vapura daha vakit vardı. Orfanidis’in pastacı dükkânına girdi. İki kadeh likör içti. Ah bu matbuat kanunu... Büyük Boşo, Büyük Kozmidi<span class="dipp"><a class="_idFootnoteLink" href="#footnote-225-138" id="footnote-225-138-backlink">138</a></span> gibi mebusların sayesinde yaşayan eski hürriyet olsaydı, bir başmakale ile bu hayvan komiseri ne hâle kordu. Bu komiser değil, âdeta bir boykotajcı idi. Aleyhinde bulunmayacağını bildiği için kendisine ıslak bir tavuk kadar ehemmiyet vermemişti. Ve üzerine de zımnî bir hakaret... Yoksa pansiyoncu musunuz ha... Demek yalnız pansiyoncular Yunanlıları seviyorlardı. Bu zihniyet ne müthiş bir felâketti! Medeniyet, insaniyet, edebiyat, ilim, felsefe ve fen Yunan ve Rum muhabbetinden başka bir şey miydi? Dünyada bu milletten asil, bu milletten necip, bu milletten kibar bir millet daha var mıydı? Likörünü içiyor, dışarıya, geç kalmış tembel bir baharın hararetsiz güneşiyle parlayan sokağa bakarak düşünüyordu. Varlık, saadet, şiir, musiki, zevk... her şey, her şey Yunan’ın, Yunanlılığın idi... Bunu inkâr etmek barbarlıktı. Dedelerimiz şimdiki serseriler gibi “Turan, Turan...” diye bağırmıyorlar, kendilerine “ehl-i Rum” diyorlar, şairlerine “şair-i Rum” adını veriyorlardı. Ve Nedim... Artık bugün böyle büyük bir şairin yetişmesine imkân var mıydı? Bu dâhi “Yunan aşkı”nı halis bir Rum gibi, Arapça, Acemce terkiplerle ne güzel anlatıyor, hamamda genç bir oğlanın vücudunda incilenen terleri nasıl ilahî ve esatirî bir şevkle terennüm ediyordu. Milliyetperverler Rum ve Bizans “Dersaadet”i öldürmek, yerine kaba bir “İstanbul” yapmak istiyorlardı. Bu ne yamyamca bir hareketti, Türklük kabalık demekti; Yunanlılık ise incelik... <span class="CharOverride-10">Larousse </span>bile “Turquerie...” kelimesine “kabalık sabalık” manasını veriyordu. Onların Altaylarına, Turanlarına, Kültiginlerine, Kızılelmalarına, Bozkurtlarına, Alageyiklerine, Çamlıbellerine neşideler söylenirken uğursuz boykotaj da mukaddes Yunanlılığın üzerine tüy dikiyordu. Kadehini ağzına götürdü. Nihayetine kadar içti. Dudaklarını mavi kenarlı beyaz mendiliyle<span class="dipp"><a class="_idFootnoteLink" href="#footnote-225-139" id="footnote-225-139-backlink">139</a></span> silerken alçak sesle:</p>
			<p class="paragraf">“Ah zalim Avrupa, dedi, hâlâ uyuyacak mısın?”</p>
			<p class="paragraf">Ve büfede mavi gözleriyle müşterisine bakan beyaz esvaplı küçük garsona bir kadeh daha getirmesini işaret etti. Eğer Avrupa bir an menfaat kavgasından vazgeçerek birleşse bu güzel İstanbul’u barbar mutaassıpların elinden kurtaramaz mıydı? Beş on kontrol memuru kâfiydi. Ah o vakit Marmara’nın bu narin ve mükemmel ırkı nasıl terakki edecekti? Hudutsuz bir hürriyet içinde herkes sa’yine, zevkine, sefasına, keyfine dalacaktı. Bizans’ın eski mesut günleri yine bütün şiiriyle doğacak, haz ve sürûr, din olacaktı. Hâlbuki heyhat... Hâlâ Avrupa yaşamak için onlara para veriyor, kuvvetlenmelerine müsaade ediyordu. İki üç sene içinde İstanbul ne kadar değişmişti. Birkaç serseri Yeni Lisan, yurt, ocak, fırın, baca, gürültüleriyle Bizans’ın şimdiye kadar hiç duymadığı uğursuz bir heyecanı, milliyet taassubunu uyandırmışlardı. Bunlar, şiarı meşhur “bilâ tefrik-i cins ü mezhep” olan Tanzimat’ın “beynelmileliyet”, hatta “beynelümemiyet” manasına kullandığı Osmanlılığa mukabil bir Türklük emeli takip ediyorlar. Bir muharririn<span class="dipp"><a class="_idFootnoteLink" href="#footnote-225-140" id="footnote-225-140-backlink">140</a></span> yazdığı gibi, “lisanımızdan ruhumuza varıncaya kadar biz Osmanlıları büsbütün Türkleştirmek” istiyorlardı. İki sene evvel kimsenin ne olduğunu bilmediği “Turan”ı bugün duymayan var mıydı? Düşündükçe daha ziyade kızıyor ve hiddetinden titriyordu. Artık kederinden, garazından, kininden gülmesini unutmuştu. Daima dalgındı. Kara sevdaya uğramış gibi pek az lâkırdı ediyordu. Ve daracık göğsünde nihayetsiz bir intikam arzusu çarpardı. Türklük lâfını çıkaranların kafalarını bir nar tanesi gibi ezivermek için Herkül’ün<span class="dipp"><a class="_idFootnoteLink" href="#footnote-225-141" id="footnote-225-141-backlink">141</a></span> esatirî kuvvetini ister ve dişlerini gıcırdatırdı. Tekrar kadehi ağzına götürdü. Bu sefer hepsini birden içti.</p>
			<p class="paragraf">“Boykotaj ha... dedi, sefiller...”</p>
			<p class="paragraf">Boğazı yanıyor ve midesinde acı bir sıcaklık hissediyordu. İşte kendisi bir Rum evinde oturuyordu. Aşçısı, uşağı, hatta evindeki süt emen çocukların sütanaları bile Rum’du. Şimdiye kadar ömründe bir Türk ve Müslüman’dan alışveriş ettiğini bilmiyordu ve yine etmeyecekti. Dostları, terzisi, kunduracısı, gündüzleri yemek yediği lokantanın sahibi, kitapçısı, kolacısı, hatta fotinlerinin boyacısı bile Rum’du. Ne yapacaklardı? Öldürseler itiyadını bozmayacaktı. Kendisi gibi “Neo-byzantin” arkadaşları da Yunanlılardan ve Türk düşmanlarından başka kimseyi sevmiyor, kimse ile münasebette bulunmuyorlardı. Fakat mesleklerini henüz meydana vuramıyorlardı. Daha muhit buna müsait değildi. Şimdi yalnız millî bir edebiyat, yani Arapça, Acemce kelimeler ve terkiplerle bir Bizans, bir Yunan edebiyatı yapmaya çalışıyorlardı. Şiirlerinde hep Yunan esatirini, Yunan tarihini, Yunan menkıbelerini, Yunan ananelerini mevzu olarak kullanırlardı. Satyrler<span class="dipp"><a class="_idFootnoteLink" href="#footnote-225-142" id="footnote-225-142-backlink">142</a></span>, Centaurelar<span class="dipp"><a class="_idFootnoteLink" href="#footnote-225-143" id="footnote-225-143-backlink">143</a></span>, Dianalar<span class="dipp"><a class="_idFootnoteLink" href="#footnote-225-144" id="footnote-225-144-backlink">144</a></span>, Thetisler<span class="dipp"><a class="_idFootnoteLink" href="#footnote-225-145" id="footnote-225-145-backlink">145</a></span>, Peloslar<span class="dipp"><a class="_idFootnoteLink" href="#footnote-225-146" id="footnote-225-146-backlink">146</a></span> ve ilh... Bir sütunluk yazıları yoktu ki bu muhayyel Yunan esaretinden en aşağı on ikisinin ismi geçmesin. Durmadan yazıyor ve söylüyorlardı. Lakin henüz:</p>
			<p class="paragraf">“Biz Türkçe ile bir Yunan edebiyatı yapacağız…” diyemiyorlardı.</p>
			<p class="paragraf">Sonraları evvela herkesin hür [4] olduğunu hatırlatırlar, sonra İskenderiye edebiyatından, Yeni Eflatunîlikten bahsederler, nihayet: </p>
			<p class="paragraf">“‘Bahr-i sefid’ edebiyatı yapıyoruz” derlerdi.</p>
			<p class="paragraf">Bütün medeniyet, insaniyet, şiir, musiki, hayat oradan çıkmıştır. </p>
			<p class="paragraf">Türklerin “edebiyat” denilen bu köpeksiz köyünde sopasız gezerler, bütün ruhları, zevkleri, hisleri, emelleri Yunanîleştirmeye çalışırlardı. Ama işte şimdi karşılarında Türkçüleri görüyorlar.<span class="dipp"><a class="_idFootnoteLink" href="#footnote-225-147" id="footnote-225-147-backlink">147</a></span></p>
			<p class="paragraf">Garsondan bir kadeh daha istedi. Kendisi tam bir “Neo-byzantin” idi. “Dilim Türkçe, fakat mutlaka kanım Rum olmalıdır.” derdi. Sevdiği milletine, kandaşlarına, Yunanlılara yapılan boykotaj onu delirtiyordu. Herhalde bu vahşetin önüne geçmeli, İstanbul’da güzel Yunanlılığı zayıf düşürmemeliydi. Garson kadehi getirince birden içti. Para ve bahşiş verdi. Pardösüsünü ve bastonunu alarak dışarı çıktı. Eğri büğrü gölgesine baka baka yürüyordu. Gelen vapurdan çıkanlar iki tarafından geçiyorlardı. Fakat o pek kızgın ve mustarip olduğundan kimseyi görmüyordu.</p>
			<p class="paragraf">Milliyetperverlerin sebebine her şeye garaz bağlamıştı. Hiçbir şey yoktu ki artık onu hiddetlendirmesin. Kuşlara, kadınlara, erkeklere, çocuklara, denize, vapura, kamaraya, köprüye, hâsılı bütün hayata kızıyordu. Bir el kolunu tuttu:</p>
			<p class="paragraf">“Nereye Mahmut?”</p>
			<p class="paragraf">“Matbaaya...”</p>
			<p class="paragraf">“Bugün pazar yahu...”</p>
			<p class="paragraf">“Pazar mı?”</p>
			<p class="paragraf">Kaç gündür geçirdiği buhranlar ona günlerini unutturmuştu. Mensup olduğu Türkçe harflerle neşrolunan gazetenin tatil günü pazardı.</p>
			<p class="paragraf">“Sen nereye?”</p>
			<p class="paragraf">“Moda’ya gezmeğe geldim.”</p>
			<p class="paragraf">Bu en aziz arkadaşlarından ve Neo-byzantinlerin ileri gelenlerinden Nihat’tı<span class="dipp"><a class="_idFootnoteLink" href="#footnote-225-148" id="footnote-225-148-backlink">148</a></span>. Yunan edebiyatını, Yunan ruhunu, Yunan zevkini neşretmek için kaç senedir önüne gelene propaganda yapıyor, Türkçülüğe karşı insanî, ve kozmopolit bir cereyan uyandırıyordu. Gayet zayıf ve gayet esmerdi. Fakat Mahmut’tan boyluydu. Ve onun gibi damarlarındaki kanların Rum kanı olduğunda asla şüphesi yoktu, çünkü doğduğu yerdeki ahalinin ekserisi Rum’du. Ve Rumcayı mükemmel konuşabiliyordu. Şairdi. Türkçe yazan bir Yunan şairi idi. Edebî Yunan dininin havarîsi idi. Şimdi milliyetini inkâr etmiş gençlerden mürit topluyordu. Ve yazıyor, neşretmiyordu. Bir gün gelecek, dehasının güneşiyle bu büyük Yunanîliği tekrar Bizans ufuklarında doğduracak, canlandıracaktı. Mahmut’un koluna girdi:</p>
			<p class="paragraf">“Haydi Moda’ya, dedi, sana dörtte birini tamamladığım bir chefd’oeuvre’ümü<span class="dipp"><a class="_idFootnoteLink" href="#footnote-225-149" id="footnote-225-149-backlink">149</a></span> okuyayım.”</p>
			<p class="paragraf">O şiirlerini yarımşar mısra, yarımşar mısra yazar ve daima kafiye tarafından başlardı.<span class="dipp"><a class="_idFootnoteLink" href="#footnote-225-150" id="footnote-225-150-backlink">150</a></span> Kol kola girdiler. İttihat Kulübü’nün önünden yürüdüler. Rıza Paşa arsasını geçmişlerdi. Mahmut Yüsri dün akşam barbarların bıraktığı kitabı, sonra köy komiserinin muamelesini sinirlerinin yine perişan olduğunu anlattı. Bu boykotaj vahşeti artık dayanılmaz bir hâle gelmişti. Gazetenin başmakalesinde gürültüye başlamalı ve dalgın Avrupa’nın gözünü buraya çevirmeliydi. Yarın başmuharrire söyleyecekti. Ve boykotaj aleyhine yazı yazmazsa o kadar büyük ve insanî yani Yunanî emellerle girdiği bu gazeteden çekilecekti. Mühürdar’a yaklaşıyorlardı. Nihat ona teselli verdi:</p>
			<p class="paragraf">“Nafile üzülüyorsun Mahmut, bu heriflere lüzumundan fazla ehemmiyet veriyorsun, hım... Donanma donatma yapacaklar da Yunanlılık nurunu söndürecekler ha, akıllarına şaşayım... Bir sürü kimse onların kitaplarını, ilânlarını dinlemiyor. Yunanlılar yine eskisi gibi mesut ve zengin... Ama yakında Altaylarını, Kızılelmalarını görecekler.”</p>
			<p class="paragraf">Fakat Mahmut çok sinirlenmişti.</p>
			<p class="paragraf">“Ah monşer, ah monşer...” diyor, dişlerini gıcırdatıyor, gayet kalın ve sarı ellerini sıkıyordu. O Türklere ve Türklüğe karşı duyduğu nefreti mümkün değil, anlatamazdı. Gazinoya gelince, yarın kenarında bir masaya oturdular. Arkalarını İstanbul’a çevirmişlerdi. Gözlerini Marmara ile semanın birleştiği mavi beyaz ufka diktiler. Nihat güldü:</p>
			<p class="paragraf">“Oturak, oturak...” dedi. Mahmut soluk yüzünü, renksiz dudaklarını buruşturarak tekrar etti:</p>
			<p class="paragraf">“Oturak, oturak, pis bir oturak...”</p>
			<p class="paragraf">Bu “oturak...” lâfı Nihat’ın icadı idi. İstanbul’a “dolu bir oturaktır” derdi. Ve İstanbul’da herkesin pislik içinde yaşadığını iddia ederdi. Türkçe yazan bu Yunan şairinin İstanbul için bulduğu bu zarif ve parlak teşbih Neveflâtunîleri çıldırtmıştı. Oturak... Bu hayali o kadar nefis, o kadar temiz, o kadar fevkalâde buluyorlardı ki hatta içlerinden birisi milliyetperver muarızlarına: “Nihat bütün ömründe mısra neşretmese, yalnız bu “buluş”u onun dehasını, şairliğini ispata kâfidir” demişti.</p>
			<p class="paragraf">Gelen Rum garsondan bira istediler. Gayet nazik, şık ve centilmen Rumlar kadınlarıyla beraber masalarda oturuyorlar, yüksek, fakat işitilmez sesleriyle durmadan konuşuyor ve gülüşüyorlardı. Adalar’dan gelen bir vapur, dursa batıp boğulacakmış gibi selikavî<span class="dipp"><a class="_idFootnoteLink" href="#footnote-225-151" id="footnote-225-151-backlink">151</a></span> bir acele ile yüzüyor ve denizin açık mavi sathında beyaz ve dalgalı bir çizgi ürpertiyordu. Mahmut fesini çıkardı; başı, tıpkı tahtadan bir kukla kafasına benziyordu. Sivri ve eğri büğrü idi. Elleriyle siyah ve yapışık saçlarını düzeltti.</p>
			<p class="paragraf">Arkasına dayandı. Nihat kollarını çaprazlamış uzaklara, edebiyatını yapmak istediği Akdeniz’e, Yunan vatanına bakıyordu. Garson biraları bırakıp gidince Mahmut’a döndü:</p>
			<p class="paragraf">“Monşer, sen çok asabîleşmişsin... dedi, tebdil-i havaya gitmezsen, hasta olacaksın.”</p>
			<p class="paragraf">Onun fikrince oturak, muharebeden sonra bütün bütün kokmağa başlamıştı. Başı dönen, midesi bulanan, üzerine fenalık gelen ya Avrupa’da yahut mukaddes Akropol’da soluğu almalıydı. Biralarını içerek hep bunu konuştular. Mahmut’un karısı zengindi. Ona seyahat parasını verebilirdi. Ah, evet, Akropol... Atina, Argos... Agamemnon’un mezarı... Nihat anlattıkça Yunan ruhu galeyana geliyor, taşıyordu.</p>
			<p class="paragraf">“Oturaktan Bilitis’in, Mnasidika’nın, Kriton’un mest ve tahrik edici, bayıltıcı kokularıyla, aşk ve lezzet kirleriyle dolu saf ve kasvetli bir küvete...” dedi. Mahmut şimdiye kadar asla düşünmediği bu Yunan seyahatini birden kurmaya başladı. Homer’i okuyan ve ezberleyen, Yunanîliğe tapan bir şairin mukaddes Akropol haccını ihmal etmesi reva mıydı? Hem niçin şimdiye kadar o renk ve ziya memleketine gitmemişti.</p>
			<p class="paragraf">“Gitmeliyim, bir an için olsun, bu oturağın içinden çıkmalıyım,” diye mırıldandı. </p>
			<p class="paragraf">Ve Nihat şiirini okumaya kalktı.</p>
			<p class="paragraf">Kadehlerini sık boşaltıyorlar, sarhoş olmak istiyorlardı. İki martı birbirlerini kovalar gibi uçuyor, yarın dibindeki kayalara konuyor ve hemen yine kalkıp havalanıyorlardı.</p>
			<p class="paragraf"><span class="CharOverride-10">Afrodit... Afrodit...</span></p>
			<p class="paragraf"><span class="CharOverride-10">Afrodit...</span></p>
			<p class="paragraf">Nihat ellerini oynatarak iki mısradan ibaret büyük ve uzun şiirini okuyordu. Koşuşan ve oynaşan küçük Rum çocukları durarak arkalarından onlara bakıyorlar.</p>
			<p class="paragraf">“Ti telis vire, ti telis?...” diye gülüşüyor ve şakalaşıyorlardı. Hafif ve serin bir rüzgâr dalgalanıyor, yosun ve deniz kokularına karışık tatlı ve hayalî bir esatir kokusu getiriyordu.</p>
			<p class="paragraf"><span class="CharOverride-10">Afrodit... Afrodit...</span></p>
			<p class="paragraf"><span class="CharOverride-10">Afrodit...</span></p>
			<p class="paragraf">Mahmut’un başı dönüyor, kararan gözlerinde mavi bir güneş açılıyor, sonra beyaz ve parlak aydınlıklar içinden Akropol tepesini, Partenon’u, Pinakotek’i, Erekteon’u görür gibi oluyordu.</p>
			<p class="paragraf"><span class="CharOverride-10">Afrodit... Afrodit...</span></p>
			<p class="paragraf"><span class="CharOverride-10">Afrodit...</span></p>
			<p class="paragraf">Hayat, lezzet, şiir, zevk, hakikat, safa her şey, her şey... orada idi. Oraya koşmalı, şiir ve sanatı menbaından, Yunanîlikten almalıydı. Kendisi gibi bir sanatkâr bu oturakta yaşayabilir miydi? Ona eski ilâhların bıkılmaz ve hakikî mabedi lâzımdı. Bu mabede girecek, güzelliğin ve sanatın esrarına vâkıf olacaktı.</p>
			<p class="paragraf"><span class="CharOverride-10">Afrodit... Afrodit... </span></p>
			<p class="paragraf"><span class="CharOverride-10">Afrodit...</span></p>
			<p class="paragraf">Karşısındaki mavi ve beyaz serap eridi. Venüs mermer vücuduyla önüne dikiliyordu. Etrafında birçok genç ilâheler çırçıplak -tıpkı meşhur <span class="CharOverride-10">Maison Américaine</span>’deki<span class="CharOverride-10"> </span>kızlar gibi- bellerini çökertiyor ve memelerini dışarı çıkararak şuh ve nefis reveranslar yapıyorlardı. Venüs işte üzerine yürüyordu. Erguvanî ve gayet şeffaf bir yolda basan beyaz ve nermin ayakları azıcık daha yüzüne dokunacaktı. Gayr-i ihtiyarî geri çekildi. Birden gözünü açtı. Uyandı. Kolu dokunan bira şişesi masadan aşağı yuvarlanmış ve gürültüden yüreği hoplamıştı. Toplandı. Epeyce kendine geldi. Nihat hâlâ şiirini bitirememişti. Hâlâ ellerini oynatarak, gözlerini süzerek, başını sallayarak ezberden okuyordu.</p>
			<p class="paragraf"><span class="CharOverride-10">Afrodit... Afrodit...</span></p>
			<p class="paragraf"><span class="CharOverride-10">Afrodit...</span></p>
			<p class="paragraf ParaOverride-7"><span class="CharOverride-10">Tanin, </span>Sayı: 1952, 17 Mayıs 1330 [30 Mayıs 1914], s. 3-4.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-138-backlink" id="footnote-225-138">138</a>	II. Meşrutiyet yıllarında milletvekili olan Rum asıllı Yorgo Boşo’nun “Osmanlı Bankası ne kadar Osmanlı ise ben de o kadar Osmanlıyım” sözü meşhurdur. Ermeni asıllı İstanbul milletvekili Kozmidi de azınlık faaliyetlerinin sembol isimlerindendir.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-139-backlink" id="footnote-225-139">139</a>	Mavi-beyaz vurgusuyla Yunan bayrağı renkleri ima ediliyor.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-140-backlink" id="footnote-225-140">140</a>	<span class="CharOverride-30">Ziya Gökalp kastediliyor.</span></p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-141-backlink" id="footnote-225-141">141</a>	<span class="CharOverride-30">Herkül:</span><span class="CharOverride-30"> Roma mitolojisinde, fizikî gücü temsil eden yarı tanrı. Yunan mitolojisindeki adı Herakles.</span></p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-142-backlink" id="footnote-225-142">142</a>	<span class="CharOverride-30">Satyr: Mitolojide kırlarda yaşayan keçiye benzer yarı tanrılar.</span></p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-143-backlink" id="footnote-225-143">143</a>	<span class="CharOverride-30">Centaure: Mitolojide insan başlı “kadın-at”.</span></p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-144-backlink" id="footnote-225-144">144</a>	<span class="CharOverride-30">Diana: Artemis (mitolojide avcılığın bakire ilâhesi) adının Latincesi.</span></p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-145-backlink" id="footnote-225-145">145</a>	<span class="CharOverride-30">Thetis: Mitolojide gümüş ayaklı su tanrıçası.</span></p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-146-backlink" id="footnote-225-146">146</a>	<span class="CharOverride-30">Pelos: “Üzüm kütüğü” anlamında. Mitolojide, bir satyr ve nymfha (peri)’dan olma yarı tanrı.</span></p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-147-backlink" id="footnote-225-147">147</a>	<span class="CharOverride-10">Türk Yurdu</span> (C. 7, sayı: 6, 19 Şubat 1330 /4 Mart 1914, s. 2509-2510) dergisinde, “Elif Ye” rumuzuyla “Yahya Kemal Beyefendi’ye” hitaben yayımlanan bir açık mektupta, “lisanı, edebiyatı Türkçeleştirmek, millîleştirmek; hayata, medeniyete bakışımızı Garplılaştırmak, muasırlaştırmak istiyorsunuz. Bunu biz Yurtçular da istiyoruz. Diğer taraftan ‘Havza edebiyatı’, ‘Nev-Yunanîlik’, ‘ritim meselesi’ gibi mahiyetini hakkıyla anlayamadığım (...) nazariyeleriniz var.” denerek, Yahya Kemal’in bu görüşlerini <span class="CharOverride-10">Türk Yurdu</span> sayfalarında açıklaması istenmiştir.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-148-backlink" id="footnote-225-148">148</a>	Nihat tiplemesiyle, Yahya Kemal’e telmihte bulunulduğu üzerinde durulmuştur (Yücel: 1957: 278-288). Yücel, yeni harflerle henüz yayımlanmadığını belirterek hikâyenin tamamını vermiş, daha sonra Ömer Seyfettin’in burada hiciv yapmak gayretiyle davrandığına, aslında 1919’da “Yazmaya Heves Etmeden Önce Okumak” başlıklı yazısında Yunan-Latin klasiklerini okumayı tavsiye ettiğine dikkat çekmiştir. Aynı ima için ayrıca bk. (Alangu 1968: s.285-286).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-149-backlink" id="footnote-225-149">149</a>	<span class="CharOverride-30"> Chefd’oeuvre (Fr): Şaheser.</span></p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-150-backlink" id="footnote-225-150">150</a>	Bu hikâyeden önce Yahya Kemal’in yayımlanan ilk şiir parçası, üç buçuk mısradır ve Şahabettin Süleyman’ın onu Nâyîler’i tanıtan yazısında (“Nâyîler Yeni Bir Gençlik Karşısında”, <span class="CharOverride-10">Safahat-ı Şiir</span> <span class="CharOverride-10">ve</span> <span class="CharOverride-10">Fikir</span>, sayı: 1, 3 Mart 1330 / 19 Mart 1914, s. 36.) verilmiştir. Bu metin parçacığında, ilk mısraın baş tarafı değil son tarafı yani kafiyenin bulunduğu kısım mevcuttur.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-151-backlink" id="footnote-225-151">151</a>	<span class="CharOverride-30">Selîkavî: Düşünmeksizin, alışkanlıkla, içgüdüsel.</span></p>
				</div>
			</div>
		</div>
	</body>
</html>