<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-149</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="baslik" id="_idParaDest-148">İnat [Beyaz Serçe]<span class="dipp"><a class="_idFootnoteLink" href="#footnote-225-373" id="footnote-225-373-backlink">373</a></span></p>
			<p class="paragraf">Görünmez bir peri kervanı gibi, bize bazen fena neşeler, sevinçli matemler, bazen hayırlı kederler, gamlı saadetler bırakarak, üstümüzden geçip giden senelerin eli, yalnız saçlarımızı ağartır, yalnız çehremizi değiştirir, sanırsınız. Hayır! Hislerimiz, fikirlerimiz, itikatlarımız, muhabbetlerimiz de eski hâlinde kalmaz. Değişir... Hem o kadar değişir ki ilk saf şekillerinin tamamıyla zıddı bir kıyafete girer. Filozofun <span class="CharOverride-10">Hayat nihayetsiz bir tahavvüldür</span><span class="dipp"><a class="_idFootnoteLink" href="#footnote-225-374" id="footnote-225-374-backlink">374</a></span> sözü ne soğuk bir hakikattir! Ben değişen maddî, manevî mefhumlar içinde en ziyade “darb-ı mesel” namını verdiğimiz atasözlerine acırım! Meselâ “evdeki pazarın çarşıya değil hatta sokak kapısının önündeki ayak satıcısına bile uymadığını” öğreniriz. Atasözlerinden sonra, değişen şeyler arasında en acıdığım “müşterek hikmetler, umumî hükümlerdir.”</p>
			<p class="paragraf">“Ne gibi mi diyorsunuz?”</p>
			<p class="paragraf">“‘İnat eşekte olur’ gibi.”</p>
			<p class="paragraf">Evet, bu nevi orta malı hükümlere o kadar merbutum ki nazarımda bir tanesi iflâs etti mi, mukaddes mabedinin kubbesinden kafasına bir taş düşen müminin elemini duyarım. Hâlbuki birçokları bu ruhanî elemi duyamazlar. Eski bir mefhumun, bir itikadın, bir zannın [32] iflâsına, bir fikrin ölümüne “tecrübe” derler. Tecrübe... Ey tecrübe... Meselâ işte ben, çocukluğumdan beri “İnat eşekte olur” hükmünün bir mümini idim. Bu iman sebebiyle bütün eşeklere karşı bir hürmet beslerim. Nerede bu mübarek hayvanlardan birisine rast gelsem şedit bir meftuniyetle bakar, “Aman ya Rabbi! Ne karakter, ne seciye!” derdim.</p>
			<p class="paragraf">“Sadakat” faziletinin monopolunu<span class="dipp"><a class="_idFootnoteLink" href="#footnote-225-375" id="footnote-225-375-backlink">375</a></span> alan Kıtmir cinsi gibi, eşekler de “inat”ın tröstünü yapmışlar, sanırdım. Bu zannım geçenlerde dehşetli bir tecrübe neticesinde iflâs etti. Bakınız, nasıl?</p>
			<p class="paragraf">Bir gün çok canım sıkılıyordu. Odamda, yapyalnız “Ne yapayım? Ne yapayım?” diye kıvranıyordum. Ansızın vicdanımda harsımın ulvî sesini, bestelenmiş, millî bir opera parçası hâlinde duydum, güftesine dikkat ettim:</p>
			<p class="paragraf ParaOverride-14"><span class="CharOverride-10">Ayağını sıcak tut,</span></p>
			<p class="paragraf"><span class="CharOverride-10">Başını serin...</span></p>
			<p class="paragraf ParaOverride-14">diyordu. Hemen fırladım. Çoraplarımın üzerine bir çorap daha geçirdim. Ayaklarımı kışlık fanila terliklere soktum. Başımı da terkos musluğunun altında beş dakikadan ziyade tuttum. Hakikaten, canımın sıkıntısı biraz geçer gibi oldu. Yine odama geldim. Fakat harsımızın sesi hâlâ susmuyor, vicdanımda cır cır ötüp duruyordu. Tekrar kulak kabarttım. Diyordu ki:</p>
			<p class="paragraf ParaOverride-14"><span class="CharOverride-10">Eline bir iş al,</span></p>
			<p class="paragraf"><span class="CharOverride-10">Düşünme derin...</span></p>
			<p class="paragraf ParaOverride-14">Etrafıma bir göz gezdirdim. Elime alacak bir şey yoktu. “Düşünmeden ne iş yapılabilir, ya Rabbi?” diye başımı kaşıdım. “Derin düşünme”nin yalnız kârsız değil, aynı zamanda gayet zararlı bir ameliye olduğunu da biliyordum. Nihayet buldum. Düşünmeden dünyada yapılacak yegâne şeyi buldum. Üstü tozlanmış yazı masamın önü[33]ne geçtim. Hokkamın mürekkebi mayi benliğini havaya feda etmiş, “kuruyup buhar” olmuştu. Elime bir kurşun kalem aldım. Ne yaptığımı tahmin edersiniz... Bir “hikâye” yazdım. Keşke yazmakla kalsaydım! Tuttum bu hikâyeyi bastırdım da... Basan mecmuayı daha aldırmadan evime büyük bir zarf geldi. Yüreğim yerinden oynadı. Büyük zarftan kim korkmaz? Titreyerek açtım. Heyecandan tıkanıyordum, dört geniş satır... Okumadan imzaya baktım: Efruz... Korkum geçmedi, hayret hâlinde devam etti. Çünkü Efruz Bey’in “Ömründe hiç yazı yazmayan şifahî bir muharrir” olduğunu bilenlerdenim. “Belki şakirtlerinden birine yazdırmıştır” ihtimalini düşünerek şaşkınlığımı hafiflettim.</p>
			<p class="paragraf">Biliyordum ki Efruz Bey yalnız “şifahî bir muharrir” değil, aynı zamanda şiirsiz meşhur bir şair, esersiz meşhur bir dâhi, ilimsiz meşhur bir âlimdir.<span class="dipp"><a class="_idFootnoteLink" href="#footnote-225-376" id="footnote-225-376-backlink">376</a></span> Kanatsız kuş, kambursuz deve, gagasız leylek gibi bir harika... Ansiklopedik münekkitliğiyle méta scientifique<span class="dipp"><a class="_idFootnoteLink" href="#footnote-225-377" id="footnote-225-377-backlink">377</a></span> icazı da üstüne caba... İlmi de alenen inkâr eder. Birtakımlarının “tahaddüs” diye lisanımıza geçirmelerine rağmen halkın, muhterem avamın “işkembe-i kübra” terkibiyle tercüme ettiği “intuition”<span class="dipp"><a class="_idFootnoteLink" href="#footnote-225-378" id="footnote-225-378-backlink">378</a></span> onun tükenmez bir hazinesidir. Önüne gelene “Ben ilim falan tanımam. Mantık, usul falan hepsi efsanedir! Yaşasın intuition! Her mesele işkembe-i kübra ile hâlledilir” der. Dünyanın hiçbir tarafında bir eşine daha tesadüf ihtimali olmayan bu kadar orijinal bir dâhinin mektubunu nasıl merakla, nasıl şevk ile, nasıl heyecanla okuduğumu tasavvur ediniz. İşte, hâlâ kelimesi kelimesine hatırımda... Ölsem aklımdan çıkmaz:</p>
			<p class="paragraf ParaOverride-14"><span class="CharOverride-10">Azizim,</span></p>
			<p class="paragraf"><span class="CharOverride-10">Siz Türkçe bilmiyorsunuz. Son hikâyenizde psikoloji hatasıyla müterafik büyük bir lisan yanlışı gördüm. Vatan</span>[34]<span class="CharOverride-10">perverane bir mecburiyet tahtında size yazıyorum; atlardan bahsediyorsunuz, sonra “...başlarını kaldırarak kişniyorlar, tırnaklarıyla kazmaya çalıştıkları toprakların nemli çimenlerini otluyorlardı” yazıyorsunuz. Bu yanlıştır. “Çimen” otlanmaz. “Çayır” otlanır. Psikoloji hatasına gelince, atların tırnaklarını sürdükleri çimenleri otlamalarına içtimaî ahlâkları, örfleri mânidir. İhtiramlarımı kabul buyurunuz efendim.</span></p>
			<p class="paragraf ParaOverride-14">Yüzüme sanki bir semaver kaynamış su döküldü. Yanaklarım yandı. Dudaklarımı ısırdım. Gözümün bir tanesini kırptım. Sol elimi hızla uyluğuma çarptım, “Vay anasını be...” dedim. Hakikaten Efruz Bey benim zayıf tarafımı bulmuş, fena yerimden yakalamıştı. Hikâyeci geçindiğim hâlde, atların psikolojileriyle uğraşmamıştım. Hâlbuki bu lâzımdı. Atların içtimaî ahlâklarından, maşerî örflerinden haberim yoktu. Feci bir nedametle, “Ah cahillik!” diye inledim. İşte böyle bir gün adamın hatasını şakkadak suratına vururlardı! Fakat lisan yanlış!.. “Çayır” otlanırmış da “çimen” otlanmazmış. Efruz Bey’in “intuition”u yani “işkembe-i kübrası” bu hükmü veremezdi. Ben ne vakit lisana dair bir müşküle rast gelsem, hemen merhum Cevdet Paşa’nın<span class="dipp"><a class="_idFootnoteLink" href="#footnote-225-379" id="footnote-225-379-backlink">379</a></span> “Millî Akademi” usulüne müracaat ederim. Malûm ya, Paşa meşhur <span class="CharOverride-10">Kavaid</span>’ini yazarken evine birçok cahilleri toplar, fiilleri onlara tasrif ettirir, edatları onlara tekrarlattırırmış. Ev halkını karşıma çağırdım. Hepsi İstanbulluydu. “İttifak-ârâ” ile Türkçeden başka bir dilden anlamıyorlar, elifi görseler mertek sanıyorlardı. İçlerinde en kuvvetli cahil aşçı Asiye kadındı. Evvelâ ona sordum: “Gözünün önüne bir çayır getir. Bu çayıra bir sürü at bıraksalar... Bu aç atlar ne yaparlar?”</p>
			<p class="paragraf">“Otlarlar, efendim” [35] dedi.</p>
			<p class="paragraf">“Neyi otlarlar?”</p>
			<p class="paragraf">“Çimenleri.”</p>
			<p class="paragraf">“Çayırları otlamazlar mı?”</p>
			<p class="paragraf">“Evet efendim, çayırlıktaki çimenleri otlarlar işte..”</p>
			<p class="paragraf">Hepsine ayrı ayrı tarzda sordum. Çayırla çimeni birbirinden fark edemiyorlardı. Hatta evlâtlığımız afacan Makbule bir de misal getirdi:</p>
			<p class="paragraf"><span class="CharOverride-10">Çayır, çimen gezerim </span></p>
			<p class="paragraf"><span class="CharOverride-10">İnci, mercan dizerim.</span></p>
			<p class="paragraf ParaOverride-14">dedi. Asiye kadına tekrar sordum: “‘Atlar çimenleri otlarlar’ diyorsun; yeşil ota çimen demek istiyorsun. Pekâlâ! Fakat at çimenden başkasını otlamaz mı?”</p>
			<p class="paragraf">“Otlar beyim.”</p>
			<p class="paragraf">“Ne otlar?”</p>
			<p class="paragraf">“Yonca...”</p>
			<p class="paragraf">Kadıncağızı şaşırtmak için kurnaz bir mümeyyiz kayıtsızlığı göstererek, “Atların otlamayıp da yediği şeyler nelerdir?” dedim.</p>
			<p class="paragraf">“Ot olmayan şeyler.”</p>
			<p class="paragraf">“Ne gibi?”</p>
			<p class="paragraf">“Kepek, kuru arpa, saman, patates, karpuz kabuğu gibi!”</p>
			<p class="paragraf">Bu tabiî akademi celsesini hemen dağıttım. Saatime baktım. Daha erkendi. İlk vapura yetişebilecektim. Bir sinemada oynuyormuş gibi, hendesî bir istical ile giyindim. Kendimi sokağa attım. İskeleye koştum. Hava yağmursuzdu. Efruz Bey’i Heybeliada’daki o “Panteon” kadar meşhur kiremitsiz çatılı köşkünde mutlaka bulacaktım.</p>
			<p class="paragraf">Vapurda Efruz Bey’in perestişkârlarından tek gözlüklü bir gence rast geldim. Meğer o da üstadına gidiyormuş! [36] Konuşmaya başladık. Konuştukça birçok malûmatım, zanlarım, itikatlarım birbir üstüne iflâs ediyordu. Uzatmayayım... Vapurdan çıktık. Dimdik bir yokuş tırmandık. Güneş, sıcak bir aydınlıkla her tarafı parlatıyordu. Tepedeki köşkün geniş bahçesinden içeri girdik. Açık kapıya gelince Efruzcu genç, “Ben çıkayım, kendisine haber vereyim” diye benden ayrıldı. İki dakika bekledim. Sonra koşarak geldi. Beraber yukarı çıktık. Büyük pencereleri perdesiz büyük bir oda. Çıplak bir masanın başında Efruz Bey, “havarilerim!” dediği arkadaşlarıyla beraberdi. Bu irili ufaklı on iki çömez etrafında halka olmuş, durmadan işkembe-i kübrasından savurduğu cevherleri dinliyorlar, aç karga yavruları gibi arsız gözlerini onun ağzından ayırmıyorlardı. Arkasında erguvanî salaşpurdan bir tunik, başında sararmış defne yapraklarından bir hotoz vardı. Azametli ruhumda (nasıl inkâr edeyim) hakikaten bir tesir husule getirdi. İçimde lâhutî bir ürperme duydum. Kendimi esatir mabutlarından birisinin huzurunda sanıyordum. Bana baktı, baktı, gülümsedi.</p>
			<p class="paragraf">“Hoş geldin, ey edebiyatta artık yaşamayan ölü!” dedi. “Sana yazdığım son yanlışın, son nefesindir. Sakın bir daha eline kalem alma.”</p>
			<p class="paragraf">Bu hitabın karşısında Musalaştım. Soğukkanla cevap verdim: “Pekâlâ ne yapayım? Yalnız okuyayım mı?”</p>
			<p class="paragraf">“Okuma.”</p>
			<p class="paragraf">“Ya ne yapayım?”</p>
			<p class="paragraf">“Bizim gibi lâf at. Şifahî tenkit yap. En müsmiri budur.”</p>
			<p class="paragraf">Ses çıkarmadım. Anladım ki Efruz Bey beni havarilerinin arasına almak istiyor. Vakıa bu az küçük bir şe[37]ref değildi. Ama bana gelmezdi. Yedi dereden su getirdikten sonra ziyaretimin sebebini söyledim. Evvelâ antropolojiden ayırarak ayrı bir ilim hâline getirdiği “şeytan minareleri” bahsindeki tebahhurundan, sonra meşhur “Beyaz Serçe” keşfinin ehemmiyetinden dem vurdum. Pek hoşuna gitti. İçin için böbürlendi. Fakat hikâyemde bulduğu lisan yanlışının sırf “işkembe-i kübra”ya müteallik bir şey olmadığını, halkın söylediği en doğru bir şekil bulunduğunu söyleyince köpürdü. Taştı.</p>
			<p class="paragraf">“Halk yok demektir. Halkın söylediği yanlış, benim söylediğim doğrudur. Lisan hususunda ben halka değil, halk bana tâbidir...” diye bağırdı. Çömezler baş kırarak üstatlarını tasdik ediyorlardı. Fakat ben onun hiddetinden korkmadım. Vaktiyle, “Onlar, on iki. Ben birim, ama hak bendedir. Hepsini devireceğim” diyen koca Ernest Renan’ın cesaretini aynıyla duydum. Sabahleyin evdeki akademimde yaptığım müşahedeleri anlattım. Tafsilât verdim. Nerede... Efruz Bey’le havarileri, bir ağızdan, “Çimenler otlanılmaz, yenilir...” diyorlardı. Bu esnada mendilimle terlerimi silerken gözüm bahçe kapısına kaçtı. Bir de ne göreyim! Sıska bir keçi... bakımsız tarhların kenarlarından fışkırmış sık çimenleri otluyor... Yavaş yavaş gittim. Çaktırmadan Efruz Bey’in koltuğuna girdim. “Tabiat üzerine münakaşa edeceğiz” diye onu keçinin görünmediği pencereye götürdüm. Elimle çiçeksiz tarhları gösterdim. Dedim ki: “Şu bozuk tarhların kenarlarındaki otlar saz mı, yonca mı, arpa mı, yulaf mı?”</p>
			<p class="paragraf">Efruz Bey dikkatle baktı: “Hiçbiri değil.”</p>
			<p class="paragraf">“Ya ne?” [38]</p>
			<p class="paragraf">“Çimen.”</p>
			<p class="paragraf">“Pekâlâ!” dedim. Öteki koluna girerek keçinin göründüğü sağ taraftaki pencereye götürdüm. Sordum: “Koyunlar ne yapıyor?”</p>
			<p class="paragraf">“Otluyor.”</p>
			<p class="paragraf">“Neyi otluyor?”</p>
			<p class="paragraf">“Çimenleri...” der demez halk gibi doğru söylediğinin farkına varınca öyle bir haykırdı ki...</p>
			<p class="paragraf">“Hayır, hayır, hayır, otlamıyor...”</p>
			<p class="paragraf">Arkadaşları da heyecanla, onun narasını tekrarlıyorlardı. Efruz Bey şaşırmıştı. Bu şaşkınlığı arasında sordum.</p>
			<p class="paragraf">“Pekâlâ, gördüğünüz keçi bu çimenleri otlamıyor da ne yapıyor?” sualine, “İçiyor...” cevabını vermez mi? Galeyan içinde muhakemelerini kaybeden havariler tam bir iman ile büyük üstatlarının dilindeki bu “sürçme”yi ciddî zannettiler. Efruz Bey’le beraber hepsi çimenlerin otlanmayıp içildiğini iddiaya başladılar.</p>
			<p class="paragraf">Bir saat sonra... Efruz Bey’le havarileri karşısındaki müthiş mağlûbiyetimin yorgun sersemliği içinde seke seke vapura koşarken çamlığa çıkan bir sürü eşek gördüm. Bu mübarek hayvanlara yine eskisi gibi derin bir muhabbetle, şedit bir meftuniyetle, “Ne karakter, ne seciye!” diyerek bakamadım. Hatta tenezzül edip yüzümü bile çevirmedim. Çünkü, artık meşhur orta malı “İnat eşekte olur” hakikati benim nazarımda iflâs etmişti.</p>
			<p class="paragraf">Efruz Bey’le havarilerinin “tarhtaki çimenleri otlayan keçiyi” gözleriyle gördükleri hâlde, ayak direyip “çimenin otlanmayıp içildiğini” iddiaya devamları, dünyada “i[39]nat” hasletini en yüksek derecede haiz bir mahlûk olduklarına en bariz bir delildi.</p>
			<p class="paragraf">Meydana çıkan madunlukları için birdenbire gözümden düşen eşeklere karşı eskiden beslediğim o derin, o samimî hürmeti, şimdi aynıyla kimler hakkında duyduğumu, bilmem artık, söylemeye hacet var mı?</p>
			<p class="paragraf ParaOverride-7"><span class="CharOverride-10">Ömer Seyfettin Külliyatı, 9, Tarih Ezeli Bir Tekerrürdür</span>, Muallim Ahmet Halit Kitabevi, İstanbul, 1938, s. 31-39.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-373-backlink" id="footnote-225-373">373</a>	Bizzat yazar tarafından Efruz Bey romanının beşinci parçası olarak gösterilen “Beyaz Serçe”, yazarın sağlığında yayımlanamamıştır. Hikâyedeki inat vurgusundan dolayı Ömer Seyfettin Külliyatı’nda (Ahmet Halit Kit.) “İnat” adı uygun görülmüştür.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-374-backlink" id="footnote-225-374">374</a>	Filozof Herakleitos’a ait bir cümle.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-375-backlink" id="footnote-225-375">375</a>	Monopol (Fr. Monopole): Tekel</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-376-backlink" id="footnote-225-376">376</a>	Efruz Bey’i tanımlayan bir cümledir, o sıralarda henüz fazla bir şey yayımlamamış olan Yahya Kemal Beyatlı’ya imalar taşımaktadır. Ömer Seyfettin <span class="CharOverride-10">Ruzname</span>’sinde (18 Ocak 1918), “Başını Vermeyen Şehit” ve “Çakmak” hikâyeleri etrafında Ahmet Hidayet Reel ve Yusuf Ziya Ortaç’ın tenkitlerinden yakınır. Bu yazarların Yahya Kemal tarafından yönlendirildiği kanaatindedir (Ayrıca bk. Alangu 1968: 494).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-377-backlink" id="footnote-225-377">377</a>	Métascientifique: Fransızca “İlim ötesi, ilim üstü” anlamına gelen bu deyim Fransız dilinde yoktur. Ömer Seyfettin “métaphysique”e benzeterek böyle bir kelime uydurmuş, hikâyedeki kişisinin “uydurmacılığı”nı belirtmeyi amaçlamıştır. (Sayman, 1957, C. 5: 152)</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-378-backlink" id="footnote-225-378">378</a>	Bergson (1858-1941) felsefesinin esası, “sezgi”.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-379-backlink" id="footnote-225-379">379</a>	Metinde yanlışlıkla “Cevat Paşa”.</p>
				</div>
			</div>
		</div>
	</body>
</html>