<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-92</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">      </p>
			<p class="baslik" id="_idParaDest-90">Nakarat</p>
			<p class="paragraf ParaOverride-8"><span class="CharOverride-10">Gençliğini Makedonya’da geçirmiş eski bir zabitin</span></p>
			<p class="paragraf ParaOverride-8"><span class="CharOverride-10">hatırat defterinden...</span></p>
			<p class="paragraf ParaOverride-14">.......</p>
			<p class="paragraf"><span class="CharOverride-10">30 Teşrîn-i sânî 1319, Pirbeliçe</span></p>
			<p class="paragraf ParaOverride-14">Bu sabah şiddetli bir baş ağrısıyla uyandım. Hava çok soğuk... Islanmış keten çadırın üzerine düşen yağmur damlaları gizli ayak sesleri gibi tuhaf bir gürültü çıkarıyor; bana intizamsız adımlarla sisler içinde ilerleyen perişan bir tabur tahayyül ettiriyor. Okumak istiyorum. Bavulu açmaya üşeniyorum. Masa yok. Sandalye yok. Zaten yatağın üzerinde okuyamıyorum. Bağdaş kurmak, yahut yüzükoyun yatmak lâzım. Bu iki vaziyet de beni yoruyor.</p>
			<p class="paragraf">Arkası üstü uzanıyor, kâbus içinde, başıma geçip de yavaş yavaş büyümüş bir şeytan külâhına benzeyen çadırın kirli, çentikli direğine bakıyorum; İstanbul’dayken muharrir Georges Courteline’in<span class="dipp"><a class="_idFootnoteLink" href="#footnote-225-224" id="footnote-225-224-backlink">224</a></span> romanlarını okuyarak tasavvur ettiğim o çapkın, neşeli, gamsız “hayat-ı askeriye” için satın aldığım meç orada asılı... Sırma püskülüyle mahzun, müteessif bana bakıyor, sanki “Zavallı genç sahibim” demek istiyor, “vakıa sana da acıyorum, lâkin beni niçin o zengin, o muhteşem camekândan ayırdın? Pazarlık bile etmedin. Ne istedilerse verdin... O vakit ben senin şıklığından, beni intihap etmekteki zevkşinaslığından ne ümitlere düşmüştüm. Hâlbuki şimdi neredeyiz? Haşin çalılar parlaklığımı insafsız çizgilerle bozdu. Bu tahammül olunmaz rutubetlerle küflenen kabzamın altından parlak siperine güzel çehreler, mesut, kibar, nezih muhitler aksedecek sanırdım. Onların yerine kayalar, çalılar, dağlar, ormanlar, harabeler aksediyor. Her gün nazik bir elle silineceğimi ümit ederken kalın çamur tabakaları günlerce üstümde kalıyor...”</p>
			<p class="paragraf">Bu sessiz şikâyeti görmemek için gözlerimi kapıyorum; karanlık... karanlık... Bu sebepsiz ağlamak hissi veren yorgun, mütereddit yağmur damlaları...</p>
			<p class="paragraf ParaOverride-14"><span class="CharOverride-10">Kânun-ı evvel 319</span></p>
			<p class="paragraf">Acaba hayale benzeyen bir hakikat yok mudur? Olsaydı mutlaka saadet de olacaktı. Dün bunu uzun uzadıya düşündüm. Arkadaşlarımın hepsi memnun... Yalnız ben meyus! Neden? Bu sefaletten, bu perişanlıktan! Ben mükemmel, muntazam, şık bir ordu istiyorum. Ben hayalimdeki orduyu, hayalimdeki hayatı istiyorum. Fakat hakikat hayalin o kadar zıddı ki... Aralarındaki fark ölüm kadar karanlık, ölüm kadar derin.</p>
			<p class="paragraf ParaOverride-14"><span class="CharOverride-10">Kânun-ı evvel 319</span></p>
			<p class="paragraf">Bugün yine çadırımda arkası üstü yatıyor, dalga geçiyordum. Agâh Usta, Karagöz gibi başını içeri uzattı: “Rahatsız etmez miyim?”</p>
			<p class="paragraf">“Buyurun!” dedim. Bu adam taburun tüfekçisidir. Niçin bilmem, sakalı olmadığı hâlde yüzünü Karagöz’e benzetiyorum. Dişleri yok. Birkaç defa kendisiyle konuştuk. Eski çapkınlıklarını, mütemadiyen yirmi beş sene evvel Zeytinburnu’nda nasıl rakı içtiklerini, nasıl güreştiklerini anlatıyor. Teklifsizce yatağımın kenarına oturdu. Tabakasını açtı. Yapılmış cigaralardan bir tane bana uzattı.</p>
			<p class="paragraf">“...”</p>
			<p class="paragraf">“Teşekkür ederim, içmem.”</p>
			<p class="paragraf">Cigarasını cebinden çıkardığı çakmakla yakarken ağzının müstehzi karanlığını gösterir çirkin bir tebessüm içinde, “Anladım, şampanya istiyorsun” dedi, “ama o burada yok oğlum... Nasıl, gelir misin akşam çadıra! Birkaç tek atalım...”</p>
			<p class="paragraf">Ben yine reddettim: “Teşekkür ederim, mazur gör.”</p>
			<p class="paragraf">Sonra, bu ihtiyar Karagöz taşralarda otura otura değişmiş garip lügatli bir İstanbul şivesiyle bana nasihat vermeğe başladı. Nasihatlerinden daima çirkin olan o tahammül olunmaz hakikati hissettim. Iztırabın, teessüfün faydasız olduğunu, muhite uymak lâzım geldiğini, gülüp eğlenmeği, çok düşünmemeyi, hiçbir şeye ehemmiyet vermemeyi tavsiye ediyordu. Diyordu ki: “Kısmetin yokmuş, erkânıharp olamamışsın... Artık büyük yerleri, hele İstanbul’u bütün bütün unutmalı... Akşamları birer tek atmalı. Ense yapmalı. Gülüp oynamalı. Bu ne sanki, Aynaroz papazı gibi, çileye girmek! Yazık, gençliğine acıyorum.”</p>
			<p class="paragraf">O gittikten sonra düşündüm, Söyledikleri doğru değil miydi? Evet doğru değil miydi?</p>
			<p class="paragraf">Bu akşam tüfekçinin çadırına gideceğim.</p>
			<p class="yildiz">* * *</p>
			<p class="paragraf"><span class="CharOverride-10">Kânun-ı sani 319</span></p>
			<p class="paragraf">Birbirine benzeyen vakasız boş günler kadar insanı bitiren azap olamaz. Ne ise, yarın memuriyet çıktı. Velmefçe taraflarına gidilecek. Sıram olmadığı hâlde binbaşıya rica ettim. Ben tayin oldum.</p>
			<p class="yildiz">* * *</p>
			<p class="paragraf"><span class="CharOverride-10">21 Kânun-ı sani </span><span class="CharOverride-10">1319, Babina</span></p>
			<p class="paragraf">On gündür dolaşıyoruz. Sonbaharla sararmış harap ormanları aradık. Komitelerin erzak ambarlarını, yemek pişirmek için yaktıkları ateşlerin küllerinden başka bir şey keşfedemedik. Galiba kış geldiği için hepsi kaybolmuşlar. Nihayet kumandan silah taharrisine karar verdi. İki üç köyden nasihatle, tazyikle yüz elli kadar silah bulduk. Bunlar merkeze gönderildi. Şimdi ben müfrezemle beraber burada kaldım. Belki bu taraflarda bir çete var. Çok soğuk! Çadırda barınmanın imkânı yok. Askere geniş bir yer tuttum. Kendim de köyün yegâne tüccarı, yani bakkalı, aktarı, tuhafçısı, meyhanecisi, hâsılı her şeycisi olan Bulgarın dükkânının üzerindeki yıkık evde oturuyorum. Ne kir! Ya Rabbim, ne pislik!</p>
			<p class="paragraf">Yattığım odanın yalnız bir penceresi var. Ocağı, tavanı sanki kömürden yapılmış gibi simsiyah... Kapıyı tutmağa iğreniyorum. Lâmba yok. Fena kokulu, yağlı bir is çıkaran teneke bir kandil, sarı sönük bir ziya neşrediyor. Vücudum, zihnim yorgun... Düşünemiyorum. Bulunduğum yer, mevcudiyetim, şimdi bana galat bir hayal, korkunç bir serap, karanlık bir kâbus gibi geliyor. İsim [217] verilemez bir ıstırap duyuyorum. Sanki bir kabir azabı... Keşke yanıma bir kitap alsaydım. Konuşacak kimse yok. Uykum da gelmiyor... Ne yapsam? Yazı yazıp vakit geçirmeyi düşünüyorum. Lâkin ne yazayım? Dimağım boş. Yalnız işitiyor, yalnız görüyorum. Aşağıda ev sahibinin domuzları var. Ara sıra öyle çirkin, öyle şedit bağrışıyorlar ki... yattığım velansanın altında birisini boğuyorlar, boğazlıyorlar sanıyorum. Bu vehimle gözlerimi kapayınca iri kan damlaları hâlinde, mor, kırmızı lekeler önümde uçuşmağa başlıyor. Alnımın sol köşesinden kulaklarıma doğru maî, müphem bir hararet yayıldığını duyuyorum.</p>
			<p class="paragraf">Bir ses...</p>
			<p class="paragraf">Evet bir kadın sesi! İşte yazıyı bırakıyor, kulak kabartıyorum. Çok uzak değil, fakat ne hoş bir hava... Ne muntazam, ne müessir...</p>
			<p class="paragraf ParaOverride-14"><span class="CharOverride-10">Kânun-ı sani 319</span></p>
			<p class="paragraf">Bu sabah kalktım. Hava buz gibi. Kaputumu giydim. Aşağıdan daha ateş getirilip ocak tutuşturulmamıştı. Çavuş tekmil haberini getirdi. O çıkınca üşümemek için dar odanın içinde gezinmeğe başladım. Ocaktan pencereye, pencereden ocağa gidip geliyordum. Kafam tersine kapanmış tunç bir havan gibi ağırdı. Karanlıktı. Bomboştu. Altı ay yaşadığım sevgili İstanbulcuğumu, Feneryolu’ndaki aydınlık, temiz, rahat köşkümüzü düşünüyor, fakat tahayyül edemiyordum. Acaba tabur merkezine yeni posta geldi mi? Kaç haftadır annemden mektup almadım. Buraların sütü bile sarımsak kokuyor. Kahvaltı için peksimeti her şeye tercih ediyorum.</p>
			<p class="paragraf">Böyle Feneryolu’nu, peksimeti, annemi, sarımsağı, güzel İstanbul ’u, sütü düşünerek ne kadar dolaştım bilmiyorum. Dükkâncının şiddetli soğuğa inat, yazmış gibi yarım çıplak dolaşan sıska çırağı gelip ocağı tutuşturdu. Ben pencerenin içine oturdum. Burası âdeta bir cumba. Duvarın kalınlığı bir metreye yakın. İki tarafta kurşun kalemle yazılmış birçok yazılar var.</p>
			<p class="paragraf">Silinmemişleri okumağa başladım. Burada yatanların hemen hepsi benim gibi meyusmuş! Hepsinin ruhunda bir daüssıla sıtması varmış.</p>
			<p class="paragraf">“Söke kasabasının Cami-i Atik Mahallesi’nden Mehmet oğlu Recep üç gece bu kâfir yerde yatmıştır.”</p>
			<p class="paragraf ParaOverride-14"><span class="CharOverride-10">Bunu yazan bir muhâlif rûzigâr</span></p>
			<p class="paragraf"><span class="CharOverride-10">Kendi gitti, ismi kaldı yâdigâr.</span></p>
			<p class="paragraf ParaOverride-14">“Sekiz sene sonra istida<span class="dipp"><a class="_idFootnoteLink" href="#footnote-225-225" id="footnote-225-225-backlink">225</a></span> tezkerelerimiz geldi. Yolunu unuttuğum köyüme dönüyorum. Darısı hemşehrilerimin başına...”</p>
			<p class="paragraf ParaOverride-14">Dâr-ı dünyâ bir müzeyyen hânedir</p>
			<p class="paragraf">Nakşına aldanmamak merdânedir.</p>
			<p class="paragraf ParaOverride-14">“Bu da geçer yahu...”</p>
			<p class="paragraf">“Dün gece Çakalarof’u sardık. Yine elimizden kurtuldu.”</p>
			<p class="paragraf ParaOverride-14">Tuna’da çırpar bezini</p>
			<p class="paragraf">Kim sarmaz Bulgar kızını.</p>
			<p class="paragraf ParaOverride-14">“Kıble ocağın sağ köşesidir. Burada misafir kalacak din kardeşlerimin malûmu olsun.”</p>
			<p class="paragraf">“Dün Kavaklı Orman’da göğsünden vurulan mülâzımımız İrfan Efendi bugün saat üç buçuğu on geçe burada vefat etmiştir. Doktor yetişemedi. Allah rahmet eylesin.”</p>
			<p class="paragraf">Daha birçok isimler, tarihler, mâniler, beyitler. Boş kâğıt bulamayan bölük eminlerinin yeni okkadan eski okkaya tahvil hesapları. Bu pencerenin içi âdeta bir kitap! Bunları okurken âdeta ruhumun bugünkü hummasını okur gibi oldum. İnsanlar ne kadar birbirine benziyor. Nefer, onbaşı, çavuş, zabit, buradan kim geçmişse, hepsinin arasında bir elem akrabalığı var gibi!..</p>
			<p class="paragraf">Dışarıda bir gürültü oldu. Baktım. Alçak bir duvarla ayrılmış komşu bahçede, kapısı açık ahırın siyah çatısına dayanmış tahtalar rüzgârla devrildi. Köylü olduğuna gözlerin inanamayacağı bir kız! Kumral, güzel, iri, kuvvetli bir kız ahırın solundaki taraçadan bakıyor... Beni gördü. Kaçmadı.</p>
			<p class="paragraf">Hatta dikkatli dikkatli baktı.</p>
			<p class="paragraf">İşte altı aydır ilk rast geldiğim güzel. Fakat ne iri, ne canlı, ne taze, ne saf bir güzellik...</p>
			<p class="paragraf">Doya doya bakıyorum. Hem şu satırları yazıyorum.</p>
			<p class="paragraf ParaOverride-14"><span class="CharOverride-10">Şubat 319</span></p>
			<p class="paragraf">“Hayat uyku ise aşk onun rüyasıdır!” İşte en büyük hakikat! Ne yeisim kaldı, ne kederim! Canlandım. İştahım açıldı. Gezmek, dolaşmak istiyorum. Bugün çıkıp köyün Türkçe bilen Bulgarlarıyla görüşeceğim. İnşallah beni buradan çekmezler. Merkeze yazdım. “Beni değiştirmeyin!” dedim. Artık boş zamanlarımı –zaten bütün zamanlarım boş– hep pencerenin içinde geçiriyorum. Galiba duvarlarındaki yazılara ben de birkaç satır ilâve edeceğim. Fakat bu ne bir şikâyet, ne de bir ah olacaktır! Tatlı, temiz, asude, bedî bir hatıra... Taraçadaki güzel, iri, şen kızla uzaktan bir sevişme! Onun ismini bile bilmiyorum. Dükkân sahibine, çırağına da soramadım. Hem sorsam ne fayda? Onu bilmem; fakat birtakım kayıtlar beni sımsıkı bağlamış. Harbiye Mektebi’nin ikinci sınıfında “Ceza Kanunu” okutan bir hocamız vardı.</p>
			<p class="paragraf">“Faziletli olmak insanın elinde değildir. Fakat kim isterse namuslu olabilir. Bu, ihtiyarî bir şeydir!” derdi. Onun fikrince kim gizli yaptığı şeyi alenî yapıyormuş farz ederek Ceza Kanunnamesi’nin maddelerini hatırlarsa namussuz olmasına imkân yoktu. Lâkin fazilet içeriden gelen bir şeydi. Buna zorla sahip olmağa çalışmak “riyakârlık” olurdu. Bir insanda fazilet varsa vardı, yoksa yok... Arzuyla, iradeyle fazilet elde edilemezdi.</p>
			<p class="paragraf">Ben, şu pencerenin içinde, dükkâncının koyduğu kirli koyun pöstekisine bağdaş kurmuş, ruhumu tahlil ederken hiç “fazilet” sahibi olmadığımı acı acı duydum. Çünkü... Evet, ne fena şeyler düşünüyorum! Bu kızı zorla kaçırmak! Onunla beraber kaçmak! Ta Amerika’ya... Başka ufuklar, başka hayatlar tahayyül ediyorum; yeni bir dünyaya doğmuş gibi! Artık ne annem, ne babam, ne evim, ne vatanım kalacak! Demek esasen ben bir serseriyim! Hep arzum kaçmak, kayıtlardan kurtulmak, vatanı, aileyi, ebediyen terk etmek! Bir aşkla bilinmez âlemlerde yaşamak! Fakat bu iştiyakların kuvveden fiile geçirilmesini, hocamızın tavsiyesini hatırlayarak Ceza Kanunnamesi’nin maddeleriyle karşılaştırınca nefsimden utanıyorum. Bir Bulgar kızı kaçırarak gaile içinde bocalayan zavallı devletin başına yeni müşkilât çıkarmak! İş görecek, vatana hizmet edecek çağımda orduyu bırakmak, ateşten, müsademeden, harpten kaçmak! Artık tabiî kurşuna dizilmek, yahut bir alçak gibi hapishanelerde sürünmek, tahkire uğramamak için memleketime de dönmeyeceğim. Sevgili annem gözyaşları içinde benim hayalimi arayarak ölecek. Babam akrabalarıma, dostlarına karşı benim hıyanetimden utanacak. Kimsenin yüzüne bakamayacak.</p>
			<p class="paragraf">Bunları düşünürken gözümü taraçadan çeviriyorum. Simsiyah ocağın içinde çıtırdayan ateşlere dalıyorum. Evet namuslu olmak insanın elinde! İşte ben ne kızı kaçıracağım, ne de hatta onun ismini öğreneceğim! Yüzüne bile bakmayacağım! Fakat hep bunları hesapsız, muhakemesiz yapabilsem! Niçin bende ahlâkın esası olan fazilet yok? Niçin daima vurmak, kırmak, kapmak, kaçmak, karşı gelmek, öldürmek, isyan etmek isteyen bir temayülle yaşıyorum? İlk terbiyemin tesiri mi? Çünkü çocukluğum, inzibatsız bir çiftlikte geçti. Birtakım yarım haydutlar içinde büyüdüm. İstanbul, ah o kadar sevdiğim güzel İstanbul, mektepler, zengin, kibar akrabalarımın incelikleri varlığıma nihayet kalın bir yaldız tabakası çekmiş! Erkânıharp sınıfına ayrılmamaklığıma sebep de huşunetim... [218] Bir arkadaşımı fena hâlde dövmüştüm. Bu duyuldu. Hapis yattım. Ahlâk numaram kırıldı. Bütün ümitlerim boşa gitti.</p>
			<p class="paragraf">Fakat işte iri kız, kendisine bakmadığıma, arkamı döndüğüme kızıyor. Avazı çıktığı kadar beni pencerede gördüğü zaman söylediği havayı haykırıyor:</p>
			<p class="paragraf ParaOverride-14"><span class="CharOverride-10">Naş, naş</span></p>
			<p class="paragraf"><span class="CharOverride-10">Çarigrad naş... </span></p>
			<p class="paragraf"><span class="CharOverride-10">Ras va tri.</span><span class="dipp"><a class="_idFootnoteLink" href="#footnote-225-226" id="footnote-225-226-backlink">226</a></span></p>
			<p class="paragraf"><span class="CharOverride-10">Şubat 319</span></p>
			<p class="paragraf">Ben... eşkıya takibine, eşkıyaya dair haberler edinmeğe memur genç zabit, neler düşünüyor, nelerle uğraşıyor, neler yazıyorum. Evet, taraçadaki kızla işi azıttık! Ben artık soğuğa, rüzgâra aldırmıyorum. Pencerenin camını da kaldırdım. O sustuğu, her vakitki neşeli şuh havasını söylemediği zaman ben ıslıkla “Pire doriviyerra”yı çalıyorum. Ah Bulgarca birkaç kelime bilsem de “Seni seviyorum, seni kapıp karlı dağları aşmak, uzaklara kaçmak istiyorum!” diye Şansoncuğuma bir güftecik düzsem! Ne müsait kız... Bana tuhaf tuhaf gülüyor. Eliyle, manasını anlamadığım işaretler yapıyor.</p>
			<p class="paragraf">Dişi ile erkeği niçin bir hudut, din filân ayıramıyor? İşte o hazır! Ceza Kanunnamesi’nin maddeleri ezberimde olmasa, bizi ayıracak başka bir kuvvet yok galiba... Millî esvabını vücuduna ne güzel yaraştırıyor. Kumral saçları o kadar çok, o kadar uzun ki... bütün sırtını kaplıyor. Dürbünle de bakıyorum. Keskin mavi gözleri sürmeli gibi... Dürbünle kendisine baktığımı görünce galiba daha ziyade seviniyor, çıldırıyor, gözlerini süzüyor, daha ateşli, daha fettan bir neşe ile haykırıyor:</p>
			<p class="paragraf ParaOverride-14"><span class="CharOverride-10">Naş, naş </span></p>
			<p class="paragraf"><span class="CharOverride-10">Çarigrad naş...</span></p>
			<p class="paragraf ParaOverride-14">Aman ya Rabbi! Ya kalçaları... Ben İstanbul’da hiç kalça güzelliğine dikkat etmemişim. Eski sanat eserlerinden kalma bir granit heykel gibi... taraçanın kenarına daima sağ kalçasını kabartarak dayanıyor. Yün çoraplı güzel kalın bacaklarını, nihayet bulmaz millî çorabını örerken, uçları ince parmaklı, işten biraz esmerleşmiş kuvvetli pençelerini hep dürbünle seyrediyorum. İşte asıl kadın; kuvvet, hayat, can, kan...</p>
			<p class="paragraf ParaOverride-14">Naş, naş</p>
			<p class="paragraf">Çarigrad naş...</p>
			<p class="paragraf ParaOverride-14">Ne ses ya Rabbi! Sanki billur... Karlı tepelerdeki donmuş kaynaklardan taşarak güneş girmeyen ormanları tarayan gizli bir ırmağın çağıltısı kadar saf... Dikkat ediyorum, tuvaleti daima tam. Saçları daima taralı. Esvap daima aynı. Tahayyülü sırtımda sıcak ürpermeler gezdiren iri fırlak memelerini dar cepkeni taşıracakmış gibi sıkıyor. Önündeki kırmızı yünden püsküllü örtüde bile başka bir letafet var!</p>
			<p class="paragraf ParaOverride-14"><span class="CharOverride-10">Şubat 319</span></p>
			<p class="paragraf">Söylediği hava ne uzun, ne galeyanlı şey! Şüphesiz bir aşk bestesi! Ben yalnız nakaratının güftesini öğrenebildim:</p>
			<p class="paragraf ParaOverride-14"><span class="CharOverride-10">Naş, naş</span></p>
			<p class="paragraf"><span class="CharOverride-10">Çarigrad naş...</span></p>
			<p class="paragraf ParaOverride-14">Mavi ateş gözlerini bana dikerek bu nakaratı tekrarlarken tığlarını çorabının üzerine bırakıyor, uçları ince parmaklarıyla, o sanki görünmez bir kalbi sıkıyor gibi duran, yarım kapalı kuvvetli kadın pençesiyle taraçanın parmaklığına vurarak tempo tutuyor:</p>
			<p class="paragraf ParaOverride-14"><span class="CharOverride-10">Naş, naş</span></p>
			<p class="paragraf"><span class="CharOverride-10">Çarigrad naş..</span>.</p>
			<p class="paragraf ParaOverride-14">“Naş’ların öyle haris, öyle canlı, öyle âşık, öyle kızgın bir uzanışı var ki... Ruhtan daha derin bir yerden geliyor. Sanki masivanin ötesinden aksediyor. Kim bilir bu ‘naş’ ne demek? Hep bana bakarak tekrarlamasına bakılırsa bir hitap olmalı. “Seni çok seviyorum, senin için ölüyorum!” demek olmalı. Yahut da bunlara yakın bir şey! Kaç defa müfrezedeki Bulgarca bilen İştipli Hüsnü Onbaşı’yı çağırıp sormak aklıma geldi. Lâkin bu onbaşı hinoğluhin... Kendisine aşk şarkısı tercüme ettirdim mi yüz bulur. Sonra ona astarını nerden bulup vermeli? Bu heyecan verici şarkının ezberlemediğim diğer kıtalarından, kulağıma pek yabancı olmayan “Balkan, Şipka, Maritsa” kelimeleri geçiyor. O hâlde Rus, yahut İtalyan musikîsinden çalma bir şey değil. Hayalimle, tahminimle şöyle tercüme ediyorum:</p>
			<p class="paragraf ParaOverride-14"><span class="CharOverride-10">Seni çok seviyorum, </span></p>
			<p class="paragraf"><span class="CharOverride-10">Seni çok seviyorum. </span></p>
			<p class="paragraf ParaOverride-14"><span class="CharOverride-10">Balkanlardan, Şipka’dan </span></p>
			<p class="paragraf"><span class="CharOverride-10">Aşıp geldim sana.</span></p>
			<p class="paragraf"><span class="CharOverride-10">Meriç bak olamadı </span></p>
			<p class="paragraf"><span class="CharOverride-10">Bir set benim yoluma. </span></p>
			<p class="paragraf ParaOverride-14"><span class="CharOverride-10">Seni çok seviyorum, </span></p>
			<p class="paragraf"><span class="CharOverride-10">Seni çok seviyorum.</span></p>
			<p class="paragraf ParaOverride-14">Sanki sahiden Bulgarca biliyor da güfteyi kelime kelime Türkçeye çeviriyormuşum gibi içimde bir emniyet var. O Bulgarca:</p>
			<p class="paragraf"><span class="CharOverride-10">Naş, naş</span></p>
			<p class="paragraf"><span class="CharOverride-10">Çarigrad naş...</span></p>
			<p class="paragraf ParaOverride-14">diye çağırmağa başlarken ben de tahminen yaptığım tercümeyi onun bestesine uydurarak mırıldanıyorum.</p>
			<p class="paragraf">Bu ne tatlı, ne haris bir muânaka oluyor. Uzaktan uzağa... şehvet dolu bir eflâtunîlik!</p>
			<p class="paragraf ParaOverride-14"><span class="CharOverride-10">Şubat 319</span></p>
			<p class="paragraf">Bu sabah hava pek sisliydi!</p>
			<p class="paragraf">Rüyamda kızı gördüm. Ucu ince parmaklı kuvvetli elini göğsüme sokuyor, sanki çarpmayan kalbimi sıkıyordu. Ben boynuna sarılmak isterken bir hayal gibi silindi, hatta uykuda bile gördüğüm şeyin bir rüya olduğunu idrak ediyordum. Kalkar kalkmaz pencereye koştum. Avlu ile ahırın arasını hafif beyaz bir duman kaplamıştı. Taraçada onun bedî hayalini gördüm. Vazıh bir gölge gibi fark olunuyordu. Uyandığımı, uyanır uyanmaz kendisini hatırladığımı anlatmak için yine ıslıkla “Pire doriviyerra”yı çalacaktım. Aklıma başka bir şey geldi. Bir sürpriz... Onun havasını söylemek!</p>
			<p class="paragraf">Tıpkı onun ahengini taklit ederek, sesimi incelterek bağırdım:</p>
			<p class="paragraf ParaOverride-14"><span class="CharOverride-10">Naş, naş </span></p>
			<p class="paragraf"><span class="CharOverride-10">Çarigrad naş...</span></p>
			<p class="paragraf ParaOverride-14">Duman içindeki gölge kımıldandı. Sanki birdenbire vücut oldu. Ellerini bana uzattı. “Bravoo, bravoo...” diye bağırdı.</p>
			<p class="paragraf">Hemen öbür kıtaları söylemeğe başladı. Duman çekilinceye kadar susmadı. Duman çekilince onunla çoktan dargınmışız da yeni barışmışız gibi birbirimize gülümsedik. Başını sallıyor, hararetli muhabbet işaretleri yapıyordu. Ben Ceza Kanunnamesi’ni tamamıyla unuttum, o ne yaptıysa ben de yaptım. Acaba şu avluyu, şu alçak duvarı bir gün aşacak mıyım? Aramızdaki mesafe on beş metre...</p>
			<p class="paragraf ParaOverride-14"><span class="CharOverride-10">8 Mart 1320</span></p>
			<p class="paragraf">Bugün Pirbeliçe’ye dönmek için tabur kumandanından emir aldım. Gelen posta neferinden öğrendim ki alayca Manastır’a gidiyormuşuz. Elveda ey daha ismini bilmediğim, fakat ruhunu anladığım güzel kız! Bir ay ne çabuk geçti. Velev böyle uzaktan uzağa, sırf hayalî bir aşkı olsun, duymayanlar ne bedbahttırlar! Hayat acı bir ilâç... Aşk onun içine katılmış bir şeker! Vay şekersiz bu ilâcı içmeğe kalkanların hâline! Pirbeliçe ’de iki aydır yeis içinde çırpınıyordum. Uzak istikbal hülyaları dimağı dolduruyor, ağırlaştırıyor, beni rahatsız ediyordu. İşte burada bir güzel ses, hoş bir nakarat hayalimi doldurdu. On beş metrelik bir mesafeden dürbünümle en ince ânâtını gördüğüm canlı bir heykel ruhumda bedî kıyametler kopardı. Günlerin, saatlerin nasıl geçtiklerini duymadım bile. Şimdi buraya dün gelmiş gibiyim. [219]</p>
			<p class="paragraf">Bir aydır ancak üç defa dışarı çıktım. O da neferlere erzak mübayaası içindi. Hep odada oturduğuma bir hastalık kulpu takmıştım. Çavuşa akşam tembihini verirken, “Gece yattığınız yerin pencere kapaklarını iyice örtünüz. Hastalanırsınız. İşte ben bir kere pencereyi açtım. Nezleden kurtulamıyorum!” yalanını atıyordum. Hâlbuki bir ay içinde gündüzleri hiç pencereyi kapamadım. Odanın içinde kaputumla oturdum.</p>
			<p class="paragraf">Yarın öğleden evvel hareket ediyoruz. Çavuşa hazırlık emrini verdim. Bu gece son... Pencerenin içine, benden evvel geçenlerin yazılarına ben de bir şey ilâve edeceğim. Ama ne? Daha bunu bulamadım.</p>
			<p class="paragraf">....</p>
			<p class="paragraf ParaOverride-14"><span class="CharOverride-10">Naş, naş </span></p>
			<p class="paragraf"><span class="CharOverride-10">Çarigrad naş...</span></p>
			<p class="paragraf ParaOverride-14">İşte bu satırları karalarken yine iri kız masum aşkımızın müşterek nağmesini tekrarlıyor. Acaba benim yarın gideceğimi, bir daha kendisini ebediyen görmemek üzere gideceğimi bilse... Bir aydır bu aşk feryadını, bu dağların saf rüzgârları kadar geniş, kuvvetli, engin feryadı beraber dinledik. Ben güzelliği tıpkı, sarayının en güzellerini beğenmeyen, nihayet bütün memleketi arattırarak buldurduğu iki metre boyunda, deve benzer Ermeni kızını kendisine baş kadın yapan Sultan İbrahim gibi anlıyorum. Güzellik: İrilik demek, sıhhat demek, can demek, kan demek...</p>
			<p class="paragraf">Böyle iri, güzel, canlı bir kızın Babina gibi bir köyden ziyade bir taş yığınına benzeyen akim dağ tepelerinde kalması ne yazık!</p>
			<p class="paragraf">Ona, yarın giderken “bir yadigâr” bırakmak istiyorum. Bavulumda açılmamış küçük bir şişe kolonya var. Onu göndereceğim. Fakat kiminle? Ev sahibi meyhaneci pek mutaassıp! Belki çırağı kandıracağım. Hareket etmezden on dakika evvel yollayacağım. Ben köyden çıkarken yahut çıktıktan sonra hediyemi alacak. Ne reddedebilecek, ne de teşekkür...</p>
			<p class="paragraf">Pencerenin içine Lâtin harfleriyle onunla bir aydır beraber söylediğimiz şarkının nakaratını yazdım, bir gün benim gibi bu yazıları okumağa kalkanların içinde bir Bulgarca bilen bulunursa burada bir aşk rüyası görüldüğünü anlar. Zaten başka ne yazsam, ruhumun sergüzeştini bu dört kelime kadar asla ifade edemez:</p>
			<p class="paragraf ParaOverride-14"><span class="CharOverride-10">Naş, naş</span></p>
			<p class="paragraf"><span class="CharOverride-10">Çarigrad naş...</span></p>
			<p class="yildiz">* * *</p>
			<p class="paragraf">11 <span class="CharOverride-10">Mart 1320, Pirbeliçe</span></p>
			<p class="paragraf">Viran nahiye müdürlüğü dairesinin üst katında şu küçük pis odada bir haftadır yatıyorum. Tabur şimdi Manastır’da... Hizmet neferiyle beni burada bıraktılar. Bilmem iyi olacak mıyım? Fakat ruhum ebediyen yaralı, ebediyen hasta, ebediyen sakat kalacak!</p>
			<p class="paragraf">Evet, ne büyük bir buhran geçirdim.</p>
			<p class="paragraf">İnsan olmadığımı, hayvandan farksız bir budala, bir ahmak, bir sefil olduğumu birdenbire anlamak... Öldürüp de yaşar bırakan bir cehennem yıldırımı gibi beni yere serdi. Bu an, sanki herkes, her seda, hatta yalnızlığım, şu dinmeden eserek kırık camlara yapıştırılmış kâğıtları öttüren sert rüzgâr, Pirbeliçe deresinin bu gece gündüz susmayan şırıltısı bana, “Ey şehvetten başka düşüncesi olmayan hayvan!” diye haykırıyor. İnsanın hayvandan farkı ne? Mukaddes, âli, yüksek bir fikre sahip olması değil mi? İşte anladım; bende şimdiye kadar böyle insanî bir fikir yokmuş. Her şeyi uzviyetimle tadarak, şehvetimin hayaliyle sezerek, hayvanî temayüllerimle arzu ederek yaşamışım.</p>
			<p class="paragraf">Yirmi yaşına girdiğim bugün feci hakikati duymak ne acı... Erkânıharp olmak bütün gençliğimi dolduran bir hırstı. Niçin? Yazacağım işte... Evet utanmadan, sıkılmadan yazacağım işte... Çabuk terfi etmek, yüksek mevkilere geçmek, güzel İstanbul’da zevk içinde, eğlence içinde yaşamak, çok iyi yemek, çok iyi içmek, çok iyi giyinmek, zengin bir izdivaç avlamak, çabucacık paşa olmak, Avrupa’da ataşemiliterlikle keyif yetiştirerek ömür sürmek için değil mi?</p>
			<p class="paragraf">Evet, işte hep bunlar için!</p>
			<p class="paragraf">Tabiiye, coğrafyayı askerî, teşkilât, istihkâm kitaplarının sahifelerini ezberlerken satırların arasında yorulan gözlerime görünen mev’ut Aden bunlardı! Erkânıharp olamayınca mabedi başına yıkılmış haris bir zahit gibi ezildim. Ümidim kalmadı, mihaniki bir vazife mecburiyetiyle ruhsuz bir makine gibi harekete başladım. Etrafım kalın bir yeis bulutuyla kaplıydı. Huşunetim artmıştı. Kime kızsam hemen onu öldürüvermeyi, sonra memnun olmadığım memleketten kaçıp uzaklaşmayı düşünüyordum. Babina’da ihtiyar meyhanecinin evinde geçirdiğim bir ay içinde bir bulut yırtıldı. On beş metrelik geçilmez bir mesafeyle Ceza Kanunnamesi’nin hatırası sayesinde eflâtunî kalan bir şehvet buhranı, son dakikada bana hakikatimi öğretti.</p>
			<p class="paragraf">....</p>
			<p class="paragraf">Babina’dan hareket günü sabahleyin erkenden kalktım. Neferleri yoklama ettim. Çorbalarını içirttim. Saat dörtte<span class="dipp"><a class="_idFootnoteLink" href="#footnote-225-227" id="footnote-225-227-backlink">227</a></span> hepsini yola çıkardım.</p>
			<p class="paragraf">“Yavaş yavaş gidiniz. Ben arkanızdan yetişirim” dedim. Velansalarımı, bavulumu taşıyacak beygirle atımı meyhanenin önüne getirttim.</p>
			<p class="paragraf">Hizmetçimle silahlı mekkâreciden başka köyde asker kalmamıştı. Meyhaneciyle hesabı kestim. Sonra yukarı çıktım. Pencereye koştum. Taraçada kız yoktu.</p>
			<p class="paragraf ParaOverride-14"><span class="CharOverride-10">Naş, naş, </span></p>
			<p class="paragraf"><span class="CharOverride-10">Çarigrad naş...</span></p>
			<p class="paragraf ParaOverride-14">diye ıslık çalmağa başladım, görünmedi. Bu nakaratı ağzımla belki on defa tekrarladım. Meyhanecinin çırağı içeri girdi. Aşağıdan ustası göndermiş, hizmet için... Bavulla velansaları sırtına yüklettim.</p>
			<p class="paragraf">“Yine gel!” dedim.</p>
			<p class="paragraf">Kolonya şişesini çıkartmıştım. Çocuk gelince kolundan tuttum. Pencerenin kenarına götürdüm. Gelip geçen askerle alışveriş ede ede Türkçe söyleneni biraz anlıyordu. Taraçalı evi gösterdim. Sordum: “Burada bir kız var, biliyor musun?” </p>
			<p class="paragraf">Uzun yağlı saçlı büyük kafasını salladı.</p>
			<p class="paragraf">“Rada” diye güldü.</p>
			<p class="paragraf">“Rada mı?”</p>
			<p class="paragraf">“Ha.”</p>
			<p class="paragraf">“Pekâlâ. İşte sana bir çeyrek! Biliyorsun, ben artık gidiyorum. Ona çok selâm söyle. Bu şişeyi ver.”</p>
			<p class="paragraf">“Ha, ha...”</p>
			<p class="paragraf">“Ama doğru söyle. Sonra vermediğini anlarsa[m] seni gebertirim.” [220]</p>
			<p class="paragraf">“Yok, vereceğim.”</p>
			<p class="paragraf">“Haydi, ver ha.”</p>
			<p class="paragraf">Bana iyice emniyet vermek için kirli, sıska elleriyle bir de haç çıkardı.</p>
			<p class="paragraf">“Ha, ha, vereceğim...” diye tekrar başını salladı. Çıktı. Eğilmiş, çizmelerime mahmuzlarımı takıyordum. Galiba veda resmini ifa etmek fikriyle ihtiyar meyhaneci içeri girdi. Bir aydır bu odaya ilk girişiydi. Ben ayaktaydım. Teklifsizce ocağın kenarına çöktü. Benden çok memnundu. Kendisine gayet nazik davranmıştım. Lâf olsun diye sordum: “Saat kaç?”</p>
			<p class="paragraf">“Beşi geçiyor.”</p>
			<p class="paragraf">“Mekkâreyi yüklettiler mi?”</p>
			<p class="paragraf">“Yüklettiler, hazır.”</p>
			<p class="paragraf">“Ben de hazırlandım.”</p>
			<p class="paragraf">“Hava bozuk ama.”</p>
			<p class="paragraf">“Ne yapalım, emir bu, çorbacı.”</p>
			<p class="paragraf">Artık Rada ile veda edemeyecektim. Tam gideceğim gün böyle kaybolması ne aksiydi. Tekrar sordum: “Çorbacı, bugün bir yortunuz mu var?”</p>
			<p class="paragraf">“Yok.”</p>
			<p class="paragraf">Acaba nereye gitmişti? Kulaklarımda şarkısının nakaratı çınlıyordu. Hayalimde tercüme ettiğim bu oynak aşk neşidesinin güftesini, giderayak, şu ihtiyara tercüme ettirmek fikri birdenbire zihnimi sarstı. Vaktiyle şehirde oturduğu için güzel Türkçe biliyordu. Bu şarkının Bulgarcasıyla Türkçesini defterime bir hatıra olmak üzere yazacaktım.</p>
			<p class="paragraf">“‘Naş, naş, Çarigrad naş...’ ne demek çorbacı?” dedim. İhtiyarın beti benzi soldu. Küçük sönük gözleri parladı. Çamurlanmış bir tahta parçasına benzeyen kirli elini bir şeyi protesto eder gibi havaya kaldırdı.</p>
			<p class="paragraf">“Hâşâ efendim” dedi, “bizim köyümüzde bunu kimse söylemez! Biz bunu kabul etmeyiz.”</p>
			<p class="paragraf">Anlamadım. Tekrar sordum: “Canım, niçin?”</p>
			<p class="paragraf">“Biz kabul etmeyiz. Buranın ahalisi hep namusludur.”</p>
			<p class="paragraf">“...”</p>
			<p class="paragraf">Yine anlamadım. Lirik bir aşk neşidesi gibi dinlediğim, söylediğim bu lâtif şarkının acaba müstehcen, ayıp, namusa muhalif, kaba bir güftesi mi vardı?</p>
			<p class="paragraf">Pencerenin dışarısını göstererek, “Şu komşunun kızını nasıl bilirsin çorbacı?” dedim.</p>
			<p class="paragraf">“Hangisini?”</p>
			<p class="paragraf">“Rada’yı.”</p>
			<p class="paragraf">“Onu bilmem ama, babası iyi adam değildi.”</p>
			<p class="paragraf">“Nasıl iyi adam değildi?”</p>
			<p class="paragraf">“Kilisede papazken kalktı, bir gün komita oldu. Geçen sene Velmefçe’de vuruldu.”</p>
			<p class="paragraf">...</p>
			<p class="paragraf">Hayalimde:</p>
			<p class="paragraf ParaOverride-14"><span class="CharOverride-10">Seni seviyorum, </span></p>
			<p class="paragraf"><span class="CharOverride-10">Seni seviyorum...</span></p>
			<p class="paragraf ParaOverride-14">diye tercüme ettiğim “Naş, naş, Çarigrad naş”ın manası kim bilir ne kadar müstehcendi ki bu köylü namusa muhalif sayıyordu.</p>
			<p class="paragraf">“Ayıp olsa da söyle, canım, zararı yok, haydi...” diye tutturdum. Merak ediyordum, ihtiyar köylü ıstırap çekiyor, Türkçe bir kelime bulmak için kıvranıyordu.</p>
			<p class="paragraf">“Haydi söyle ‘naş, naş’ ne demek?”</p>
			<p class="paragraf">“Şey efendim.”</p>
			<p class="paragraf">“Ne canım?”</p>
			<p class="paragraf">“‘Bizim olacak, bizim olacak’ demek.”</p>
			<p class="paragraf">“Ne bizim olacak?”</p>
			<p class="paragraf">“Şey!”</p>
			<p class="paragraf">“Ne canım? Söyle be...” diye kızdım. Herif ezildi. Büzüldü. Terlemiş gibi alnını elinin tersiyle sildi. Yere bakarak kekeledi:</p>
			<p class="paragraf">“Ça, Çarigrad!” dedi.</p>
			<p class="paragraf">“Çarigrad ne?”</p>
			<p class="paragraf">“İstanbul... !”</p>
			<p class="paragraf">“!”</p>
			<p class="paragraf">Öyle fena oldum ki... hiç sesimi çıkaramadım. İsli tavana bakarak kaputumun düğmelerini iliklemeğe başladım. Benim bozulduğumu, sarardığımı, buz gibi donuverdiğimi gören ihtiyar da idam hükmünü dinleyecek bir mücrim gibi, korka korka, ayağa kalktı. Ne diyeceğimi, ne yapacağımı bilmiyordum. Gözlerim kararıyor, kulaklarım uğulduyordu.</p>
			<p class="paragraf">Bizim olacak, bizim olacak, İstanbul bizim olacak...</p>
			<p class="paragraf">Ben ona neler düşünerek bakıyordum. O bana ne söylüyordu. O, benim için en büyük bir küfrü ederken ben, Türk zabiti, onun iri vücudundan, mavi ateş gözlerinden, geniş kalçalarından, şuh ellerinden başka bir şey görmüyor, ettiği ağır küfrü tatlı bir aşk neşidesi sanıyor, hatta nakaratını onunla beraber, bir ağızdan, tekrarlıyordum.</p>
			<p class="paragraf">Kalbim yırtılmış gibi acıyordu. Dizlerim ağrıdı. Bileklerim karıncalandı. Dudaklarım, yanaklarım titremeğe başladı. İhtiyar meyhaneci hâlimden ürküyor, hiç yüzüme bakamıyordu. Sendeleyerek kapıya doğru yürüdüm. Karanlık merdivenden inerken, haberim olmadan ruhuma, vicdanıma vurulmuş zehirli bir kamçının öldürücü şakırtısını şimdi bütün vuzuhuyla duyuyor gibi oluyordum:</p>
			<p class="paragraf ParaOverride-14"><span class="CharOverride-10">Naş, naş,</span></p>
			<p class="paragraf"><span class="CharOverride-10">Çarigrad naş...</span></p>
			<p class="paragraf ParaOverride-14">Evet, hiç şüphesiz, benim; ahmak, şehvetten başka bir şey düşünmez, bir şeyden anlamaz budala genç zabitin hediyesini şimdi almıştı. Taraçadan, yalnız bana değil bütün milletime karşı savrulan o cesur, metin, o azimkâr küfrüyle teşekkür ediyordu.</p>
			<p class="paragraf">Dükkândan dar çıktım. Meyhanecinin söylediklerini işitmiyordum. Hava hakikaten pek bozuktu. Donduran, buz kesen bir rüzgâr esiyordu. Atıma bindim. Beynim tutuşuyor, vücudum yanıyordu. Kaputumun, ceketimin önünü çözdüm. Fesimi arkaya attım. Atımı dörtnala kaldırdım. Dik yollardan, dar uçurumlardan, sakin ormanların içinden geçtim. Mekkârecimle hademem geride kalmışlardı. Müfrezeye yetiştim. Onları da geçtim. Ah bu tenha, bu kuşsuz ormanların içinde keşke bir çeteye rast gelseydim... Keşke beni öldürselerdi. Kendime karşı duyduğum nefret, vicdanımdaki ateşten azap beni eritiyordu.</p>
			<p class="paragraf">Akşama doğru Pirbeliçe’ye geldiğim vakit tabur kumandanına “tekmil vermeğe” gidemeyecek kadar başım ağrıyordu. O gece hararetim kırk dereceyi geçti. Ertesi gün yataktan kalkamadım. Doktor, “Fena hâlde soğuklamışsın!” dedi.</p>
			<p class="paragraf">Tabur, yola düzülmek için, çadırlarını yıkarken beni bu odaya çıkardılar. İşte bir haftadır yatıyorum.</p>
			<p class="paragraf">İşte bir haftadır, Velmefçe ormanlarında kendince mukaddes bir fikir için ölen komita papazın o cesur kızıyla aramdaki farkı düşünerek yatıyorum.</p>
			<p class="paragraf">İşte bir haftadır...</p>
			<p class="paragraf">....</p>
			<p class="paragraf ParaOverride-7"><span class="CharOverride-10">Yeni Mecmua,</span> C. 3, Sayı: 63, 3 Teşrîn-i evvel [Ekim] 1918, s. 216-220.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-224-backlink" id="footnote-225-224">224</a>	Georges Moinaux Courteline (1858-1929): Fransız tiyatro ve roman yazarı.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-225-backlink" id="footnote-225-225">225</a>	Metinde: “istîdâl”.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-226-backlink" id="footnote-225-226">226</a>	Bir-iki-üç.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-227-backlink" id="footnote-225-227">227</a>	Alaturka (Ö. S.).</p>
				</div>
			</div>
		</div>
	</body>
</html>