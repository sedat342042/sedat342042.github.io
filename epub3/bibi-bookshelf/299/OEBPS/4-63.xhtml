<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-63</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="paragraf">Küçük Hikâye</p>
			<p class="baslik ParaOverride-12" id="_idParaDest-61">Yeni Bir Hediye</p>
			<p class="paragraf">Yemekten kalkalı belki bir saat olmuştu. Karı koca, kahvelerini, her vakitki gibi yalının balkonunda içtiler. İçindeki şeyler silinmiş süpürülmüş de sonra havaya mıhlanmış gümüş bir tepsiye benzeyen ay her tarafı aydınlatıyor, dargın denize uzun ve yaldızlı aksini bırakıyor; yorgun dağları, ziyasız yalıları, bülbülsüz koruları mor ve serin sisle örtüyordu. Sadi Bey üçüncü sigarasını da bitirdi. Bu, otuz yaşına gelmeden altmışını tamamlamış sıska bir gençti. Âkil baliğ olmadan dökülmeye başlayan saçlarından şimdi tepesinde tek bir kıl bile yoktu. Kafası ayın ziyasıyla bir balkabağı gibi parlıyordu. Gözlerini uzaklara, pek uzaklara dikmişti... </p>
			<p class="paragraf">Karısı, Cevriye Hanım –kocasına inat– gürbüz, şişman, canlı, kanlı, genç, dinç bir vücuttu. Yirmi beş yaşında vardı. Ama o kadar körpe görünürdü ki... Tanıyanlar hep “ancak on dördünde...” hükmünü verirlerdi. Hem de şairdi. Kafiye ve millî vezin ona hayat iksiri gibi tesir ediyor, yeni şiirleri okudukça şişiyor, bu yazın dayanılmaz sıcağında Tokatlıyan’ın “frambuvaz” dondurmasını yemiş gibi ferahlıyor, iştihası açılıyor, günde on iki defa karnı acıkıyordu. </p>
			<p class="paragraf">“Oh ne ulvî manzara!” dedi.</p>
			<p class="paragraf">“....”</p>
			<p class="paragraf">Sadi Bey sesini çıkarmadı. Sanki işitmemişti. Cevriye Hanım kıvrandı. Balkonun kenarını sıktı. Bir elini kalbinin üstüne koydu. Sık sık nefes alıyordu.</p>
			<p class="paragraf">“Ah ölüyorum...” diye derin derin içini çekti. Sadi Bey uykudan uyanmış gibi sersem bir hayretle sordu: “Niçin karıcığım?” </p>
			<p class="paragraf">“Teessürden...” </p>
			<p class="paragraf">“Hangi teessürden?” </p>
			<p class="paragraf">“Hâlimi görmüyor musun?” </p>
			<p class="paragraf">“Görüyorum.” </p>
			<p class="paragraf">“Ne görüyorsun?” </p>
			<p class="paragraf">“Çok yemek yedin. Biraz hazımsızlık sıkıntısı...” </p>
			<p class="paragraf">“Heyhat, işte erkekler!..” diye Cevriye Hanım hüngür hüngür ağlamaya başladı. Tepiniyor, hayalî bir velospitin görünmeyen tekerleklerini çevirir gibi ayaklarını hareket ettiriyor, “Ah Sadi! Sen hiç beni anlamadın!” diyordu. </p>
			<p class="paragraf">Sadi Bey, hakikaten karısını iyice anlamamıştı. O kadar hassasiyetine, teessür kabiliyetine rağmen, her gün şişmanlıyor, hiç zayıflamıyordu. Sadi Bey, pek maddî, pek ciddî idi. Her şeyi soğukkanla muhakeme ederdi. Yine öyle iken muharebenin başından beri her sene donlarının kemerinden beşer parmak kasılmak mecburiyeti baş gösteriyordu. Otuz dokuz numara yakalık kullanırken şimdi otuz iki numara yakanın içindeki boynu İsveç jimnastiğinin en güç hareketlerini bile rahatça yapabilirdi. </p>
			<p class="paragraf">Karısı tekrar sordu: “Bu hâlim çok yemek yemekten mi?” </p>
			<p class="paragraf">“Bilmem.” </p>
			<p class="paragraf">“Bilmiyorsan, neye iftira atıyorsun?”</p>
			<p class="paragraf">“...” </p>
			<p class="paragraf">Sadi Bey cevap vermedi. Yine derinlere daldı, gitti. Fakat Cevriye Hanım’ın hiddeti geçmedi. Kocasına hiddetli hiddetli bakarak “Sende saksağan kadar hissiyat yoktur” dedi, “aklın fikrin hep yemekte... Balıkpazarı tellâlı mısın, nesin? Pirinç, bulgur, yağ, peynir fiyatı... Düşün babam, düşün... Sanki senin düşünmenle fiyatlar düşecekmiş gibi... Hâlbuki benim teessürüm ne kadar hissî, ne kadar ruhî... Şu havada parlayan aya bakıyorum, bu gülümseyen ay şimdi küre-i arzın yarısına bakıyor... Kimbilir ne kadar aşk ve alâka levhası seyrediyor...” </p>
			<p class="paragraf">Sadi Bey omuzlarını büzerek asabî bir tavırla “Bize ne?” dedi, “ne seyrederse etsin...” </p>
			<p class="paragraf">Cevriye Hanım, kocasına baktı, baktı. Sonra ellerini aya kaldırarak, “Ey ilâhî çehre! Gülen gözlerinin altında ne kadar hayvanlar bulunduğunu anlıyor musun?” dedi.</p>
			<p class="paragraf">Yıldızsız semada yalnız başına bakan ay, “Anlıyorum, anlıyorum...” der gibi sanki daha beter gülümsüyor, hafif bir rüzgâr denizdeki uzun aksini genişletiyordu. </p>
			<p class="paragraf">Sadi Bey, “Benim başkalarının aşk ve alâkasıyla uğraşacak vaktim yok...” dedi. Cevriye Hanım cevap verdi: “Balıkpazarı tellâllarının işleriyle uğraşacak vaktin var ama...” </p>
			<p class="paragraf">Karı-koca birbirlerine baktılar. </p>
			<p class="paragraf">Sadi Bey sordu: “Sen benim ne düşündüğümü biliyor musun?” </p>
			<p class="paragraf">“Biliyorum.” </p>
			<p class="paragraf">“Ne?” </p>
			<p class="paragraf">“Et.”</p>
			<p class="paragraf">“Hayır.” </p>
			<p class="paragraf">“Pirinç.” </p>
			<p class="paragraf">“Hayır.”</p>
			<p class="paragraf">“Yağ.” </p>
			<p class="paragraf">“Hayır.” </p>
			<p class="paragraf">“Bulgur.” </p>
			<p class="paragraf">“Hayır.” </p>
			<p class="paragraf">“Eey, öyle ise fasulye.” </p>
			<p class="paragraf">“Hayır.” </p>
			<p class="paragraf">“Kuru fasulye.” </p>
			<p class="paragraf">“Hayır diyorum, hanım.” </p>
			<p class="paragraf">“Ne? Patates mi?” </p>
			<p class="paragraf">“Hayır...” </p>
			<p class="paragraf">Cevriye Hanım kocasının başka bir şey düşüneceğine hiç ihtimal veremezdi. </p>
			<p class="paragraf">“Şüphesiz bir saattir şairane hayalâta dalmamıştın ya?” </p>
			<p class="paragraf">“Doğru... Şairane değil...” </p>
			<p class="paragraf">“Ne düşünüyordun, öyleyse sen söyle...”</p>
			<p class="paragraf">“Ne düşüneceğim? Yeni bir masrafı...”</p>
			<p class="paragraf">“Ne gibi?” </p>
			<p class="paragraf">“Bütçemizi alt üst edecek bir masraf... Bu ay üçüncü hediyeyi alacağız.” </p>
			<p class="paragraf">Cevriye Hanım birden anlamadı. </p>
			<p class="paragraf">“Ne hediyesi?” </p>
			<p class="paragraf">“Dayının çocukları sünnet oldular. Yarın akşam davetliyiz. Ne hediye götüreceğiz? Bu ay düğünleri olan iki akrabamıza beşer liralık hediye götürdük.” </p>
			<p class="paragraf">Cevriye Hanım “Mutlaka maddî bir hediye götürmek lâzım mı?” dedi, “Manevî bir hediye götürelim. Bedava, fakat pek çok kıymetli bir şey...” </p>
			<p class="paragraf">“Ne gibi?”</p>
			<p class="paragraf">“Ben bir şiir yazayım. Onu götürelim.” </p>
			<p class="paragraf">“Böyle maskaralık olmaz.” </p>
			<p class="paragraf">“Vay, sen şiiri hakir görüyorsun ha...” </p>
			<p class="paragraf">“Canım... şey.” </p>
			<p class="paragraf">“Ne...” </p>
			<p class="paragraf">“Böyle şey olur mu?” </p>
			<p class="paragraf">“Niçin?” </p>
			<p class="paragraf">“Sonra bize...” </p>
			<p class="paragraf">“Ne diyecekler...” </p>
			<p class="paragraf">“Deli derler...” </p>
			<p class="paragraf">“...”</p>
			<p class="paragraf">“....”</p>
			<p class="paragraf">Karı koca yarım saat kadar münakaşa ettiler. Her münakaşadan olduğu gibi onların münakaşalarından da hiçbir netice çıkmadı. “Fikirlerinin çarpışmasından âdeta hakikat şimşeği söndü.”<span class="dipp"><a class="_idFootnoteLink" href="#footnote-225-164" id="footnote-225-164-backlink">164</a></span> Ay, onları daha iyi görebilmek için yavaş yavaş, çaktırmadan, daha tepeye, göğün ta ortasına çıkıyordu. Cevriye Hanım, “Boş lâflarınla şairane hayalâtımı dağıtıyorsun!” diye kocasına darıldı. Rebabî teessüründen, gerine gerine yatak odasına çıktı. Balkonda yalnız kalan Sadi Bey, karısının içine fenalık verecek derecede müessir<span class="CharOverride-34"> </span>olan bu ulvî manzara içinde, yarın alacağı hediyeyi düşündü. </p>
			<p class="paragraf">“Ne alayım? Ne alayım...?” diyordu. İki tane sünnet çocuğu... Birer kol saati alsa... üçer liradan altı lira... Birer hokka takımı... beşer liradan on lira. Pigmalyon’da kemik bir kâğıt bıçağının fiyatını sormuş ve tenekeden ürken cesur bir spor beygiri gibi iki adım geriye fırlamıştı. Bir kâğıt bıçağı beş buçuk liraya idi... Düşündü. Düşündü. Dünyada ucuz bir şey kalmamıştı. Bu ay hediye için on lira mümkün değil veremeyecekti. Ayın nihayetine daha on sekiz gün vardı. Gözlerini havadan denize indirdi. Ayın aksi, içinden bir karartı geçiriyordu. Dikkat etti. Bir torpido... </p>
			<p class="paragraf">Havada ay... denizde ayın aksi... ayın aksinin içinde yaldızlı, gümüşî köpükler saçarak yürüyen sessiz, kahraman bir torpido... Bir ressam olsa şu manzaraya deli olurdu. </p>
			<p class="paragraf">Sadi Bey, böyle düşünürken sanki ressammış gibi deli oldu. “Buldum! Buldum!” diye haykırdı. </p>
			<p class="paragraf">Karısı henüz uyumamıştı. Yatak odasının penceresinden dağınık saçlı başını çıkardı: “Ne buldun?” </p>
			<p class="paragraf">“Alacağımız hediyeyi...” </p>
			<p class="paragraf">“Ne? Ucuz bir şey mi?” </p>
			<p class="paragraf">“Hem ucuz, hem pahalı...” </p>
			<p class="paragraf">“Pahalı... Kaç kuruş? Bin kuruş mu?” </p>
			<p class="paragraf">“Hayır, bir milyon kuruş...” </p>
			<p class="paragraf">“Tanesi mi?” </p>
			<p class="paragraf">“Evet.” </p>
			<p class="paragraf">“Sen deli olmuşsun? Bu parayı nerde bulacaksın?” </p>
			<p class="paragraf ParaOverride-14">“Bir milyon kuruş kıymetinde ama... tanesi bir liraya...” </p>
			<p class="paragraf">“O ne?” </p>
			<p class="paragraf">“Bil bakayım...” </p>
			<p class="paragraf">“Benimle eğleniyorsun...” </p>
			<p class="paragraf">“Hayır, vallahi sahi söylüyorum.” </p>
			<p class="paragraf">“Söyle Allah aşkına ne?” </p>
			<p class="paragraf">“Söylemem, sen de düşün, bul...” </p>
			<p class="paragraf">“Söyle diyorum, şimdi zihnim dağınık...” </p>
			<p class="paragraf">“Canım sende hiç sürat-i intikal yok mu?” </p>
			<p class="paragraf">“Sende sürat-i intikal yoktur.” </p>
			<p class="paragraf">Sadi Bey balkonda bir kahkaha attı. </p>
			<p class="paragraf ParaOverride-14">“Pekâlâ, bende sürat-i intikal yoktur. Sende vardır. Öyle ise işte sana söylüyorum. Bir milyon kuruş kıymetinde bir hediye! Fakat alırken bir liraya alacağız. Nedir? Bu...” </p>
			<p class="paragraf">“Eğleniyorsun benimle...” </p>
			<p class="paragraf">“Hayır, eğlenmiyorum.” </p>
			<p class="paragraf">“Yenir mi, yenmez mi?” </p>
			<p class="paragraf">“Yenmez be... Bir milyon liralık şey hiç yenir mi?” </p>
			<p class="paragraf">“Büyük mü, küçük mü?” </p>
			<p class="paragraf">“El kadar.” </p>
			<p class="paragraf">Cevriye Hanım, pencereden yarı beline kadar sarkarak balkona atılacakmış gibi kocasına bakıyor, düşünüyor, düşünüyor, bir türlü bulamıyordu. </p>
			<p class="paragraf">“Yumuşak mı, katı mı?” </p>
			<p class="paragraf">“Yumuşak, ama pamuk gibi değil. Kâğıt gibi.” </p>
			<p class="paragraf">“Baş harfini söyle.” </p>
			<p class="paragraf">“Dal...” </p>
			<p class="paragraf">Cevriye Hanım “dal” harfiyle başlayan birçok şey saydı: “Dondurma, davul, dama, def, damızlık koyun, duvar saati, dev aynası, darı, diba, demir, dem çeken güvercin, derrace, dikiş makinesi... ve ilh...” O söyledikçe Sadi Bey gülüyor, “Bu milyon kuruş kıymetinde mi?” diye karısını üzüyordu. Cevriye Hanım bu hediyenin ne olduğunu bulamadı. Canı öyle sıkıldı ki... Nihayet cevaben dedi ki:</p>
			<p class="paragraf">“Söyle, nedir, yoksa vallahi kendimi aşağı atarım” diye haykırdı. Sadi Bey gülmekten katılıyor, parlak kafası sarsılıyordu. </p>
			<p class="paragraf">“Kendini atmaya hacet yok, de ki: ‘Bende sürat-i intikal yok’ söyleyeyim.” </p>
			<p class="paragraf">“Pekâlâ, yok...” </p>
			<p class="paragraf">Sadi Bey sandalyesinden kalktı. Meraktan kıvranan karısının yüzüne bakarak şen ve keyifli bir kahkaha attı, “Donanma piyangosu be...” dedi. Ağır bir masraftan birdenbire kurtulan züğürtlere mahsus samimî bir sevinçle ellerini ovuşturarak içeri girdi ve o gece pek rahat bir uyku uyudu. </p>
			<p class="paragraf ParaOverride-7">D<span class="CharOverride-10">onanma, </span>Sayı: 140 (91), 11 Teşrîn-i evvel 1333/11 Ekim 1917,</p>
			<p class="paragraf ParaOverride-8">s. 1460-1462.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-164-backlink" id="footnote-225-164">164</a>	Namık Kemal’in “bârika-i hakikat, müsâdeme-i efkârdan doğar” (hakikat şimşeği fikirlerin çarpışmasından doğar) özdeyişine telmih yapılıyor. </p>
				</div>
			</div>
		</div>
	</body>
</html>