<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-166</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">     </p>
			<p class="baslik" id="_idParaDest-165">Sultanlığın Sonu’ndan<span class="dipp"><a class="_idFootnoteLink" href="#footnote-225-389" id="footnote-225-389-backlink">389</a></span></p>
			<p class="paragraf ParaOverride-8"><span class="CharOverride-10">Bekârlık sultanlıktır!</span></p>
			<p class="paragraf ParaOverride-8">Evlilerin meseli</p>
			<p class="paragraf ParaOverride-12">I</p>
			<p class="paragraf">Sultanlığın Başı</p>
			<p class="paragraf ParaOverride-14">Büyük zelzele İstanbul’u alt üst etmişti! Eski duvarlar yıkılmış, çürük çatılar çökmüş. Sancaktar Hayrettin Mahallesi’yle üstündeki Çınar Mahalleciği sanki birdenbire asırların ağırlığı altında ezilen vahşî bir harabe halini almıştı. Hekimoğlu Ali Paşa Camii’nin avlusunda Koca Mustafa Paşa Caddesi’ne inen ince yolun duvarları da on beş gün evvelki korkunç sarsıntıya dayanamamıştı. Gelip geçenler taş yığınlarının üstünden aşıyorlardı. Çınar’ın en büyük, en sağlam evi cami sokağından çıktıktan sonra sağa dönünce, yine sağa ilk gelen çıkmazın köşesine kadar uzayan ahşap bina idi. Şimdi yerinde yeller esen, şimdi yerinde havuzlu viran bir arsa, bir baldıran tarlası kalan bu ev, kaymakam Mahmut Bey isminde çoktan ölmüş bir adamındı. O vakit içinde bu kaymakamın –kocası dışarıda zabit olan– kızıyla yedi sekiz yaşındaki bir torunu otururdu. Merhum Mahmut Bey Ankaralıydı. Gençken memleketinde dehşetli hırçınlıklar yaptığı için hükümet onu İstanbul’a sürmüş, zorla asker yapmıştı. Bu hırçın Anadolu çocuğu okumuş, yazmış, zabit olmuş, Kırım muharebesinde büyük yararlıklar göstererek yaralanmış nihayet Hezargrat’taki küherçile fabrikasına müdür olmuştu. Rus muharebesine girdi; fakat sulhtan sonra o kadar ihtiyarlamıştı ki... artık gözleri görmüyordu. İstirahat için İstanbul’a gelmiş, bu konağı alıp yerleşmişti. Vakıa bina o vakte göre yeni bir üslûpla yapılmıştı. Lâkin mahalle halkı cami yolunun sağındaki konakla solundaki bu konağın vakt ü zamanıyla Hekimoğlu Ali Paşa’nın haremiyle selâmlığı olduğunu söylerlerdi. Gözleri görmeyen bu ak sakallı ihtiyar az zamanda ma[108]hallenin babası oldu. Hiç evinden dışarı çıkmadığı hâlde her işi ona danışırlardı. Ziyarete gelenleri seslerinden tanırdı. Çok dünya görmüş nikbin bir zattı. Ölünce bütün mahalle ağladı. Kazandığı hürmet konakla beraber kızına miras kaldı. Fatma Hanım, sanki Çınar’ın kraliçesi olmuştu. İmam, muhtar, bekçi her an emrine amadeydi. Kadın komşularından başka erkekler bile bayramlarda filân kapıya gelir, hâlini hatırını sorarlardı. Zelzele evleri yıkınca Fatma Hanım konağının büyük bahçesini bütün mahalleliye açtı. Belki on aile keçelerden, kilimlerden, çergelerini meyve ağaçlarının altlarına kurdular. Bahçe kapısıyla havuzun arasındaki düz meydana, sanki bir kabile reisiymiş gibi Fatma Hanım’ın çadırı dikilmişti. Geceleri erkekler bir çergeye toplanıyorlar, kadınlar Fatma Hanım’ın çadırına doluyorlardı. Başka bir âlem başlamıştı. Şehir hayatından, ev hayatından birdenbire bedevîliğe dönen bu insanlar tabiatın korkunç tehdidini unutacak kadar seviniyorlardı. Mahalle kahvesinde oturmak tehlikeli olduğu için erkekler pek dışarı çıkamazlardı. Fatma Hanım bahçesindeki cemiyete “harem, selâmlık” teşkilâtını gayet maharetle tatbik etmişti. Yemek, içmek, iş, oturmak, toplanmak, uyku saatleri muayyendi. Sabahları erkenden erkekler işlerine gidiyorlardı. Öğleye kadar her aile kendi işiyle uğraşırdı. Öğleden sonra bir nöbet kadınlar toplanırlar, zelzele hakkında son duyulan havadisleri müzakere ederlerdi. Balat’ta bir müneccim vardı ki, onun her dediği çıkardı. Meselâ, “Çarşamba günü ikindi zamanı bir zelzele olacak!” derdi.</p>
			<p class="paragraf">Bu bütün İstanbul’da inanılmaz bir çabuklukla yayılırdı. Bahçe halkı o saate bahçenin ortasında küme olur, benizleri sararmış, nefesleri tıkanmış müthiş sarsıntıyı beklerlerdi. Zelzele gelip geçti mi yine neşe başlardı. Evlerin tenhalığından sonra beklenilmeden meydana gelen bu cemiyet, bu dernek hayatı çocukları bile değiştirdi. Onlar da ayrıca toplanıyorlar, aralarında oyunlar icat ediyorlardı. Fatma Hanım’ın bahçesine göçen ailelerin içinde canca kazaya uğramış yalnız bir adam vardı: Sabri Bey! Henüz yirmi beş, yirmi altı yaşına giren bu delikanlı maliyede kâtipti. Çıkmaz sokağın küçük bir evinde ihtiyar anneciği ile oturuyordu. Zelzelenin akabinde eve koşunca anneciğinin ölüsünü bulmuştu. Doktorlar “Kalp hastalığı varmış!” dediler, cenazesi umumî felâket içinde tamam iki gün kaldırılamadı! Fatma Hanım işte bu dâr-ı dünyada tek başına kalan Sabri Bey’i sokakta bırakamadı. [109]</p>
			<p class="paragraf">“Şimdi han yok, hamam yok, otel yok... Zavallı nerede yatacak?” dedi.</p>
			<p class="paragraf">Ona da bekârlığına bakmayarak bahçenin bir köşesinde küçük, minimini, bir kişilik bir çerge kuruldu. Sabri Bey yemeğini dışarıda yiyordu. Fakat kederinden rakıya başlamıştı. Bayağı zamanlarda donuk, mahcup bir mizaç sahibi olan bu genç, yeni dadandığı bu içki sayesinde öyle hoş bir meşrep sahibi olmuştu ki... Gece toplanan erkekleri anlattığı şeylerle gülmekten katıltıyordu. Saffet Bey –mahallenin ihtiyarlarından biriydi– onu dinler, dinler, “Aman ya Rabbi! Bu zelzele bize neler gösterdi! İçimizde böyle bir meddah varmış da hiçbirimizin haberi yokmuş!” derdi.</p>
			<p class="paragraf">Sabri bir hafta içinde bahçeyi düğün yerine çevirdi. Anneciğinin ölümünü unutmuştu. Hatırlatanlara, “Dünyaya kim kazık dikecek? Bugün varsak yarın yokuz!” derdi. Son zamanlara kadar hiç münasebette bulunmadığı mahallenin akşamcıları, şimdi aziz arkadaşlarıydı. Bu akşamcılar yedi kişiydi.</p>
			<p class="paragraf">Reisleri Saip Bey, Serasker Kapısı kâtiplerinden otuz beşlik şişman, kumral bir zattı.</p>
			<p class="paragraf">Nihat Bey’le Hamdi Efendi evkafa giderlerdi. Hüsnü Efendi yağ tüccarıydı. Ali Usta yapı kalfasıydı. Rıdvan mahallenin yorgancısıydı. Arap Salih hem mahallenin yamacısı hem de Fatma Hanım’ın uşağıydı. Konağın altındaki dükkânların birinde bedava otururdu. Meze tertibatını yapan, Samatya’da Gümüş Halkalı Meyhanesi’nin üstünde arkadaşlarına her şeyi vaktinde hazırlayan bu adamdı. Onun rakı parasını arifane ile bu akşamcılar pay ederlerdi. Zelzeleden iki gün sonra sevgili annesinin ölümüyle deli gibi olan Sabri’yi Gümüş Halkalı’ya işte bu Arap getirmişti. Mavi boyalı eski kârgir binaya o, “Ya zelzele olursa!” diye girmekten ürkünce, “Meyhaneyi zelzele filân yıkmaz. Burası pirden dua almıştır!” derdi.</p>
			<p class="paragraf">Hakikaten enkaz altında kalmak korkusuyla ahşap evlerde oturamayan sarhoşlar bu büyük, köhne sakfın altında toplanmaktan hiç korkmuyorlardı. Saip Bey, Sabri’yi görünce “Bize yeni bir arkadaş daha...” diye bağırdı. [110]</p>
			<p class="paragraf">“Bir akşamlık!”</p>
			<p class="paragraf">“Yarın kendi gelir...”</p>
			<p class="paragraf">Yalnız yorgancı Rıdvan sevinmedi. “Ulan Arap! Sen sayımızı bozuyorsun! Şimdi sekiz olduk! Ya bu uğursuz gelirse!” dedi.</p>
			<p class="paragraf">“Adam sen de...”</p>
			<p class="paragraf">O akşam saat ikiye kadar içtiler. Ertesi sabah Sabri, “Dünya varmış! Şimdi bir yaşıma daha girdim” dedi.</p>
			<p class="paragraf">Kafaları tütsüledikten sonra yıkık duvarlar arasında, fenersiz sokaklardan bahçeye dönüş hakikaten pek alaylı oluyordu. Sabri’nin sesi de güzeldi. Tam Sancaktar yokuşuna gelinceye kadar okurdu. Bahçeye sessizce girerler, herkes yemeğini yedikten sonra Saffet Bey’in yanına giderlerdi. Bu toplantılar bazen gece yarısını geçiyordu. Birdenbire mizacı değişen Sabri’yi kadınlardan bile tanımayan kalmadı. Zengin bir dayısı onu Galatasaray Sultanîsi’nde okutmuştu. Fakat mektebi tamamlayamadı. Yine bu dayısının tanıdığı bir paşa onu 700 kuruş maaşla maliyeye koymuştu. Mektepte iken derslerden ziyade tiyatroya heves etmişti. Manakyan’ın, Hamdi’nin, Abdi’nin taklitlerini yapıyor, bütün hayvanların seslerini taklit edebiliyordu. Hele havlamağa başladı mı bütün mahallenin köpekleri bahçenin etrafına toplanır, uluyarak içeri gelmeye kalkarlardı.</p>
			<p class="paragraf">Fatma Hanım, “Zavallının felâketi büyük! Dâr-ı dünyada kimsesi kalmadı, ne yapacağını bilmiyor!” der. Sabri’nin coşkunluğunu hoş görürdü. Saat bire geldi mi,<span class="dipp"><a class="_idFootnoteLink" href="#footnote-225-390" id="footnote-225-390-backlink">390</a></span> kadın erkek, çoluk çocuk bütün bahçe halkı Sabri Bey’i beklerlerdi. Mehtap da çıkmıştı. Sabri rakının neşesiyle, her gece başka bir eğlence çıkarırdı. Fatma Hanım’ın bahçesinde eğlenildiğini duyan diğer virane sakinleri de akşamları misafirliğe gelmeğe başladılar. Bedevîlik hayatı azıcık tesettür hırsını gevşetmişti. Kadınlarla erkekler birbirleriyle konuşabiliyorlardı. Meselâ Sabri’nin bulunduğu çergenin etrafına onu dinlemek için genç kadınlar, kızlar, hafif birer başörtüsüyle gelip oturmak cesaretini gösteriyorlardı.</p>
			<p class="paragraf ParaOverride-7">Ali Canip Yöntem, <span class="CharOverride-10">Ömer Seyfeddin – Hayatı, Eserleri,</span> Remzi Kitabevi, İstanbul, 1947, s. 107-110.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-389-backlink" id="footnote-225-389">389</a></p>
					<p class="dipnot">	Çıkaranları arasında Ömer Seyfettin’in de bulunduğu <span class="CharOverride-10">Türk Dünyası </span>gazetesinin (son iki sayı: <span class="CharOverride-10">Haftalık Türk Dünyası </span>gazetesi) 21 Ağustos 1335/1919 ve 24 Zilkade 1337 tarihli (basımda Rumî/Milâdî ve Hicri günleri gösteren rakamlar yer değiştirmiş) ilk sayısında (s. 3), şu ilan okunuyor:</p>
					<p class="dipnot">				<span class="CharOverride-10">“....... Sonu</span></p>
					<p class="dipnot">	‘Bekârlık sultanlıktır’ felsefesini takip eden bir şahsın akıbetini musavvir bu feci hikâyeyi yakında tefrika olarak neşre başlayacağız.” </p>
					<p class="dipnot">	23 Ağustos 1335/1919 tarihli 3. sayıda (s. 2) ise bu ilan metnine “Muharririn bütün Türk karileri tarafından tanınmış ve sevilmiş olan Ömer Seyfettin Bey olduğunu söylemek, hikâyenin nefaseti hakkında bir fikir vermeye kâfidir.” şeklindeki bir cümlelik bir paragraf daha ekleniyor. </p>
					<p class="dipnot">	26 Ağustos Salı günkü 6. sayıda (s. 1), Ömer Seyfettin’in ilk sayıda başlayan <span class="CharOverride-10">Köroğlu Kimdi?</span> tefrikasının bittiği ve Perşembe gününden itibaren (8. sayı) Reşat Nuri’nin <span class="CharOverride-10">Tanrı Misafiri</span> adlı eserinin, daha sonra Ömer Seyfettin’in <span class="CharOverride-10">“....... Sonu”</span> adlı “roman”ının tefrika edileceği duyuruluyor. <span class="CharOverride-10">Tanrı Misafiri</span>, 7 gün devam ediyor. Fakat onun bitiminden sonra, Ömer Seyfettin’in eseri değil, Fuat Köprülü’nün <span class="CharOverride-10">Azeri Edebiyatı</span> adlı çalışması yayımlanmaya başlıyor. (Sayı: 17, 6 Eylül 1919)</p>
					<p class="dipnot">	13 Teşrin-i evvel (Ekim) 1919 tarihli 46. sayıdaki (s. 1) “Tefrikalarımız” başlıklı duyuruda ise Yusuf Ziya (Ortaç)’nın <span class="CharOverride-10">Kördüğüm</span> ve İbnürrefik Ahmet Nuri (Sekizinci)’nin <span class="CharOverride-10">Eski Âdetler</span> adlı piyeslerinden sonra Ömer Seyfettin’in <span class="CharOverride-10">Foya</span> adlı romanının yayımlanacağı ifade edilmiştir. İlanın ilgilendiğimiz kısmı şöyle: </p>
					<p class="dipnot">	<span class="CharOverride-10">“Ömer Seyfettin Bey’in</span></p>
					<p class="dipnot"><span class="CharOverride-10">	</span><span class="CharOverride-37">‘Foya’ </span><span class="CharOverride-10">ünvanlı mizahî bir romanını neşreyleyeceğiz. </span><span class="CharOverride-37">‘Foya’,</span><span class="CharOverride-10"> bütün Türk karilerince tanınmış ve sevilmiş olan Ömer Seyfettin Bey biraderimizin en güzel eserlerinden biridir. Ömer Seyfettin Bey’in derc edeceğimizi evvelce vaat etmiş olduğumuz </span><span class="CharOverride-37">‘......’ </span><span class="CharOverride-10">namındaki eserini neşretmekten, eser sahibi vazgeçmiştir. Muhterem karilerimizin hatırında olsa gerektir ki Ömer Seyfettin Beyin bu eserini neşredeceğimizi ilan ederken</span><span class="CharOverride-37"> ‘...... Sonu!’ </span><span class="CharOverride-10">tarzında bir isimden bahsetmiş idik. Eserin hakiki ismi bu değil, </span><span class="CharOverride-37">‘.............’</span><span class="CharOverride-10">,</span></p>
					<p class="dipnot"><span class="CharOverride-10">	</span><span class="CharOverride-37">‘....................’</span><span class="CharOverride-10"> eserinin esnâ-yı neşrinde daha ziyade tahribata uğraması ihtimalinden endişe ederek neşrini münasip görmemiştir. </span><span class="CharOverride-37">‘Foya’, ‘.............’ </span><span class="CharOverride-10">yerine neşredilecek ve eminiz ki daha ziyade memnuniyeti mucip olacaktır.”</span></p>
					<p class="dipnot">	Muzaffer Uyguner, eserin adındaki “Osmanlı Sultanlığının sonu” imasını akla getirmiş olabileceğine dikkat çekiyor (Uyguner 1992: V/59-60). Biz de bu tahminin doğru olabileceği kanaatindeyiz. </p>
					<p class="dipnot">	Eserin bu parçasını yayımlayan Ali Canip “<span class="CharOverride-10">Sultanlığın Sonu</span> ‘Bekârlık sultanlıktır.’ yolundaki atasözünü kâh teyit, kâh tekzip edecek, sonunda bekârlık hayatının serazatlığıyla beraber perişanlığını gösterecekti.” (Yöntem 1947: 32) diyor. </p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-390-backlink" id="footnote-225-390">390</a>	Alaturka, guruptan bir saat sonra. (Ö.S.)</p>
				</div>
			</div>
		</div>
	</body>
</html>