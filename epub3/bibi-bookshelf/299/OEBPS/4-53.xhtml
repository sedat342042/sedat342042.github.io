<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-53</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="baslik" id="_idParaDest-51">Doğuran Ev</p>
			<p class="paragraf">“... Ben Kadıköyü’nde büyüdüm. O vakitler mahalle bile yoktu! Tek tük evler... Kaldırımsız ve halî arsa sokakları... Yalnız karşımızda bir Rum komşumuz vardı. İyi hatırlıyorum; bu kır saçlı, solgun yüzlü, hep dik yürür bir adamdı. Kârgirden evini daha yeni yaptırmıştı. Madamı pek genç ve güzeldi. Bir de benimle yaşıt çocuğu vardı ki adını bizim evdeki hizmetçinin adına benzettiğim için çok sever ve yüksek sesle çağırırdım: Kleanti... Bize pek uzak olmayan çayıra tenha ve güneşli yollardan çemberlerimizi çevirerek onunla beraber gider, evde hizmetçiden öğrendiğim yarım Rumca ile konuşurdum. Çünkü Kleanti annesi gibi hiç Türkçe bilmezdi. Onların hizmetçileri filân yoktu.</p>
			<p class="paragraf">Daima perdeleri örtülü duran, bir kilise kadar sakin evlerinin bütün işlerini annesi görür, yemeklerini pişirir, tahtaları siler, çamaşırları yıkar ve akşamları da süslenerek piyasaya çıkmağa vakit bulurdu.</p>
			<p class="paragraf">Ne olduğunu bilmediğimiz, hatta pazar günleri bile pek erken gidip pek geç geldiğinden, babasıyla hatta selâmlaşamazdık. Annesi kapıda benim anneme yahut ablama rast gelirse “kalimera [18] kalispera, ti kanis kala?”<span class="dipp"><a class="_idFootnoteLink" href="#footnote-225-157" id="footnote-225-157-backlink">157</a></span> gibi iki Rumca kelime söyler ve başını eğerek gayet nazik bir selâm verirdi. Yılbaşıları onlar bize çörek ve kırmızı yumurta gönderirler, biz de her sene kurban bayramlarında rahmetli büyük ninemin: “Gâvura verilenin sevabı iki katmış!” diye ayırdığı yağlı koyun butlarını kapılarına götürür, zorla kabul ettirirdik.</p>
			<p class="paragraf">İşte Rum komşumuzla münasebetimiz bu kadardı.</p>
			<p class="paragraf">Babam öldükten sonra İstanbul tarafına geçtik. Ve Kadıköyü’ndeki evimizi kiraya verdik. Ben mektebe girdim, çıktım. Ve payitahtı terk ettim. Aman yarabbi! Yirmi sene... Nasıl geçti bilmiyorum! Hayat sanki bir rüya! Nihayet bir hafta evvel yine Kadıköyü’ndeki evimize geldik. Yirmi sene evvelki aile kalabalığından ihtiyar ve romatizmalı annemle ondan daha ihtiyar dadımdan başka kalan yok. Ablam deli olmuş, kız kardeşlerim veremden ölmüşler. Erkek kardeşim son muharebede şehit. Ben de uzak iklimlerdeki sılasız memuriyetlerimin verdiği yorgunluklardan hasta ve perişan... Boyaları dökülmüş eski evimizin etrafında büyük ve muntazam bir mahalle meydana gelmiş. Parke taşlı kaldırımlar... Gayr-i ihtiyarî, vaktiyle iki ada gibi karşı karşı durduğumuz Rum komşumuzun evine baktım. Başka yeni evlerin arasına sıkışmış kalmıştı. Perdeleri [19] gene inik idi. Ve Kleanti’yi merak ettim. Belki şimdi evlenmiş, başka yerde oturuyordu. İhtimal babası ölmüştür. Lâkin annesi sağ olmalı, diye düşünüyordum.</p>
			<p class="paragraf">Dün pazardı. İskeleye inmek için dışarı çıkıyordum. Eski komşumuzun kapısında bir delikanlı gördüm ve biraz dikkat edince tanıdım. Bu Kleanti idi. O da eve yeni taşınmış bir kiracı zannederek bana bakıyordu. Yaklaştım.</p>
			<p class="paragraf">- Eski komşunu tanımadın mı?</p>
			<p class="paragraf">diye sordum.</p>
			<p class="paragraf">Zeki gözleri parladı. Ve tanıdı. Konuşmağa başladık. Evimizi satmadığımız hâlde nasıl olup da on beş yirmi senedir semtine uğramadığımıza şaşıyordu. Ben:</p>
			<p class="paragraf">- Vekilimiz vardı.</p>
			<p class="paragraf">itizarıyla Bağdat’ta, Musul’da bulunduğumu, memuriyetimi bırakıp gelmek kısmet olmadığını söyledim. Benim saçlarım bembeyazdı. Onun saçlarında beyaz bir kıl bile yoktu. Kimse ona otuz, otuz beş yaşında diyemezdi. Gülümsedi:</p>
			<p class="paragraf">- Kısmet, kısmet, ey kısmet ha?... </p>
			<p class="paragraf">Ve bana memuriyetimden çok para kazanıp kazanmadığımı sordu. Şaşaladım. Ve doğruyu saklamayarak cevap verdim:</p>
			<p class="paragraf">- Ne para kazanması? Hatta bugün borçluyum. [20]</p>
			<p class="paragraf">O da on şu kadar sene memuriyetten, gurbetten sonra borçlu kaldığıma şaşaladı. Ben de onun ne yaptığını sordum. Gene gülümsedi. Ve</p>
			<p class="paragraf">- Hiç, dedi, eğer yaptığım şey zahmetle ölçülürse hiçbir şey yapmadım. Şimdi irat sahibiyim. Bazı bazı büyük kelepirler rast getirirsem komisyonculuk da yapıyorum.</p>
			<p class="paragraf">Kendi eski evlerinin yanında koca bir sokak teşkil ederek sıralanıp gitmiş olan mavi boyalı kârgir evleri göstererek ilâve etti:</p>
			<p class="paragraf">- İşte iratlarım. On dört ev... Dörder lira kira getiriyor. Ayda tamam elli altı lira... Bu elli altı liranın on altısı bana yetişiyor. Geri kalan kırkıyla her yaz yaptığım bir evin borcunu ödüyorum. On bir sene sonra yirmi beş evim olacak. Yani o vakit her ay yüz lira varidatım olacak. On beş sene sonra bu yüz liranın hepsi cebimde kalacak.</p>
			<p class="paragraf">Demek babanızdan epeyce miras kaldı? </p>
			<p class="paragraf">dedim. Kahkaha ile güldü:</p>
			<p class="paragraf ParaOverride-14">- Ne mirası? Babamdan hiçbir şey kalmadı. </p>
			<p class="paragraf">Tekrar sordum:</p>
			<p class="paragraf">- O hâlde bu iratları nasıl yaptınız? [21]</p>
			<p class="paragraf">- Pek basit, dedi, fakat bunu size anlatmak istesem anlamazsınız.</p>
			<p class="paragraf">Gene sordum:</p>
			<p class="paragraf">- Niye anlamayacağım? </p>
			<p class="paragraf">Güldü. Ve şaka ederken:</p>
			<p class="paragraf">- Çünkü Türk’sünüz de... </p>
			<p class="paragraf">diye cevap verdi.</p>
			<p class="paragraf">- Ee, Türk’sem niçin anlayamam? Ben Mülkiye-i Şahane’den birinci çıktım.</p>
			<p class="paragraf">Fakat darılmayınız. Sorbonne’dan çıksanız yine sizin hesap öğrenmek istidadınız yoktur. Düşünürseniz haklı olduğumu tasdik edeceksiniz. Hayatta muvaffak olmak için sizin okuduğunuz kadar malûmata ihtiyaç yoktur. Hesap bilmek, “a’mal-i erbaa”yı<span class="dipp"><a class="_idFootnoteLink" href="#footnote-225-158" id="footnote-225-158-backlink">158</a></span> bilmek kâfi, hatta fazladır.</p>
			<p class="paragraf">- Amma mübalâğa ha... </p>
			<p class="paragraf">diye sözünü kestim.</p>
			<p class="paragraf">- Hayır mübalâğa değil... Yalnız “a’mal-i erbaa”. Bunu hayatınıza tatbik edebilir misiniz? Şüphesiz zengin olursunuz. İşte ben şu gördüğün iratları yaparken sermayem yalnız “a’mal-i erbaa” idi. Başka on param yoktu.[22]</p>
			<p class="paragraf">- Nasıl? </p>
			<p class="paragraf">Nasıl mı? Şu gördüğün eski ev yok mu? Bu annemin evidir. Bu evi ben doğurttum. Onun doğurduğu evden bir ev daha doğurttum. Hâsılı her sene bir ev doğurtarak on dört irat yaptım. Ölünceye kadar da doğurtacağım. Çünkü zahmeti yok, eziyeti yok.</p>
			<p class="paragraf">- Ev nasıl doğurur canım, bu inek mi?</p>
			<p class="paragraf">diye gülümsedim.</p>
			<p class="paragraf">Evet bir ev tıpkı bir inek gibidir. Sahibi “a’mal-i erbaa” bilirse mutlaka doğurur. Annemin evini karşılık göstererek evvelâ dört beş lira faizle borç aldım. Onunla yanımızda şu birinci evi yaptırdım. Daha ertesi sene yeni yaptığım evi karşılık göstererek aldığım para ile ikinci evi yaptırdım. Daha ertesi sene ikinciyi göstererek üçüncüyü... Daha öbür seneye üçüncüyü göstererek dördüncüyü... İşte hep böyle... Dört sene evvel birinci ev faizle borcunu ödedi. Üç sene evvel ikinci ev de ödedi. Her sene bir ev yaptırıyorum. On dört senedir yaptırdığım evler de yaşlarına göre borçlarını bitirerek iratlarını tamamıyla bana bırakıyorlar. Her ev on senede faiziyle beraber kıymetini ödüyor.[23]</p>
			<p class="paragraf">Türk olduğum için bu basit hesabı anlamıyorum sanıyor, bana daha ziyade tafsilâtlı bilgi veriyordu. Hâlbuki pek güzel anlıyordum. Anlamamak için adamın kafası granitten olmalıydı. Evet, şu fakir Rum komşumuzun oğlu on bir, on iki sene sonra ayda yüz lira gelirli bir irat sahibi olacağına şüphe yoktu.</p>
			<p class="paragraf">Ben iskeleye gidecektim. Saatime bakarak:</p>
			<p class="paragraf">- Müsaade et, sonra da konuşuruz. Üçe yetişeyim.</p>
			<p class="paragraf">diye ayrıldım.</p>
			<p class="paragraf">Onun mavi ve beyaz boyalı iratları önünden geçerken arkama döndüm, eski evlerine, şu doğuran eve baktım, onun karşısında bizim büyük ve ahşap, pembe boyaları dökülmüş [ev] iri ve berbat bir inek ölüsü gibi duruyordu.</p>
			<p class="paragraf">Acaba ben Kleanti kadar “a’mal-i erbaa” bilseydim, o da böyle sokak dolusu evler doğuracak mıydı?”</p>
			<p class="paragraf">*</p>
			<p class="paragraf">Ey Türkler! Hesap öğreniniz. Rüştiye mektebinde okuduğunuz “a’mal-i erbaa”yı efsane sanmayınız. Öğrendiğinizi hayatınıza tatbik ediniz.</p>
			<p class="paragraf"><span class="CharOverride-10">Herkes İçin İçtimaiyat -Birinci Kitap: Ticaret Ve Nasip,</span> Türk Yurdu Kitaphanesi Yay., Resimli Kitap Matbaası, İstanbul, [tarihsiz, 1914] s.17-23.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-157-backlink" id="footnote-225-157">157</a>	“İyi günler iyi akşamlar, nasılsın, iyi misin?” anlamında, Rumca.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-158-backlink" id="footnote-225-158">158</a>	A’mal-i erbaa: Matematikteki dört işlem.</p>
				</div>
			</div>
		</div>
	</body>
</html>