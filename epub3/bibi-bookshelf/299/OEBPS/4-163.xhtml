<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-163</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">     </p>
			<p class="Basic-Paragraph" xml:lang="en-GB"><span class="CharOverride-3">Tekellümî Hikâyecik</span></p>
			<p class="baslik ParaOverride-12" id="_idParaDest-162">Muayene</p>
			<p class="paragraf"><span class="CharOverride-10">(Geniş bir muayenehane, doktor masasının başında. Hizmetçi içeri bir hasta sokar. Zavallının vücudu iri, göğsü geniş, ama benzi sapsarıdır.)</span></p>
			<p class="paragraf">Doktor- Buyurunuz efendim, neniz var?</p>
			<p class="paragraf">Müşteri- Ah, efendim, çok fenayım.</p>
			<p class="paragraf">D- Nerenizden mustaripsiniz?</p>
			<p class="paragraf">M- Her tarafımdan.</p>
			<p class="paragraf">D- Fakat en çok nerenizden?</p>
			<p class="paragraf">M- Karnımdan mı diyeyim, böğrümden mi diyeyim. Hâsılı şuramdan...</p>
			<p class="paragraf"><span class="CharOverride-10">(Sağ kaburgasını gösterir. Doktor kalkar. Kulağını bu gösterilen yere dayar. Dinler. Öksürük kumandasını verir, nefes aldırmaz. Sonra eliyle dokunur.)</span></p>
			<p class="paragraf">M- Aman, aman...</p>
			<p class="paragraf">D- Acıyor mu?</p>
			<p class="paragraf">M- Bıçak saplanır gibi.</p>
			<p class="paragraf">D- İşte hastalık burada.</p>
			<p class="paragraf">M- Zannederim.</p>
			<p class="paragraf">D- Zannetmeyiniz, bunda şüphe yok.</p>
			<p class="paragraf">M- Evet, en çok buramdan mustaribim.</p>
			<p class="paragraf">D- Bir yerden düştünüz mü?</p>
			<p class="paragraf">M- Hayır.</p>
			<p class="paragraf">D- Muharebede kurşun filân yediniz mi?</p>
			<p class="paragraf">M- Hayır.</p>
			<p class="paragraf">D- Fakat tuhaf, mutlaka bir şey oldu. İyice düşününüz bakayım.</p>
			<p class="paragraf"><span class="CharOverride-10">(Hasta elini şakağına kaldırır. Bir müddet düşünür.)</span></p>
			<p class="paragraf">M- Ah, bir gün dalgın dalgın gidiyordum. Dörtnala koşan bir yük arabasının oku böğrüme çarptı.</p>
			<p class="paragraf">D- Tamam, işte sebep! Dün mü bu kazaya maruz kaldınız?</p>
			<p class="paragraf">M- Hayır.</p>
			<p class="paragraf">D- Ya ne vakit?</p>
			<p class="paragraf">M- Yedi sekiz ay var.</p>
			<p class="paragraf">D- Ne? Yedi sekiz ay... Kazaya uğrayınca hiçbir şey yapmadınız mı?</p>
			<p class="paragraf">M <span class="CharOverride-10">(Biraz düşündükten sonra)- </span>Evet, yaptım.</p>
			<p class="paragraf">D- Ne yaptınız?</p>
			<p class="paragraf">M- Arabacıyı aşağı çektim. Altıma aldım. Polisler imdada gelinceye kadar dövdüm!</p>
			<p class="paragraf ParaOverride-8"><span class="CharOverride-10">Diken, </span>Sayı: 45, 4 Mart 1336/1920, s. 7</p>
		</div>
	</body>
</html>