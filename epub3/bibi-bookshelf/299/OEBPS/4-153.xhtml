<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-153</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">     </p>
			<p class="baslik" id="_idParaDest-152">Uçurumun Kenarında</p>
			<p class="paragraf ParaOverride-8"><span class="CharOverride-10">Peride’den Raika’ya mektup</span></p>
			<p class="paragraf ParaOverride-14">......</p>
			<p class="paragraf">Dün seni gördüm. Gayr-i ihtiyarî avazım çıktığı kadar “A, a, aaa...” diye haykırdım. Eğer araban hızla uzaklaşmasaydı mutlaka üzerine atılacak, seni kurtaracaktım. Aşağısı sefalet uçurumu olan çiçekli bir yarın kenarında sana rast gelmek... Bu benim için ne derin bir elem oldu. Söyle, nereye gidiyordun? Sultantepesi’ndeki, kaldırımlarında otlar biten tenha sokağın masum fakir kızı! Temiz, mütevazı, sakin, vakur, mukaddes yuvanın masum yavrusu! Söyle, nereye gidiyordun?</p>
			<p class="yildiz">* * *</p>
			<p class="paragraf">“Hiçbir yere!” diyeceksin. Hayır, inkâr etme. Ben gözlerimden eminim. Arkanda yüz liraya yapılamayacak bir manto vardı. Yanındaki kadını hiç beğenmedim. Bindiğin araba Taksim’e doğru uçtu. Şüphesiz, ya Nişantaşı’nda, yahut Şişli’de durdu. Sen muhteşem bir eve girdin, öyle bir eve ki orada beş yüz bin liradan beş on kuruş gibi bahsolunur. Cephesinin azametiyle, antresinin süsüyle, mermer heykelleriyle, ağır halılarıyla, billur elektrik avizeleriyle gözleri kamaştıran bu ev bir iffet kapanıdır. Oraya insan sevinerek girer, bir an mesut olur. Fakat bir daha çıkamaz. İşte senin gibi zavallı kızları bu kapana sürükleyen süs aşkıdır. Acaba bu meşum aşk, meşru bir tarzda tatmin olunamaz mı? Eteklerimiz kirlenmeden süslenemez miyiz? Bunu ben uzun uzadıya düşündüm. Nihayet yine pak, yine masum, yine namuslu kalarak süslenmenin sırrını keşfettim.</p>
			<p class="yildiz">* * *</p>
			<p class="paragraf">Evet, kadın kalbi birdir. Beni okuttular. Ama son derece fakirdik. Babam öldükten sonra anneme bağlanan altı yüz kuruşla geçiniyorduk. Muharebe içinde sefaletimiz son dereceye geldi. Çarşıdan [4] yiyecek almağa gittiğim zaman ipek çoraplı kadınları gördükçe yüreğim cız ederdi. Süssüz bir kadın uyuz bir tavuk gibi zavallıydı. Başkalarının süslerini gördükçe hiddetten, hasetten, gazaptan yüzüm kızarır, gözlerimden yaş gelirdi. Peçemi indirirdim, kalbim hızlı hızlı çarpmağa başlardı. İçimden, “Ne yapmalıyım? Süslenebilmek için, iyi giyinmek için ne yapmalıyım ya Rabbi?” derdim. Kocaya varmak... Mütevazı bir memur değil, hatta biraz orta hâlli adamlar bile artık bu kadın aşkını tatmin edemezlerdi. Kadın eşyası, kadın süsü altından daha ağırdı. Bir insanın boğazı günde en aşağı bir lira istediği bir zamanda bir aile sahibi iki yüz liraya bir tayyör yaptıramazdı. Yeni zenginlerin ekserisi de evli, yaşlı başlı adamlar. Onların içinden bir koca tahayyül etmek büyük ikramiyenin çıkmasını beklemek kadar bir hülya... Fevkalâde giyinen zarif kadınların fevkalâde membaları vardı. Sınıf arkadaşlarımızdan Celile bunlardan biridir. Kocası nihayet üç bin kuruş maaşlı bir memurcuk... Onu gördüm. Kendisiyle ne kadar samimîyiz, bilirsin. Derdimi açtım. Giyinmek için çektiğim hicranı bütün acılığıyla anlattım. Hâlim sinirlerine dokundu. Fena hâlde gülmeğe başladı.</p>
			<p class="paragraf">“Kocaya var!” dedi.</p>
			<p class="paragraf">“Beni senin gibi giydirecek kocayı nerede bulayım?”</p>
			<p class="paragraf">“Kocan giydirmez. Sen kendin giyinirsin...”</p>
			<p class="paragraf">“Nasıl?..”</p>
			<p class="paragraf">“Benim gibi...”</p>
			<p class="paragraf">“Sana esvaplarını kocan yapmıyor mu?”</p>
			<p class="paragraf">“Delisin Peride, buna imkân mı var?”</p>
			<p class="paragraf">“Ya kim yapıyor?”</p>
			<p class="paragraf">“Evlenince öğrenirsin.”</p>
			<p class="paragraf">“Kim, kim?”</p>
			<p class="paragraf">Bunu bana söylemedi. Zorladım. Yalnız gülüyordu. Nihayet, “Kocan bunları kim yapıyor demez mi?” diye sordum.</p>
			<p class="paragraf">“Ona söylerim.” dedi.</p>
			<p class="paragraf">“Ne dersin?”</p>
			<p class="paragraf">“Filânca arkadaşımın kocası tüccar. Kelepir kumaş bulmuş derim. Meselâ arşını yirmi liraya alınan bir şeyi bir liraya diye gösteririm. O der ki: ‘Buna param yok verecek.’ Ben derim ki: ‘Peşin para vermeyeceksin! Ayda beş [5] lira!..’ O vakit razı olur. Terzilere verdiğim paradan hiç haberi yoktur. O gündüz işinde iken ben makine ile bunları dikiyorum zanneder.”</p>
			<p class="paragraf">“Olur mu bu?”</p>
			<p class="paragraf">“Mis gibi... Erkekler dünyanın değiştiğini bilmezler. Tayyörle pazen donun dikmesini bir sanırlar. Hâsılı kocam her ay bana beş lira verir. Bütün üstümü başımı onunla yaparım hülyasındadır. Senede altmış lira... Bu gözünde büyür. “Üste başa israf ediyorsun Celile!” der. Hâlbuki iki ayda bir mutlaka kırk beşer liraya birer bot yaptırırım. Menekşe rengindeki ipek hırkamı daha dün yetmiş liraya aldım.”</p>
			<p class="paragraf">......</p>
			<p class="paragraf">Celile o harikulade süsünün membaından başka her şeyi bana anlattı: “Tuvaletim için senede bin liradan ziyade sarf ediyorum” diyordu. Membaı ben zihnimde buldum. Yalan içinde yaşamak benim için namussuzluktan daha imkânsızdı. Fakat kalbimi yokluyordum. Güzel giyinmekten başka hiçbir hevesim, hiçbir aşkım, hiçbir hırsım yoktu. Bu buhran içinde çırpınırken elime bir gazete geçti. Orada bir terzi ilânı gördüm.</p>
			<p class="paragraf">... Bu büyük terzihanenin nerede olduğunu henüz bilmiyordum. Öğrendim. Gittim, atölyelerine girdim. Hakikaten başka bir âlem... Bir cennet, bir süs cenneti! Kalbim çarpa çarpa prömiyerle görüştüm. Gündelik almayacaktım. Çünkü ayda otuz lira... Bununla ne yapabilirdim? İşimi, iktidarımı beğendiler. Ben bu teklifi ettim: “Gündelik filân istemem. Sa’yime mahsuben bana kumaş vereceksiniz. Atölyede bedava dikeceksiniz.”</p>
			<p class="paragraf">Bu arzum prömiyere garip göründü. Patronu kandıracağını vâdetti. İki gün sonra artık bir terzi idim. İlk ay kendime gayet güzel bir tayyör yaptırdım. Gece evde yaptığım bluzları da vitrinlere koyduruyordum. İkinci ay yüz liralıktan ziyade üstüm başım olmuştu. Güzel giyiniyordum. Vapurda, yolda, herkes bana bakıyordu. Altı ay sonra terzihanenin içine benim gibi şık müşteri bile girmiyordu. Müşteriler benim esvaplarımı görüyor, “Bu hanımınki gibi olsun!” diyorlardı. Kendilerine hizmet ettiğimi görünce tuhaflaşıyorlar, sonra, orada bir amele olduğumu öğrendikleri zaman şaşırıyorlardı. Terzihane şıklığıma mükâfat beni manken yaptı. Şimdi gündeliğimi almakla beraber en yeni, en son moda esvapları giyiyorum. Mes’udum. Âşıksız, kocasız mes’udum. Namusumdan, izzet-i nefsimden hiçbir şey kaybetmeden mes’udum! Benim başıma her felâket süs iptilâsından gelecekti. Onu böyle meşru bir tarzda temin edince hayattan artık hiçbir korkum kalmadı. Senin de ruhunu tanıyorum. Her kadın gibi sen de bu giyinmek ihtiyacıyla uçurumun kenarında yürüyor[6]sun. Hayır Raika, hayır, biraz aklı olan sefalet uçurumuna yuvarlanmaz. Gel, benim gibi yap! Hayatını seni güzel giydirecek bir sa’ye hasr et.</p>
			<p class="paragraf">Biz, kadınlar için kumaşlar içinde, ütü başlarında yaşamaktan büyük ne zevk var? Günde yüzlerce güzel kadının ayrı ayrı giyindiğini görmek, endam aynalarının içinde, zenginlerle kendi süsümüzü mukayese etmek... Moda münakaşaları yapmak... Evet bir terzihane atölyesi bir ressamın, bir heykeltıraşın atölyesinden çok caziptir. Orada duyulan bediî heyecan ne kadar temiz, ne kadar kibardır. Ne ressamların yağ, boya kokusu, ne heykeltıraşların çamurları, taşları... Sonra İstanbul’un en zarif, en yüksek kadınlarının güzelliklerindeki esrara vakıf olmak! Bu az saadet mi? İşte seni kenarında dolaştığın o müthiş uçurumdan buraya çağırıyorum. Burada kirlenmek yok. Yalnız güzellik var!</p>
			<p class="paragraf">Cuma günü bana gel! Konuşalım. Seni de manken yapalım. En güzel esvapları giy. Fakat namusunu kaybetme, olur mu Raikacığım? Çünkü ruh kirlendikten sonra en bediî bir süs yine insanı güzelleştiremez. Bu cuma... mutlaka... Sakın ihmal etme! Bekliyorum ha... Hitabım, seni mabedine çağıran bir halaskârın sesidir. Çünkü gittiğin uçurumun nihayeti bir çirkef cehennemi!.. Gözlerinden öperim.</p>
			<p class="paragraf ParaOverride-7">Ömer Seyfettin-Mehmet Rauf: <span class="CharOverride-10">Uçurumun Kenarında-Fedai -</span> Hikâye Külliyatı, Sayı: 8, Matbaa-i Orhaniye, İstanbul, [1919?]<span class="dipp"><a class="_idFootnoteLink" href="#footnote-225-381" id="footnote-225-381-backlink">381</a></span>, s. 3-6.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-381-backlink" id="footnote-225-381">381</a>	Hikâyenin tarihlenmesi konusunda “Ömer Seyfettin Hakkında” başlıklı kısma bakılabilir.</p>
				</div>
			</div>
		</div>
	</body>
</html>