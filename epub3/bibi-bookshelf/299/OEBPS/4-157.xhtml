<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-157</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">   </p>
			<p class="baslik" id="_idParaDest-156">Karmanyolacılar</p>
			<p class="paragraf">Fakacı Sıtkı Efendi gece yarısından sonra evine dönerken bir yangın yerinden boğuk feryatlar geldiğini işitti. Muhakkak karmanyolacılar yine bîçarenin birini soyuyorlardı. Sıtkı Efendi cesur bir adamdı. Hemen revolverini çekti ve sesin geldiği tarafa koşmağa başladı. Uzun boylu bir şahsın sokak ortasında ahlar, eninler çıkararak çırpındığını gördü. “Arkadaş seni soydular mı? Ne oldun?” diye bağırdı. Fakat uzun boylu şahıs onu görünce alabildiğine kaçmağa başladı. Acaba bîçare bir ikinci karmanyolaya uğramaktan mı korkmuştu. Yoksa bizzat hırsızlardan biri mi idi. Her iki hâlde de herifi behemehal yakalamak lâzım geliyordu. Sıtkı Efendi, bacaklarının var kuvvetiyle onu takibe başladı. Uzun boylu şahıs daha evvel yediği dayaktan yorgun olduğu için koşmağa devam edemedi. Ve bir köşe başında soluk soluğa durdu. Sıtkı Efendi tabancasını ona doğru çevirerek yanına yaklaştı.</p>
			<p class="paragraf">“Dur nereye kaçıyorsun, kimsin?”</p>
			<p class="paragraf">“Aman efendim, beni karmanyolacılar çevirdi. Cüzdanımı çaldılar.”</p>
			<p class="paragraf">“Öyle ise neye kaçıyordun?”</p>
			<p class="paragraf">“Korktum.”</p>
			<p class="paragraf">“Kaç lira vardı cüzdanda?”</p>
			<p class="paragraf">“Üç bin lira.”</p>
			<p class="paragraf">“Haydi hemen karakola gidelim...”</p>
			<p class="paragraf">“Olmaz, olmaz, bırakınız beni rica ederim. Yoluma gideyim.”</p>
			<p class="paragraf">“Bu ne anlaşılmaz iş... Hem paranı çaldırıyorsun, hem polise müracaattan çekiniyorsun.”</p>
			<p class="paragraf">“İstemem efendim istemem, korkuyorum.”</p>
			<p class="paragraf">“Neden korkuyorsun söyle. Yoksa yakanı bırakmam.”</p>
			<p class="paragraf">“Evlâtlarının başı için.”</p>
			<p class="paragraf">“Dedim ya neden korktuğunu söylemeden elimden kurtulamazsın.”</p>
			<p class="paragraf">“Polisler hırsızları tutarlar diye.”</p>
			<p class="paragraf">Sıtkı Efendi hayretten ağzını açtı.</p>
			<p class="paragraf">“Sen deli misin be adam?”</p>
			<p class="paragraf">“Aman bırak beni...”</p>
			<p class="paragraf">“Seni bir şart ile bırakırım. Bu benim merakımı halletmek şartıyla. Haydi söz veriyorum, yemin ediyorum.”</p>
			<p class="paragraf">Uzun boylu şahıs bir dakika düşündü. Sonra hakikati söyledi: “Karmanyolacıların çaldığı banknotlar sahte idi, hem de daha tarihlerini koymamıştım. Görüyorsunuz ki yakalanırsam işim fena...”</p>
			<p class="paragraf ParaOverride-7">C[amsab]</p>
			<p class="paragraf ParaOverride-8"><span class="CharOverride-10">Diken</span>, Sayı: 41, 5 Şubat 1336/1920, s. 14. </p>
		</div>
	</body>
</html>