<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-104</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">   </p>
			<p class="paragraf">Kısa Hikâye</p>
			<p class="baslik ParaOverride-12" id="_idParaDest-102">Nokta</p>
			<p class="paragraf">Büyükada o gece bir cennetti! </p>
			<p class="paragraf">Ay doğunca her tarafı nur etti.</p>
			<p class="paragraf ParaOverride-14">Nizam Yolu<span class="dipp"><a class="_idFootnoteLink" href="#footnote-225-236" id="footnote-225-236-backlink">236</a></span> pek tenhaydı. </p>
			<p class="paragraf">İkimiz yavaş yavaş yürüyorduk.</p>
			<p class="paragraf ParaOverride-14">Gök, deniz, çamlar, evler, köşkler, hepsi uykuda. </p>
			<p class="paragraf">Bir vücutsuz gölge gibi her ada... </p>
			<p class="paragraf ParaOverride-14">Sağ kolumla onun ince belini </p>
			<p class="paragraf">Kucakladım, tutarak bir elini. </p>
			<p class="paragraf ParaOverride-14">Dil’e<span class="dipp"><a class="_idFootnoteLink" href="#footnote-225-237" id="footnote-225-237-backlink">237</a></span> giden dik yokuşa gelince </p>
			<p class="paragraf">Durdu. Baktı bana hazin, derince</p>
			<p class="paragraf ParaOverride-14">Bir nazarla: “Söyle, dedi, gündüzden </p>
			<p class="paragraf">Bu geceyi daha parlak halk eden </p>
			<p class="paragraf ParaOverride-14">Şair midir? Maksadı ne?” - “Ah, dedim, </p>
			<p class="paragraf">Aşk için bir dekor yapmak!..” Eğildim, </p>
			<p class="paragraf ParaOverride-14">Billur gibi gerdanından öpmeğe </p>
			<p class="paragraf">Başlayınca, hiddetlendi...</p>
			<p class="paragraf ParaOverride-12">“Yanlış, yanlış! Bu olur şey değil! Azizim, bu olamaz!..” diye inşadını kestim.</p>
			<p class="paragraf">Meşhur genç şair, mavi baygın gözlerini menekşe rengi maroken defterinden kaldırdı, sordu: “Niçin?”</p>
			<p class="paragraf">“Çünkü orda bir nokta var!” dedim. Anlamadı. Tekrar şiirine baktı. Sonra gülümsedi.</p>
			<p class="paragraf">“Heyhat!” dedi, “Siz de mahdut fikirli bir muharrirmişsiniz! ‘Hiddet’i kazara ‘hı’ ile yazdığıma dikkat ettiniz ha!.. ‘Ha’, ‘hı’ yanlışına ehemmiyet veriyorsunuz. Yaver-i hass-ı hazret-i şehriyarî, sabık başkumandanlık erkân-ı harbiye reisi, esbak harbiye nazırı, hürriyet kahramanı Enver Paşa bile ‘ha’ların üzerine nokta kordu...”</p>
			<p class="paragraf">“Hayır” dedim, “hiddeti ‘hı’ ile yazdığınızı görmedim bile...”</p>
			<p class="paragraf">“Eey?”</p>
			<p class="paragraf">“Hem ben de sizin gibi bir yeni imlâ taraftarıyım. Enver Paşa’yı takdir ederim. İsterseniz ‘ha’ların üzerine bir değil, iki değil, hatta bir avuç nokta koyunuz!”</p>
			<p class="paragraf">“O hâlde ne noktasından bahsediyorsunuz?”</p>
			<p class="paragraf">“Polis noktasından!”</p>
			<p class="paragraf">“???”</p>
			<p class="paragraf">“Evet, o yokuşun başındaki küçücük karakolun her gece çıkardığı noktayı unutuyorsunuz. Hususiyle ay aydınlığında... Bu nöbetçi polis fırıl fırıl etrafına bakarken orada, siz sevgilinizi şapır şupur öpebilir misiniz? Hayır, azizim, hayır... Yanlış, yanlış! Bu olacak şey değil işte...” dedim.</p>
			<p class="paragraf">“!!!!!..”</p>
			<p class="paragraf ParaOverride-7"><span class="CharOverride-10">Diken</span>, Sayı: 6, 9 Kânun-ı sani [Ocak] 1335/1919, s. 6.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-236-backlink" id="footnote-225-236">236</a>	Büyükada’da bir cadde. </p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-237-backlink" id="footnote-225-237">237</a>	Nizam Yolu Caddesi’nin sonunda, Heybeliada’ya doğru uzanan burun.</p>
				</div>
			</div>
		</div>
	</body>
</html>