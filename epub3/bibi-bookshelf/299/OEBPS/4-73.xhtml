<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-73</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="paragraf">Eski Kahramanlar</p>
			<p class="baslik ParaOverride-12" id="_idParaDest-71">Topuz</p>
			<p class="paragraf ParaOverride-8"><span class="CharOverride-10">Karaman’ın koyunu, </span></p>
			<p class="paragraf ParaOverride-8"><span class="CharOverride-10">Sonra çıkar oyunu... </span></p>
			<p class="paragraf ParaOverride-8">Atasözü</p>
			<p class="paragraf ParaOverride-14">Küçük payitahtın karışık sokakları bugün çok kalabalıktı. Tıpkı ilkbaharda bir bayram gibi... Bütün kadınlar bol beyaz yeni sırma yelekli pazar esvaplarını giymişler, beyaz poturlu dinç erkeklerin dolu testilerle sundukları şarapları içerek coşuyorlardı. Genç, ihtiyar, kadın, çocuk... nihayetsiz bir “hurra” zinciri, bağırarak, sallanarak kalabalığın içinden geçiyor, canlı bir girdap dalgası hâlinde, döne döne, sarayın meydanında birikiyordu. Kiliselerin çanları uğulduyordu. Saray kapısının önünde cesur Boyar<span class="dipp"><a class="_idFootnoteLink" href="#footnote-225-174" id="footnote-225-174-backlink">174</a></span> atları saf saf olmuş, bekliyorlardı. Sabahtan beri çektiği şaraplarla epeyce başı dönen meşhur kumandan tolgasının siperini geri itti. Atının ağır üzengileri üstünde biraz kalktı. İleriye baktı. Yanındaki birinci zabitine “Daha görünmüyorlar...” dedi. </p>
			<p class="paragraf">“Geç kaldılar.” </p>
			<p class="paragraf">“Evet.” </p>
			<p class="paragraf">“Niçin acaba?” </p>
			<p class="paragraf">“Mankafa Türkler işte... Teşrifattan, merasimden ne anlarlar?” </p>
			<p class="paragraf">“Hem de ‘Bizans’a lâyıkız!’ derler.”</p>
			<p class="paragraf">“Nerede o incelik?” </p>
			<p class="paragraf">“Nerede?..”</p>
			<p class="paragraf">“...” </p>
			<p class="paragraf">Önlerinde birdenbire genişleyen sık bir “hurra” halkası ikisini de susturdu. Gemlerini kastılar. Atlarını biraz çektiler. Kumandan, istiklâlini kazanan halkın bu deli, bu sarhoş sevincine bakıyor... keyifleniyordu. Yarım baygın kızlar şen delikanlıların kucaklarında, gaydaların ahengine ayak uyduruyorlar, “yaşasın prens, yaşasın prens!” nakaratını haykırarak yeni hükümdarlarının şerefine testileri deviriyorlar, oynuyorlar, sıçrıyorlardı... Son Eflâk tacını giyen papazı Tergoviç’te bozan Mehmet Bey, bir sene vardı ki kendisini sancak beyi ilân etmişti. Ama, Eflaklılar, bu hâkime boyun eğmemiş, Zips kontu Zapolya’dan imdat istemişlerdi. İşte bu tehlikeli ittifaktan ürken Mehmet Bey çarçabuk onların haklarını, imtiyazlarını, istiklâllerini vermişti. Açık mavi, bulutsuz ufukta yükselen güneşin aydınlığı kahraman Boyar atlarının uzun mızraklarını yaldızlıyordu. Kumandan, zırhlı göğsünü kabartan tatlı bir teessürle bir halka, bir askerine bakıyor, mahmuzlarıyla dokunarak atını şahlandırıyordu. Birinci zabit, onun gibi iri, yakışıklı değildi. Kara kuru bir şey... Uzun saçları kırdı. Köse yüzü hem zayıf, hem buruşuktu. Neşeli kumandan hora tepenler geçince yine atını ileri sürdü. </p>
			<p class="paragraf">“Kansız bir zafer kazandık!” dedi. Siyah atının yelesini okşayan zabit “Kansız zafer olmaz!” diye başını salladı.</p>
			<p class="paragraf">“Niçin olmasın?” </p>
			<p class="paragraf">“Benim Türklere emniyetim yok...” </p>
			<p class="paragraf">“Kuşkulanmaya da hacet yok! Biz daha resmen ihtilâle kalkmadan onlar haber gönderdiler. ‘Gidiniz, bir şey tayin ediniz’ dediler. Biz zaten prensimizi tahtına çıkarmıştık. Şimdi işte bize bir de ‘cemile’ yapıyorlar.” </p>
			<p class="paragraf">“‘Berat, sancak, davul, topuz’ göndermek bir ‘cemile’ mi?”</p>
			<p class="paragraf">“Ya ne?” </p>
			<p class="paragraf">“Tabiiyet alâmetleri...” </p>
			<p class="paragraf">Coşkun kumandan görünmeyen bir surata tokat atacakmış gibi elini yukarı kaldırdı. </p>
			<p class="paragraf">Hiddetli bir tehalükle “Asla!” diye bağırdı. “Biz artık müstakiliz! Berat, istiklâlimizi tasdik etmektir. Sancak, davul, topuz... da padişahın prensimize hediyeleri...” </p>
			<p class="paragraf">“...”</p>
			<p class="paragraf">Zabit cevap vermedi. Kumandan kadar içmediği için Türklerin hakikatini hâlâ hatırlayabiliyordu. Elini kalçasına dayadı. Atının siyah yelesine daldı gitti. Kiliselerin çanları beyninde ötüyordu. Halkın gürültüsü taşmış, bir tufan gibi sarayın saçaklarına çarpıyor, muhafız neferlerin yüksek atlarını huylandırıyor, tepindiriyordu. Oynayanların içinde zorla kendine yol açan bir atlı kumandanı selâmladı. </p>
			<p class="paragraf">“Elçi, maiyetiyle beraber menzilinden çıktı” dedi. </p>
			<p class="paragraf">“Pekâlâ... Maiyeti kaç kişi var?” </p>
			<p class="paragraf">“Üç yüz atlı!”</p>
			<p class="paragraf">Kumandanın solundan neferin sözünü işiten zabit “Üç yüz atlı mı?” diye sapsarı kesildi. </p>
			<p class="paragraf">“Evet...” </p>
			<p class="paragraf">Bugünkü teşrifata memur olan kumandan güldü: “Gidi Türkler... Sıkıya geldi mi nasıl küçülürler. Hani eski gururları? Şimdi dünya değişti. Rumeli’nde kuvvetleri yok. İşte prensimize büyük bir imparator muamelesi yapıyorlar!”</p>
			<p class="paragraf">Birinci zabit daha beter sarararak sordu: “Neden anladınız?” </p>
			<p class="paragraf">“Elçilerin derecesi maiyetinin adediyle mütenasiptir. İşte bak, padişahın hediyelerini, beratını üç yüz atlıyla bir elçi getiriyor!”</p>
			<p class="paragraf">“Elçi bunları yalnız getirseydi daha iyi olurdu.” </p>
			<p class="paragraf">“Niçin?”</p>
			<p class="paragraf">“İşte öyle...” </p>
			<p class="paragraf">“Ama biz kabul etmezdik.” </p>
			<p class="paragraf">“Neden?” </p>
			<p class="paragraf">“Çünkü şanımızla mütenasip olmazdı. Bir emir, lütuf, bir ihsan gibi... Hâlbuki böyle maiyetinde üç yüz atlı bulunan bir elçi... ne demektir biliyor musun?” </p>
			<p class="paragraf">“Ne demektir?” </p>
			<p class="paragraf">“Padişah bizim prense, ‘Benimle müsavisin!’ demek istiyor.” [495]</p>
			<p class="paragraf">“Keşke müsavi olmasaydı... da bu üç yüz atlı Eflâk’a girmeseydi!”</p>
			<p class="paragraf">“Sen bunamışsın Dimko...” </p>
			<p class="paragraf">Birinci zabit acı acı gülümsedi. Tüysüz yüzünü ekşitti. Atının yelesinden kaldırdığı dalgın sönük gözleriyle kumandanına baktı. “Ben bunamışım ha...” dedi. </p>
			<p class="paragraf">“Koca Eflâk’ın içinde üç yüz atlıdan kuşkulanıyorsun. Bunlar elçi maiyeti... İşlemeli mızraklarına, süslü esvaplarına, altın haşalarına, sırma eğerlerine aldanma... Göze parlaklıklarıyla çarparlar ama, ellerinden bir şey gelmez.” </p>
			<p class="paragraf">“Bunlar Türk değil mi?” </p>
			<p class="paragraf">“Türk... Ne olacak?” </p>
			<p class="paragraf">“Kılıçları ne kadar süslü olsa yine keser...” </p>
			<p class="paragraf">“Sen korkaksın! Bir avuç atlı, üç yüz kişi koca bir devletin içinde ne yapabilir?” </p>
			<p class="paragraf">“....” </p>
			<p class="paragraf">Kumandan sarayın önündeki atlılarına, onların etrafında sıkışık nizamda duran dalkılıç piyadelerine bir göz gezdirdi. Sonra atını oynatarak zabite döndü.</p>
			<p class="paragraf">“Yalnız şu meydanda dört binden fazla askerimiz var!” dedi, “Türkler teşrifatta bir kabalık yaparlarsa hepsini tükürükle boğarız.” </p>
			<p class="yildiz">* * *</p>
			<p class="paragraf">Gaydalar sustu. Meydanın gürültüsü birdenbire durdu. Hora zincirleri dağıldı. Ortadan geniş bir yol açıldı. Padişahın gönderdiği Türk, ak bir atın üstünde, yüksek kavuğu ile geliyor, uzun kaftanının etekleri iki tarafında çırpınıyordu. Arkasından tırıs süren sırma takımlı, murassa kılıçlı maiyeti, yeni gördükleri bu halka gülerek bakıyorlardı. Saraya elli altmış adım kalınca muhafızların meşhur kumandanı al atını yine şahlandırarak ileri sürdü. Elçinin ta önüne geldi. Selâmladı. Öyle durdu. Yanına koşan yayan tercümanına söyletti. </p>
			<p class="paragraf">“Burada attan ineceksiniz. Prensimizin sarayına yürüyerek gideceksiniz.” </p>
			<p class="paragraf">Mütevazı Türk, “Pekâlâ...” dedi. </p>
			<p class="paragraf">Atından indi. Geniş omuzlu, orta boylu, düşük bıyıklı, esmer bir adamdı. Parlak ipek kaftanının altından görünen sırma kenarlı neftî esvaplarının, murassa kemerinin ihtişamı kalın vücuduna pek uymuyordu. Tavrında ince bir çelebilik değil, durgun bir askerlik vardı. Kalabalık meydan üç yüz Türk’le ağzı ağzına dolmuş gibiydi. Teşrifatçı kumandan kabararak tercümanla bir teklif daha etti: “Maiyetin burada kalacak. Huzura yalnız gireceksin.” </p>
			<p class="paragraf">Türk, tercümana sordu: “Padişahtan getirdiğim şeyleri ben nasıl yalnız taşıyayım?” Tercüman, kumandana anlattı. Aldığı cevabı Türkçe tekrarladı.</p>
			<p class="paragraf">“Maiyetinden üç nefer alacaksın. Onlar da yaya olarak arkadan huzura hediyeleri sokacaklar.” </p>
			<p class="paragraf">“Pekâlâ...” </p>
			<p class="paragraf">“Haydi.” </p>
			<p class="paragraf">.... </p>
			<p class="paragraf">Kumandan atını şahlandırarak “hurra, hurra...” diye kendisini alkışlayan keyifli halka boyun kırarak kabarıyordu. Bu ne zaferdi! İşte koca bir Türk elçisi arkasından yaya geliyordu. Sarayın kapısına gelince attan atladı. Tercüman vasıtasıyla nasıl arkasından huzura gireceklerini, nasıl selâm vereceklerini, nasıl divan duracaklarını elçiyle “meşin kılıflı bir davul, kırmızı torbaya konmuş bir sancak, ağır bir topuz” taşıyan üç askere anlattı. Kılıcını çekti. Taş basamakları bir hamlede çıktı. Büyük dehlizi geçti. Yeni mabeyinin adamları Türk elçisini görmek için kapılara üşüşüyorlardı. Elçi büyük kavuğunu sallaya sallaya yürüyordu! Adımları hem seyrek, hem ağırdı. Etrafında kendine bakanlara gülümsüyor, selâmlar veriyordu. İri siyah gözleri pek şen, pek parlaktı. Sağ kaşı yukarı kalkıktı. Kavuğunun kenarına dokunuyordu. </p>
			<p class="paragraf">Kumandan taç salonuna gelince durdu. Döndü. Türklerin kıyafetinde teşrifata mugayir bir şey var mı gibi dikkatle hepsini bir süzdü. Sonra eliyle elçinin pek öne eğilmiş kavuğunu düzeltti. Biraz geri itti. Prensin huzurunda nasıl eğileceklerini işaretle anlattı. Sonra iki tarafında yalın kılıç nöbetçiler duran yüksek kapı perdesini açtı. Önden girdi. Tahtta oturan prense ilerledi. Yerlere kadar eğildi. Geri çekildi. Dışarı çıktı. Elçiyle üç Türk ortada kaldılar. Yüksek tahtın etrafına bütün Boyar reisleri, meşhur muharipler, voyvodalar dizilmişlerdi. Hepsi ayakta duruyorlardı. Açık pencerelerden giren çiğ bir aydınlık bu ağır saray sükûnuna karışıyor, kalabalık salona tenha bir mabet hâli veriyordu. Elçi koynundan çıkardığı beratı öptü. Başına koydu. Sonra yere bakarak ilerledi. Tahtta murassa bir heykel gibi kımıldamayan prense uzattı. Prensin sağ elinde altın bir asa vardı. Sol eliyle aldığı bu kâğıda gayet ehemmiyetsiz bir şeymiş gibi baktı. Sonra solundaki mavi sorguçlu genç mabeyincisine verdi. Elçi yine gözleri yerde, geri geri gitti. Ortadaki neferin omzundan topuzu aldı. Bu gayet ağır, altın yaldızlı, sarı parlak kabzalı bir aletti. Yere bakarak yürüyor, gülümsüyordu. Bütün gözler harekâtını takip ediyordu. Tahtın önüne geldi. Ansızın... gözle görülmeyecek bir çabuklukla havaya kaldırdığı bu müthiş topuzu prensin elmaslı tacına öyle bir indirdi ki... </p>
			<p class="paragraf">... Salonun içinde kimse kımıldayamadı. Hepsi olduğu yerde dondu. Taş kesildi. Akabinde kaftanının altından büyük bir kılıç sıyıran elçi, Ulahça “İşte gördünüz ya... İstiklâl sevdasına düşen asi cezasını buldu!” diye haykırdı. Gözleri alevlenmiş, boyu birdenbire bir dev kadar büyümüş, kavuğu sivrilmiş, düşük bıyıkları kabarmıştı. Boyar reisleri, zırhlı muharipler, kahraman voyvodalar cansız gibi kımıldanamıyorlar, tahtında kafası ezilmiş ölü hükümdarlarına baka baka titriyorlardı. Elçi salonun ortasındaki askerlerine döndü.</p>
			<p class="paragraf">“Hasan” dedi, “git kapıdan davul çal. Mustafa! Sen de Ulahça nara at. Meydandaki askerler hemen silahlarını bırakıp teslim olsunlar.” </p>
			<p class="paragraf">Sonra sancağı tutana da [496] “Haydi çabuk, koş, meydana sancağı dik!” emrini verdi. </p>
			<p class="paragraf">“Baş üstüne.” </p>
			<p class="paragraf">“Baş üstüne...” diye üçü de koşarak dışarı çıktı. </p>
			<p class="paragraf">Saray halkı karanlık duvarlara yapılmış parlak, muhteşem yaldızlı resimler gibi sessiz, sakin, cansız duruyorlardı. Hâlâ içlerinden kimse kımıldanamıyordu. </p>
			<p class="paragraf">Mum rengi çehrelerin şaşkın gözleri karşısında bu tek Türk, kaftanının uzun eteklerini omuzlarına attı. Kılıcını kınına koydu. Uzandı, ezdiği başın üstünde duran kanlı topuzu aldı. Yere bıraktı. Sonra tahttaki ölüyü aşağı çekti. Onun yerine oturdu. </p>
			<p class="paragraf">Gayet fasih bir Ulahçayla “Haydi, padişah namına bana itaat edin!” dedi. </p>
			<p class="paragraf">... Sebebi bilinmez bir korkunun şaşırtıcı heyecanıyla dilleri tutulmuş kurt kürklü zengin Boyar reisleri, büyük kılıçlı cesur muharipler, çelik zırhlı voyvodalar iki dakika evvelki hükümdarlarının daha soğumayan naaşını çiğneyerek, bir anda, bir darbeyle bütün Eflâk’ı zapt ediveren bu korkunç Türk’ün elini öpüyorlar, yüzüne bakamıyorlardı. </p>
			<p class="yildiz">* * *</p>
			<p class="paragraf">Sarayın dışındaki muhafızlar da içerdekiler gibi şaşırdılar. Korkudan kımıldayamadılar. Silahlarını yerlere atıp teslim oldular. Yalnız iki kişinin, davul çalana, “Teşrifatı bozuyorsunuz!” diye kılıç kaldıran sarhoş kumandanla, doludizgin kaçmak isteyen birinci zabitin kelleleri uçuruldu! İşte bu kadar... </p>
			<p class="paragraf ParaOverride-7"><span class="CharOverride-10">Yeni Mecmua</span>, C. I, Sayı: 25, 27 Kânun-ı evvel [Aralık] 1917,</p>
			<p class="paragraf ParaOverride-8">s. 494-496. </p>
			<p class="paragraf ParaOverride-8"><span class="CharOverride-18">Kıskançlık</span></p>
			<p class="arayazi ParaOverride-31">Ali Canip’e</p>
			<p class="arayazi ParaOverride-27">Âdeta, ufacık bir çocukken yazıp da neşre cesaret edemediğim bu hikâyeyi ölen annemin kitapları arasında buldum. Garip bir merakla okudum. Çok, ama pek çok beğendim. Eskiden niçin beğenmemişim de bir tarafa atmışım? Şimdi niçin bu kadar beğeniyorum? Acaba zavallı anneciğimin şefkatini bana hatırlattığı için mi?</p>
			<p class="arayazi ParaOverride-29">Her neyse... Sevgili Canip’im, bugün en güzel bir eserim sandığım şu yazıyı işte sana ithaf ediyorum.</p>
			<p class="paragraf">Ahmet Sühran Bey, “O zaman ancak yirmi yaşında bulunuyordum...” dedi. “Telgraf ve Posta Nezaretinde büyük bir mevki sahibi olan babam, sefahatime, rezaletime, çapkınlığıma dayanamadı. Annem, bir de büyük annemle ihtiyar halamdan ibaret olan ailemle müzakere etti. Hepsi ittifak-ı ârâ ile beni dışarıya göndermeye karar verdiler. Yanya vilâyetindeki müfettiş, babamın adamlarındanmış! O vilâyette bir kasabaya gidecektim. Orada muhabere memuru olacaktım. Fikirlerince uslanacaktım. Bunu annem, gayet yumuşak bir lisanla ‘Çok zayıfladın... Hava tebdili gibi bir şey... Hem memleket görürsün, hem kendini toplarsın. Hem de terakki...’ mukaddimesini terennüm ederek hazırlanmaklığımı söyleyince şaşırdım.</p>
			<p class="paragraf">‘Gitmem, olamaz’ diye mukavemete kalkmak istedimse de annem, son kabahatimin babamda hâsıl ettiği müthiş tesiri anlatmaya başladı. Birkaç ay sonra mutlaka geri getirileceğimi, bunun için babama yalvaracağını, birçok yeminlerle vaat etti.</p>
			<p class="paragraf">Ben, böyle vaade maada kanmazdım ama, galiba o tarafları görmek arzum da vardı.</p>
			<p class="paragraf">‘Peki’ dedim, ‘fakat üç aydan ziyade durmam...’</p>
			<p class="paragraf">Bol bir harcırah... Dört yüz elli kuruş maaş... Bunlar iyi! Fakat sevgili, sefalı İstanbul’dan üç ay ayrılık... Beş sene vardı ki İstanbul’dan dışarı çıkmamıştım. Doğma büyüme vatanımmış gibi ısınmıştım. Lâkin her şey için, her türlü teselli insanda hazırdır. Babamın son memuriyeti olan Girit’ten dönerken uğradığımız iskelelerdeki manzaraları, eğlenceleri hatırlayarak,</p>
			<p class="paragraf">‘Şimdi çok eğlenirim. O zaman çocuktum’ muhakemesiyle tatlı hülyalara düştüm. Evet, ilk uğrayacağımız iskele Selanik’ti. Sonra İzmir, belki Beyrut, daha sonra Pire... Atina idi. Mora’yı dolaşarak Preveze’ye, oradan Yanya’ya, oradan da mahall-i memuriyetim olan kasabaya gidecektim. Güzel seyahat!</p>
			<p class="paragraf">Ailemle muhtasar bir veda... Babamın, yazılsa üç dört tabaka eser-i cedit [98] kâğıdı<span class="dipp"><a class="_idFootnoteLink" href="#footnote-225-175" id="footnote-225-175-backlink">175</a></span> dolduracak olan kıymetli nasihatlerini aldıktan sonra vapura atladım. Selanik’te iki gün kaldık. Gecelerimin ikisinin de çalgılı, gürültülü bir evde geçtiğini söylemeye lüzum yok. Selanik’ten sonra biraz hastalandım. İzmir’de iki gün kalacaktık. ‘Paralarımı Atina’da yer, adamakıllı eğlenirim’ düşüncesiyle burada eğlenmekten vazgeçtim. Bununla beraber sarıklı yolcular gibi geceleri de vapurda geçirmeye razı olamazdım. Bir otele indim. Akşam sofrada sakallı bir efendinin bana dikkatle baktığını hisseder gibi oldum. Hâsılı, uzun uzadıya meraka lüzum kalmadı. Bu efendi, yemekten sonra kahvelerimizi içerken ismimi sordu. İsmimi söyledikten [346] sonra babamın kim olduğunu sordu. Onu da söyleyince, tuhaf bir hareketle elini ağzıma uzattı.</p>
			<p class="paragraf">‘Dayınızın elini öpünüz!’ dedi. Ben şaşaladım. Ama tanıdım. Bu tombul eli öperken küçüklüğümde bana Farisî gösteren nazik dayımın Acemistan Sefaretinde kâtip olduğunu hatırlıyorum. Senede bir defa muharremi<span class="dipp"><a class="_idFootnoteLink" href="#footnote-225-176" id="footnote-225-176-backlink">176</a></span> tebrik eden mektupları gelirdi. Tuhaf tesadüf... İstanbul’a dönüyormuş. Benden anneme, babama dair vasf-ı terkibîli sualler sordu. O gece saat üçe<span class="dipp"><a class="_idFootnoteLink" href="#footnote-225-177" id="footnote-225-177-backlink">177</a></span> kadar Kordon’da bir kahvede oturduk, konuştuk. Otele geldiğimiz zaman yolculuğa mahsus o sarhoşluğa benzeyen ağır uyku göz kapaklarımı büzüyordu. Dayım birinci katta yatıyormuş. Odasının önüne gelince arkamı okşayarak ‘Allah rahatlık versin, oğlum’ dedi, ‘ben sabahları erken kalkamıyorum. Lütfen beni uyandır.’</p>
			<p class="paragraf">‘Baş üstüne!’ diye ayrıldım. Odama çıktım. İşte bir gece sefahetten vazgeçişim, bana nasıl kıymetli bir tesadüf kazandırmıştı! Yarın kalkan vapurla İstanbul’a gidecek olan dayımın benim için tavassut edeceğine hiç şüphem yoktu.</p>
			<p class="paragraf">... Sabahleyin geç uyandım. Acele giyindim. Dayımın odasına indim. O da giyinmiş, fesini süpürüyordu. Benim girdiğimi aynanın içinden görünce döndü.</p>
			<p class="paragraf">‘Sabah-ı şerifler hayırlar olsun yavrum, bugün beni teşyi edeceksin ya!..’ dedi.</p>
			<p class="paragraf">‘Maal-iftihar efendim’ diye güldüm.</p>
			<p class="paragraf">Gözüme sarı topuzlu demir karyolanın yanında bir şey ilişti... Beyaz bir kürk... yahut... bir köpek... Merakla yürüdüm. Yaklaşınca iki parlak siyah gözün bana baktığını gördüm. Bu ne köpekti, ne de kedi...</p>
			<p class="paragraf">Gayr-i ihtiyarî ‘A... Ne güzel şey!’ deyiverdim. Dayım, süpürdüğü fesini itinakâr bir takayyütle başına koydu. Yanıma geldi. ‘Hakikaten güzeldir’ dedi, ‘bu maymunu bana bir Hintli tüccar hediye vermişti. Gelirken bırakmaya, satmaya kıyamadım.’</p>
			<p class="paragraf">Ben taaccüp ettim.</p>
			<p class="paragraf">‘Bu maymun mu? Hiç beyaz maymun görmemiştim!’</p>
			<p class="paragraf">Nazik dayım güldü. Beyaz maymunu okşayarak:</p>
			<p class="paragraf">‘Hindistan’a mahsus bir nevi cins. Fevkalâde zeki. Hem nadir.’</p>
			<p class="paragraf">Ben hayret ettikçe marifetlerini, oyunlarını, zekâsına delâlet eden hareketlerini anlattı. En sonunda ‘Bunu, sana yadigâr vereceğim. Görüyorum, çok hoşuna gitti’ dedi. Eyvah!.. Ben maymunu ne yapacaktım? Baş belâsı! Bari hazzetsem... Bembeyaz bir şeydi. Yalnız tuhafıma gitmişti. Reddettim.</p>
			<p class="paragraf">‘İstemem’ dedim. Nazik dayım, istemediğimi nezaketime veriyor, ısrarında devam ediyordu. Ne yapayım? Mecburen kabul ettim. O gün dayım İstanbul’a gitti. Ben maymunla yalnız kaldım. Bu beyaz maymun dişiydi. O kadar güzeldi ki... başka maymunlardaki abusluk yüzünde yoktu. Parlak beyaz tüyleri, ince beyaz ayakları pek sevimli, pek yumuşak görünüyordu. Koyu siyah gözleri o kadar tatlı bakıyordu ki... Kucağıma aldım. Pek munis, pek muti idi. Sevincinden geğiriyor gibi sedalar çıkarıyordu. Vapura geldiğimiz zaman bütün yolcuları şaşırttık. Benim gibi, hiç biri beyaz, böyle kedi gibi okşanmasını sever maymun görmemişti.</p>
			<p class="paragraf">Pire’ye uğradığımız zaman, bu güzel maymunu satmak istedim. On liradan ziyade veren olmadı. Tamah ettim. Elden çıkarmamaya karar verdim. Ne olacak, Yunan memleketi! İşte kimse şu güzelim hayvana fiyatını vermemişti. Artık yolculuğum, mahall-i memuriyetime yaklaştıkça rüyalaşıyor, hızlaşıyor gibiydi. Preveze’den, Yanya’dan geçtim. Telgrafhaneye geldim. Burası güzel bir yerdi. Bağlık, bahçelik... Uzaklar... Mavi dağlar... Sonra erguvanî dağlar... Telgrafhanenin yüksek pencerelerinde tatlı bir rüzgâr çırpınırdı. Kasabanın hemen bütün ahalisi Rum’du. İlk günler, uzun sıkıntılar içinde süzülüp geçtiler. Ben annemin ‘Üç aya kadar...’ vaadine zaten inanmadığımdan, uzunca bir hayata hazırlanarak harekâtımı tanzim ettim. Benden evvelki memur galiba biraz feylesof meşrepmiş! Kirli odayı temizlettim. Koltuk pek kirli olduğundan üzerine bir kılıf yaptırdım. Ondan sonra başladım mektuplar yazmaya... Ara sıra da telgraflar...</p>
			<p class="paragraf">Etraf telgrafçıları, telgrafla ‘Hoş geldin!’ diyorlardı. Ben ‘Hoş bulduk...’ cevabına, muhabereyi uzatmamak için ‘Çok rahatsızım!’ yalanını da ilâve ediyordum. Bu yalanı, onların gevezeliklerinden kurtulmak için uydurmuşken daha beter yakalandım. Her sabah hepsi, hemen bütün kazaların telgrafçıları ‘Bugün iyi misin?’ diye soruyorlardı.</p>
			<p class="paragraf">Bu telgrafçılık âlemi başka bir âlemdir. Makinenin başında yalnız bulunduğunuz hâlde fersahlarla uzaktaki bir meslektaşınızla daimî bir temasta bulunursunuz. Birbirinizi görmeden bu temas o kadar sıkışır ki, o kadar büyür ki... hatta bazen birbirinize darılır, barışırsınız. Evvelâ isminizi, yaşınızı, evli misiniz, bekâr mısınız gibi içinizi dışınızı soran bir arkadaş, bir hafta sonra en teklifsiz muhiplerinizin soramayacağı şeyleri sizden sorar.</p>
			<p class="paragraf">Ben, bu hâli bildiğim için telgraf musahabelerinde kısa cevaplar veriyor, onların gevezeliklerini soğuk bir ciddiyet içinde boğuyordum. Koltuğumun bulunduğu pencere gayet geniş bir bahar muhitine açılıyordu. Saatlerce oradan bakardım. Sefahatle, vakitsiz çapkınlıklarla yıpranan sıhhatim yavaş yavaş yerine geliyordu. ‘Uyumayan genç, uyuyan ihtiyar hastadır’ düsturunu hatırlayarak bol bol gelen uykulara mukavemet etmez, hemen koltuğumun üstünde dalar giderdim. Maymunum bana uslu, muti bir arkadaştı. Her işime yarıyordu. Su işaret edersem su verirdi. Ben uyurken gerek gündüz olsun, gerek gece, muhabere çanı çalınınca koşup uyandırırdı. Yine bir gün öğle yemeğinden sonra idi, hafif bir uykuya dalmıştım. Saçlarımın arasında belirsiz bir temas hissettim. Yavaşça gözlerimi açtım. Maymunum beni seviyordu. Saçlarımı okşuyordu. Bu küçük, zayıf, beyaz, yumuşak ellerin okşamasından garip bir tesir duyarak uyudum. Uyanınca, onu karşımda gözlerini bana dikmiş, gördüm. Artık, bu her gün böyle idi. Beni okşar, sever, sonra karşıma geçer, uyurken beni seyrederdi.</p>
			<p class="paragraf">Bir sabah... yüzümü yıkamış... pencereye dayanarak sisler altında titreyen uzaklara, güneşle parlayan bulutlara bakıyordum. Kapı birdenbire açıldı. Başımı çevirdim. Pek genç, pek güzel bir kız... Yalnız Rum kızlarına mahsus olan o serbest şuhlukla Rumca sordu: ‘Muhabere memuru siz misiniz, efendi?’</p>
			<p class="paragraf">Ben ‘Evet’ dedim, ‘ne yapacaksınız?’ [347]</p>
			<p class="paragraf">İhtiyar babasına buraya sağ ve salim geldiğine dair tel vuracakmış. Telgrafı çektik. Kız o kadar serbestti ki... on dakika içinde on senelik lâflar konuştuk. Babası Atina’da bakkalmış... Kendisi Yanya’da teyzelerinin yanına misafir gelmiş, burada tebdil-i hava yapacakmış. Matmazelin hoşuna gittiğimi hissettim.</p>
			<p class="paragraf">‘Burası çok iyidir ama, kalabalığa alıştığınız için canınız sıkılacak’ diyiverdim.</p>
			<p class="paragraf">Pek çabuk dost olduk. Ertesi gün telgrafhanenin önünden geçerken selâm verdim. Gülerek mukabele etti. Dostluğumuz ilerledi. Telgrafhanenin önündeki ağaçlıkta saatlerce beraber geziyorduk: İsmi Eleni Teodor’du. Ne çok zekiydi, ne de aptal. Ama son derecede serbestti. Atina’da Fransızca öğrenmişti. Edebiyatı yalnız mektepte okuduğu Racine, Corneille, Fenelon’dan ibaret sanıyordu.</p>
			<p class="paragraf">Bir akşam yine beraber, o gölgeliklerde havaî, manasız şeyler konuşuyorduk. Maymunun bizden tarafa geldiğini gördük.</p>
			<p class="paragraf">O ‘Niçin geliyor?’ diye sordu. Ben ‘Bilmem, bakalım ne yapacak?’ dedim. Maymunum eteğimden çekiyordu.</p>
			<p class="paragraf">Bir sedası vardı ki onu çıkarınca muhabere çanının çaldığını anlardım. O sedayla haykırdı.</p>
			<p class="paragraf">‘Bana müsaade matmazel, alınacak telgraf var...’ diye ayrıldım. Küçük telgrafhaneye yaklaşırken maymunun pek memnun olduğunu görüyordum. Koşarak içeri girdim. Maymun gelmemişti.</p>
			<p class="paragraf">Makineyi yokladım, hiçbir taraftan işaret yok. Çıngırak çalmıyordu. Öteye beriye sordum, hiç biri beni çağırmamıştı.</p>
			<p class="paragraf">Acaba maymun beni aldatmış mıydı?</p>
			<p class="paragraf">Eleni’nin yanına gitmek için kapıdan çıkıyordum. Bir vaveyla işittim. Uzaktan genç kızın yüzünü tutmuş olduğunu gördüm. Nefes nefese yanına koştum. Parmaklarının arasından kanlar çıkıyordu. Telâşla ne olduğunu sordum.</p>
			<p class="paragraf">Canının acısından gözlerini kapamıştı:</p>
			<p class="paragraf">‘Maymun yüzümü yırttı!’ diye cevap verdi. Hemen ihtiyar doktora koştum. Eleni’yi evine götürdük. Bereket versin ki yarası ehemmiyetli değildi.</p>
			<p class="paragraf">Maymuna ilk defa hiddetlendim. Meğerse bu hiddetim sonuncu olacakmış. Odama girince onun masamın altına girmiş, parlak, memnun bir nazarla bana baktığını gördüm. Bir köşede duran kalın bastonumu aldım. Şiddetle vurmaya başladım. O korkmuyor, ama sanki şaşıyordu. Öfkemi yenemedim. Ensesinden tuttum. Hızla dışarı fırlattım. Yere düşünce bana öyle bir bakışla baktı ki... hâlâ unutamam.</p>
			<p class="paragraf">O gece kapıyı tırmaladığını, beni çağırdığını duydum. Ses çıkarmadım. Ertesi gün kayboldu.</p>
			<p class="paragraf">Üç gün görünmedi.</p>
			<p class="paragraf">Dördüncü gün bir köylü ‘Su başında kayaların arasında buldum’ diye onu getirmişti. Lâkin nasıl, biliyor musunuz? Zayıf, hasta, pis, hâlsiz, perişan...</p>
			<p class="paragraf">Mutlaka dört gündür bir şey yememiş olacaktı. En sevdiği fındıklardan verdim. Bakmadı bile... Gözlerini kapadı, öğürmeye başladı. Sanılırdı ki ağlıyor... Hiddetim tamamıyla geçtiği için bu kıymetli yadigâra acımaya başlamıştım. Zorla yedirmeye, can vermeye çalıştım.</p>
			<p class="paragraf">Fakat inat etti. Yemedi, içmedi, nihayet on gün sonra öldü. Açlıkla intihar etti.</p>
			<p class="paragraf">Zavallı nazik maymuncuk beni kıskanmış, sonra hakaretimden müteessir olarak kendini öldürmüştü. Onun beyaz ölüsü karşısında, beyaz ellerinin, beyaz ayaklarının, beyaz başının mazlum bükülüşü karşısında o vakte kadar hiç duymadığım bir teessürle ağlamak istedim. Saçlarımın arasında onun okşayışlarını duyar gibi oluyordum.</p>
			<p class="paragraf">Beni hakikaten seven, okşayan bir el...</p>
			<p class="paragraf">Aradan zamanlar, mukaddes hatıraların gamlı eserlerini dağıtarak, geçti. Ben ki hâlâ kıskançlık nedir bilmem. Bu maymunun deliliğini hatırlayınca garip bir elem duyarım.</p>
			<p class="paragraf">Bazı münasebetsiz hisler vardır ki hayvanlarda insanlardan şedittir! Meselâ eşeklerdeki inat, köpeklerdeki sadakat, kedilerdeki nankörlük gibi...</p>
			<p class="paragraf">Acaba kıskançlık da böyle bir şey mi?”</p>
			<p class="paragraf ParaOverride-7">5 Eylül 1316</p>
			<p class="paragraf ParaOverride-8"><span class="CharOverride-10">Servet-i Fünun, </span>Sayı: 1373, 27 Kânun-ı evvel (Aralık) 1333/1917,</p>
			<p class="paragraf ParaOverride-8">s. 343, 345-347.</p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-174-backlink" id="footnote-225-174">174</a>	Boyar (Sl. Boiar): Rusya, Transilvanya ve Tuna taraflarında bir bölüm soylu.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-175-backlink" id="footnote-225-175">175</a>	Eser-i Cedit kâğıdı: Bir kâğıt markası. “Kâğıdın başında Arap harfleriyle ve soğuk damga ile ‘eser-i cedid’ yazılı olduğu için bu adı almıştır.” (Pakalın 1983: 551).</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-176-backlink" id="footnote-225-176">176</a>	Hicrî takvime göre yılbaşı.</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-177-backlink" id="footnote-225-177">177</a>	Alaturka (Ö. S.)</p>
				</div>
			</div>
		</div>
	</body>
</html>