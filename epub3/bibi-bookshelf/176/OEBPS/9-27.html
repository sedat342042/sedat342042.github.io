<html xmlns="http://www.w3.org/1999/xhtml">
	<head>
		<title>9-27.html</title>
		<link href="template.css" rel="stylesheet" type="text/css"/>
	</head>
	<body>
		<div id="x9-27.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-29">Yirmi Dokuzuncu Kısım</p>
				<p class="ana-alt">Sultan Mehmed Nasıl Belgrad Kapılarından Geri Döndü?</p>
				<p class="paragraf-1">Macaristan Naibi Yanoş’un despota neler yaptığını öğrenen Sultan Mehmed Hıristiyanların ihtilafını hesaba katarak ordusunu topladı ve Belgrad’a yürüdü<span class="dipp" style="font-size:0.82em;"><a class="footnote-link" href="#footnote-225-88" id="footnote-225-88-backlink">88</a></span>.<span class="char-style-override-11"> Piyadelerine Sava Nehri’ni geçirmek, Tuna boyunca mevzilenmek ve hendekler kazdırmak fikrindeydi. Belgrad’ın imdadına yetişmek isteyen Macarları durdurmak içinse bu hendeklerin içine toplar yerleştirmeyi düşündü. Ama bazıları ona bundan vazgeçmesini öğütledi, “Haşmetli hünkârımız, böyle yapmayın; zira bu yararsızdır.” Macarlar gelip Tuna üzerinde mevzilendi. Buradan kendilerine ihtiyaç duyulan kaleye doğru gittiler. Bu nasihate uymak padişaha ilk darbe oldu; ama bir başka darbe onun belini hepten büktü. Bu ise pek büyük bir paşasının, Karaca Paşa’nın öldürülmesiydi. Hadise şöyle vuku bulmuştu: Paşa, büyük topların yakınında durmaktaydı ve bir gülle büyük bir gümbürtüyle surlara ateşlendi, buradan kopan bir kaya ise padişahtan sonra en büyük bey olan Karaca Paşa’nın başına çarparak birkaç gün içinde ölmesine sebebiyet verdi</span><span class="dipp char-style-override-11" style="font-size:0.82em;"><a class="footnote-link" href="#footnote-225-89" id="footnote-225-89-backlink">89</a></span><span class="char-style-override-11">. Sultan bunun üzerine üçüncü bir darbe daha aldı, zira surları iki hafta süresince top gülleleriyle dövmeyi tasarladığı halde İsmail Ağa ona bunun işe yaramayacağını söylemişti. İsmail Ağa, yeniçerilere güveniyordu; çünkü padişah tarafından vazifelendirilmiş yeniçeri ağasıydı. Sultan onun nasihatine uydu ve doğrudan hücuma geçilmesini emretti; fakat şehre girdiklerinde, yeniçeriler arasında dört yüzden fazla yaralı ve bazı ölüler olduğu görülüyordu. Bu esnada yeniçerilerin şehirden kaçtıklarını; Macarların onları takip ederek katlettiklerini, kılıçtan geçirdiklerini, birkaç yeniçerinin düştüğünü ve diğerlerinin kurtulduğunu gördük</span><span class="dipp char-style-override-11" style="font-size:0.82em;"><a class="footnote-link" href="#footnote-225-90" id="footnote-225-90-backlink">90</a></span><span class="char-style-override-11">. Böylece surların üzerine önceye nazaran daha çok adam yerleştirildi. Sultan dördüncü darbeyi toplardan aldı; zira at arabaları, urganlar, top kundakları ve topu kullanmak için muhtaç olunan aletler bir yerde toplanmış ve samandan bir çatıyla gizlenmişti. Bu çatı her şey küle dönecek şekilde yandı; sadece çırılçıplak toplar kaldı. Sultan bazı çadırların terk edilmesini ve kaçıyormuş gibi yapılmasını emretti, böylece şehir halkı oraya üşüşecekti. İşe yaradı da, insanlar ganimetleri toplamak için şehirden çıktı, Türk süvarileri ani bir şekilde döndü, onlara yöneldi ve onlarla çarpıştı. Sur çevresindeki hendeklere kadar onları takip etti ve İsmail Ağa, sultanın kötü nasihatini başına kakacağı korkusuyla, gizlendi. Ta ki, sultanın adamları şehirden çıkan piyadeleri haklayana kadar... Sultanın gözüne girmek için söz verdiği gibi yiğitçe bir harekette bulunmak istedi. Hendekteki piyadelere saldırdı ve oracıkta öldürüldü. Her şeye rağmen, Allah’ın Belgrad’ı almalarına izin vermemesi kâfirler için en büyük acıydı</span><span class="dipp char-style-override-11" style="font-size:0.82em;"><a class="footnote-link" href="#footnote-225-91" id="footnote-225-91-backlink">91</a></span><span class="char-style-override-11">.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-88-backlink" id="footnote-225-88">88</a>.  Belgrad Kuşatması 1456 Haziran-Temmuz’unda gerçekleşti. Teslim olmamak için kendini çok iyi savunan şehrin muhafızları Yanoş Hunyadi ile eniştesi Mih<span xml:lang="ar-SA">á</span>ly Szil<span xml:lang="ar-SA">á</span>gyi idi.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-89-backlink" id="footnote-225-89">89</a>.  Karaca Paşa, Osmanlı Devleti’nin Rumeli Beylerbeyiydi. 1453’te İstanbul’un Fethi esnasında Türk ordusundaki Hıristiyanları yönetmişti.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-90-backlink" id="footnote-225-90">90</a>.  Bu kısım Konstantin Mihayloviç’in yeniçerilerle birlikte hizmet verse de bir yeniçeri olmadığını düşündürtebilir. Ama Belgrad’a saldırdığını söylemek istemediği için bu şekilde bahsettiği de düşünülebilir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-91-backlink" id="footnote-225-91">91</a>.  Belgrad önündeki başarısızlık, II. Mehmed’i askerlerini imparatorluğun başka bölgelerine göndermeye yönlendirdi, bunların içinde yıkılan Bizans İmparatorluğu’nun son kalıntıları da vardı.</p>
					</div>
				</div>
			</div>
		</div>
	</body>
</html>