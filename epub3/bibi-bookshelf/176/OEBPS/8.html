<html xmlns="http://www.w3.org/1999/xhtml">
	<head>
		<title>8.html</title>
		<link href="template.css" rel="stylesheet" type="text/css"/>
	</head>
	<body>
		<div id="x8.html" xml:lang="en-GB">
			<div class="Basic-Text-Frame">
				<p class="split-1" xml:lang="tr-TR"/>
				<p class="bas-1" xml:lang="tr-TR">Filolojik Giriş</p>
				<p class="alt" xml:lang="tr-TR">Charles Zaremba</p>
				<p class="paragraf-3" xml:lang="tr-TR">Konstantin’in “yeniçeri yapıldığı” yıl üzerine bir şüphe mevcut. Adamımızın Osmanlı Devleti’ne kulluğunun bitiş tarihi kesin: 1463. Bu, aynı zamanda Osmanlı’nın Bosna’daki Zveça kalesini ele geçiren Macarlar tarafından tutsak edildiği tarih. Macaristan’da biraz zaman geçiriyor, sonra Bohemya’da kaldığından ve 1468’e doğru Polonya’ya gitmiş olmasından başka bilgi yok. Ölüm yerini ve zamanını bilmiyoruz, ama hiçbir kanıt olmasa da hatıralarını 1499 ile 1501 arasında yazdırmış olduğu tahmin ediliyor. Tek ipucu, elyazmasının sonunda yazılı olan 1400 tarihi, açıkça hatalı olan bu tarih, 1499 veya 1500’e tekabül ediyor olmalı. Kesinlikle <span class="char-style-override-9">kroniğin</span> II. Bayezid’in Akkerman’ı aldığı yıl olan 1484 ile Leh Kralı Jan Olbracht’ın ölüm yılı 1501 arasında yazıldığını söyleyebiliriz; ama bir önceki kısımdan sonraki ani konu değişimi, son kısmın sonradan eklenmiş olabileceğini de düşündürüyor.</p>
				<p class="paragraf-3" xml:lang="tr-TR">Sonraki kuşakların <span class="char-style-override-9">Bir Yeniçerinin Hatıraları </span>olarak adlandırdığı Konstantin’in <span class="char-style-override-9">Türk Kroniği </span>ilk kez 1565’te Çekçe basıldı, ikinci kez basılışı ise 1824 yılında Leh dilinde oldu. İlk Sırpça baskısı 1865 yılına rastgelir ve Çekçe’den tercüme edilmiştir. Lehçe metinden tercüme yapıldığında takvimler 1956’yı göstermekteydi. Fakat metin, XVI. yüzyıldan beri elyazmaları şeklinde dolaşır: Bir Çekçe ve üç Lehçe, bunları genişletilmiş versiyonlar takip eder, XVI. yüzyılda bir Çekçe ve bir Lehçe, sonra XVII. yüzyılda da bir Lehçe versiyon yayımlanır. Şu anda, sekiz adet Lehçe ve üç adet Çekçe olmak üzere on bir adet el yazması mevcut, aynı şekilde Kiril alfabesiyle yazılmış bir on ikinci kopya daha mevcut. Fakat Jan Łos, basıma hazırladığı metnin<span class="char-style-override-10"><a class="footnote-link" href="#footnote-225-1" id="footnote-225-1-backlink">1</a></span> önsözünde bahsettiği bu kopyanın, ikinci el olduğunu farkettiğini ve nerede bulunduğunu bilmediğini söyler. Yine de Lehçe metnin son cümlesi esrarengiz bir bilgi barındırır: “<span class="char-style-override-9">Ta kronika pisana naprzod literą Ruską </span>[...]” yani “Bu kronik Rus harfleriyle yazılmıştır[...]”; “Rus harfleri”, “Kiril harfleri” olarak anlaşılmaktadır. Tarih boyunca Çekçe ya da Lehçe hiçbir zaman Ortodoks dünyasında ve Konstantin’in ülkesi Sırbistan’da kullanımda olan Kiril harfleriyle yazılmamıştır. Konstantin’in Papa’ya karşı tutumu yeterince eleştireldir, fakat XIV. yüzyılın sonunda Batı Hıristiyanlığı da Roma Kilisesi’nin ilahi ve kurumsal modelini sorgulamaktadır. Böylece son cümle nerede olduğu bilinmeyen orijinal elyazmasının Sırpça olduğunu kanıtlar mahiyettedir ve sonradan onun anlattıkları Çekçe ve Lehçeye çevrilmiştir. Lehçe bir nüshanın bulunması, Leh Devleti’nin bu dönemdeki gücüyle, Leh Kralı Jan Olbracht ile Bohemya ve Macaristan Kralı Vladislav’ın kardeş olmalarına bağlı olarak korkutucu olma potansiyel taşıyan bir ittifak kurmuş olmalarıyla açıklanır. Konstantin, şaşırtıcı bir biçimde, Macaristan’dan (bu devletin Osmanlı Devleti’nin yayılmasına karşı savaşta en ön safta olmasına rağmen) bahsetmemektedir. Demek oluyor ki, Konstantin’in kroniğini, en azından bir parçasını, Bohemya’da geçirdiği günler esnasında yazmış olması ihtimal dahilindedir. Bu metin ilk olarak uzun bir yazılı edebiyat geleneği olan ve Polonya’da yazının başlamasında büyük etkileri görülen Çekçe’ye, daha sonrasında ise Jan Olbracht ve Vladislav’ın anadilleri olan Lehçe’ye çevrilmiştir.</p>
				<p class="paragraf-3" xml:lang="tr-TR"><span>Yazarın kendi el yazısıyla yazılmış bir el yazması olmaması, hiçbir zaman var olmadığı düşüncesini doğuruyor. Esasında, hiçbir şey Konstantin’in bu kroniği kendi başına yazdığını veya belki birilerine Lehçe ya da Sırpçadan bozulmuş bir Çekçeyle anlattığını doğrulamıyor. Ne kadar bir zamanda yazıldığı konusunda da net bir fikre sahip değiliz. O çağlarda Arap alfabesiyle yazılan Türkçe’yi ne ölçüde bildiği konusunda da bilgimiz yok, sadece konuşma düzeyinde olabilir. Lehçe varsayımı, Leh kralına hitap metni temel alınarak; Çekçe hipotezi ise dilbilimsel analizlerle oluşturulmuştur. Fakat bunlar elyazmalarına ve elyazmalarını çoğaltan farklı kişilerin kendi katkılarını yapmış olmalarına ya da en azından dil ya da üslup değişiklikleri yapmış olma ihtimallerine bağlı olarak yapılan tahminlerdir.  En eski el yazmalarında Yunan harfleriyle yazılan Türkçe sözcüklerin varlığı, çoğaltanın bir yabancı dilde kelimeleri yazarken karşılaştığı zorluklara tanıklık edebilir.</span></p>
				<p class="paragraf-3" xml:lang="tr-TR">Lehçe ve Çekçe ilk iki el yazması birbiriyle benzeşir, Çekçe olan daha eskidir, açıkça XVI. yüzyılın başına tarihlenmektedir, fakat ikisinin de orijinal olduğu iddia edilemez, elimizdeki tüm el yazmaları kopya niteliğindedir. Bugün bile metnin ilk olarak hangi dilde yazıldığını bilmiyoruz: Sırpça, Çekçe veya Lehçe yazılmış olabilir. Uzun süre boyunca, orijinalinin Lehçe, diğerlerinin çeviri olduğunu düşündük; özellikle Jan Łos’un bunda büyük etkisi oldu. Çekçe metin, genelde Lehçe’ye göre daha iyi bir dil bilgisine dayanıyor. Çeviri sırasında iyileştirildiği veya kötüleştirildiği düşünülebilir. Yakın zamanda yapılan dilbilim araştırmaları<span class="char-style-override-10"><a class="footnote-link" href="#footnote-225-2" id="footnote-225-2-backlink">2</a></span> tersini gösteriyor: İçerdiği çok sayıda Çekçe etkisi gösteren ifadeler nedeniyle, esasen Lehçe metnin çeviri olduğu söylenebilir. Aynı zamanda Çekçe metin de Lehçe etkisi gösteren ifadeler içeriyor.</p>
				<p class="paragraf-3" xml:lang="tr-TR">Jan Łos’un Lehçe edisyonu ilk iki el yazması üzerine kuruludur, fakat tamamlanmamış cümleleri tamamlayabilmek veya kapalı bölümleri aydınlatmak için diğer hepsini kullanmıştır. Dilbilgisi ve sözcüklerle ilgili baskılardaki tüm farklılıkları ortaya koymuştur. Bu sıfatla, metni süsleyen pek çok Türkçe kelimenin yazımı, çoğaltanların fantezilerini gösterir: İki defa aynı yazıma rastlanmaz, sadece iki el yazması arasında değil, aynı el yazmasının içinde de durum böyledir. Bu kelimeler ilk kez yazıldıkları veya söylendikleri zaman, Konstantin’in, hatta bir de yazan kişinin telaffuz süzgecinden geçmişti. Ondan sonra bilinmeyen kelimeler tekrar tekrar yeniden yazıldı, bu kelimelergitgide daha fazla deforme oldu, Slav kulağına, yani çok farklı bir fonetik modele adapte edildi. Bu süreçte yazılı Türkçe’nin etkisinin olması mümkün değildi, çünkü o dönemde bu dil Arap alfabesi kullanılarak yazılıyordu.</p>
				<p class="paragraf-3" xml:lang="tr-TR">Birkaç örnek yeterli olacaktır: <span class="char-style-override-9">yeni kâhyalar</span> sıfatını taşıyan görevliler, çeşitli metinlere şu şekillerde geçmiştir: <span class="char-style-override-9">jenkichaje, jemkichaje, zemkichaje, zenikuchaje, gemlehaje, jenikiechaj</span>. Türkçe çoğul ekine (-lar) yer verilen bir istisna hariç tutulursa hepsinde Lehçe çoğul eki (-e) vardır,. Kelimelerin başlangıcı için önemli sayıda çeşitlilik mevcuttur. Özel isimler için de durum farklı değildir. Sihirli kılıç <span class="char-style-override-9">Zülfikar’</span>ın adı <span class="char-style-override-9">Delffiraryi, Ditikam, diffikari, delficary, zalcifer, delffikari, dilfficary </span>olmuştur. Sırp versiyonunda <span class="char-style-override-9">Balmužević </span>şeklinde yazılan karakter, diğer metinlerde şu şekillerde yazılmıştır: <span class="char-style-override-9">Pambdamosowicz, pan Błamusowicz, pan Stanczowicz, Bojaczowicz, Beaumuzowicz, Sameszewicz, Stamowicz</span>.<span class="char-style-override-9"> </span>“Pan”  bey demektir ve zaman zaman isimlere eşlik ederek bu anlamı katmıştır. Son örnek, dilden dile aktarılan bir şeyin ilk kez yazıya geçişinden kaynaklanan çeşitliliktir: <span class="char-style-override-9">Sziladmichał, Siloadmiał, Siload Michał, Sylohad Michał, Siloadmichał. </span>Gerçekte söz konusu olan Szilágyi Mihály’dir ve bu noktada Macarca’da soyadınız her zaman adın önüne yazıldığını eklemek gerekmektedir.</p>
				<p class="paragraf-3" xml:lang="tr-TR"><span class="char-style-override-9">Türk Kroniği</span>’nin mevcut Fransızca versiyonu Jan Łos tarafından hazırlanan Lehçe metnin bir çevirisidir. Jan Łos tarafından sistemli bir şekilde belirlenen çok sayıdaki farklı yazılış ve anlamak için gerekli olan diğer el yazmalarından ilaveler, burada belirtilmemiştir. Yalnız birkaç yerde karşıt anlam taşıyan farklı yazılışlara yer verilmiştir. Varolan metin yaklaşık olarak XVI. yüzyıl Lehlerine hitap ediyordu; mevcut çeviri ise XXI. yüzyıl Fransızlarına hitap ediyor. Buna bağlı olarak eski tarz ifadeler içermiyor, dönemin dilini ve stilini taklit etmeye çalışmıyor, buna karşılık kaynak metne son derece sadık kalmaya çabalıyor. Birden fazla seçenek söz konusu olduğunda, en tutarlı olan seçildi.</p>
				<p class="paragraf-3" xml:lang="tr-TR">Özel isimlerin, Türkçe ve Sırpça kelimelerin noktalaması normalleştirildi: Lehçe metinde farklılık gösterse de, aynı kelime kitapta her zaman aynı şekilde yer aldı. Buna karşılık, benimsenen imla bu dillerin yazım kurallarına uygun düşmemektedir: Kelimeler saf bir Fransız fonetiğiyle yazılmıştır. Örneğin, Türkçe bir tabir olan Küçük bayram, (<span class="char-style-override-9">petite fête</span>), Lehçede <span class="char-style-override-9">Kiczyk bajram </span>(ya da <span class="char-style-override-9">kninbus bajram, kiezik bajram, kizyk bajram, czaczuk bajron, kuczuk bajram, cuczuk bajram</span>) şeklinde yazılır, burada <span class="char-style-override-9">kutcuk bairam</span> şeklinde yer almıştır. Büyülü kılıç <span class="char-style-override-9">Zulficar</span>, Zve<span class="char-style-override-9">č</span>aj Kalesi <span class="char-style-override-9">Zvétchai </span>olarak yazılmıştır. Bunun, kulaktan duyularak yazılmış olan ve çağının okuma yazma bilmeyişinden etkilenip yüksek sesle okunmak için yazılmış olan Lehçe metnin etkisini yeniden ortaya koymak gibi bir hedefi vardır. Türkçe ve Sırpça kelimelerin güncel doğru yazımları dipnotlarda verilmiştir.</p>
				<p class="paragraf-3" xml:lang="tr-TR"/>
				<div class="footnotes">
					<div class="footnote">
						<p class="dipnot-1" xml:lang="tr-TR"><a class="footnote-anchor" href="#footnote-225-1-backlink" id="footnote-225-1">1</a>. <span class="char-style-override-9">Pamiętniki janczara czyli Kronika turecka Konstantego z Ostrowicy, </span>Kraków, Akademia Umiej<span class="char-style-override-9">ę</span>tności<span class="char-style-override-9">, 1912.</span></p>
					</div>
					<div class="footnote">
						<p class="dipnot-1" xml:lang="tr-TR"><a class="footnote-anchor" href="#footnote-225-2-backlink" id="footnote-225-2">2</a>. Gordana Jovanovic, <span class="char-style-override-9">Studia nad jezykiem “Pamietnikow janczara”, </span>Krakow, Uniwersytet Jagiellonski<span class="char-style-override-9">.</span></p>
					</div>
				</div>
			</div>
		</div>
	</body>
</html>