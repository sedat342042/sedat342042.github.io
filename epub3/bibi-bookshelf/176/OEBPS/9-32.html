<html xmlns="http://www.w3.org/1999/xhtml">
	<head>
		<title>9-32.html</title>
		<link href="template.css" rel="stylesheet" type="text/css"/>
	</head>
	<body>
		<div id="x9-32.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-34">Otuz Dördüncü Kısım</p>
				<p class="ana-alt">Bosna Kralıyla Yapılan Barış Hakkında</p>
				<p class="paragraf-1">Kral Tomaş’ın<span class="dipp" style="font-size:0.82em;"><a class="footnote-link" href="#footnote-225-115" id="footnote-225-115-backlink">115</a></span>, Sultan Mehmed’den on beş yıl müddetli bir barış istediği sıralarda Sultan Mehmed ordularına Edirne’ye doğru harekete geçmeyi emretmişti. Ancak kimse birliklerin kime karşı yürüdüklerini bilmiyordu. Olup bitenleri anlamayan Bosnalı elçiler, tüm ordu hazır olana değin orada beklediler. </p>
				<p class="paragraf-1">Bir keresinde, daha öncede geldiğim bir mahzen içindeki hazine dairesine gittim. Bu mahzen benim genç biraderlerimden birine emanet edilmişti ve o, hiç hareket etmeden burada beklemek zorundaydı. Amma velakin bana hasret duyduğu vakit, haber yollardı ve ben de beklemeksizin davetine icabet ederdim. Benden hemen sonra Divan-ı Hümayun beylerinden Mahmud ve İshak Paşalar yalnız başlarına geldiler. Onları gören biraderim beni saklanmam için bir yere götürdü. Ben de görmesinler diye sandıkların arasına gizlendim. Onlar gelince biraderim önlerine halı serdi. Yan yana oturup Bosna Kralı’nın barış teklifini mütalaa etmeye koyuldular. Mahmud Paşa’nın “Ne yapmalıyız?” sorusuna, İshak Paşa “Teklifini kabul edip üstlerine yürüyelim; aksi takdirde Bosna’yı asla fethedemeyiz. Zira hem dağlık bir memleket hem Hırvat ve Macar Krallarıyla beraber başka beyler de yardıma gelecektir. Böylece kendine bir şey yapılmasını engeller. Velhasıl barış yaparız; cumartesi ayrılmaları halinde çarşamba yola koyuluruz, Bosna yakınlarındaki <span class="char-style-override-9">Sitnitsa</span>’ya kadar. Orada, hiç kimse padişahın Bosna’ya yürüyeceğini bilmeyecek”. Böyle halleştikten sonra padişahın huzuruna gittiler, ben de onların arkasından oradan çıktım.</p>
				<p class="paragraf-1">Ertesi gün, on beş sene boyunca barışa saygı gösterip ona sadık kalacaklarına dair söz verdiler. Bunun da ertesi günü, cuma, Bosna Kralı’nın elçilerinin yanına gittim ve onlara “Kıymetli Efendiler, Sultan Mehmed ile bir barış yaptınız mı?” diye sordum ve onlar da “Rabbimize şükürler olsun ki istediğimiz şeyi aldık.” şeklinde cevap verdi. Bunun üstüne “Şüphesiz şunu size söylemem gerekir ki hiçbir anlaşma yapmadınız.” dedim. En yaşlıları bu hususta daha fazla şey öğrenmek istedi; ancak onları tuzağa düşürmek istediğimi düşünen en gençleri, onun bu merakının önüne geçti. Şöyle bir soru sordum: “Ne gün ayrılmanız gerekiyor?” Cevapları “Cumartesi sabahı” oldu. Bildiklerimi anlattım: “Biz ise sizin çarşambadan itibaren sizin peşinize düşeceğiz ve Bosna’ya kadar sizi izleyeceğiz. Size vakti geldiğinde hatırlamanız için hakikati söylüyorum”. Katıla katıla güldüler, ben de çekip gittim. </p>
				<p class="paragraf-1">İki paşa arasında geçen bu mütalaa sırasında bir şeye daha karar verildi: Padişah Edirne’yi terk eder etmez Trabzon İmparatoru’nun kellesi alınmalıydı. Ve aynen böyle oldu. Çarşamba günü yola çıktık, cuma günü imparator idam edildi<span class="dipp" style="font-size:0.82em;"><a class="footnote-link" href="#footnote-225-116" id="footnote-225-116-backlink">116</a></span>. Bosna’ya kadar yürüdük ve Boşnak Prens Kovaçeviç’in<span class="dipp" style="font-size:0.82em;"><a class="footnote-link" href="#footnote-225-117" id="footnote-225-117-backlink">117</a></span> topraklarına vardık. İstila ile şaşkına dönen Kovaçeviç, padişaha boyun eğdi; lakin hemen ardından kellesi vuruldu. Krallık topraklarında ilerlemeye devam etti ve ilk önce Bobovats<span class="dipp" style="font-size:0.82em;"><a class="footnote-link" href="#footnote-225-118" id="footnote-225-118-backlink">118</a></span> kalesini kuşattı. Beraberinde toplar olmadığından onları kalenin önünde döktürdü ve sonra bu silahlar sayesinde kaleyi ele geçirdi. Barış yapmaya gelen elçilere gelince onları bu şehirde bulduk ve ilk konuşmamızı akıllarına getirerek benimle konuştular; fakat artık çok geçti.</p>
				<p class="paragraf-1">Padişah, kaleye bayrağını çekti ve Yayça’ya<span class="dipp" style="font-size:0.82em;"><a class="footnote-link" href="#footnote-225-119" id="footnote-225-119-backlink">119</a></span> doğru devam etti. Daha hızlı gitmek için Mahmud Paşa ile yirmi bin atlıyı öncü olarak yolladı. Bunu Kral Thomas’ı kalede kıstırmak için yaptı; çünkü muhafız alayının olmadığını öğrenmişti. Thomas ise Türklerin geldiğini haber alınca hemen adam toplamak için sabahtan akşama kadar uğraşmış. Bu sayede Kiloç kalesine, öğlene kadar biraz olsun dinlenmek ister bir halde varmış. Hemen ardından Türkler bu kalenin yakınlarına geldi ve Kral Thomas’ın burada olduğunu bilmeden yanından geçip gittiler, ta ki saraydan kaçan bir namussuzun biraz ekmek için kralın orada olduğunu Türklere söylemesine dek. Bunu öğrenen Mahmud Paşa kaleyi muhasara etti ve ertesi gün, canının bağışlanacağına dair Venedik sabunundan bir kitap üstüne yemin ederek kralı dışarı çıkarttı. Sultan Mehmed Yayça’ya geldi ve kral, bir arkadaşıyla<span class="char-style-override-10">*</span> beraber onun huzuruna getirildi. Efendilerinin yakalandığını gören kaledeki adamları, teslim oldular. Padişah sarayı ele geçirdi. Kralı ve onun yakın dostunu idam ettirdi; sonra Kral Thomas’ın topraklarının tamamında hâkimiyetini ilan etti.</p>
				<p class="paragraf-1">Birliklerinin bir kısmını bu kaleye yerleştirdikten sonra padişah, payitahtına döndü ve beni de Yayça yakınlarındaki Zeniça<span class="dipp" style="font-size:0.82em;"><a class="footnote-link" href="#footnote-225-120" id="footnote-225-120-backlink">120</a></span> kalesine bıraktı. Kaleye sahip çıkmam için bana, elli yeniçeri ile onların altı aylık ulufesini verdi. Üstelik bana yardım edecek otuz da Türk vardı. Türk Sultanı Bosna ülkesini terk ettiğinde, Kral Matyas ilk kışı beklemeden Bosna’ya geldi. Yayça’yı ve aynı şekilde benim bulunduğum Zeniça’yı kuşattı. Türklere teslim olan ve onların tarafına geçen şehirdeki ve saraydaki Boşnaklar, Türk sancağının dalgalandığı burçlarda mevzi aldı. Bu burcu ele geçirip Türk bayrağını aşağı attılar ve Türklere saldırdılar. Bunu gören Macarlar, hızlıca ve mertçe bu burçlara tırmandı. Şehre girdiler ve şehri ele geçirdiler. Buna mukabil Türkler kalede mevzilendi.</p>
				<p class="paragraf-1">Kral Matyas burada sekiz hafta kaldı ve Türklere saldırdı. Toplarla teçhiz edilmiş bir başka orduyu Zeniça’ya yolladı. Oradaki kaleyi almak istiyordu. Surlar çok kötü bir haldeydi. Çok büyük bir tahrip mevcutsa da her gece surları onarıyorduk. Yayça kalesi düşene kadar bu kaleyi elimizde tuttuk<span class="dipp" style="font-size:0.82em;"><a class="footnote-link" href="#footnote-225-121" id="footnote-225-121-backlink">121</a></span>. Matyas, Yayça kalesini bir anlaşma sayesinde almıştı ve aceleyle ele geçirdiği Zeniça’ya geldi. Teslim olmak zorunda kalmıştık. Yayça ve Zeniça’daki Türklerin çok küçük bir kısmı Osmanlı topraklarına geri dönebilmişti; çünkü Matyas Türkleri hâkimiyetinde tutmak istiyordu. Bense, bana Hıristiyanlar arasına geri dönme şerefini verdiği için Rabbime şükrediyordum.</p>
				<p class="paragraf-1">Matyas, Yayça ve Zaniça’yı almıştı; aynı vakitlerde Bosna, Minnet oğlu Mehmed Bey’in<span class="dipp" style="font-size:0.82em;"><a class="footnote-link" href="#footnote-225-122" id="footnote-225-122-backlink">122</a></span> emri altındaydı ve onun adına Yayça’da Harambaşı İlyas<span class="dipp" style="font-size:0.82em;"><a class="footnote-link" href="#footnote-225-123" id="footnote-225-123-backlink">123</a></span> hizmet görüyordu. Lakin Harambaşı İlyas da ben ve diğer Türkler gibi Kral Matyas’ın yanında tutuldu.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-115-backlink" id="footnote-225-115">115</a>.  Styepan Tomaşeviç, 1461 ile 1463 yılları arasında hüküm süren, daha önce anılan Bosna Kralı Toma<span xml:lang="ar-SA">ş</span>’ın oğludur.  1459’da kısa bir süre için Sırbistan Despotluğunu elinde tutmuştur.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-116-backlink" id="footnote-225-116">116</a>.  1 Kasım 1463.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-117-backlink" id="footnote-225-117">117</a>.  Boşnak beylerinden Tvrtko Kova<span xml:lang="ar-SA">ç</span>evi<span xml:lang="ar-SA">ç</span>, Drina nehri yakınlarındaki bir bölgeyi yönetiyordu. </p>
					</div>
					<div class="footnote">
						<p class="dipnot"><a class="footnote-anchor" href="#footnote-225-118-backlink" id="footnote-225-118">118</a>.  Bobovats, Saraybosna’nın kuzeybatısında bir şehirdir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-119-backlink" id="footnote-225-119">119</a>.  Yayça (Jajce), Bosna Krallığının başkenti. Saraybosna’nın kuzeybatısında, Banyaluka yolu üzerinde yer alır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-120-backlink" id="footnote-225-120">120</a>*  Mahmut Paşa’nın yemini üzerine Kral ile birlikte teslim olan kardeşi ve üç oğludur. (Uzunçarşılı, <span class="char-style-override-9">Osmanlı Tarihi</span>, TTK, Ankara, 2011, c.II, s.82) (ç.n.)</p>
						<p class="dipnot">.  Zeniça, Bosna’daki Vrbas nehri kıyısında, Yayça’nın kuzeyindedir. </p>
					</div>
					<div class="footnote">
						<p class="dipnot"><a class="footnote-anchor" href="#footnote-225-121-backlink" id="footnote-225-121">121</a>.  Aralık 1463.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-122-backlink" id="footnote-225-122">122</a>.  Bosna’daki Osmanlı sancakbeyi.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-123-backlink" id="footnote-225-123">123</a>.  Yayça’daki birliğin kumandanı.</p>
					</div>
				</div>
			</div>
		</div>
	</body>
</html>