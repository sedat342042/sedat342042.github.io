<html xmlns="http://www.w3.org/1999/xhtml">
	<head>
		<title>9-15.html</title>
		<link href="template.css" rel="stylesheet" type="text/css"/>
	</head>
	<body>
		<div id="x9-15.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-17">On Yedinci Kısım</p>
				<p class="ana-alt">Sırbistan’ın İlk Despotu Stefan’ın Hikâyesi</p>
				<p class="paragraf-1">Sultan Bayezid, Türklerin yedinci sultanıydı. Sırbistan’ın fethini müteakip babası Murad’dan sonra tahta çıktı. Şeref dolu hatıralarıyla Prens Lazar’ın Stefan isimli bir oğlu ve Despina ile Mara<span class="dipp" style="font-size:0.82em;"><a class="footnote-link" href="#footnote-225-30" id="footnote-225-30-backlink">30</a></span> isimlerinde iki kızı vardı. Sultan Bayezid, Despina’yı eşi olarak aldı ve Stefan’a çeyiz olarak Morava’nın bu kıyısından Tuna’ya kadar uzanan bölgeyi verdi. Stefan böylece Sırbistan’ın ilk despotu oldu ve Hükümdar Vuk’a Sitnitsa adlı toprağı verdi. Onun eşi de despotun diğer kız kardeşi Mara’ydı. Vuk’un<span class="dipp" style="font-size:0.82em;"><a class="footnote-link" href="#footnote-225-31" id="footnote-225-31-backlink">31</a></span> Curac adında bir oğlu vardı. Sultan Bayezid ordusunu toplayıp despotla beraber Sava Nehri’ni geçerek Macaristan üzerine yürüdü. Yağmaladıktan, yaktıktan ve katlettikten sonra bugün Belgrad’ın olduğu yere geri çekilip mevzilendiler. Şehir o vakitlerde henüz kurulmamıştı. Türklerin Macaristan’a yaptığı bu ilk akın, İmparator Sigismund’un<span class="dipp" style="font-size:0.82em;"><a class="footnote-link" href="#footnote-225-32" id="footnote-225-32-backlink">32</a></span> hükümdarlığı devrinde vuku buldu veya biraz daha önce. </p>
				<p class="paragraf-1"><span class="char-style-override-11">Sultan Bayezid Tuna’yı geçti ve aynı zamanda kayınbiraderi olan despota: “Despot, sen burada kal ve bu yere bir kale inşa et. Seni rahatsız etmeyeceğim. Lakin seni ihtar ediyorum, pek çok düşmanın var ve eğer benim seni çağırdığım söylenirse gelme. Seni bırakıyorum ki başını kurtarasın.” Despot ona teşekkür etti ve orada kaldı. Bugün de ayakta olan Belgrad kalesini inşaya koyuldu. </span></p>
				<p class="paragraf-1"><span class="char-style-override-11">Bu arada, Sultan Bayezid’e Timur ya da Timurlenk adındaki Tatar hükümdarının kalabalık bir orduyla İran’a vardığı haberi geldi. Haberi duyar duymaz, ona meydan okumaya gitti. Karısı Despina’yı ve despotun yeğeni Curac’ı da beraberinde götürdü. Denizi aşıp Anadolu’yu geçti ve Yıldız Dağı’nın eteklerine kadar geldi. Ulu Hakan</span><span class="char-style-override-15">*</span><span class="char-style-override-11"> da gelmişti. Muharebenin dördüncü günü sonunda Ulu Hakan, Sultan Bayezid’i mağlubiyete uğrattı ve esir aldı. Curac yaralı halde kaçtı</span><span class="dipp char-style-override-11" style="font-size:0.82em;"><a class="footnote-link" href="#footnote-225-33" id="footnote-225-33-backlink">33</a></span><span class="char-style-override-11">. Sultan Bayezid, kendisine yakın olmasını emreden Han’ın huzuruna getirildi; aynı şekilde karısı Despina’yı da getirtti. Ona ayakta durmasını ve mey sunmasını emretti. Maksadı Bayezid’e acı çektirmek ve karısını savaşa getirdiğine pişman etmekti. Ona bir şey yapmak istemedi, sadece tüm maiyetiyle ülkesine geri yollamak istiyordu.</span></p>
				<p class="paragraf-1"><span class="char-style-override-11">Karısını bir başkasına hizmet ederken görmek Sultan Bayezid’e o kadar acı verdi ki yüzüğüyle intihar etti; çünkü bu yüzükte tuhaf tesiri olan bir taş bulunuyordu. Yüzüğü takması pek çok şey için ona yardımcı oluyordu. Birinin hayatına acısız son vermek istediğinde, parmağıyla taşı hareket ettirir ve zehri akıtırdı. Yüzüğü böyle ağzına götürdü, kısa bir süre orada tuttu ve öldü. Bu derece uğursuz bir harekete tanık olan Timur: </span>“Yakan battı kendisma kimistur.”<span class="char-style-override-10">**</span><span class="char-style-override-11"> dedi, kendi dilinde söylediği bu cümle şu anlama geliyordu: “Kendini öldürmesi ne kadar tuhaf; hâlbuki ben vatanına dönmesine müsaade etmek istiyordum ve kendini böyle alçakça zehirlemesine üzüldüm.” Tüm maiyetinin gitmesine müsaade ederek Despina’nın Bursa’ya yolcu edilmesini sağladı. Bu, Türklerle Ulu Hakan arasındaki savaşın sonuydu.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-30-backlink" id="footnote-225-30">30</a>.  Ya da Mari. Bayezid, Kosova’nın mağlubunun kızıyla evlendi ve onun ağabeyine, Stefan Lazareviç (1389-1427), Sırp Despotluğu’nu verdi. Stefan, kayınbiraderi sultanla hükümdarlığı süresince(1389-1402) işbirliğinde bulundu.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-31-backlink" id="footnote-225-31">31</a>.  Vuk Brankoviç (1345-1397), günümüzde Kosova’ya ve Makedonya’ya kadar olan güney Sırbistan’ı elinde tutan Sırp prensi. Kosova Savaşı sonrası, Sırp prenslerinin en güçlüsü oldu. Macaristan’ın tanınan müttefiki. Sırp halk şarkılarında sık sık kendisinden Kosova Savaşı’nda er meydanından kaçan ve mağlubiyete sebebiyet veren hain olarak bahsedilir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-32-backlink" id="footnote-225-32">32</a>. <span xml:lang="ar-SA"> Lüksemburglu Sigismund, 1385’te Macar tacını giydi.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-33-backlink" id="footnote-225-33">33</a>*  Konstantin, Timur’dan Ulu Hakan olarak bahseder. (ç.n.)</p>
						<p class="dipnot">.  Konstantin burada Yıldırım Bayezid’in yok olmuş kuvvetleri ile Orta Asya’nın fatihi Timurlenk arasında geçen Ankara Savaşı’ndan (28 Temmuz 1402) bahsetmektedir. Stefan Lazareviç ile Curac Brankoviç’in askerleri de bu savaşta yer aldı. Bu mağlubiyet, Osmanlıların Avrupa’daki fetihlerini bir süreliğine durdurdu.</p>
						<p class="dipnot">**  Konstantin, Timurlenk’in ağzından muhtemelen Orta Asya’da konuşulan Çağatay lehçesinde bir şeyler naklediyor. Fakat zamanla bozulan bu ifadeyi anlamak güçtür. (ç.n.)</p>
					</div>
				</div>
			</div>
		</div>
	</body>
</html>