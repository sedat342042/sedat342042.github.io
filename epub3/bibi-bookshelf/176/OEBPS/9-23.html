<html xmlns="http://www.w3.org/1999/xhtml">
	<head>
		<title>9-23.html</title>
		<link href="template.css" rel="stylesheet" type="text/css"/>
	</head>
	<body>
		<div id="x9-23.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-25">Yirmi Beşinci Kısım</p>
				<p class="ana-alt">Murad’ın Oğlu Sultan Mehmed’in Devrine Dair</p>
				<p class="paragraf-1"><span>Sultan Mehmed babası Murad’dan sonra tahta çıktı</span><span class="dipp" style="font-size:0.82em;"><a class="footnote-link" href="#footnote-225-59" id="footnote-225-59-backlink">59</a></span><span>. Çok kurnazdı ve mütareke vesilesiyle aldatabildiği herkesi aldatıyordu. Tebaasının sadakatsizliği onu kaygılandırıyordu ve ona sitem edildiğinde deliye dönüyordu. Üvey anası olan despotun kızı Mara’yı cömertçe bir çeyizle despota gönderdi. Bu çeyiz iki toprak parçasından mütevellitti: </span><span class="char-style-override-9">Topliça </span><span>ve </span><span class="char-style-override-9">Hlipolitse. </span><span>Türk padişahı, despot ve oğlu Lazar [hayatta olduğu müddetçe] ona saldırmayacağına dair bir antlaşma yaptı. Antlaşma çerçevesinde despot gerektiği takdirde sultana bin beş yüz at göndermeyi ve her yıl on bin beş yüz altınlık bir vergi vermeyi taahhüt etti. Despot bu icapları kabul etti ve bunlarla tatmin oldu. Fakat Sırplar tersini düşünüyordu, zira Sultan’ın antlaşmaya sadık kalacağını düşünmüyorlardı ve despota bu antlaşmayı onaylamaması için şunları söyleyen bir mektup gönderdiler: “O, sizi aldatmak ya da başka birini alt etmek istiyor. Onunla işi biter bitmez karşımıza geçecektir.” Bu doğruydu. Zira Sultan, despotla bu antlaşmayı emniyette olmak için yapmıştı</span><span class="char-style-override-10">*</span><span>. Despot şöyle cevap verdi: “Macaristan’ın başına bir kral geçmesini beklerken bunu yapmak zorundayım, zira Yanoş’a güvenemem.” Bu antlaşmanın yapılması, bu sebebe dayanmaktaydı</span><span class="dipp" style="font-size:0.82em;"><a class="footnote-link" href="#footnote-225-60" id="footnote-225-60-backlink">60</a></span><span>.  </span></p>
				<p class="paragraf-1">Despotla antlaşmasından sonra Mehmed, Rum imparatoruyla da aynısını yaptı, on beş yıl boyunca sadakatle ateşkese uyacağına söz verdi. Antlaşma yapıldığı gibi, çok yaşlı ve nam salmış bir kâfir prensi olan Karaman’ın üzerine yürüdü. Kimileri onun Kral Darius’un<span class="char-style-override-10">*</span> soyundan geldiğini söyler. Sultan Mehmed, onun birkaç şehrini ve kalesini aldıktan sonra ülkesine geri döndü. Bu prensin ülkesine Karamanya denir ki, bu Kilikya anlamına gelir<span class="dipp" style="font-size:0.82em;"><a class="footnote-link" href="#footnote-225-61" id="footnote-225-61-backlink">61</a></span>.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-59-backlink" id="footnote-225-59">59</a>.  II. Murad 1451’de vefat etti, Sultan Mehmed ise 1481’e kadar tahtta kaldı.</p>
						<p class="dipnot">*  Sultan Mehmed, sadece iki yıl sonra İstanbul’u fethedecekti. Bu antlaşmayla ülkenin batısını güvenlik altına aldı. (ç.n.)</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-60-backlink" id="footnote-225-60">60</a>.  Konstantin, burada sahibinin sesiyle konuşuyor: Brankoviç’in Macaristan’ın yasal kralının sadakatine güvenmediğini ve buna bağlı olarak sultana karşı savaşa girmeyi reddettiğini söyleyerek, bunu yazdığı dönemde (1490 ile 1500 arasında) gayet iyi belirtiyor ki, bu antlaşmadan sonra bir tabiilik bağı kurulmuştur.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-61-backlink" id="footnote-225-61">61</a>*  Kral Darius: MÖ 549-MÖ 485 yılları arasında yaşamış büyük imparator. Yaptığı fetihlerle Pers İmparatorluğu’na altın <span xml:lang="ar-SA">ç</span>ağını yaşatmıştır. (ç.n.)</p>
						<p class="dipnot">.  Karamanoğulları, uzun bir süre boyunca Osmanlılarla, Orta Doğu’da rekabet içinde olmuş bir beyliktir. Tam olarak topraklara katılması 1483’te olmuştur.</p>
					</div>
				</div>
			</div>
		</div>
	</body>
</html>