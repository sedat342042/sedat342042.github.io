<html xmlns="http://www.w3.org/1999/xhtml">
	<head>
		<title>9-46.html</title>
		<link href="template.css" rel="stylesheet" type="text/css"/>
	</head>
	<body>
		<div id="x9-46.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-48">Kırk Sekizinci Kısım</p>
				<p class="ana-alt">Sultan Saray Ahalisine Nasıl Görünür</p>
				<p class="paragraf-1">Adet olduğu üzere padişah, nedimlerine haftada iki gün görünür. Tüm nedimler hazır bulunmalı ve sultanla aralarındaki mesafeyi muhafaza etmelidir. Hizmetkârları her yandan gelir, hediyeler taşımaktadırlar ve bir kere ortaya çıktılar mı, acil bir vaziyet vuku bulmadıkça saraya geri dönmezler. Kendilerine verilecek emirleri beklerler.</p>
				<p class="paragraf-1">Sultan burada boy göstermelidir; zira bunu yapmazsa saray ahalisi sorular sorar, onun başına kötü bir şey gelmiş olmasından ve veliahdından önce bir başkasının tahta çıkmış olmasından korkarlar. Ve eğer hastaysa, hastalığının ne olduğundan haberdar olmak isterler.</p>
				<p class="paragraf-1">İmparatorun Türk dilindeki isimleri: Büyükbey, “Türk hükümdarı” manasına gelen Hünkâr, iktidar manasındaki Mirza, Sultan ve atalarından dolayı Osmanoğlu’dur. Diğerleri ona Allah’tan başka kimseye yakışmayan “tüm sıfatların üstündeki sıfat” anlamına gelen Padişah der. Zira Allah’a “Yer Gök Yaradan Padişah” derler.</p>
			</div>
		</div>
	</body>
</html>