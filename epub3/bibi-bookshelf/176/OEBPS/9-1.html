<html xmlns="http://www.w3.org/1999/xhtml">
	<head>
		<title>9-1.html</title>
		<link href="template.css" rel="stylesheet" type="text/css"/>
	</head>
	<body>
		<div id="x9-1.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-2">İkinci Kısım</p>
				<p class="ana-alt">Muhammed’e ve Yardımcısı Ali’ye Dair</p>
				<p class="paragraf-1">Muhammed’in Fatıma isminde bir kız kardeşi<span class="dipp" style="font-size:0.82em;"><a class="footnote-link" href="#footnote-225-4" id="footnote-225-4-backlink">4</a></span> vardı. Fatıma’yı, insanları dinine çağıran yardımcısı Ali’ye zevce olarak verdi. Muhammed, Hıristiyan dinini yermek hususunda konuşup dersler veriyordu. İnsanların dünya işlerine ilahi hususlardan daha meyilli olduğunu bildiği için dinini dünyaya göre inşa etti. Ve onun yolundan gidip tedrisatını kabul edenlere dünyevi hazlar, cennette saltanat ve zenginlikler vaat ediyor, bu nimetleri iyi insanlar için ayırıyor ve muhafaza ediyordu. Ali, muhaliflerine karşı muhtelif eziyet usulleri kullanıyordu. Kâfirler, Ali’yi Muhammed gibi bir peygamber olarak görüyordu; onun cesur ve kuvvetli bir insan olduğu söylenegelmişti.</p>
				<p class="paragraf-1">Oysa Zülfikar adında harikulade keskin ve rivayete göre vurduğu her şeyi, demirden ya da tunçtan imal edilmiş olsa bile, bir ağ gibi parçalayıveren sert bir kılıcı varmış.<span class="dipp" style="font-size:0.82em;"><a class="footnote-link" href="#footnote-225-5" id="footnote-225-5-backlink">5</a></span> Bu husustaki bir başka rivayet ise zevcesi Fatıma’nın bir büyücü olduğunu ve onun, ilmiyle Zülfikar’ı böylesine keskin kıldığını söyler. Muhammed, kırk beş yılını itikadını yaymaya çalışarak geçirdi.<span class="char-style-override-13">*</span> Ölüm döşeğindeyken, tüm müminleri topladı ve onlara salık verdi: “Cenaze merasimimi düzenleyin ve dirildiğim gün hazır bulunun. Emirlerime harfiyen uyun, dinden sapmalara izin vermeyin; zira ben size hak dini öğütledim. Allah’ın seçtiği yeni İsrail olun. Beni Medine’ye defnedin ve Ali’ye riayet edin; çünkü Mahşer Günü’nde uyanacağım ve sizleri, hep beraber şad olacağımız o diyara götüreceğim. Diğerlerine karşı hoşgörülü ve adil olun. Kölelerinizi azat edin; zira biz Allah değiliz ki onları ölümlerine kadar tutalım. Çoğalın, çünkü sizin adaletinizi görenler, sizinle kalacaklar ve yolunuzu takip edecekler.” Muhammed’in vefatından sonra Ali <span class="char-style-override-9">Gormendia</span> kayalığına çile doldurmaya çıktı. Müthiş ıstırabını bir nebze olsun dindirebilmek için kılıcını kırmak istiyordu, onu kayaya vurdu ve kılıcın kayanın içine gömüldüğünü gördü. Bu mucizeyi görünce, kılıcının bu derece kuvvetli olduğundan haberdar olmayan Ali rivayete göre şunları söyledi: “Zülfikar, Allah’a karşı gelmemek için dur!”</p>
				<p class="paragraf-1">Ali, Muhammed’in vefatından sonra dokuz yıl daha yaşadı.<span class="char-style-override-10">*</span> Son yıl, ölüm döşeğindeyken kâfirler heyetini bir araya topladı ve onları Muhammed’in emirlerini harfiyen uygulamaya davet etti: “Çünkü bu din, diğerlerinden mükemmeldir; işte bu yüzden elimizden geldiği yerde gâvurları, bize saldırmasınlar diye alt etmemiz gerekir. Hanelerini arayın; bu, onların bize gelmelerini beklemekten yeğdir.” Ecelinin geldiğini gördüğünde, kılıcını denizin dibine attı. Kafirler, kılıcın atıldığı yerde, denizin üç gün boyunca Ali için fırtına kopmuşçasına dalgalandığını anlatır. Üzerlerinde hamayil<span class="char-style-override-10">**</span> namında küçük bir kitabı, mukaddesmiş gibi taşımaları bu yüzdendir. Hele harptelerse bizim İncil taşıdığımız gibi onlar da kollarının altında bu kitabı taşır. Üstüne Zülfikar resmedilmiş bu kitabın, muharebe esnasında çok büyük faydaları olduğunu söylerler ve eğer bu kitabın üstüne yemin ederlerse sözlerinde dururlar. Fakat Venedik sabunundan mamul sahte kitapları da var; eğer birini katletmek isterlerse kitaba benzeyen bu sabun parçası üzerine yemin ederler. Hakkında böylesi bir yemin ettikleri zat uzun süre yaşamayı beklememeli; tıpkı Bosna Kralı gibi.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-4-backlink" id="footnote-225-4">4</a>.  Fatıma, Peygamberin kız kardeşi değil; kızıdır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-5-backlink" id="footnote-225-5">5</a>.  İki uçlu Zülfikar’a dair bu rivayetler İslam’ın ilk asırlarından beri anlatılır. Bu, Hz. Muhammed’in yeğeni ve damadı Hz. Ali’nin cengâver şahsiyetinin bir timsali sayılır.</p>
						<p class="dipnot">*  Hz. Muhammed’in peygamberlik süresi kırk beş değil, yirmi üç yıldır. Metinde yanlış belirtilmiş olsa gerek. (ç.n.)</p>
					</div>
				</div>
			</div>
		</div>
	</body>
</html>