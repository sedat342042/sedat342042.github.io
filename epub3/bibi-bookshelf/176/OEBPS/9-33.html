<html xmlns="http://www.w3.org/1999/xhtml">
	<head>
		<title>9-33.html</title>
		<link href="template.css" rel="stylesheet" type="text/css"/>
	</head>
	<body>
		<div id="x9-33.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-35">Otuz Beşinci Kısım</p>
				<p class="ana-alt">Bir Sene Sonra Sultan Mehmed Bosna’ya Nasıl Geri Döndü</p>
				<p class="paragraf-1">Bosna’da olanları öğrenen Sultan Mehmed, ertesi sene kaleleri ve şehirleri geri almak için Bosna’ya döndü. Beraberinde büyük toplarını getirmediğinden bunların kalelerin önünde dökülmesini buyurdu. Ardından Yayça kalesinin tüm surlarına ateşe açarak onları tahribe uğrattı ve kaleye hücum etti. Bir kale muhafızı yeniçerinin biriyle sancak için güreşirken burçlarda krallığın bayrağı dalgalanmaktaydı. Macar askerinin ayakları sağlam yere basan bir hali olmasına rağmen her ikisi de burçların tepesinden düşüp öldü. </p>
				<p class="paragraf-1">Onların kahramanlıklarını, hücumlarının şehirde ve kalede geri püskürtüldüğünü gören padişah, topları derhal şehrin yakınlarındaki Vrbas nehrine doğru hareket ettirdi. Onları bir daha kullanılamasın diye suların çağlayan oluşturduğu bir yerine attırdı. Bundan sonra çarpışarak geri çekildi ve hücumunu tekrarlamadı. Ülkesine dönerken bir Boşnak prensini yendi ve onun topraklarını fethetti. Bosna’nın alındığını öğrenen Kral Matyas onu geri almaya geldi; ama padişahın tekrar harekete geçmiş olduğunu öğrendi ve geri döndü<span class="dipp" style="font-size:0.82em;"><a class="footnote-link" href="#footnote-225-124" id="footnote-225-124-backlink">124</a></span>.</p>
				<p class="paragraf-1">Ardından Mehmed, Eğriboz’u fethetti. Verdiği sözü tutmak için<span class="dipp" style="font-size:0.82em;"><a class="footnote-link" href="#footnote-225-125" id="footnote-225-125-backlink">125</a></span>, asla sözünde durmamasına rağmen, demirden bir kargı getirmelerini istedi. Kargı bulunamasa bile adanın ileri gelenlerinin bacaklarını kırdırdı. Bunlar düzenbazlığının misalidir. Velhasıl dürüstlük ve ettiği yeminler, kafasında dolaşan kırk tilkiden ikisidir.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-124-backlink" id="footnote-225-124">124</a>.  Aslında 1464 yılında Matyaş Corvinus’un ilerleyişini sekteye uğratan bir Osmanlı seferi vardı. Bosna bu sebepten ötürü iki imparatorluk arasında sınır bölgesi rolünü üstleniyordu.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-125-backlink" id="footnote-225-125">125</a>.  Otuzuncu kısma bakınız.</p>
					</div>
				</div>
			</div>
		</div>
	</body>
</html>