<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_77">Layiha Sureti</h2>
				<p class="normal1">Benim asıl memuriyetim olup bitenleri tahkik etmek olduğu için Halit Bey’in ve sair işten anlarların çadırlarını gezip inceden inceye tahkik ettim. Akşama doğru Kaymakam Ethem Bey iki taburla geldi. Ahmet Fazıl Paşa da gelince ne yapması lâzım geleceğini ona da beyan ettim, sonra oradan ayrılıp Tayhoca köyüne geldim. Orada, aldığım malûmat üzerine yazdığım aşağıdaki lâyihayı yazdığım gibi telgrafla da müşir paşaya bir miktar malûmat verdim. Ertesi günü müşir paşanın bulunduğu “… demdüzü”ne giderek lâyihayı aynen yazıyorum:</p>
				<p class="normal1">Eleşkirt Fırkası’nın vermiş olduğu Tahirgediği Muharebesi’yle durumlarının tahkiki ve güzel bir mevzide sebat ettirilmesi için memuren gönderildiğimden aldığım malûmatı şu lâyiha ile arz ediyorum. Şöyle ki:</p>
				<p class="normal1">Düşmanın Ermenistan Fırkası’ndan müfrez olup General Terkokazof kumandasında ve bizim Eleşkirt Fırkası’nı takip hizmetinde bulunan 12 tabur piyade ve 16 büyük sahra topu ile 12 dağ topu ve 4 alay süvari haziranın beşinci günü bizim fırkaya yetişmiştir. Fırkamız ise malûmu devletleri olduğu üzere 12 tabur piyade, 12 sahra; bir batarya dağ topu, bir alay nizamiye süvarisiyle dört beş yüz kadar da Kürt atlısından ibaret olduğu halde almış oldukları mevzide harbi kabul etmişlerdir.</p>
				<p class="normal1">Ruslar mütemadiyen hücum etmişler ve bizimkiler dayanmak suretiyle muharebe sabahtan gecenin saat birine kadar uzamıştır. Düşman zedelenip bir taraftan geriye çekilmeye uğraşırken fırka kumandanımız Ferik Mehmet Paşa’nın şehit düşmesi üzerine kaideye uyarak fırkayı elime olup idare etmesi ve kumandanın şahadetini sezdirmemesi lâzım gelen Mirliva Mustafa Cavit Paşa telâşlanarak borular çaldırmış ve ric’at emri vermiştir. Bu suretle düşmanın bozgunluğundan istifade olunmayıp güya bizim taraf bozulmuş gibi ric’at olunmuştur. Fakat bereket versin ki Miralay Hakkı Bey livasını muntazam surette geri çektiğinden bozulmuş olan düşman sezip de üzerlerine yüklenerek fırkayı bütün bütün mahvetmemiştir. Fakat dostumuz General Kambel’in himmetiyle birkaç taburumuz dağılmıştır. Şöyle ki: Mustafa Cavit Paşa Livası yanında bulunan General Kambel, borularla paşanın ricat emri verdiğini görünce livanın alabildiğine geri çekilmesi üzerine –Hakkı Bey livasının intizamından da haberi olmadığı için– atını mahmuzlayıp kaçmaya başlamış. Yolda karşılaştıklarının hepsine:</p>
				<p class="normal1">— Kaçın, Kazaklar geliyor! Diye tavsiyede bulunmuş.</p>
				<p class="normal1">Neferler de yük beygirlerinin iplerini çözüp eşyaları atarak kaçmaya başlamışlar. Hele Zile ve Erzurum taburları bu hal umumen dağılmış ve Tayhoca’daki merkez-i idareye de vermiş olduğu velvele ile onlar dahi tarumar olmuştur.</p>
				<p class="normal1">Bu perişan hal ile geriye çekilmekte olan fırkamız Erkân-ı harp Kolağası Halit, Binbaşı Bahri ve İzzet Beylerle diğer bazı hamiyetli ve gayretli zabitlerin Delibaba Geçidi’nin ağzında kalmıştır. Köprüköyü’nden gelen dört taburla beraber perişan olan taburlar da bir taraftan toplanarak 16 tabura yükselmiş ve mezkûr geçitte Ahmet Fazıl Paşa kumandasına bırakılmıştır. Fakat liva kumandanları birbirine muarızdır. Biri cahil ve korkak, diğeri de ilminin budalasıdır. Ahmet Fazıl Paşa ise âcizleri gibi henüz barut kokusu almamıştır. Şayet düşmanın bir taarruzu vâki olursa nasıl mukabele olunacağına akl-ı âcizanem ermediği gibi köylülerin verdiği rivayet ile de düşmanın fena halde zedelenmiş olduğu anlaşılmıştır. Bizim taraftan üzerlerine varılmak daha hayırlı olacağı için bu fırkaya bir miktar imdat verilerek ateş görmüş becerikli bir kumandanın gönderilmesini halisane arza, Halit ve Bahri Beylerin taltifini temenniye ictisar eyledim. Olbapta emrü ferman efendim hazretlerinindir.”</p>
				<p class="sag">Mehmet Rifat</p>
				<p class="normal1">Telgrafla verdiğim kısa malûmat üzerine Müşir Paşa sabahleyin beş taburla Şahin Paşa’yı Delibaba’ya sevk etti. Lâyihayı okuduktan sonra da beni iki taburla gönderdi ve kendisi de geldi. Bu halde mezkûr fırka 23 tabur ve 4.000 kadar süvariye yükseldi. Hemen ileriye hareketle Haziran’ın sekizinci günü “Eşekilyas” mevkiinde bir keşif taarruzu icra olunarak iki üç saat kadar top ve süvari muharebesi edilmiştir. Ertesi, yani Haziran’ın 9. Perşembe günü “Halyaz” mevkiinde büyük bir muharebeye tutuşulmuştur.</p>
				</body>
</html>