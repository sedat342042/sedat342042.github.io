<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_78">Halyaz Muharebesi</h2>
				<p class="normal1">Bu Halyaz Muharebesi bizim taraf düşmana vaki olan taarruz üzerine olmuştur. Tecrübe olunan Mustafa Cavit Paşa iki tabur ve bir batarya topla bir saat geride ihtiyat bırakılmıştır. Geri kalan taburların hareket olunarak mevzi alınıp harbe başlanmıştır. Şöyle ki:</p>
				<p class="normal1">Sağ cenahın istinadına mevcut iki alay nizamiye ve bir alay süvari ile Mirliva Mustafa Saffet Paşa sol cenahın muhafazasına ve istinadına; dört alay Çerkez süvarisiyle Musa Paşa ve sağ cenah piyadelerine Mirliva Şahin Paşa ve sol cenaha dört taburla fakir (kendinden hep fakir diye bahsediyor) memur oldu. Müşir Paşa dahi Ahmet Fazıl Paşa’yı yanında alıkoyarak merkeze kumanda ederdi.</p>
				<p class="normal1">Mevzi iktizasınca sahra topları müşirin yanında idi. Bizim yanımızda da dağ topları olduğu halde sabah saat ikide muharebeye başlanıldı; gece saat bire kadar devam etti. Müşir paşanın sebat ve idaresi ve sağ tarafta görülen hezimet üzerine bizzat Ahmet Fazıl Paşa’nın yetişip bozgunluğa meydan bırakmaması gibi gayretler ve sol cenahta Musa Paşa’nın şecaat ve mertliği, hele IV. Ordunun I ve II. Talia Taburları ve Çerkes süvarilerinin gayretleri ile bizden şehit ve yaralı 700 kadar, düşmandan iki bini mütevaciz olmak üzere muharebe hakkıyla kazanıldı.</p>
				<p class="normal1">Bu muharebenin hitamı sırasında yani akşam onda Şeyhşamilzade Gazi Mehmet Paşa bir alayla geldi. Fakir de sol elimden bir kurşun yarası aldığım için üzülerek tedavi için arkadaşlarımdan ayrıldım.</p>
				<p class="normal1">Yollarda Hasankale’sine kadar köylü ilâcıyla geçinip Hasankalesi’nde hastahane olduğundan hemen doktorunu çağırttırdımsa da elimi saracak sargı olmadığını beyan etmesi üzerine aramızda şöyle bir konuşta geçti:</p>
				<p class="normal1">— Acayip, hastahane olur da sargı bulunmaz ne demek?</p>
				<p class="normal1">— Burada hastahanenin adı var; fakat malzeme yok.</p>
				<p class="normal1">— Erzurum’dan göndermiyorlar mı, niçin istemiyorsunuz?</p>
				<p class="normal1">— (Telgraf müsveddelerini göstererek) On iki defadır şu telgrafları çektim. Cevap bile vermiyorlar.</p>
				<p class="normal1">— Şu halde sizin burada işiniz ne?</p>
				<p class="normal1">— Gelen yaralıların kurtlanmış yaralarını evlerden tiftik ve sargı dilendik temizlemek için. Beyliahmet Muharebesi’nden gelen yaralıların kurtlarını henüz temizleyebildik. Bugün dört yaralı gelse sarmak mümkün olmayacak.</p>
				<p class="normal1">Bunun üzerine ne hale geldiğimi, epeyce yazı yazmak elimden geldiği halde billâhi tarif edemem. Hemen kalemi elime alıp o aralık hazerde yalnız başına pala sallayan Meclis Miralayı Hakkı Bey’e ve meclise aşağıdaki telgrafı çektim. Şöyle ki:</p>
				<p class="normal1">Dünkü Halyaz ve evvelki Tahirgediği Muharebelerinden bine yakın yaralı yollarda kurtlar içinde kokuya boğulmuş sürünüyor. İki aydın beri kurulması emri verilmiş hastahanelerde ise bin değil, bir yaralının zaruretini ifa edecek malzeme yok. Şimdi pek çok tiftik ve sargı ve kâfur ruhunun Hasankalesi’ne gönderilmesini insaniyet namına rica ederim. Bunlar bu akşam Hasankalesi’ne gelmezse, birçok vatan evlâdı çürüyecek ve bu halde zulmünüze uğramış demek olacağından Allah’ın huzurunda uğrayacağınız mes’uliyetten başka İstanbul’a da yazacağımdan dünyaca da göreceğiniz cezayı düşünün.</p>
				<p class="normal1">Bu telgraf üzerine Erzurum gayrete gelerek istediğim malzemeyi ziyadesiyle gönderdiklerini yolda gördüm.</p>
				</body>
</html>