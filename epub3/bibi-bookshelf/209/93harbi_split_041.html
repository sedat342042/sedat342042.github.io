<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_45">Edirne Mütarekesi</h2>
				<p class="normal1">Osmanlı Devleti yenildiği 93 Harbi’nde hem kendi durumunu kurtarmak hem de Balkanlar’daki katliamı durdurmak için mütareke istemiştir. Özellikle Bulgaristan’da Türk köy ve şehirleri yakılıyor, en vahşi katliam yapılıyordu. Bütün Balkanlar’dan, çok acıklı durumda, İstanbul ve Anadolu’ya göç eden milyonlarca insanı iskân etmek, barındırmak son derece güçtü. Göçmenler camileri doldurmuş, oralarda yatıp kalkıyorlardı. Türkler Bulgaristan’da azınlığa düşmüşlerdi. </p>
				<p class="normal1">93 Harbi süresince cephelerde ve başkent İstanbul’da endişeli havanın son dereceye vardığı bu dönemde, Osmanlı temsilcileriyle Rus başkomutanı arasında savaşın durdurulması için görüşmeler başladı ve sonuçta 31 Ocak 1878’de Edirne Mütarekesi yapıldı. Buna göre; Osmanlı kuvvetleri (İstanbul yakınlarındaki) Terkos-Küçükçekmece hattına çekilecek, bu hattın beş kilometre ilerisine Rus kuvvetleri yerleşecek ve iki ordu arasında tarafsız bir bölge bulunacaktı.</p>
				<p class="normal1">Edirne Mütarekesi’nden sonra Sultan II. Abdülhamid sadaret makamına Ahmet Vefik Paşa’yı getirdi. Ahmet Vefik Paşa büyük bir diplomat, büyük bir idareci ve edip idi. Yedi yabancı dil biliyordu. Yine Edirne Mütarekesi’nden iki hafta sonra Sultan Abdülhamid, Millet Meclisi’ni süresiz olarak tatil etti (13 Şubat 1878). Meşrutiyet ve Anayasa kaldırılmadı; ama Meclis 1908’e kadar toplanamayacak ve bu süre içinde sultan devleti mutlakıyetle yönetecekti.</p>
				</body>
</html>