<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_46">Ayastefanos Antlaşması</h2>
				<p class="normal1">Rusya’nın yıllardır hayalini kurduğu Slav birliği düşüncesi ve bu düşüncenin yaygınlık kazanması çalışmaları bu ideale bağlı olanlar tarafından her zaman göz önüne getiriliyor ve gereklerinin yapılması için propagandalar yapılıyordu. Panslavistler 1867’de Moskova’da yaptıkları kongrede Balkan ülkelerinde Slav birliği için çalışmalara hız verilmesini kararlaştırmışlardı. Sırbistan, Romanya ve Karadağ’da sistemli çalışmalar başlamış ve bu çalışmalarda Bosna-Hersek ile Bulgaristan’ı da içine alan, Balkanlar’da Osmanlı Devleti’ne karşı ayaklanma yaratmak ve Rusya’nın başkanlığı altında büyük bir Slav İmparatorluğu kurmak yoluna girilmiştir. Bunun için çok önemli bir fırsat doğmuştu bu fırsatta 93 Harbi’nde yenik düşen ve çaresizlik içinde kıvranan Osmanlı’yı masada alt etmekti. Bunun yolu da sözde bir barış anlaşması olan Ayastefanos Anlaşması idi.</p>
				<p class="normal1">Rusların asırlardır beklediği gün gelmişti, ‘Tanrı’nın Buyruğu’ 3 Mart 1878 tarihinde ‘Ayastefanos Antlaşması’ ile yerine getiriliyordu. Barış antlaşmasının ‘İstanbul’un Kapısı’ demek olan Ayastefanos (Yesilkoy)’ta imza edilmesini isteyen Grandük Nikola, I. Petro ve II. Katerina’nın hülyasının gerçekleştirildiğini tüm Slav kardeşlerine göstermek ister gibi burayı seçmişti.</p>
				<p class="normal1">29 maddelik antlaşmanın temel metni, bir ay önce imzalanan Edirne Mütarekesi’nde zaten kabul edilmişti. Antlaşmanın 2, 3 ve 5. maddeleriyle: Karadağ, Sırbistan ve Romanya bağımsızlıklarını kazanıyorlar, Karadağ, Antivari ve Dulcigno limanlarıyla Adriyatik Denizi’nde sahil kazanırken, Sırbistan’da Niş’i alıyordu. Romanya ise Beserebya’yı Ruslara bırakmanın karşılığında Dobruca’yı alıyordu.<a href="93harbi_split_082.html#footnote-831-70" id="footnote-831-70-backlink" name="footnote-831-70-backlink">[70]</a> 6. Madde ile de: Osmanlı’ya vergi vermekle yükümlü sınırları kuzeyde Tuna, doğuda Karadeniz, güneyde Adalar Denizi ve batıda Arnavutluk’a uzanan büyük bir Bulgaristan Prensliği ortaya çıkarılıyordu.<a href="93harbi_split_082.html#footnote-831-71" id="footnote-831-71-backlink" name="footnote-831-71-backlink">[71]</a> Bosna – Hersek’te, -14. madde gereğince- Rusya ve Avusturya’nın kontrolünde İstanbul Konferansı’nda hazırlanan ıslahatların yapılması kararlaştırılıyordu. 15. Madde’de ise: Girit’te 1868’den beri uygulanan yönetim şekli devam edecek, bununla beraber aynı yönetim Tırhala, Arnavutluk gibi Rumeli’nin diğer yerlerinde de uygulanacaktı. Savaş tazminatı ise 19. Madde’yle kararlaştırılıyordu: Osmanlı Devleti’nin ödemesi istenen meblağ 1 milyar 410 milyon rubleydi.<a href="93harbi_split_082.html#footnote-831-72" id="footnote-831-72-backlink" name="footnote-831-72-backlink">[72]</a></p>
				<p class="normal1">Ayastefanos Antlaşması’nın en önemli özelliklerinden biri de 16. Madde’sinde yer alan: Ermenilerin ‘mahalli menfaatlerin gerektirdiği ıslahat’ların yapılması ve Ermenilerin, Kürtler ve Çerkeşlere karşı korunmasının istenmesidir. Edirne Mütarekesi’nde Ermenilerle alakalı hiçbir konu konuşulmamışken, Rus kuvvetlerinin Yeşilköy’e yaklaştıkları sırada, Ermeni Patriği Narses Varjabedyan ve diğer Ermeni liderlerinin, savaş esnasında kendilerine yardım ettikleri gerekçesiyle Sivas, Van, Muş, Erzurum illerine özerklik verilmesini ve bu illerin bir süre Rus işgali altında kalmasını istemişlerdi. Bağımsız bir Ermeni Devleti’nin kendi bünyesindeki Ermeniler için tehlikeli bulmasına rağmen Rusya, Osmanlı Devleti içerisinde Slav olmayan bir ‘masa’ bulundurmanın da yararlı olacağını hissederek, konuya hassasiyet göstermişti.<a href="93harbi_split_082.html#footnote-831-73" id="footnote-831-73-backlink" name="footnote-831-73-backlink">[73]</a></p>
				<p class="normal1">Ayastefanos Antlaşması’nın bir diğer özelliği ise; ‘Mekaddemat-ı Sulhiye’ başlığını taşıyor oluşuydu. Nihai barışın ancak bir Avrupa konferansında yapılabileceğini yönünde ki, İngiltere ve Avusturya’nın itirazları, antlaşmayı Rusların ‘On Barış’ başlığı adı altında yapmasına neden olmuştu. Rus Başbakanı Gorcakof, Avrupa Kongresinin (Konferans tabirini kabul etmemiştir.) İngiltere’nin Londra, Avusturya’nın Viyana tekliflerine kulak asmadan Berlin’de yapılmasını istemiştir. Rusya, yapılacak kongre’de sadece Avrupa’yı ilgilendiren meselelerin tartışılmasını istemiş, bu teklifi İngiltere ve Avusturya tarafından reddedilmişti. Avusturya, Ayastefanos Antlaşması’nın ortaya çıkardığı, Büyük Bulgaristan’ın Balkanlar’da tartışmasız Rus egemenliği demek olduğunu biliyordu. Buna birde Karadağ’ın bağımsızlığını kazanarak topraklarını genişletmiş olması eklenince, Avusturya’nın Hem Adriyatik’e çıkısı, hem de Balkanlar’daki durumu tehlikeye düşmüş oluyordu. Tüm bu sorunların üstüne, Rusya, Avusturya ile Mart 1877’de yaptığı Peşte Antlaşması’nda Bosna-Hersek’i Avusturya’ya bırakmışken, Ayastefanos’ta bu bölgeye özerlik vererek, Avusturya’ya sadece kendisi ile beraber kontrol yetkisi vermiş olması, Avusturya’yı iyice çileden çıkarmıştı.<a href="93harbi_split_082.html#footnote-831-74" id="footnote-831-74-backlink" name="footnote-831-74-backlink">[74]</a> İngiltere ise Rusya’nın Adalar Denizi ve Dicle Fırat yoluyla Basra Körfezi’ne doğru sarkmasının, Akdeniz ve Hindistan’daki İngiliz çıkarlarını tehdit etmesinden dolayı, bu duruma şiddetle karşı çıkıyor, hatta Hindistan’daki birliklerini Akdeniz’e kaydırdığı gibi, yedeklerin de askere alınmasını kararlaştırıyordu. Almanya’da daha önceki tavrından farklı olarak Avusturya’yı destekler bir tutum içerisine girmişti. Ayrıca Antlaşma, Bosna- Hersek’i alma hayali kuran Sırbistan, Beserebya’yı Rusya’ya terk ettirmek zorunda kalan Romanya ve Makedonya veya Teselya’nın kendisine verilmesini ümit eden Yunanistan tarafından da hoşnutsuzlukla karşılanmıştı.<a href="93harbi_split_082.html#footnote-831-75" id="footnote-831-75-backlink" name="footnote-831-75-backlink">[75]</a></p>
				<p class="normal1">Ancak bu antlaşma ile Rusların bölgede tamamen hâkim bir konuma gelmeleri Batılı devletleri telaşlandırmıştır. Herkes bu durumdan kendi lehine sonuçlar çıkarmak telaşı ile farklı girişimlerde bulunmuştur. Avrupalıların menfaatine dokunan bu anlaşma tıpkı Sevr Antlaşması gibi kâğıt üzerinde kalan bir antlaşmadır.</p>
				</body>
</html>