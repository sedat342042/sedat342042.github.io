<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_33">Zivin Muharebesi</h2>
				<p class="normal1">Cepheyi geniş bir hatta yaymak isteyen Ruslar, önceleri küçük birlikler halinde Zivin yakınlarında Osmanlı ordusu üzerine seferler yapmıştır. Ancak Zivin Savaşı’nın kaderini belirleyecek savaş için General Melikof komutasında 25 Haziran’da Zivin’de Osmanlı kuvvetlerine saldırmış ancak bu saldırıda hiç beklemedikleri Osmanlı taarruzu ile karşılaşmıştır. Yenilgi üzerine Gümrü’ye kadar geri çekilmek zorunda kalmışlardır. Ancak Osmanlı’nın bu başarısı uzun sürmedi. Rus kuvvetleri takviye edilirken Osmanlı kuvvetleri gün geçtikçe erimekteydi. </p>
				<p class="normal1">Mehmet Rıfat hatıralarında Zivin Savaşı için şunları yazmıştır:</p>
				<p class="normal1">Haziran 13. Pazartesi günü seher vakti Beyillidüz tarafından Zivin kariyesi üzerine doğru düşmanın, süvari avcıları ve arkasından süvari ve piyade kolları göründü. Bu kariyeye havale olan ve Herom askerî mevziini topa tutmaya yarar tepeler üzerine ateş başlar.</p>
				<p class="normal1">Düşmanın top muharebesi ve ordugâhımızdan çıkarılan süvari kavgası saat beşe kadar devam ettikten sonra mevziin sağ cenahındaki tepeler ile ortada bulunan ve pek güzel bir surette yapılmış olan Şevket Paşa ve Rıfat Bey tabyaları üzerine hücum kollarını sevke başladı. Bu tepelerden Çermik Tepesi kuvvetinin azlığı yüzünden muharebenin icabına göre hareket edilmek üzere idi. Evvelce gönderilen iki bölük tepeyi tutamamışlar, Raşit Paşa iki saha ve iki dağ topu ile bizzat giderek tepeyi tutmuştu.</p>
				<p class="normal1">Bu sırada sol cenahtan başka her cihetten muharebe şiddetlenmişti. Harbin sevk ve idaresi Raşit Paşa’ya verilmiş olduğundan Paşa Miralay İbrahim Bey’i ikinci hattan çağırtarak bu tepenin tutulmasında sebat edilmesini emretti. Diğer taraflara gitmekte iken Muhlis Paşa Fırkası’nın, Şevket Paşa Livası istihkâmlarına olan taburlardan üç taburun güllelerin yaptığı tahribat yüzünden arkalarındaki bir dereciğe girdiklerini gördü. Muhlis Paşa, tab’an telâşlı bir zattı. Bu durum karşısında büsbütün şaşırmıştı. Bunu gören Raşit Paşa püsküren taburların tekrar istihkâmlara girmesi için Muhlis Paşa’ya emir vermiş ve taburu istihkâmlara sokmasını ve girmedikleri takdirde ikinci hattan üzerlerine ateş edeceğini bildirmiş. Bunun üzerine Muhlis Paşa da istihkâmlara girdi. Çermik Tepesi henüz lâyıkıyla tutulamıyordu. Hacı Raşit Paşa, yaveri Hamdi Efendi’yi Şevket Paşa’ya gönderip onun da Muhlis Paşa gibi istihkâma girmesini emrettikten sonra kendisi Çermik Tepe cihetine giderek Binbaşı Ali Haydar Efendi’yi, taburuyla tepeye sevk etti. Bu suretle tepe tutulmuş oluyor, bundan sonra iş sebat etmeye kalıyordu.</p>
				<p class="normal1">Şevket Paşa taburları da istihkâma girdikten sonra düşman hücumunu şiddetlendirdi. Top ateşini tabyaların üzerine teksir ederek pek fena hale getirdi. Fakat bütün askerlerin ve âmirlerinin gösterdikleri gayret ve sebat, hele Şevket Paşa Tabyası’nda paşanın, Rıfat Bey Tabyası’nda Kaymakam Süleyman Bey’in himmetleriyle düşman üç defa yüz adım mesafeye kadar geldiği halde perişan edilmiş ve çekilmeye mecbur edilmişti.</p>
				<p class="normal1">Bu Heromdüzü Muharebesi sabahtan gece saat bire kadar uzamış, düşmanın hücumlarından dolayı üç bine yakın telefatı olduğu anlaşılmıştı. Bizim tarafta şehit ve yaralı 500 idi. Düşman uğradığı kayıp üzerine o gece ve ertesi günü orada kaldı. Halini anlatmamak için manevralar yaptı ve buna mukabil, Erkânı Harbiye Binbaşısı Şevket ve Sadık Beyler keşfe gönderilip düşmanın hali anlaşılmış ise de Moskoflar akşamüzeri çekilmeye başladılar.</p>
				<p class="normal1">Eğer, orduda söz anlar süvari bulunup arkasına düşmüş olsaydı, Moskof fırkası Soğanlı içinde tamamıyla mahvedilirdi. Ne yazık ki süvari yoktu. Beş, altı yüz yardımcı süvari ise bu hizmeti yapmaktan çekindiler.</p>
				<p class="normal1">Kafkas Cephesi’ndeki savaşın birinci safhası olarak değerlendirilebilecek 24 Nisan–25 Haziran 1877 tarihleri arasındaki 60 günlük hudut muharebelerinde Rus birlikleri Kars ve civarındaki ambarları ele geçirmiş ve Osmanlı askerlerinin bazılarını esir almışlardı.<a href="93harbi_split_082.html#footnote-831-51" id="footnote-831-51-backlink" name="footnote-831-51-backlink">[51]</a></p>
				</body>
</html>