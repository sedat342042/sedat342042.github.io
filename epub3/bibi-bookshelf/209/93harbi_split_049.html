<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_53">93 Harbi’nin Sonuçları </h2>
				<p class="normal1">II. Abdülhamid’in tahta çıkmasından kısa bir süre sonra başlayan Osmanlı-Rus Savaşı, Osmanlı Devleti’nin Anayasal düzene geçişini ertelemişti. 93 Harbi’nin devam ettiği sıralarda Kanunu-i Esasi’yi yürürlükten kaldıran padişah, savaş sonrasında yönetimi kendi elinde toplayarak mevcut sorunları önlemeye çalışmıştı.</p>
				<p class="normal1">“Büyük Bozgun” olarak adlandırılan Osmanlı-Rus Savaşı’ndan sonra Osmanlı Devleti’nin Avrupa devletleriyle ilişkileri farklı bir boyuta girmişti. İngiltere, Osmanlı Devleti’nin Rusya karşısında aldığı yenilgiyle artık kendisi için Osmanlı toprak bütünlüğünü korumanın değişen politikası ve menfaatleri doğrultusunda doğrudan Osmanlı topraklarını işgal etmeye başlamıştı.</p>
				<p class="normal1">1877-1878 Osmanlı-Rus Savaşı ve Berlin Kongresi, Osmanlı Devleti’nin Tanzimat’tan itibaren ağırlık kazanmaya başlayan yenileştirme hareketlerinin özellikle de askeri alanda yeterli olmadığını ortaya çıkartması bakımından önemlidir. Yapılan antlaşma sonrasında devlet idarecileri içinde bulundukları zor durumdan çıkabilmek için büyük güçlerin isteği doğrultusunda olsa bile hem kurumların hem de gayrimüslim halk için ıslahat çalışmalarına başlanmıştır. Bunun haricinde “Büyük Bozgun” sonrasında yapılan antlaşma ile günümüze kadar gelmiş olan Kıbrıs Sorunu, Ermeni Meselesi ve mali durumun düzelememesi gibi konular devam etmiş ve günümüzde de halledilememiştir.</p>
				<p class="normal1">Bütün feragat ve kahramanlığa rağmen, bu vakitsiz savaş, aleyhimize neticelenmiş ve milletçe çek acı günlere katlanılmıştır. Bu acı günler bir yana, Balkanlar’daki beş yüz küsur yıllık Türk hâkimiyeti kaybolmuş Türkler azınlık durumuna düşmüş ve tarihin kaydettiği büyük bir göç ile Balkan Türkleri, ecdâd yadigârı toprakları kütleler halinde terk etmişlerdir. </p>
				</body>
</html>