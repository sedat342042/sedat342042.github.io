<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_27">Rusların Ani Baskını </h2>
				<p class="normal1">Kafkas Cephesi’ndeki ordumuz Rusya ile olan son ilişkiler bilinmediğinden Rus baskınını beklemiyordu. 24 Nisan 1877 gecesinde Rus birlikleri Kars’a bağlı Arpaçay mevkiinde taarruza başlamıştı. Doğudaki Osmanlı ordusu Rusya’nın savaş ilan ettiğini 25 Nisan 1877 günü padişahın telgrafı ile öğrenmişlerdi. Rus askeri harp ilan etmeden 24 Nisan gecesi ani bir baskın yapmış 50.000 kişilik kuvvetiyle II. Süvari Alayı’na ağır zayiatlar vermiştir.</p>
				<p class="normal1">Ahmet Muhtar Paşa Rusya’nın bu tavrını protesto etmişse de ciddiye alınmamıştır. Doğuda harekete geçen Rus işgalci birlikleri planları gereği aynı anda batıdan da hareket ederek Osmanlı kuvvetlerini olabildiğince geniş bir alana yayıp kısa zamanda dağıtma yolunda idiler. Bu plan dâhilinde Rus birlikleri doğuda Kars, Doğubeyazıt’a arkasından da Ardahan’a saldırmışlardı.<a href="93harbi_split_082.html#footnote-831-43" id="footnote-831-43-backlink" name="footnote-831-43-backlink">[43]</a></p>
				<p class="normal1">Başkomutan Cephede Neyin Eksikliğini Gördü?</p>
				<p class="normal1">Osmanlı yetersiz malzeme ve askerle savaşa girmiştir. Kafkas Cephesi’nde görev de almış olan Mehmet Arif Bey, Kafkas Cephesi Başkomutanı olan Gazi Ahmet Muhtar Paşa’nın Erzurum’a gelmesini ve Osmanlı askerinin harbe nasıl hazırlıksız olduğunu, kendi ülkesinin bile haritasının olmadığını nakletmektedir. </p>
				<p class="normal1">Ahmet Muhtar Paşa burada görev yapan komutanları ve asker sayısını, lojistik durumu öğrenmek üzere hemen harekete geçmiştir. Rusya yaklaşık bir yıldır bu savaşa hazırlanıyordu. Oysa Ahmet Muhtar Paşa’nın önünde sadece iki hafta gibi kısa bir süre vardı. Ahmet Muhtar Paşa yaptığı teftişte buraya atanan bazı komutanların önceden gösterdikleri yetersizliklerinden dolayı buraya gönderilmiş olduklarını bu sebeple bu kişilerin yetersiz kaldığını; İstanbul’da ordunun toplam 100.000 kişi olduğu bilinmesine rağmen gerçekte 57.560 kişinin mevcut olduğunu bildirmişti. Osmanlı askerinin karşısında Rus asker sayısının 125.000 ve top sayısının da 189 adet olduğunu öğrenen Ahmet Muhtar Paşa, tümen komutanlarına talimatlar göndererek görev ve hareket planlarını bildirmişti:</p>
				<p class="normal1">Muhtar Paşa l Nisan günü Erzurum’a geldi. Karşılamak için hep beraber şehrin dışına çıkıldığında bizim Millîye taburunu da götürmüştük. Askerce karşılama merasimine selâm ifâ olunduktan sonra şehre dönüldü. Fakir de taburumuzun zabitlerini huzuruna götürmüş idim. Memnun oldu. Öğüt verici bir konuşma yaparak zabitlere askerlik vazifesinin ne olduğunu anlattı. Bütün zabitlerle birlikte odadan çıkarken beni arkamdan çağırttı. Çünkü iki sene evvel vali ve yine ordu müşiri olarak Erzurum’da bulunduğu sırada fakiri tanımışlardı. Buyurdular ki: ‘Pekâla! Bu askerliğinize diyecek yok. Ama şu kılıcı bıraksanız ve yine kalemi elinize alsanız da birlikte sahici bir harbin icrasında bulunsak, fiilen bir askerî vazife ifa eylesek daha iyi olmaz mı? Teşkil ettiğiniz asker oyuncak gibi süslü ve sevimli şeylerdir; ama aslında bir gösterişten ibarettir. Harp sırasında bunlar hiç bir işe yaramaz. Allah muvazzaf ve muntazam askerlerimizin eksikliğini göstermesin. Siz yine arkadaşlarınıza bir şey söylemeyiniz, onlar işlerine devam ededursunlar. Siz hemen kıyafetinizi değiştiriniz, buraya geliniz. Zira yazılacak pek çok şeyimiz var.”<a href="93harbi_split_082.html#footnote-831-44" id="footnote-831-44-backlink" name="footnote-831-44-backlink">[44] </a>diyen Mehmet Arif Bey, bu istek üzerine taburu IV. Ordu jurnal kalem başkâtibi adaşına bırakır ve ayrıca vali durumu içinde olan Kurt İsmail Paşa’ya vaziyeti bildirdikten sonra Ahmet Muhtar Paşa’nın yanına katılır. Mesai başlar ve paşa, ilk iş olarak hudut arazisini de içine alan en büyük haritayı tetkik etmek için yanına ister. Erkân-ı harplerin cevabı ise; “Meşhur Alman Kibert’in coğrafyasından kopya edilerek büyütülmüş bir kaç tane olup maksadı temin eder mi bilemeyiz” olur. Evet, senelerdir imarına gayretle çalışılan bölgenin doğru dürüst bir haritası olmaması ne büyük eksikliktir diye hayıflanan Mehmet Arif Bey, çok mühim ve bilinmesi gerekli bir bilgiyi adı geçen eserinde şu ifadelerle bu durumu açıklıyor:</p>
				<p class="normal1">Erzurum, Kars, Ardahan istihkâmları yapılırken yâni muharebeden beş-on sene evvel bile oralarda birçok erkân-ı harp ümera ve zabıtanı bulunuyordu. Bunların içinden Kütahyalı Akif Bey gibi bazı gayretli zatlar ‘boş kaldığımız vakitlerde Rus hududunu gezelim ve mufassal bir haritasını çıkaralım’ teklifini o zaman istihkâm komisyonu reisi bulunan Fosfor Mustafa Paşa’ya arz ettiler ve izin istediler. Lâkin Fosfor hazretleri ‘aman aman Allah aşkına böyle şeyleri karıştırmayınız. Nenize lâzım siz işinize bakınız’ cevabıyla bu adamların teklifini reddetti.<a href="93harbi_split_082.html#footnote-831-45" id="footnote-831-45-backlink" name="footnote-831-45-backlink">[45]</a></p>
				</body>
</html>