<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_68">Bir Mukaddimecik</h2>
				<p class="normal1">Batum ciheti hariç, Anadolu harp ordusu hakkında vereceğim malûmat, herkesin anlayacağı gibi hâdiseleri tespit edecektir. Yoksa bu, askerî bir harp tarihi değildir. Çünkü askerce bir harp tarihi yazmak, bir kişinin değil, bir heyetin işidir. O heyet ise harp etmekte bulunan devletin en istidatlı ve muharebe görmüş erkân-ı harplerinden teşekkül eder. Bunların çoğu en büyük ordu veya kolordu mahiyetinde bulunan sair müfrez kolordu, fırkalar ve müstahkem mevkilerde icabına göre ikişer veya üçer arkadaşı bulunur. Bunlar her günkü vukuatı tespit ederler, muharebelerin mevzi ve haritalarını çizerler. Harbin sonunda hepsinin eserleri bir araya getirilir. Ondan sonra o muharebelerde bulunan meşhur kumandanların tetkiklerine konulur. Bütün bunların bir araya gelmesinden bir mecelle çıkar ki “harp tarihi” ona derler.</p>
				<p class="normal1">Bizde ise askerliğin bu gibi en mutena cihetlerine ehemmiyet verilmez. Hazarda erkânıharplerin çoğu mimarlık, geri kalanı da buna benzer askerliğin gayri işlerde istihdam olunur. Seferde de en büyük hizmetleri yaverlik ve İstanbul’a takdim olunacak mevcut vefiyat cetvellerini doldurmak, kumandanların en ziyade güvendiklerini ve bilfiil asker kumandasında bulundurmaktan ibarettir. Onun için bizde öyle bir harp tarihi istihsali mümkün olamaz. Mümkün olur; fakat arzu olunmaz. Çünkü bu usule dikkat olunarak bir harp tarihi elde edilse vuku bulan hatalar ve noksanlıklar meydana çıkacağı için muharebe mevkilerinden kumandanların yaptıkları telli-pullu telgrafların yalanı meydana çıkar. Buna ise açıklara düşmüş ve akıntıya kapılmış geminin mest kaptanları makamında olan erkânı razı olmaz.</p>
				<p class="normal1">İşte şu tafsilâttan anlaşıldığına göre bu hususta yazdıklarım harp tarihi değildir. Görerek, işiterek, etrafıyla tahkik ederek topladığım malûmattır. Şu kadar ki, sıhhate karindir. Binaenaleyh ona göre telâkki olunması mültemestir.</p>
				</body>
</html>