<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_25">93 Harbi Harbi’nde <br class="chapter"/>Kafkas Cephesi</h2>
				<p class="normal1">Büyük Bozgun olarak anılacak olan 93 Harbi hem batıda hem de doğuda farklı iki cephede gelişmiş; ama savaş Doğu Cephesi’nde Batı Cephesi’nden önce başlamıştı. Kafkas Cephesi Müşir Ahmet Muhtar Paşa’nın komutasında olup Erzurum’da Müşir Kurt İsmail Paşa, Batum’da da Müşir Derviş Paşa’nın birlikleri vardı. Kafkas Rus birliklerinin komutanı ise Ermeni asıllı Melikof idi.</p>
				<p class="normal1">93 Harbi’nin ikinci cephesi olan Kafkasya’da alınan netice Tuna Cephesi kadar mühim olmamakla beraber, burada da pek büyük savaşlar olmuştur. Kafkas Cephesi’nde savaş başladığında orduların durumu şu şekildedir. </p>
				<p class="normal1">Osmanlı Ordusu Anadolu Harp Ordusu Başkomutanı Ahmet Muhtar Paşa’nın emrinde 57.560 kişilik bir kuvvet vardı.<a href="93harbi_split_082.html#footnote-831-37" id="footnote-831-37-backlink" name="footnote-831-37-backlink">[37]</a> Yılmaz Öztuna ise Kafkas Cephesi’ndeki asker sayımızın 90.000, sahra topumuzun ise 97 olduğunu yazmaktadır.<a href="93harbi_split_082.html#footnote-831-38" id="footnote-831-38-backlink" name="footnote-831-38-backlink">[38]</a></p>
				<p class="normal1">Rus Ordusu: Rus ordusunun başında ise Ermeni asıllı Melikof bulunuyordu. Karargâhı Odesa olan bu kuvvet, 2 kolordu şeklinde bulunmaktaydı, mevcudu; 63.028 piyade, 5520 süvari ve 216 top. İhtiyat Kuvveti: 110.000 er, 320 toptan oluşan bu kuvvet, en kısa sürede orduya katılacak biçimde Rusya’nın çeşitli bölgelerinde bulunmaktaydı.<a href="93harbi_split_082.html#footnote-831-39" id="footnote-831-39-backlink" name="footnote-831-39-backlink">[39]</a> Yılmaz Öztuna Rus ordusunun Kafkas Cephesi’ndeki sayısını 125.000, top sayısını ise 189 olarak yazmıştır.<a href="93harbi_split_082.html#footnote-831-40" id="footnote-831-40-backlink" name="footnote-831-40-backlink">[40]</a></p>
				</body>
</html>