<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_67">Erzurum’dan Kars’a Hareket</h2>
				<p class="normal1">Ahmet Muhtar Paşa Erzurum’da bir hafta kaldıktan sonra Kars’a hareket ederken maiyetinde Erkânıharp Feriki Feyzi Paşa, Ferik Muhlis Paşa, Erkân-ı Harbiye Reisi Hasan Kâzım Paşa, Meclis Miralayı Hakkı Bey, Erkânıharplerden Şevket Bey, Fehim Efendi ve fakir vardı. Nisanın üçüncü günü hep beraber hareket ettik.</p>
				<p class="normal1">Ortalık hâlâ kış kıyamet. Erzurum’dan Kars’a kadar hemen ekser yerler karla örtülü. Hele Soğanlı Dağı bir arşından ziyade kara gömülü. Yolda Ahmet Muhtar Paşa müdafaaya elverişli askerî mevzilerin hepsini birer birer cümlemize gösterdi. Süratle yol aldığımız halde Kars’a ancak dört günde gelinebildi.</p>
				<p class="normal1">Kars’a gelir gelmez yine geceli gündüzlü çalıştık ve harp tedariki ile meşgul olduk. Vaktiyle Rus tacirlerine satılan, fakat henüz hudutlarımız içinde bulunan kaldırılmamış zahirelerin zaptı ve Kars’ta toplanması için memurlar gönderildi. “Hacıveli” ve “Sübhan” üzerlerinde bulunan bir liva askerin mevzilerini keşif ve bazı tavsiyeleri tebliğ için fakir memur edildim.</p>
				<p class="normal1">Bu memuriyet 24 saatlik bir işti. Döndüğüm zaman herkesi heyecan içinde gördüm. Birkaç da atı ve kendisi yaralı süvari asker ve zabitan gördüm. Onlardan bunun sebebini sordum. Ruslar resmen harp ilân etmeden eşkıya gibi birdenbire hududu geçip kordonlarda bulunan süvarilerimizin kimini esir, kimini şehit etmişler. Kurtulabilenlerin de çoğu yaralı. Onlara Kemal’in:</p>
				<p class="indentmetinitalik">Yare nişandır tenine erlerin<br class="chapter"/>Mevt ise son rütbesidir askerin<br class="chapter"/>Altı da bir üstü de birdir yerin<br class="chapter"/>Arş yiğitler vatan imdadına.</p>
				<p class="normal1">kıtasıyla tesliyet vererek ve arkadaşlarla kendime de:</p>
				<p class="indentmetinitalik">Bastı adû[düşman] göğsüne bin sağ iken<br class="chapter"/>Arş yiğitler vatan imdadına.</p>
				<p class="normal1">beytiyle hitap ederek bab-ı harbi açtım.</p>
				</body>
</html>