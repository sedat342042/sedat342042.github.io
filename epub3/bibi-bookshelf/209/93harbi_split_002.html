<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="normal" id="calibre_toc_1">Sunuş</h1>
				<p class="normal1">Hatıralar kişilerin, aynı zamanda milletlerin hafızalarıdır. İşte hatıralar bu özellikleriyle yani bilinmeyenleri bilinir kıldığından çok önemlidir. </p>
				<p class="normal1">93 Harbi’nde Kafkas Cephesi’nde görev yapmış olan Mehmet Rıfat Bey’in hatıraları da yaşanan “Büyük Bozgun”u birinci ağızdan anlattığı için tarihimiz açısından ciddi bir önem arz etmektedir. </p>
				<p class="normal1">Elinizdeki kitap üç bölümden oluşmaktadır. İlk bölümde tarafımızdan yazılan 93 Harbinin kısa tarihi bulunmaktadır. İkinci bölümde Mehmet Rıfat Bey’in Tarih ve Coğrafya Dünyası dergisinde 1959 yılında yayınlanmış “93 Harbi Faciası” başlıklı tefrikası yer almaktadır. Sutherland Dükü ve diğerleri tarafından Türk askerlerine tıbbi yardım yapmak amacıyla Aralık 1876’da oluşturulan “Stafford House Committee” adlı teşkilata gönüllü olarak katılıp Erzurum’a gelen İskoç Doktor James Denniston’un tanıklığını içeren iki mektup ve Kafkas Cephesi’nde görev yapmış olan Kurmay Yarbay Atıf Bey’in yayınladığı “1293 (H.) Senesinde Kars’ın Düşme Sebepleri Hakkında Raporu”u da son bölümde verilmiştir.</p>
				<p class="normal1">Eserin diline ve imlasına müdahale edilmemiştir. Anlamı bilinmeyen ya da açıklanma ihtiyacı duyulan kelime, kavram, yer ve şahıs adları gerek dipnotlarla gerekse köşeli parantezler içindeki açıklamalar ile izah edilmiştir. Metinde ikilemeler arasına virgül konulması ya da virgüllerle, bağlaçlarla uzun cümleler kurulması gibi anlamı ve anlatımı güçleştiren hatalar düzeltilmiştir. Kitapta tefrika metinde yer almayan bazı başlıksız yazılara başlıklar tarafımızdan konmuştur.</p>
				<p class="normal1">Eser kitaplaşırken yardımlarını gördüğüm Sayın Halil Özmen’e, Sayın Turgay Anar’a, Sayın İbrahim Öztürkçü’ye ve özellikle kütüphanesinden yararlanmama imkân tanıyıp gözden kaçırdığım bazı kaynakları bana ulaştıran Sayın İsmail Toluay’a hassaten teşekkür borçluyum.</p>
				<p class="normal1">Kitabın kültür hayatımıza faydası en büyük temennimdir.</p>
				<p class="sag">Tahsin Yıldırım</p>
				<p class="sag">Çamlıca / 15 Temmuz 2010</p>
				</body>
</html>