<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_22">93 Harbi’nde Tuna Cephesi </h2>
				<p class="normal1">Bu harpte yalnız kalan Osmanlı, Tuna ve Kafkasya Cephelerinde savaşa girmiştir. 93 Harbi başladığında Tuna Cephesi Başkumandanı Serdâr-ı ekrem Müşir Çırpanlı Abdülkerim Nadir Paşa’dır. Bölgedeki Osmanlı kuvvetleri Rusçuk, Silistre, Şumnu ve Varna arasında bulunan Ahmet Eyüp Paşa’nın komutasındaki Doğu Tuna Ordusu, Vidin’de üslenen Osman Nuri Paşa’nın komutasındaki Batı Tuna Ordusu ve ikisinin arasında yer alan Süleyman Hüsnü Paşa’nın komutasındaki Balkan Ordusu olmak üzere üç ordudan oluşuyordu. </p>
				<p class="normal1">Bu cephedeki denge Osmanlıların hayli aleyhineydi. Yetersiz malzeme ve askerle başlanan savaşta Abdülkerim Nadir Paşa’nın düşmanın Tuna’yı geçmesini önleyememesi Osmanlı orduları için büyük çöküntü olmuştur. Halbuki Osmanlılar için en büyük ümit, Rusları Tuna setti üzerinde durdurabilmek ve bu setti aşmalarına engel olabilmekti. </p>
				<p class="normal1">Mehmet Rıfat Bey de o dönemde hâkim olan bu anlayışı hatıralarında şu cümlelerle nakleder:</p>
				<p class="normal1">Nerdeyse harp ilân edilecek. Tam yerine gidiyorsun. Orada, senin için istifade edecek meydan muharebeleri olur. Biliyorum, aklın Rumeli’de. Fakat Rumeli’de ne var ki? Bizimkiler Tuna’yı tutacaklar, düşman karşılarına gelecek, iki taraflı muharebesinden başka bir şey olmayacak. Malûm ya hakkıyla tutulur da uyanık davranırlarsa düşmanın Tuna’yı geçmesi müşkül olur. Şu halde bir erkânıharp için Rumeli’de istifadeli muharebeler olmaz. Anadolu’ya memur olduğuna teşekkür et. Hem hani ya sen ve Bedri Bey daima: “Canım bizi burada ne tutuyorlar. Bizim tam tatbikat görecek zamanımızdır. Sadrazama da seraskerine de arz ettik; göndermiyorlar” diye harbe girmediğiniz için eseflenir dururdunuz.</p>
				<p class="normal1">Ancak evdeki hesap çarşıya uymamış Osmanlı Ordusu Tauna Cephesi’nde yenilmiştir. Bu durum için bir suçlu aranmaktadır. O da savaşta zafiyetinden dolayı Serdar-ı ekrem olmuştur. Serdar-ı ekrem bir müddet sonra divan-ı harbe verilip mahkûm olmuştur. 18 Temmuz’da yerine Mehmet Ali Paşa getirilmiştir.</p>
				<p class="normal1">Tuna Cephesi’ndeki muharebeler, Rusların 21 Haziran 1877’de Tuna Nehri’ni Romanya tarafından Bulgaristan tarafına geçerek Osmanlı topraklarına girmesiyle başlamıştır. Rus ordusu 26 Haziran’da Ziştovi Muharebesi ve Niğbolu Muharebesi’ni kolayca kazanmıştır. </p>
				<p class="normal1">7 Temmuz’da Tırnova, 16 Temmuz’da Niğbolu’yu alan Ruslar, 19 Temmuz’da stratejik açıdan büyük önemi olan Şıpka Geçidini ele geçirerek Balkan Dağlarını aşmaya başladılar. Abdülkerim Nâdir Paşa’nın azledilip yerine, çok genç olan Müşir Mehmet Ali Paşa’nın başkumandan olması, ordu içindeki diğer müşirler arasında rekabeti artırmıştır. Bu hususun savaşın kaybedilmesinde önemli sebep teşkil ettiği düşünülmektedir. 2 Ekim’de Mehmet Ali Paşa da başkomutanlık görevinden alınarak yerine Süleyman Hüsnü Paşa getirilmiştir.</p>
				<p class="normal1">Müşir Süleyman Paşa, Şıpka Geçidi’ni ele geçirmek için bir hafta gece-gündüz demeden taarruzda bulunmuş; ancak muvaffak olamamıştır. Bu defa Şıpka’yı geçmek için Müşir Mehmet Ali Paşa taarruza geçmiştir. Ayazlar, Karahasan, Ablova ve Kaçılova Meydan Muharebelerini kazandı ise de devamlı takviye alan Rus kuvvetlerini cepheden söküp atamamıştır.</p>
				<p class="normal1">Osmanlı birlikleri Şıpka Geçidi’ni geri almak için çarpışırken General Yuri Şilder-Şuldner komutasındaki Rus birlikleri Osmanlı ordusunu Plevne’de abluka altına aldılar.</p>
				<p class="normal1">Plevne Kalesi’nin komutanlığını Osman Nuri Paşa üstlenmişti. Kuşatmaya Rus generalleri Mihail Skobelev ve Nikolay Kridener ve Kral I. Çarol’un emrindeki Rumen askerleri de katıldı. Osman Nuri Paşa’nın 145 gün boyunca cesaretle sürdürdüğü Plevne Savunması, ezici bir sayı üstünlüğü bulunan Rus ve Romen orduları karşısında 10 Aralık 1877’de başarısızlıkla son buldu. Plevne’nin düşmesinden sonra Sırplar da Osmanlılara karşı yoğun saldırıya geçtiler.</p>
				<p class="normal1">Müşir Osman Paşa ise savunma savaşına yeni prensipler getirerek Plevne’de düşmanı üç defa mağlup etmiştir. Paşaya, Üçüncü Plevne Zaferinden sonra Sultan Abdülhamid tarafından “Gâzi” unvânı verilmiştir. Yeni takviyelerle güçlenen düşman karşısında Osman Paşa yardım alamadığından Plevne de düşmüştür.<a href="93harbi_split_082.html#footnote-831-30" id="footnote-831-30-backlink" name="footnote-831-30-backlink">[30]</a> Plevne’nin düşmesi ile sayıca pek fazla olan Rus birlikleri rahatlamıştır. Bu sırada Sırplar Niş’e girmişler, Karadağlılar da İşkodra çevresine kadar ilerlemiştir. </p>
				<p class="normal1">Plevne’nin düşmesiyle birlikte, 1877–1878 Osmanlı-Rus Harbi’nin de sonuna gelinmiş oluyordu. Ruslar nihayet savaşın düğümünü çözmüşlerdi.</p>
				<p class="normal1">Plevne’nin düşmesi savaşı bitirmiyordu belki; ama Rusların da Türklerin de tüm dünyanın da bildiği tek bir sey vardı, o da ‘Plevne’nin galibi ve mağlubu tayin edeceğiydi. Gerçi hâlâ, eldeki kuvvetlerle Edirne – Çatalca hattında bir savunma kalkanı - belki ikinci bir Plevne- vücuda getirilmesi söz konusu olabilirdi. Fakat savaşın başında Rusları Tuna Nehri’nden zayiatsız geçiren zihniyet, aynı hatayı tekrarlamakta ısrar ediyordu.<a href="93harbi_split_082.html#footnote-831-31" id="footnote-831-31-backlink" name="footnote-831-31-backlink">[31]</a> Ruslar karşısında yine tabiat şartlarından medet umulmaktaydı. Birlikler 300 kilometrelik bir cephede Balkan geçitlerini tutmakla görevlendirilmişti.</p>
				<p class="normal1">Rusların ısrarla savaşın içine çekmeye çalıştıkları Sırplar, - Plevne ve Gazi Osman Paşa isimlerinin yüreklerine saldığı korkudan olsa gerek- Plevne’nin düşmesinden sonra 14 Aralık 1878’te savaşa girmeye cesaret etmiş, Karadağlılar ise Ocak 1878’te saldırılarına hız vermişlerdi. Karşılarında ciddi bir kuvvet bulunmayan Sırplar, Pirot’u ve 9 Ocak 1878’de de –çetin bir mücadele sonunda- Niş’i; Karadağlılar Antivari’yi almayı başarmışlardı.</p>
				<p class="normal1">Romenler, Lom - Palanka’ya girmişlerdi. Ruslar ise iki koldan; General Gurko komutasındaki birliklerle Orhaniye üzerinden Sofya’ya, General Radetski komutasındaki birliklerle Şıpka Geçidi üzerinden güneye doğru ilerlemeye başlamışlardı (General Radetski kuvvetleri de batı da Skoblev, ortada General Radetski ve doğuda Prens Mirski olmak üzere üçe ayrılıyordu). İki kolun da hedefi Edirne’ydi. 4 Ocak’ta Sofya’ya giren Gurko Mehmet Ali Paşa ve Süleyman Paşa kuvvetlerini takibe başlamıştı. Şıpka’da ise Veysel Paşa 20.000 askeriyle 9 Ocak 1878’te Ruslara teslim oluyordu. 11 Ocak 1878’te Edirne üzerine yürümeye başlayan Skoblev, yolda Süleyman Paşa kuvvetlerini bozguna uğratarak 22 Ocak 1878’de şehri ele geçirmişti.<a href="93harbi_split_082.html#footnote-831-32" id="footnote-831-32-backlink" name="footnote-831-32-backlink">[32]</a></p>
				<p class="normal1">Ruslar Silivri’yi de alarak Ayastefanos’a (Yeşilköy) kadar ilerlediler. Osmanlılar barış istemek zorunda kaldılar. Osmanlılara karşı ağır koşullar içeren Ayastefanos Antlaşması imzalandı. Ama Avrupa’da dengenin Rusya lehine bozulduğunu gören Avusturya, İngiltere, Fransa ve Almanya bu antlaşmaya karşı çıktılar. Berlin’de uluslararası bir konferans toplandı ve 13 Temmuz 1878’de imzalanan Berlin Antlaşması’yla savaş sona erdi.</p>
				<p class="normal1">İleri harekâtlarına devam eden Ruslar, Sofya, Niş ve Vidin’i aldıktan sonra Edirne’ye ve burayı da alıp Yeşilköy’e ulaştılar. Grandük Nikola, sulh şartlarını dikte etmek üzere umumî karargâhını burada kurdu. Böylece Tuna Cephesi’ndeki savaş, Osmanlıların aleyhine neticelenmiştir.<a href="93harbi_split_082.html#footnote-831-33" id="footnote-831-33-backlink" name="footnote-831-33-backlink">[33]</a></p>
				<p class="normal1">93 Harbi, Osmanlı Devleti’nin ağır mağlûbiyetiyle neticelenmiştir. Rumeli Türklüğü, Rus birlikleri ve Bulgarların büyük katliamı sebebiyle büyük sarsıntıya uğradığından Anadolu’ya doğru yaşanan hazin göçten sonra Türk nüfusu Balkanlar’da azınlığa düşmüştür. Balkanlar’dan Anadolu’ya uzanan yollar göçmen kafileleriyle doldu. Bunların büyük bir kısmı yine Ruslar ve Bulgarlar tarafından imha edilmiştir.</p>
				</body>
</html>