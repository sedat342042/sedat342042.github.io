<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="normal" id="calibre_toc_6">EK: 1</h1>
				<p class="normal1">1293 (H.) Senesinde Kars’ın Düşme Sebepleri Hakkında Kurmay Yarbay Atıf Bey’in Raporu<a href="93harbi_split_082.html#footnote-831-118" id="footnote-831-118-backlink" name="footnote-831-118-backlink">[118]</a></p>
				<p class="dby-iir">Çev. E. Kur. Alb. Mustafa PAMUK</p>
				<p class="normal1">Kars’ın düşmesinden beş sene önce kurmay binbaşı olarak Kars istihkâmlarına atandım. Elimden geldiğince görevimi yapmaya çalıştım. Atandığım görevde verilen vazifelerin hepsini ne kadar iyi yapmaya çalışıp çabaladığım, orada kumandanlıkta bulunan ferikan<a href="93harbi_split_082.html#footnote-831-119" id="footnote-831-119-backlink" name="footnote-831-119-backlink">[119]</a> keram hazretlerinin onayına marûzdur. Esas maksadım hizmetlerimin takdir edilmesini arz etmek ve hizmetlerimi anlatmak olmayıp Kars gibi sağlam ve dayanıklı ve düşmana pek çok hasar ve zayiat verdirmedikçe teslimi mümkün bulunmayan istihkâmların böyle kolaylıkla düşmanın eline geçmesinin sebeplerini ve Kars’ın birinci muhâsarasında ve Seyyar Ordunun ileriye hareketinden ikinci muhâsaraya kadar bütün muharebelerde bulunarak gerçeklerin anlaşılmasını sağlamak için olayların arzına cesaret olunmuştur.</p>
				<p class="normal1">Birinci Madde: 2 Teşrîn-i Evvel 93 tarihinde; Anadolu’nun Kars bölgesinde bulunan Seyyar Ordunun içine düştüğü felâketten sonra ordunun kalanı ile Müşîr<a href="93harbi_split_082.html#footnote-831-120" id="footnote-831-120-backlink" name="footnote-831-120-backlink">[120]</a> Devletlü<a href="93harbi_split_082.html#footnote-831-121" id="footnote-831-121-backlink" name="footnote-831-121-backlink">[121]</a> Ahmet Muhtar Paşa Hazretleri Kars’a gelerek iki gün kalmış ve Rus kuvvetlerinin Erzurum’a doğru hareketini görür görmez Erzurum’u muhafaza etmek ve askerî kuvvetlerin miktarını artırmak mülâhazasıyla; on tabur piyade, bir miktar topçu ve süvari askerlerinin Erzurum tarafına gitmesini emretmiş ve Kars’ın emri kumandasını Ferîk Saâdetlü<a href="93harbi_split_082.html#footnote-831-122" id="footnote-831-122-backlink" name="footnote-831-122-backlink">[122]</a> Hüseyin Hami Paşa hazretlerine vermişti. Adı geçen ferîk hazretleri bilinen lüzum ve ehemmiyet üzerine Kars’ın muhâfazası için mevcut bulunan amirlerden;</p>
				<p class="normal1">- Saâdetlü Naci Paşa’yı Karadağ ve Karapatlak cephesinde,</p>
				<p class="normal1">- Mirlivâ<a href="93harbi_split_082.html#footnote-831-123" id="footnote-831-123-backlink" name="footnote-831-123-backlink">[123]</a> Saâdetlü İbrahim Paşa’yı Tahmas, Diktepe ve Çakma istihkâmlarına </p>
				<p class="normal1">- Süvari Miralâ’yı<a href="93harbi_split_082.html#footnote-831-124" id="footnote-831-124-backlink" name="footnote-831-124-backlink">[124]</a> İzzetlü<a href="93harbi_split_082.html#footnote-831-125" id="footnote-831-125-backlink" name="footnote-831-125-backlink">[125]</a> Hurşit Bey’i Veli Paşa Tabyası’na,</p>
				<p class="normal1">- Piyade Kaymakamı<a href="93harbi_split_082.html#footnote-831-126" id="footnote-831-126-backlink" name="footnote-831-126-backlink">[126]</a> İzzetlü Afet Bey’i Muhlis Paşa ile Belüm Paşa istihkâmlarına,</p>
				<p class="normal1">- Süvari Miralâyı İzzetlü Şakir Bey’i Hafız Paşa cephesine,</p>
				<p class="normal1">- Piyade Kaymakamı İzzetlü Hakkı Bey’i Fizi Paşa cephesine,</p>
				<p class="normal1">- Süvari Mirliyâsı Mütevefa Davut Paşayı Kanlı cephesine,</p>
				<p class="normal1">- Piyade Kaymakamı Müteveffa İsmail Beyi’ Süvari tabyasına,</p>
				<p class="normal1">- Piyade Kaymakamı İzzetlü Akif Bey’i İhtiyat Taburları kumandanlığına nasb ve tayin etmiştir. Cephedeki istihkâmların büyüklük ve ehemmiyetine göre gerekli olan müstahfazîn<a href="93harbi_split_082.html#footnote-831-127" id="footnote-831-127-backlink" name="footnote-831-127-backlink">[127]</a> sevkleri ve yer değiştirmeleri yapılmış, görülen lüzûm üzerine karakol ve sairenin tertiplenmeleri sağlanmış, herkesin vazifesi en iyi şekilde gösterildikten birkaç gün son Rus kuvvetleri bütün mevcutlarıyla Kars’ı kuşatarak ulaştırma ve haberleşmeyi kesmiş ise de Allah’a şükür harp ilân olunmazdan evvel askere tam istihkâkı verildiğinden ayrıca daha önceki IV. Ordu Müşir Celîli<a href="93harbi_split_082.html#footnote-831-128" id="footnote-831-128-backlink" name="footnote-831-128-backlink">[128]</a> Devletlu Sami Paşa hazretlerinin gayretleriyle dört, beş aylık giyecek ve yiyecek tedarik edilerek devlete ait ambarlarda depolanması ve muhafaza altına alınmasından, Kars Mutasarrıfı<a href="93harbi_split_082.html#footnote-831-129" id="footnote-831-129-backlink" name="footnote-831-129-backlink">[129]</a> Saâdetlü Şefîk Paşa Hazretlerinin inkâr olunamayan gayretleri ile ahaliden zahire ve sığır yardımı alınarak orduya verilmesinden ve muhafaza altına alınmasından cümleye tam bir emniyet hâsıl olmuş ve bunların dağıtımı kumandanın emrine kalmıştı.</p>
				<p class="normal1">İkinci Madde: Cenâb-ı Hak bir daha görmesin Seyyar Ordunun uğramış olduğu felâketten sonra Kars’ta toplanılan muhtelif sınıfların adı geçen bölgenin muhafazası emrinde istihkâmlara bölünmesi ve tertibatı bir veche aşağıda açıklanmıştır.</p>
				<p class="normal1">Şöyle ki: Kars’a toplanan piyade taburlarının mevcudu gayet az, subayları yetersiz ve nizâmsızlığı yönüyle muvazzaf mukaddem, tâlî ve sâlis taburlarının mevcutları altışar yüze çıkarılmış ve noksan subaylarının tamamlanması için birkaç müstahfaz<a href="93harbi_split_082.html#footnote-831-130" id="footnote-831-130-backlink" name="footnote-831-130-backlink">[130]</a> taburunun lâğvıyla adı geçen taburlar oldukça dolgun ve muntazam bir hâle getirilerek aşağıdaki şekilde tertiplendirilmiştir:</p>
				<p class="normal1">- Karadağ ve Karapatlak istihkâmlarına ikişer, aralarındaki irtibat siperlerine bir, Karadağ koltuk tabya ile sonradan inşa edilen siper için bir ve ihtiyat olmak üzere bir, toplam yedi tabur piyade Mirlivası Saâdetlü Naci Paşa kumandasına,</p>
				<p class="normal1">- Hafız Paşa istihkâmı için iki, ihtiyat olmak üzer bir, Karadağ arasındaki irtibat siperlerine bir, toplam dört tabur Piyade Kaymakamı İzzetlü Ahmet Bey kumandasına, </p>
				<p class="normal1">- Fizi Paşa tabyası için iki, yanlardaki siperlere iki, toplam dört tabur Piyade Kaymakamı İzzetlü Hakkı Bey’e,</p>
				<p class="normal1">- Kanlı istihkâmına iki, sağ taraf irtibat siperlerine bir tabur, toplam üç tabur da Süvari Mîrlivâsı Saâdetlü Davud Paşa kumandasına,</p>
				<p class="normal1">- Süvari tabyasına bir tabur İsmail Bey’e,</p>
				<p class="normal1">- Cim tabya ile Veli Paşa ve adı geçen tabyaların irtibat siperlerine iki tabur Süvari Kaymakamı Yusuf Bey kumandasına,</p>
				<p class="normal1">- Bir buçuk tabur Tahmas’a, bir tabur Diktepe’ye ve bir buçuk tabur Çakmak tabyasına ve bir tabur bunların ihtiyatına ki toplam beş tabur Piyade Mîrlivâsı Saâdetlü İbrahim Paşa kumandasına,</p>
				<p class="normal1">- Bir buçuk tabur Veli Paşa’ya, Süvari Mîralayı İzzetlü Hurşid Bey Kumandasına,</p>
				<p class="normal1">- Belüm Paşa ile irtibat siperlerine bir, İngiliz tabyasına bir ve Muhlis Paşa tabyasına iki, bir tabur da bunlara ihtiyat ki, toplam beş tabur Piyade Kaymakamı İzzetlü Afet Bey kumandasına,</p>
				<p class="normal1">- Dört buçuk tabur da İstihkâm Bölüğü ihtiyatı olarak Piyade Kaymakamı İzzetlü Akif Bey kumandasına verilerek,</p>
				<p class="normal1">- Ova cihetinin ortasında Fizi Paşa tabyasının altı yüz adım gerisinde bulunan müstakil inşa edilmiş siperde süvari askeri ve ihtiyatlarının sağ tarafında bir batarya süvari topçusu Kanlı tabyanın gerisinde inşa edilen siperde,</p>
				<p class="normal1">- Bir batarya Hafız Paşa tabyasının gerisinde tertip ve tayin kılınmıştır.</p>
				<p class="normal1">Kars bölgesinde otuz sekiz tabur piyade, bir alay kadar nizâmiye süvarisi ve iki bölük seyyar topçu ve istihkâm bölüğü ve yüz yirmi kadar jandarma mevcud olup, netice itibariyle muhasara öncesinde muhtelif sınıfların toplam mevcudu (iki bin beş yüz hasta ve yaralıdan başka) yirmi üç bin beş yüz personeldir.</p>
				<p class="normal1">Havaların soğuması, çamaşırların yeterli olmaması, iki bine yakın erin yağmurluklarının olmaması ve hastanelerde gereken ilâç ve tıbbî malzemelerin bulunmaması, hastane şartlarının iyi olmaması nedeniyle günlük iki yüze yakın hastalanma olayının vuku bulması ve elli-altmış kadar ölüm olayının meydana gelmesi mevcudlu tabiî olarak azaltmaktadır. Düşmanın hücum eylediği geceden bir gün evvel genelkurmaya verilen raporlara göre dört bin kadar hasta ve yaralı, üç bin kadar zayıf erat ve bin kadar hastane ve fırın ve sairede müstahdem ve on yedi bin kadar piyade ve süvari ve topçu mevcut olduğunu arz eylerim.</p>
				<p class="normal1">Üçüncü Madde: Kars istihkâmlarının ova yönünde bulunan Süvari ve Cim tabyalarının ilerisindeki süvari karakolları üzerine düşman kızakları tarafından her gece ateş edilmekte bulunulduğu halde, geçen 93 senesi Teşrînisânîsinin beşinci gecesi saat üç raddelerinde düşman tarafından ateşe yoğunlukla devam edilmesi ve karakollarının geriye çekilip istihkâmlardan top atışına başlanması, düşmanın hakikî hücumunu işaret eylediğinden; ova yönündeki istihkâmlarının en zayıf noktası bulunan Süvari tabyasına bir tabur piyade askeri gönderilmesi bilinen lüzum ve ehemmiyet üzerine Kumandanlığa arz edilmiştir. Alınan emir üzerine ihtiyattan bir tabur anılan tabyaya sevk edilmiştir. Bu tabyanın sol tarafında bulunan Kanlı Tabya’nın gündüz düşman tarafından yıkılan ve tahrip edilen mahallerinin tamiratını icrâ etmek ve düşman top mermisi tesiriyle yıkılma raddesine gelmiş olan müdâfaa kışlasının yüzüne siper inşa eylemek ve müstahfaz askere yardım etmek için, ihtiyattan bir tabur piyade, bir miktar istihkâm askeri saat bir raddelerinde gönderilmiş ve cephenin kuvvetleri istenilen derecede noksansız takviye edilmiştir. Bir saat sonra düşman avcısı, Fizi Paşa, Hafız Paşa, Tahmas, Çakmak ve Diktepe istikametlerinde atışa başlamıştır. Bizim taraftan da top ve tüfek, düşman tarafından da yalnız tüfek atışına devam olunmuştur. Fennî harp gereğince topçulara ait olan vazifelerden, düşmanın hakikî veya sahte olan hücumlarını anlamak ve insan topluluğu bulunan mahalleri nerede ise oralara top atışı yapmak için aydınlatma mermisi kullanmayı teklif etmek lüzumlu iken bu tedbirler nasılsa icra olunmamıştır. Halbuki Kale Kumandanlığına evvelce yazılan özel emirde böyle gece vakitleri düşmanın vuku bulacak hücumlarında kullanılmak üzere her istihkâmda kâfi miktarda aydınlatma mermisi bulundurulması gereği bildirilmiş olup ve uygun mermilerin gönderildiğine dair cevap alınmışken, o geceki muharebede uygun olan aydınlatma mermisi atılmayıp da keyfî icra edilen top atışları düşmana istenilen hasarı vermediği gibi subayların hakkıyla kumandanlık vazifesini ifa etmemeleri de düşmanı istihkâmlara daha çok yaklaştırmış, Süvari ve Fazlı Paşa istihkâmlarına hücuma sebebiyet vermiştir.</p>
				<p class="normal1">Oradaki cephe kumandanlarıyla subayların metanetsizliği de askerlerin bütün bütün sebatsızlığına sebep olmuştur. İşte bu nizamsızlıklar askerin yorgun bir halde kasabaya doğru firar etmesine sebep olmuş. Düşmanı gören taburların ikisi de düşmana mani olmayarak Süvari ve Fizi Paşa istihkâmlarının zaptını engelleyememişlerdir. Her ne kadar bu istihkâmlar düşmanın hücumuyla zapt olunacağına hiçbir vicdanın hüküm edemeyeceği belli ise de, askerî vazifenin gerektirdiği derecede sebat ve mukavemet edilmediği de inkâr edilemez. Çünkü emir, sebat ve mukavemette gereken itina ve gayret gösterilse idi bu hücumda düşmana fazlasıyla telefat verdirileceği tabiîdir. Bilâkis kasabaya gelen askerlerin düşmandan ziyade telefat vermeleri nizamsızlığın ispatı için kâfi delillerindendir. Bununla beraber sebatsızlık belâsıyla bulundukları noktayı bırakıp kasabaya gelen erlerin önünü almak ve gerideki siperlere yerleştirmek üzere derhâl ihtiyattan yeterli miktarda asker sevk edilmiştir. Hatta İstihkâm Bölüğü ile kasaba içlerinde ve karakol hizmetinde bulunan Müstâhfaz Taburlarından dört bölük de getirilerek bu firar eden askerlerin Kasabaya girmelerini engellemek ve gerideki siperlere yerleştirilmek için çalışılmıştır. Kumandanlık da bu hareketlerin icrası için emrin ehemmiyetini dikkate alarak pek çok çalışmalarda bulunmuş iken asla tesirli olamamış ve askerin karışık bir halde Kasaba’ya firar etmeleri önlenememiştir. Düşmanın zapt etmiş olduğu tabya ve siperlerden devamlı atış yapması artık Ova cihetindeki mukavemetten Kumandan Paşa Hazretlerinin ümidini kesmesine sebep olmuştur. Binaenaleyh dağ cihetinin merkezinde bulunan Veli Paşa tabyasına çekilme mecburiyeti hasıl olmuştur. O kalabalık arasında binek hayvanıma hizmet eden nefer erzak ambarına götürmüş olduğu düşüncesiyle hayvanımı ararken düşman süvarisi, “kumandan paşa hazretlerinin” bulunduğu mahallidir diyerek, düşmanın erzak ambarının etrafını abluka etmesiyle; Erkânıharp Mîrlivâsı Münib Paşa, İhtiyat Kumandanı Süvari Kaymakamı Hüseyin Bey ve kulunuz ve Erkân-ı Harp refakat subayı, hizmetliler ve yirmiden fazla yaralı erle birlikte mahsur kalınmıştı. İki saat sonra yani gece saat sekiz raddelerinde Hafız Paşa tabyasında bulunan askerler tabyayı tahliye ederek Karadağ tarafından Kasaba’ya çekilmiş ve istihkâmlar da düşmanın zaptına geçmiş ise de Kars istihkâmlarından Karadağ ve İç Kale ve Tahmas Tabyaları ova hattı istihkâmlarına hâkim olduğundan ortalık ağardıktan sonra düşmanın bu tabyalardan kovulması ve uzaklaştırılması mümkün olduğu halde, hücum ile zaptı mümkün olamayan Karadağ istihkâmı hiç harp etmeksizin o gece düşmanın avcıları tarafından zapt olunmuştu. Ertesi gün esaret altında olduğum halde Rusların Erkân-ı Harp Mîrlivâlarından General (Rurber), istihkâm ambarıyla sair mahallerin ahali tarafından yağmalanmasını önlemek ve kendilerine teslim edilmek üzere kulunuzu yanına celp ve davet ve kabul ederek sorgulanmam üzerine ambar ve imalâthane böylesi kendilerine gösterilmiştir. Adı geçen general kulunuzu tanımış bulunmasından yani harp ilân edilmeden önce, Grandük Mişel Gümrü’ye geldiği esnada Kars Mutasarrıfı Saadetlü Şefik Paşa hazretleriyle kulunuz adı geçen zatı karşılamak üzere görevli iken Gümrü’ye gidip görüşülmüş olunmasından dolayı kulunuza bir iltifat vesilesi ve teselli olmak üzere sorgulama anında şunu ifade etmiştir:</p>
				<p class="normal1">Sizi oldukça üzgün görüyorum. Olay üzüntü verici ise de böyle şeyler askerlikte başa gelir ve inşallah yakında sulh olur, lâkin size şaşakalınacak bir şey söyleyeyim. Bu akşam bizim Kars üzerine tertip ettiğimiz hakikî ve sahte hücum kollarından, hakikî hücum edilen bölgelerin ekserisinde fazlasıyla mukavemetle karşılaşacağımız düşüncesiyle kolaylıkla zaptını umut etmiyorduk, sahte hücum tertip eylediğimiz Karadağ istihkâmına bizim yirmi dört avcı erimiz girerek istihkâmın boş olduğunu geriye haber verdi ve böylelikle zapt edildi. Orada sizin askeriniz yok muydu?</p>
				<p class="normal1">deyince nutkum tutulup sükuttan başka bir cevaba muktedir olamadım. Karadağ istihkâmı böylelikle düşmanın kontrolüne geçtikten sonra Karapatlak tabyasında sabaha kadar savunulup Karadağ istihkâmına oradan havan atışına devam edilmiştir. Bir tabur piyade askeri de Karadağ’ın gerisinde bulunan sırt üzerinden İç Kale’nin takviye edilmesi ve yirmiye yakın muhtelif çapta top bulunması ve düşman aleyhine kullanılacak yeterli mühimmatın bulunması, erzak sairenin mevcut olmasına rağmen diğer istihkâmlara yardım şöyle dursun, yaklaşan düşman piyade askerini el humbarasıyla tard ve uzaklaştırmak da mümkün iken o gece sadece İç Kale’den otuz kadar top atışıyla iktifâ edilmiştir. Diğer tabyalar düşmanın kontrolüne geçmezden ve düşman tarafından top atışıyla tazyik edilmezden önce Kale Mîralâyı İzzetlü Hüseyin Bey şahsî menfaatlerine ait bazı sözleşmeler yapıp kale kapılarını açarak düşmana teslim olmuş ve Kanlı Tabya kumandanı bulunan Süvari Mîrlivâsı müteveffâ Davud Paşa adı geçen tabyayı teslim ettiği gibi Karapatlak da sabahleyin teslim edilmişti. Etraflıca anlattıklarımdan anlaşılmış olduğu üzere Kars çayının ova yönünde bulunan kaledeki istihkâmlarda da o gece meydana gelen hâl ve harekât, üzülerek ifade edersek bundan ibaret olup bazı hususlar diğer maddelerde arz edilmiştir.</p>
				<p class="normal1">Dördüncü Madde: Düşmanın hücum gecesi dağ tarafında bulunan Cim Tabya’dan sabaha kadar düşmana fevkalâde mukavemet gösterilip bölge muhafaza edilmiş ve hatta düşman tabyanın cephesinden yapmış olduğu hücumlardan bir netice istihsâl edememiş olduğundan, sabahleyin de kasaba istikâmetinden ve istihkâmın arka tarafından hücum etmiş ise de yine muvaffak olamamıştır. Tahmas, Diktepe ve Çakmak istihkâmlarında sabaha kadar düşmana mukavemet edilmiştir. Muhlis Paşa, Belüm Paşa ve Veli Paşa tabyaları üzerine o gece düşman tarafından taarruz edilmediğinden muharebe olmamıştır. Yalnız İç Kale’yi düşmanın zapt ettiğini gördüklerinde oradaki askerlerden bir miktarı firar edip bir miktarı da Tahmas’a doğru toplanmışlardır. Kumandan paşa hazretleri Karadağ ile İç Kale’nin düşman tarafından kolaylıkla zapt olduğu haberini alır almaz, yalnız başına Tahmas tarafının bir işe yaramayacağını hissetmeleriyle orada toplanmış olan sekiz-on taburla bir miktar süvariyi düşmana esir etmeyerek belki Erzurum istikametine sevk ederim düşüncesiyle Kars’ı terk etmiştir. Yola çıkan askerin nizamsız ve itaatsizliği sebebiyle muntazam surette geri çekilmeye muvaffak olunamamış, düşman süvarisinin takibiyle piyade askeri esir edilmiş, süvariler kurtulmuştur. Adı geçen kumandan paşa hazretlerinin bu hareketleri korkaklık veya tedbirsizlikten meydana gelmiş bir şey olmayıp adı geçenin cesaret ve gayretleri dost ve düşman tarafından bilinmektedir.</p>
				<p class="normal1">Beşinci Madde: Arz ve açıklamalarımdan görüldüğü üzere böyle müstahkem bir mevkiin muhasarasından düşmanın ara sıra hakikî veya sahte vuku bulacak hücumlarına karşı savunanlar tarafından oldukça gayret ve mukavemet de direnmekten başka düşman tarafından acele olarak hazırlanan siperler inşa edilerek istihkâmlara yaklaşmasına ve top atışı yapmasına meydan vermemek gerekir. Kuşatma müddetini sürdürmek için düşmandan öyle bir hareket his olunduğu takdirde istihkâmların savunulması için açığa çıkarılarak harekâtta bulunmak lâzımdır. Bu tip harekât düşmanın, ova bölgesinde bulunan Hafız Paşa ve Kanlı istihkâmları ilerisine top mevziileri inşasına başladığı sırada mümkün olduğu derece icra ettirilmiş ve haylice vakit de kazanılmıştır. Çefa’daki müstahfaz taburların personeli ekseri perakende erlerden ve özellikle hayvanları olmayan süvari erlerinden teşkil edilmiş bulunmaktaydı. Hafız Paşa istihkâmlarının kumandanı bulunan Süvari Mîralâyı Şakir Bey müdafaasını üzerine aldığı Hafız Paşa istihkâmını kendi süvari alayından müteşekkil süvari taburu ile korumaktaydı. Düşman bu tabyanın üç bin adım kadar ilerisine toprak siper inşasına başladığı sırada harice çıkarılan taburların yanında süvari taburunun da tabyanın haricine sevk olunmasıyla o gün ova bölgesinin her tarafında muharebe akşama kadar devam etmiş ve düşman Eğerçe-Kanlı istikametinde uzaklaştırılmıştır. Hafız Paşa cephesinde bulunan süvari taburuyla, Diyarbakır sâlis taburlarının gayrimuntazam çekilmeleriyle ortalığın kararmasından da istifade ederek düşmanın bunları takiple Hafız Paşa istihkâmına yaklaştığının görülmesi üzerine içtima borusu çaldırılmış bir taraftan da herkesin istihkâmlardaki yerlerini tutmasına uğraşılmış ise de erlerin acemiliğinden ve yavaş hareketlerinden dolayı istihkâmdaki yerini tutacak iken adı geçen tabyanın açık arazisi üzerinde toplanarak havaya doğru ateş etmeye başlamışlardır. Düşman bu nizamsızlığı fırsat bilerek tabyanın henüz korunma altına alınamayan cephesine hücumla önce cephenin hendeklerinin tamamlanmadığı bölgeden doğruca tabyanın içerisine girip yüzden fazla askeri ve adı geçen Kumandan Şakir Bey’i şehit etmiştir. İhtiyat taburları evvelce diğer bölgelere sevk olunduğundan Hafız Paşa Tabyası’na gerekli olan yardım zamanında yapılamamıştır. Daha sonra Mîrlivâ Saâdetlü Münib Paşa kumandasında noksan bir tabur kadar kuvvet hemen sevk edilmiş olup ve sonradan da dört bölük daha sevk edilmiş olmasıyla düşman adı geçen tabyadan kovulup uzaklaştırılmıştır. O vakit düşman hücum etmek düşüncesinde olmayıp, olsa bile hücum edecek kadar kuvveti olmadığı için böyle kolaylıkla tabyanın içerisine girmeye fırsat bulmaları kendilerini gayrete getirmiş ve hatta geçmişte uğramış oldukları hezimeti bile unutturmuştur. Düşman tabyayı yirmi bir gün bombardıman ettikten sonra geceleyin hakikî hücuma karar vermiş ve buna ise yukarıda arz olunan nizâmsızlıkların sebebiyet verdiği şüpheden azade bulunmuştur. Yoksa müstahkem bir mevkiin gece vakti hücum ile zaptının şimdiye kadar vuku bulan muharebelerde pek nadiren meydana geldiği harp tarihine aşina olanların bilgisi dâhilindedir.</p>
				<p class="normal1">Altıncı Madde: Kars muhasara edildiği zaman, Kars’a en hâkim olan Karadağ, İç Kale, Tahmas ve kapalı istihkâmı olan Kanlı, Hafız ve Veli Paşa istihkâmları düşmanını şiddetli hücumu sırasında açık istihkâmlarından birinin hile zaptıyla; Kasaba ve istihkâmların irtibatı kesilmiştir. Bu istihkâmlarda sebatla düşmana mukavemet etmekle görevlendirilen müstahfazın (koruma taburlarının) üç günlük idarelerine yetecek peksimet, su ve her tabur için yüzer sandık cephanenin icap eden mahallerden alınarak keyfiyetin bildirilmesi hususu özel ve yazılı bir emir ile bölge kumandanlarına iletilmiştir. Ancak Karadağ istihkâmında bulunan müstahfazın tarafından, değil üç gün üç saat bile mukavemet olunmadığı görülmüştür. Adı geçen bölgelerde bulunan kumandan ve subayların sorgulanarak gerçeklerin araştırılması, başarısız harekâtı ve işlemleri açığa çıkanların cezalandırılması Anadolu Yüksek Askerî Mahkemesi’nin görüş ve iradesine bağlıdır. Bunların uygun ceza görmedikleri takdirde gelecek için fena tesiri görüleceğinden şüphe edilmemelidir.</p>
				<p class="normal1">Yedinci Madde: Sırpların isyan ilân etmeleri üzerine Kars ahalisinden de silâhaltına alınarak oraya sevk edilenler olmuştur. Bilâhare adı geçen erler Kars’a iade edilmiş ve akrabalarıyla görüşüp bir harp halinde Kars havalisini savunmak için yine askerlik hizmetinde istihdam edilmişlerdir. Rusya’nın harp ilan ederek Ardahan ve havalisini zapt ve istilâ etmesi üzerine vatanın savunulması şerefinin neden ibaret olduğunu idrak edemediklerinden bir hayli er firar etmiştir. Verilen raporlardan anlaşılan bunlardan ele geçirilenlerin kanun icabı olmasına rağmen kurşuna dizilmemiş olduğudur. Bu erler yaratılıştan korkak oldukları için firarın önü alınamamış hatta Kars’ın zaptı gecesi Kasaba’dan olanlar evlerine ve civardan olanların da köylerine firar ettikleri. Rus kuvvetlerinin Kars’ı işgali sonucu esir aldıkları subayları Gümrü’ye sevk ederken Kars taburlarından yüzden fazla redif<a href="93harbi_split_082.html#footnote-831-131" id="footnote-831-131-backlink" name="footnote-831-131-backlink">[131]</a> askerinin cesetlerinin yollarda görülmesiyle anlaşılmıştır.</p>
				<p class="normal1">Sekizinci Madde: Bundan 20 sene evvel Rusya ile yapılan muharebede; Kars’ta kuşatılmış bulunan müstahfazın erzakının kalmaması ve bu yüzden silâhını terk etmek mecburiyetinde kalması nedeniyle, redif askerlerinin cümlesinin evlerine gitmesine Rusların izin verdikleri, yalnız Nizâmiye<a href="93harbi_split_082.html#footnote-831-132" id="footnote-831-132-backlink" name="footnote-831-132-backlink">[132]</a> askerlerini esir ettikleri görülmüştü. Bu muharebede de millî gayreti ve çalışmaları olmayan askerlerden bazıları Rus casuslarına kapılarak düşman bölgeyi ele geçirdikten sonra evvelki gibi rediflere evlerine gitmeye müsaade eder düşüncesiyle, lüzumu derecesinde mukavemet gösterdikleri düşman tarafından en şiddetli hücum edilen cephelerde meydana gelen telefattan apaçık bellidir. Askerî kuvvetlerin harbi kazanmaları harp prensiplerine uyulması, askerlerin kalben hasıl olacak bütün sağlığı ile bulundukları bölgelerde sebat ve düşmana mukavemette karşı koymasıyla mümkündür. Sebat ve mukavemetle düşmana pek az bir kuvvetle bile karşı konulabileceği tecrübelerle sabittir. Kars’ın zapt olunduğu gece adı geçen istihkâmlardan en zayıfı bulunan ve hendeksiz bir ay tabyadan ibaret olan Cim Tabya üzerine o gece düşman tarafından şiddetle icra edilen hakikî hücum üzerine adı geçen tabyayı korumakla görevli Nizamiye VI. Alayın III. Taburuyla, Of Müstahfaz Taburu düşmana sabaha kadar mukavemet etmiş ve binden fazla telefat ve bir o kadar da yaralı verdirerek tabyayı iyi bir şekilde muhafazaya muktedir olmuştur. Tabyanın muhafazası Cim Tabyası kumandanı ile Of Müstahfaz binbaşısı ve Nizamiye Taburu’nun binbaşı vekili olan kolağası ve topçu subayın askerî ve millî gayretlerinden ileri gelmiştir. Yoksa iyi tedbirler alınmadıkça ve kararlı davranılmadıkça bir müstahkem mevkiin asla faydasının olmayacağı bilinmelidir.</p>
				<p class="normal1">Dokuzuncu Madde: Kars’ın birinci muhasarasında Ruslar; Karadağ ve Karapatlak istihkâmları ilerisinde ve dört bin beş yüz adım mesafede bulunan Kapak Tepe mevkiine bir toprak mevzii inşa ederek on beş santimetrelik şişhane topuyla adı geçen istihkâmları top atışına tutmuşlardır. Birkaç gün sonra dört bin adım mesafeye dört topluk üç mevzii daha inşa ederek atışlarını çoğaltmışlardır. Düşmanın bu şekilde ilerlemesine mani olmak için Karadağ ve Karapatlak tabyaları ilerisine istihkâmların inşâ edilmesi tarafımdan yazı ile IV. Ordu Kumandanlığı’na beyan olunmuştu. İnşası geciktirilen bu istihkâmlar ile Kapak Tepe’nin sol tarafına dört topluk bir mevzi inşâ olunarak ve ilerisine de müstahfaz erlerin muhafazası için avcı siperleri bir gece içerisinde yapılarak düşmanın birkaç gün ilerlemesine mani olunmuş ve ona bir haylice hasar verdirilmiştir. Adı geçen muhasarada Kars’ta süvari askerinin bulunmaması nedeniyle kısa zamanda düşman istihkâmlara üç bin metre mesafeye kadar yaklaşıp dört topluk yedi mevzii ve bunları muhafaza için gerekli piyade siperlerini inşa edinceye kadar birkaç gece çalışarak bunları tamamlamaya muvaffak olmuş, bu mevziilerden şiddetle atışa başlayıp gerek istihkâmlara gerek kasabaya günlük üç bine yakın büyük çaplı top mermisi atışıyla hayli hasar verdirmiştir. Düşmanın bu kadar yaklaşarak inşa etmiş olduğu ileriki mevziilerine ateş açmak mümkün olmadığından, Muhlis Paşa tabyası ilerisine bir mevzi inşa edilerek bu mevziden atılan mermilerle düşmana bir hali hasar verdirilmiştir. Düşman bu tabyayı köreltmek için; mevcut bulunan süvarilerden iki yüz kadar gönüllü ayırarak ve yanlarına bir miktar piyade ve süvari askeri tayin ve tertibiyle, bizim dört bölük piyade askeriyle korumakta bulunduğumuz ve gerisi Muhlis Paşa istihkâmıyla hemen tüfek menzili mesafesinde, iki tarafı Kars çayının kıyılarıyla çevrili bölgeye girerek adı geçen tabya içerisinde bulunan topçu erlerinin birkaçını şehit ederek, topların kama ve nişangâhlarını alarak geriye çekilmiştir. Tabyayı korumakla görevlendirilen dört bölük müdafaa ve sebat göstermeyip, dere cihetine çekilmişlerdir. Muhlis Paşa tabyasından alelacele bir tabur ve Veli Paşa Tabyası’ndan Miralay İzzetlü Ahmet Bey ile de bir tabur sevk edilmiş ise de istenilen netice alınamamıştır. Binaenaleyh kumandan paşa hazretleri bu sefil keyfiyete sebep olanların tahkikattan sonra kurşuna dizilmesi için Ferik Saadetlü Ali Paşa hazretleri nezareti ve Mîrlivâ Saadetlü Ahmet Rıfat Paşa başkanlığında iki miralay ve kulunuz ile düşmana mukavemet göstermeyen taburun binbaşısı ve sair gerekli subaylardan mürekkep bir askerî mahkeme teşkil edilmiştir. İcra olunan tetkikatta bu tabyanın muhafızı bulunan ve dört bölük kumandanı olan kolağasının suçlu olduğu anlaşılmış ise de yukarıda adı geçen harekâtta şehit olmuştur. Bölük yüzbaşısıyla topçu subayının da düşmana mukavemet göstermeyip dere içine gizlendiklerini açıkça söylediklerinden bunların Askerî Ceza Kanunu hükümlerine göre kurşuna dizilmesi, hiç olmaz ise tard olunması gerekli bulunmuş ve Allah göstermesin cezasız bırakılmaları halinde ileride daha çok fenalığın vukuuna sebebiyet verileceğine dair saadetlü kumandan paşa hazretleriyle, tarafımdan bazı sözler de söylenmiştir. Zivin tarafındaki ordunun muzafferiyetle ilerlemesi araya karışarak her nasıl ise Askerî Mahkemenin fezlekesi onaylanmayıp yalnız subaylar tevkif edilmiş ve üç ay sonra cezaları yeterlidir denilerek af edilmeleri pek çok fenalıklara sebebiyet verdiği gibi bu hâl belki “Alaca” bozgunluğunun da beklenilmez derecede meydana gelmesine sebep olmuş olacağı şüpheden varestedir.</p>
				<p class="normal1">Onuncu Madde: Arz ve açıklamaya gerek yok, bir bölge ne kadar müstahkem ve metin olur ise olsun o bölgeye tayin edilen kumandan da ne derece cesur bulunur ise bulunsun, o bölgenin muhafazası için tayin edilen cephe kumandanlarının vazifelerini ircaa iyi hâl ve hareket ve düşman hücumunda da can siperine sebat ve ilâve gayretleri olmadıkça o bölgenin muhafaza ve düşmanın tard edilmesi ve müdâfaası kabil değildir. Ezcümle Kars gibi müstahkem bir bölgede inşa edilmiş olan istihkâmların fenni harp gereğince mutlaka yekdiğerine irtibatı olmalı ve bunların hâkim olan ve hem de bütünü ile istihkâmlara hâkim ve üstün bulunan Karadağ ve İç Kale’nin düşman tarafından kolaylıkla zapt olunması, Tahmas bölgesinde ne kadar fedakârane hareket ediliyor ise edilsin bunun kat’iyen iyi bir semeresinin görülemeyeceği bilinmelidir. O vakit adı geçen kumandan hazretlerinin icrası sonucu ya esir olmak veyahut esaretten kurtulmak için durum müsait ise firar etmek hareketlerinden ibaret kalınmıştır. Burada adı geçen kumandan hazretlerinin kumandanlık vazifesini deruhte ederken sarf ettiği gayrette kusuru görülmemiştir. Yukarıda açıklanan ve birer birer söylenen Kars istihkâmlarının böyle kolaylıkla düşmanını kontrolüne geçmesi ise arz olunan sebeplerden ve bazı subayların yavaş hareketlerinden ve korkaklığından, daha doğrusu fena hareketlerinden ileri geldiği güneş gibi aşikârdır. Geçen Rus muharebesindeki yapılan fedakârlık hatıra getirilir ise bu muharebede Cim Tabya’da düşmana verdirilen binden fazla telefattan başka hiçbir tabyada o kadar muvaffakiyet görülmediği ve geçen muharebede Kars’ın bir hayli zaman muhasarada kalmasının ise o vakit atışla ilgili alet ve edevatta bu derece gelişme olmamasından ileri geldiği bilinmektedir. Bu defa ki muharebede vuku bulan birinci ve ikinci muhasarada olduğu gibi günlük düşman tarafından üç bine yakın top mermisi atılarak tazyik edilmediği, saldırılara hücuma mukavemette tüfek atışıyla yetinildiği ve gereği göre süngü süngüye gelindiği bilinmektedir. Fakat geçen muharebede kaval tüfekleriyle düşmana mukavemet olunup sekiz bine yakın telefat ile perişan edilmesine büyük bir fedakârlık dense, siz şimdi saat gibi Martini Hanri ve iğneli tüfeklerle düşmanını toplam telefatının üç bine varmamasına gayret ve sebatsızlıktan başka ne diyebilirsiniz.</p>
				<p class="normal1">On Birinci Madde: Yukarıda arz olunduğu gibi ağır ateşle silâhlara az bir vakitte çok fazla yer değiştirildiği zaman, Kars istihkâmlarında kapalı istihkâmların boğaz hatlarına veyahut orta yerlerine; iç mevzilerden evvelce inşâ ettirilmiş olan kârgir müdâfaa kışlalarının düşman tarafından topa tutulduğu esnada işe yaraması şöyle dursun pek çok mahsurları görülmüştür. Topa tutulan istihkâmların müdâfaa kışlaları düşmanın top mermisiyle yıkılarak, istihkâm hendeklerinin düşman kuvvetlerini engellemeye yetecek kadar derinliği bulunmadığından; özellikle ovanın iki bölgesine dört bölüğün bölük havuzlarının yaptırılmasını daha önce IV. Ordu Kumandanlığı’na yazılı olarak bildirmiştim. Bu havuzların yaptırılması ve düşmanını ova bölgesindeki süvari tabyasıyla, Fizi Paşa Tabyası’nı zapt eyledikten sonra gece münasebetiyle artı ovada kendisine engel olan bir kuvvete tesadüf eylememesi Kasaba’ya doğru yayılmasına sebebiyet vermiştir. Şu hâl ile beraber süvari ve Fizi Paşa ve dere siperlerinde ve Hafız Paşa ile Karadağ arasındaki irtibat siperlerinde bulunan taburların mevkilerini az bir mukavemetle terk eylemeleri, hakikaten askerliğin şanı hilâfına, gayret ve hamiyetsizliğin göstergesi olduğu gizli olmayıp bu bölgelerde bulunan tabur ve kumandanlar oldukça müstahkem mevkilerde bulunsalar bile sebat etmeyecekleri o geceki meydana gelen korkakça hareketlerinden açık olarak belli olmuştur.</p>
				<p class="normal1">On İkinci Madde: Kars bölgesinde bulunan amir ve subayların içlerinden bazılarının terfi yükselme hakları olmamasına rağmen mükâfat olarak rütbe verildiği, ceza görme durumunda bulunan, cürüm ve kabahati bulunanların her nasıl ise lüzumlu olan münhâl mahallere rütbeleri yükseltilerek yerleştirilmesinden mahrum bırakılmış, bu durum ise cesur ve gayretli olanların arzu ve gayretlerini menfi olarak etkilemiştir. Meselâ: Kars’ın birinci muhasarasında devlet ve milletine oldukça fedakârane hizmet eden ve yaklaşık bir ay düşmanın şiddetli top atışı altında asla bezginlik göstermeyerek mukavemet eden Karadağ ve Karapatlak bölgesi kumandanı bulunan Mirliva Saadetlü Hasan Paşa ile birkaç amir ve subay ve Topçu Kolağası Sabri Efendi ve sonradan şehit olan topçu subaylarından bazıları son derecede canlarını feda eder bir surette askerî vazifelerini yerine getirmiş olmalarıyla; diğerlerini teşvik ve isteklendirmek için yukarıda adı geçen amir ve subayların taltif edilmesi ve gönüllerinin hoş edilmesi gereken borç olduğu halde, her ne sebep ve hikmetten dolayı mevcut rütbelerinde bırakıldığı esefle görülmüştür. Bu gibi hâller tamamıyla vazifesini yerine getirenlerin bezginlik ve gevşekliğine sebep olmuştur.</p>
				<p class="normal1">On Üçüncü Madde: Kars’ın birinci muhasarasında iyi hizmet ve gayretleri görülen amir ve subayların taltifleri, adı geçen kumandan hazretleri tarafından yazılan inhânın nasılsa uygulanmaması, yukarıda adı geçen subayların bezginlik ve gevşekliğine sebep olmuş ve bu durum da ikinci muhasarada da adı geçen hazretlerinin bir dereceye kadar nüfuzlarının tesirsizliğine neden olmuştur. Erlerin itaatsizliği bahsine gelince o havalinin mevsimi icabınca gündüzleri kısa, yağmurlu ve diğer bölgelerden daha soğuk bulunmasından dolayı, askerlerin muhafazalıca bulundurulması tabiat şartlarının gereği olduğu hâlde, bilâkis elbise ve yağmurluklarının yeterli olmaması, harbin ilân tarihinden adı geçen bölgenin zaptına kadar yedi ay müddet zarfında yarım aylıktan başka para verilmemesi, askerin sefaletine sebep olmuş ve itaatsizlikleri bu sefalet şartlarından kaynaklanmıştır.</p>
				<p class="normal1">On Dördüncü Madde: Kars bölgesinin büyüklük ve önemine göre içerisinde askerin ikametine elverişli mahaller olmayıp, yalnız inşaat komisyonu tarafından askerlerin kalabilecekleri ve mesken olarak kullanabilecekleri birkaç istihkâmlara dörder bölüklü ve toplamı üç taburluk olmak üzere müdafaa kışlası ve karargâh hanesi tahsis olunmuştur. Bunlar iç istihkâmda olduğundan harp ilân olmazdan önce askerlerin adı geçen bölgelere toplanmalarında lüzum görülen umumî hastane için Sami Paşa hazretlerinin emri ile birkaç seneden beri inşa edilmekte olan henüz tamamlanmamış süvari kışlası hastane hâline çevrilmiş ise de bu da yetersiz kalmıştır. Ayrıca kasaba içlerinde münasip mahallerde hastane ittihaz edilmiş ve bunlar ile idare olunmuştur. Hastalar yük hayvanı ve araba tedarik oldukça Erzurum’a gönderilmekte ise de Alaca bozgunluğuna yakın pek çok ve büyük muharebeler sonucu meydana gelen yaralılar nakil edilmeyerek Kars’da kalmıştı. Kars’ın önceki muhasarasında yaklaşık dört binden fazla hasta ve yaralı için Kasaba içerisinde bulunan sağlık tesisleri ve meskenler yetersiz geldiğinden birçok haneler tedarik olunarak hastane ittihaz olunmuş ise de hastanelerde bulunan on sekiz kadar tabibin yeterli olmasıyla beraber mevcut hastaların çokluğu ve perakende olmasından, gerekli tiftik ve sargı bezlerinin kayıp bulunmasından dolayı hasta ve yaralılar zamanında ve hakkıyla tedavi edilemeyerek bunların pek çoğu kangren olup ölmüşlerdir. Muharebede yaralanıp hastaneye gelerek iki üç gün kadar yarasında bakılmamasından dolayı yaralarından kanlar akarak birçok erin ölümü tarafımdan görülmüştür. Bunların bakılmaması sebepleri hakkında sorulan suallere, doktorların verdiği cevaplar, tiftik ve sargı bezlerinin olmamasını ifade etmelerinden ibarettir. Doğrusu Kars muhasara olmazdan birkaç gün önce Erzurum’dan tiftik diyerek gönderilen on kadar çuvalın içerisinden birtakım boş çuvallar çıktığı yine doktorlar tarafından ifade ve şikâyet olunmuştur. İşte bütün bunların umûmun üzüntüsüne ve gevşekliğine sebep olduğu inkâr edilemez.</p>
				<p class="normal1">On Beşinci Madde: Kars bölgesinde bulunan Askerî İdarenin Süvari Kaymakamı İzzetelü Hüseyin Bey’in, Kars’ın muhasarasında bazı çeşitli kayıtsızlıkları ve rehavetinden dolayı değiştirilerek, yerine Seyyar Ordunun İdare Reisi Kaymakam İzzetlü Süleyman Bey’in tayin edilmesine dair Kars’ta bulunan bütün askerî amirler tarafından Kumandanlık makamına takdim kılınan mazbata üzerine, adı geçen bey değiştirilerek yerine Kaymakam İzzetlü Süleyman Bey idare reisi tayin edilmiştir. Düşmanın adı geçen bölgeyi zapt edip subayları esir götürdüğü sırada, adı geçen Hüseyin Bey vefatına kadar esarette kulunuzla birlikte bulunmuştur. Adı geçenin ifadesine göre Askerî İdarenin sandığı iki tanedir. Biri günlük yapılan satın almalar ve ödünç para vermek için kullanılan ve içerisinde bir-iki yük kuruş bulunan sandık, bu sandık idare komisyonu olan bölgede bulunur. Diğeri beş-altı bin adet Fransız ve Osmanlı altınıyla mecidiye ve bir yük kadar beşlik ve altılık olmak üzere on bir yük kuruş kadar kâğıt para ve üç yük kuruştan fazla Alaca’da esir olan taburların bazılarının tabur sandıklarından teslim alınan para ile ölenlerden kalan paralar olmak üzere toplam iki milyon kuruştan fazla içinde para olan sandık Bu sandık da İç Kale’de muhafaza edilmek üzere Kale Mîralayı İzzetlü Hüseyin Bey’e teslim olunmuştu.</p>
				<p class="normal1">Hâlbuki İç Kale’nin düşman tarafından istilâ olunduğu kargaşada anılan sandıkların da düşmanın eline geçtiğini, esir olan ve kalede tevkif edilen amir ve subaylara adı geçen bey ifade etmiş ise de bu bence meçhuldür. Adı geçen Hüseyin Bey kaleyi teslim etmezden önce sandıklardaki parayı her tarafa saklamak mümkün olduğu halde saklanmaması veyahut subaylara dağıtmaması gibi hallere bakılınca bu paraların pek de zaptına hüküm edilemeyip, en makbul düşünce Kale Mîralayı İzzetlü Hüseyin Bey’in aldığıdır. Hatta esir olan bütün subayların malûmudur ki imparatorun biraderi Grandük Mişel ve Rusya’nın Kars bölgesinde bulunan Tümen Kumandanı Lavres Milikof tarafından o vakit kendisine pek çok iltifat olunmuştur ve vicdanım bu hallerden pek çok kuşku duymaktadır. Çünkü mevcut subaylardan Süvari Mîralayı Hurşid Bey’le birlikte bulunanlardan başka hiçbir subay üzerinde bulunan elbiselerden başka bir şey almadıkları halde, adı geçen Hüseyin Bey’in bütün eşyası iki arabaya yüklenerek ve Rusya sultanlarından da bir asker nöbetçi tahsis edilerek kalenin içerisinde muhafaza olunduğu bazı subayların malûmu olup bunu hikâyeden maksadım da idare sandığının bu eşyalarla birlikte saklanmış olacağına imadan ibarettir.</p>
				<p class="normal1">On Altıncı Madde: Kale Mîralayı İzzetlü Hüseyin Bey’in meselenin öncelerinde liva olmak ve Kars’ta nüfus kazanmak için pek çok iyi hizmetlerde bulunduğu ve gayret gösterdiği inkâr edilemez. Hatta uhdesine birkaç memuriyet de verilmişti. O zaman bütün alay ve taburların depolarının Kasaba içlerinde birtakım evlere verilmemesi için depoların tamamının bir bölgede bulunmasına karar verilerek, adı geçen beyin nezaretine verilmişti. Düşman adı geçen bölgeyi işgalinde İç Kale ambarından binden fazla yağmurluk, beş-altı bin kadar çorap vesaire ve benzer eşyayı ele geçirmiştir. Alaca muharebesinden evvel İstanbul’dan gönderilmiş olan bir hayli yağmurluğun askere dağıtılmasına vakit kalmayarak düşmanın eline geçtiği ve Kars’ta mevcut iki bine yakın erin yağmurluklarının bulunmadığı, bunlara dağıtılması gerekirken verilmemesi, adı geçen beyin değişik hâl ve hareketine delâlet edeceği açık olarak bellidir. Özellikle esir olan bütün amirlerin Kafkasya’dan pek çok içeriye gönderilmesi, buna karşılık adı geçen beyin amir ve subaylarının sonra Kars’a gönderilmesi ve çoğu ile orada kalması, işitilene göre “kale kumandanıdır” diyerek liva yevmiyesi alması da şüphelenmek için dikkat çekici hususlardan bulunmuştur.</p>
				<p class="normal1">Yukarıda yazılı birçok hususun hangi maksatlar, kin ve garezle yapıldığı, bu konuda gereken tahkikatın icrası sonucu meydana çıkan gerçeklere göre lüzumlu tedbirlerin alınması, Anadolu Yüksek Askerî Mahkemesi Heyetinin iradesine bağlı bulunmuştur. Tabyaların adlarıyla bulundukları bölgelere dair tanzim olunan kroki ekte takdim kılınmış olup bu konuda emir ve ferman yüksek müsaadelerinize maruzdur.</p>
				<p class="normal1">Kurmay Yarbay<br class="chapter"/>Mehmet Atıf</p>
				</body>
</html>