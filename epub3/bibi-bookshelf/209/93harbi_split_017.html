<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_21">Savaş Sırasında Sultan II. Abdülhamid’in Valilere Gönderdiği Bir Emir: Gayrimüslimlere Özellikle <br class="chapter"/>Ermenilere Yönelik Bazı Mesajlar</h2>
				<p class="normal1">Bizans sınırına yerleşen Osmanlı Beyliği bu avantajı iyi kullanarak kısa sürede büyük bir devlet haline gelmiştir. Anadolu Selçuklu Devleti’nin yıkıldığı sırada, Bizans topraklarındaki Osmanlı fetihleri devam ediyor; Bizans’ın Hıristiyanlar üzerindeki etkinliği günden güne azalıyordu. Bizans valilerinin siyasi, dini ve ekonomik baskılarından bunalan azınlıklar bir kurtuluş yolu arıyorlardı. Onlar için kurtuluş yolu Osmanlının buyruğu altına girmekti. Osmanlıda azınlıkların temel hak ve özgürlüklerine herhangi bir müdahalede bulunulmuyor; azınlıklar dinlerini ve geleneklerini özgürce yaşayabiliyorlardı. Osmanlı Devleti’nin, toprakları üzerinde yaşayanlara gösterdiği şefkatli tavır kısa zamanda etrafta duyuldu. İşte bu durum, Bizans tarafından ezilen insanlar için bir kurtuluş oldu; hatta birçok şehrin hiçbir direnç göstermeden Osmanlı idaresine geçmelerine yol açtı. </p>
				<p class="normal1">Osmanlılardın yüksek seciyelerinin ve ahlâklarının önemli bir sonucu milletler uzun yıllar barış içinde yaşadılar. Ancak bu durum Osmanlı’nın son yıllarında büyük güçlerin milletleri isyana, ayrılığa teşvikleri ile yavaş yavaş son buldu. Üzülerek belirtelim ki, dış güçlerin oyununa gelen gayrimüslimler özellikle Ermeniler, gerek Osmanlı’yı gerekse de Türkiye Cumhuriyeti devletinin uzun yıllar başını ağrıtmıştır. Kendisine daha sonradan problem çıkaracağını bildiği için özellikle Ermenileri dikkate alan Sultan Abdülhamid valilere bir emir yayınlayarak onların bu konuya dikkatini çekmiştir.</p>
				<p class="normal1">Türk tarihinin önemli kırılma noktalarından biri olan 93 Harbi henüz bütün yönleriyle incelenmiş ve değerlendirilmiş değildir. Hâlbuki günümüze kadar gelen bazı problemlerin temelinde 93 Harbi esnasında Osmanlı’nın güçsüzlüğü yatmaktadır. Dış güçlerin, Türk dış politikasını uzun yıllar meşgul eden ve hâlâ da etmeye devam eden sözde bir Ermeni meselesinin siyasi tohumlarını harp sonrası imzalanan Ayastefanos ve Berlin Antlaşmalarında atması ve bunu da kendilerince makul bir gerekçeye bindirmesi problemleri bir çığ gibi büyüterek günümüze kadar taşımıştır. Kafkasya ve Balkanlar’daki istikrarsızlık ve çalkantılarda 93 Harbi sonrasındaki oluşumların rolü inkâr edilemez. Balkanlar’dan ve Kafkaslar’dan Anadolu’ya yapılan göçler ise 93 Harbi’nin sosyal ve iktisadi boyutlarından biridir.</p>
				<p class="normal1">Türk tarihinde bu derece derin izler bırakan 93 Harbi şüphesiz dönemin Osmanlı yönetimini fevkalâde sıkıntılara sevk etmiş idi. Dönemin Padişahı II. Abdülhamid devletin ve ülkenin fazla zarar görmemesi için bazı tedbirler aldı. Bu cümleden olmak üzere padişah 18 Rebiülahir 1294 (R.20 Nisan 1293- M.2 Mayıs 1877) tarihinde Valilere gönderdiği bir Emrinde; Harbin sebepleri ve Rusya’nın niyetlerini ortaya koyarak gayrimüslim vatandaşlara ve özellikle Ermenilere yönelik bazı hatırlatmalarda bulunarak savaşın gidişatı sırasında valilerin bölgelerinde alması gereken tedbirleri bildirdi.(...)<a href="93harbi_split_082.html#footnote-831-27" id="footnote-831-27-backlink" name="footnote-831-27-backlink">[27]</a> </p>
				<p class="normal1">Sultan, valilere gönderdiği bu emirde önce 93 Harbi’nin sebeplerine değiniyor sonra mevcut gelişmeler ve muhtemel gelişmeler üzerinde durarak alınması gereken tedbirlere işaret ediyor. Bu mantık içinde söz konusu emri tahlil ettiğimizde şu hükümleri çıkarmak mümkündür:</p>
				<p class="normal1">1- Rusya politikasını Osmanlı’yı parçalamak üzereni kurmuş ve bu maksatla Ortodoksların hamiliğine soyunarak Osmanlı tebaası Ortodoksları Osmanlı yönetimi aleyhine kışkırtmaya başlamış idi. Sultan burada özellikle Hersek Sırbistan ve Karadağ’da başgösteren isyan ve karışıklıklarda Rusya’nın rolüne şu ifadelerle dikkat çekiyor: ‘Rusyalular ötedenberu nazar-ı hırs ve tama’larını memleketimize dikmiş ve üzerimize gelmeğe vesile aramaktan bir an ve zaman hâli kalmamış oldukları misüllü iki sene evvel ektikleri tohum-ı fesadın semeresi olarak Hersek’de zuhur iden şekâveti garazlarına âlet idüb Tuna ve Edirne vilâyetlerinin Bulgar sâkin olan mahallerinde ve Sırbistan ve Karadağ’da fesad ve isyan ocağına ateşler vererek büyük büyük gâileler çıkarmağa ve dürlü iftira ile âlemin efkârını aleyhimize çevirmeğe çalışdılar’.</p>
				<p class="normal1">Hatırlanacağı üzere Sultan Abdülhamid’in tahta geçtiği günlerde Aralık 1876’da toplanan İstanbul (Tersane) Konferansı’nın görünmeyen amacı da Hersek isyanları bahanesiyle Osmanlı’nın Batı sınırlarından başlamak üzere Balkanlar’da siyasi hâkimiyetini daraltmak ve bilahare kaldırmak idi. Nitekim Kanun-i Esasî’nin ilanı bile Konferansı tertip edenleri tatmin etmemiş idi. </p>
				<p class="normal1">Çünkü padişahın ifadesiyle ‘düşmanın meramı istiklal ve hukukumuzu ve memleketimizi mahv etmek olduğundan bunlar feda olunmadıkça arzusunu istihsal mümkün’ değildi. 93 Harbi’nin arifesinde Rusya’nın Osmanlı’ya yönelik niyetleri böyle idi.</p>
				<p class="normal1">2- Tabii ki 93 Harbi’nin sebepleri de bu niyetlerle doğru orantılıydı. Niyet böyle olunca padişahın ifadelerinde yerini bulduğu üzere Rusya ‘hiçbir sebeb-i meşru yoğuken üzerimize hücum etti’. </p>
				<p class="normal1">Bu günlerdeki siyasi gelişmeleri hatırlayacak olursak Tersane Konferansı’na katılmış olan devletler 31 Mart’ta Londra’da bir protokol imzalamışlardı. Bu protokolün ana fikri ‘Osmanlı Devleti’nin Hıristiyan halk için vaat etmiş olduğu ıslahatı yerine getirmesi ve bu suretle Avrupa barışının korunması’ idi. Bu protokolde Bosna- Hersek ile Bulgaristan ve Karadağ’ın Osmanlı’dan koparılmasının ince hesapları saklı idi. Babıâli’nin bu protokolü reddetmesi Osmanlı’ya saldırma niyetinde olan Rusya için iyi bir bahane olmuş ve 19 Nisan 1877’de Rusya Osmanlı Devleti’ne savaş ilan ettiğini Avrupalı devletlere beyan etti. Savaş beyannamesinde sebepler şöyle belirtilmişti: ’Babıâli Avrupa’nın nasihatlerine saygı göstermemiştir. Hıristiyanların durumunu düzenlemek hususunda kendisine tavsiye edilmiş olan tedbirleri yerine getireceğine dair artık kendisine emniyet ve itimat gösterilemez. Balkanlar’daki devamlı kargaşalık güvenliği bozmuş ve Rusya’nın menfaatlerini sarsmıştır. Bu sebeple Rusya Avrupa tarafından da takdir edileceğine âmin olarak Babıâli’ye karşı savaş açmıştır’<a href="93harbi_split_082.html#footnote-831-28" id="footnote-831-28-backlink" name="footnote-831-28-backlink">[28]</a>. 23 Nisan’da ise Rus elçiliği Hariciye Nezareti’ne resmen harp notasını verdi. </p>
				<p class="normal1">3- Sultan daha savaşın ilk günlerinde yani Rusya’nın Osmanlı ile siyasi ve diplomatik ilişkileri kestiğini bildirdiği 23 Nisan’dan tarihinden 9 gün sonra savaşın vahametini ve doğuracağı sonuçları daha o günden görmüş gibidir. Söz konusu emirde savaşın gidişatı ve muhtemel gelişmeler hakkında şöyle diyor: ‘Tarihler ispat eder ki, düşmanın bu hareketi devletimizin şimdiye kadar tesadüf eylediği müşkilatın hiçbirine kıyas ve nispet kabul etmez.’</p>
				<p class="normal1">Bu ifadeler bu savaşın Osmanlı Devleti’ne ve Türk milletine neye mal olacağını adeta önceden haber verir gibidir. </p>
				<p class="normal1">4- Sultan’ın kaygısı savaş sırasında alınacak tedbirlerde ve gayrimüslimlerin takınacağı tavırlardadır. Gayrimüslimler içinde ise öncelikle Ermeni faaliyetlerinden endişe duyulmaktadır. Çünkü savaşa tekaddüm eden günlerde İstanbul Konferansı sırasında Patrik Nerses İstanbul’daki İngiliz sefiri Henri Elliot’u ziyaret ederek Bosna Hersek’in yanı sıra ‘Kendilerinin de problemlerinin olduğunu Ermenilerin Ermenistan’da haksızlığa uğradığını bu vesile ile yapılacak konferansta Ermenilerin de himaye edilmesini’ isteyerek niyetlerini ortaya koymuşlardı. </p>
				<p class="normal1">Ermeni Kilisesi’nin faaliyetleri ve Rusya’nın tahriklerinden dolayı padişah endişelenmektedir. Gönderdiği emirde: ‘Bütün vatan evlatlarından düşmanın tasallutundan korunmakla mükellef olduklarından kendilerini hilafet ve metbuiyet namına olarak bu yolda maddî ve manevî ittifak ve ittihada davet’ etmektedir. </p>
				<p class="normal1">Bu davetin muhatabını doğru anlayabilmek için söz konusu ifadede geçen ‘hilafet’ ve ‘metbuiyet’ kavramlarına dikkat çekmek istiyoruz. Burada Hilafet kavramıyla muhatap alınan kitlenin Müslümanlar olduğu açıktır. Dolayısıyla metbuiyet kavramıyla da geri kalan kitleye gayrimüslimlere hitap edilmektedir. Emr’in takip eden cümlelerinde padişahın savaşın devamı sürecinde gayrimüslimler ve özellikle Ermenilerin tutum ve davranışları hususunda endişeye düştüğü anlaşılıyor. Bu endişelerini şu cümlelerinde yakalamamız mümkündür: ‘Taht-ı saltanata cülûsumuzdan beru zikr ve fikrim bütün Osmanîlerin saâdet ve hürriyet ile yaşaması ve hukuk-u istiklâlimizin muhâfazası kaziyyeleri olub şu maksadımıza te’sisine muvaffak olduğum Kânun-i Esâsî(yi) en büyük şâhid-i âdil addederim. Bunun mukâbilinde cümlenizden beklediğim şey vazîfe-i tâbiiyyetde sadâkat ve vatanın hukuk u istiklâlini muhâfazada ittifak etmenizden ibâretdir.’</p>
				<p class="normal1">(...)</p>
				<p class="normal1">Emrin sonunda da ilgili valilerden işaret edilen noktalara dikkat etmeleri ve buna göre hareket etmeleri emredilmektedir. </p>
				<p class="normal1">Bilindiği üzere 93 Harbi Osmanlı açısından sultanın; ‘Devletimizin şimdiye kadar tesadüf eylediği müşkilatın hiçbirine kıyas ve nispet kabul etmez’ şeklindeki daha savaşın ilk 10 günü içindeki tespitlerini tamamen doğrular şekilde hezimetle sonuçlandı. Ayastefanos ve arkasından Berlin Antlaşmalarının getirdiği siyasi ortam ve Balkanlar ve Kafkaslar’daki göç dalgaları bugün Türkiye Cumhuriyeti’nin dış politikasını meşgul eden sözde Ermeni meselesi, Kıbrıs meselesi vb. temel problemleri de doğurmuş oldu. Sultan Abdülhamid’in 93 Harbi’nin ilanının daha ilk 10 günü içinde savaşın sebebi gidişatı ve sonuçları noktasında yaptığı bu değerlendirmeler ve özellikle Ermenilerin tutum ve davranışlarına yönelik kaygı ve endişeler bir bir gerçekleşti. Ayastefanos Antlaşması’nın 16. ve Berlin Antlaşması’nın 61. maddelerine Ermenilerle ilgili hükümler girerek ilk kez sözde bir ermeni meselesi uluslararası hukuka getirilmiş oldu.<a href="93harbi_split_082.html#footnote-831-29" id="footnote-831-29-backlink" name="footnote-831-29-backlink">[29]</a> </p>
				</body>
</html>