<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_28">Gazi Ahmet Muhtar Paşa’nın, <br class="chapter"/>Cephede İhtiyaçlar İçin Aldığı Bazı Tedbirler</h2>
				<p class="normal1">Çeşitli savaşlarda yaşadığı tecrübeleri Kafkas Cephesi’nde de uygulayan Gazi Ahmet Muhtar Paşa, cephenin eksikliklerini gördükten sonra çareler arayarak çözüm yolları bulmaya çalışmıştır. </p>
				<p class="normal1">Ahmet Muhtar Paşa 16 Eylül 1874 ve 14 Aralık 1875 tarihleri arasında Erzurum’da görev yapmıştır. Paşanın burada görevi esnasında gördüğü ilk şey, ordunun yiyeceğinin yeterli olmadığıdır. Bunun üzerine valilik yetkilerini kullanıp halktan alınan vergiyi buğday üzerinden alarak yiyecek stoklamıştır. Fakat Muhtar Paşa’nın bu uygulaması halk da ve başkent de rahatsızlık meydana getirmiştir. Sadrazam Mahmut Nedim, Rusya’nın savaş niyetinde olmadığını, Rus elçisi İgnatiyev’in bu konuda kendisine teminat verdiğini belirtmiş ve devletin paraya ihtiyacı olduğunu söyleyerek ambarlardaki erzakın hemen satışa çıkarılması gerektiği konusunda padişahı ikna etmiştir. Üzerindeki baskılara rağmen Ahmet Muhtar Paşa erzakın satılma telkinlerine şiddetle karşı çıkmıştır. Ahmet Muhtar Paşa’nın kararından vazgeçmemesi üzerine de sadrazamın telkinleriyle Bosna-Hersek Komutanlığı’na atanmıştı. Yerine Erzurum’a gelen Samih Paşa, sadrazamın isteği doğrultusunda hareket ederek erzakları satışa çıkartmıştır. Samih Paşa bu yiyecekleri Ruslara bile satmayı düşünmüştür. </p>
				<p class="normal1">Ahmet Muhtar Paşa Erzurum’a 1,5 yıl sonra geri geldiğinde ambarların çoğunun boşaldığını görmüştü. Ahmet Muhtar Paşa, Samih Paşa döneminde satışa çıkarılan erzakı satın almalarına rağmen götürmeyen Ruslara yiyecekleri vermeyerek paralarının daha sonra ödeneceğini söylemiştir. </p>
				<p class="normal1">Ahmet Muhtar Paşa ilk iş olarak ordunun ihtiyacı olan yiyeceği temin etme yoluna gitmiş bunda da kısmen başarılı olmuştur.</p>
				<p class="normal1">Asker sayısının az olduğunu gören Ahmet Muhtar Paşa’nın yoğun çabası sonrasında 57.000 civarında olan Osmanlı askeri 90.000’e çıkmıştır. Gönüllülerle çoğalan Osmanlı askeri yine de Rus birliklerinin karşısında hem eğitimsiz hem teçhizatsız ve en önemlisi de sayıca yeterli değildi. Osmanlı ordusuna gönüllü katılan askerlerin büyük bir kısmı Rus zulmünden dolayı Anadolu’ya gelip yerleşen Dağıstanlı ve Çerkezlerden oluşmuştu.<a href="93harbi_split_082.html#footnote-831-46" id="footnote-831-46-backlink" name="footnote-831-46-backlink">[46]</a></p>
				</body>
</html>