<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_66">Cepheye Gelen Muhacir Askerler</h2>
				<p class="normal1">Eleşkirt ve Soğanlı müfrezesi ve Kars’a yazılan talimat askerce olup günün şartlarına tamamıyla uygunsa da 15.000 kadar Çerkez atlısı tasavvuru olduğundan o ciheti noksan kaldı. Çünkü harp ilânından iki ay sonra 2.500 Çerkez atlısı gelebildi. Maalesef bunlara da layığı gibi bakılamadığı için herifler gücenerek birer birer sıvışıp hanelerine gittiklerinden sonraları Gazi Paşanın 400 kadar “lezgi” sinden başka muhacir namına kimse kalmadı.</p>
				<p class="normal1">Ardahan kumandanına yazılan talimatta ise mevcut on tabur muntazam askere daha 16 tabur muavene ve birçok da yine muavene süvarisi zammolunacağından asakir-i muntazamadan iki ve muaveneden on tabur ki, hepsi on iki tabur piyade, yeter sayıda top ve muavene süvarisiyle Ardahanlı Hüseyin Paşa’nın kumandasında olarak Ahıska karşılarında ve diğer süvarilerin “Şuregül” ile “Zarüşad” ovasında bulundurulması yazılıydı. Asker yığınağıyla Ardahan’ın herhalde mukavemet edeceği de ilâve olunmuştu. Fakat bunların hepsi hayalden ibaretti.</p>
				<p class="normal1">Çünkü “on altı tabur piyade ve birçok da süvari müvazenesi” sözü sadece kuru bir vaatten ibaretti. Bu vaat de oralar halkının “müstahfız” vermek için devleti aldatmaya mahsus bir hilesi idi. Ekser yerlerde, bilhassa Oltu ve Narman cihetlerinde Numan ve Necip beylerden başka birtakım cebbarenin de halkı soymak için bir nevi desiseleriydi.</p>
				<p class="normal1">Ne yazık ki muavene binbaşısı elbisesiyle fukarayı rencide edip düşman Oltu’ya geldiği vakit birer saatlik yollardan istikbal eden beylerden devlet yardım bekledi.</p>
				<p class="normal1">Hayfa ki “otuz şu kadar piyade taburu ve birçok da süvari muavenesi hazırdır” diye devleti aldatarak müstahfızların alınmaması için resmî emir olan Erzurum Valisi İsmail Hakkı Paşa ile Ardahanlı Hüseyin Paşa mes’ul tutulacakları yerde biri bir kolorduya kumandan, diğeri de Bayezit gibi harp zamanında nazik bir noktaya mutasarrıf tayin olundular.</p>
				<p class="normal1">Yine ne yazık ki, muharip bulunan iki devletin haberleşmesi kumandanlar arasında olması kaideden iken Rus kumandanı Milkof, Ardahan Kumandanı Ferik Hüseyin Sabri Paşa’yı tanımadı ve eski hukukuna dayanarak iki üç defa Ardahanlı Hüseyin Paşa ile muhabere etti.</p>
				<p class="normal1">O da cevap verdi. Ardahan bozgunundan sonra da mahut Hüseyin Paşa’nın çiftliği Ruslar tarafından himaye olundu. Buna rağmen Hüseyin Paşa yine istihdam edildi ve askerliği, vatan sevgisi, millî gayreti yakinen bilinen Ferik Hüseyin Paşa Erzurum’da tevkif olunarak ordulara da ateş getirmiş birtakım paşalar kullanıldı.</p>
				</body>
</html>