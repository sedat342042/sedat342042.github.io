<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_3">93 Harbi <br class="chapter"/>
			    Faciası<br class="chapter"/>
				Manastırlı Mehmet Rıfat Bey <br class="chapter"/>
			    (1851-1907) </h1>
				<p class="resim"><img alt="" class="calibre6" src="11.jpeg"/></p>
				<p class="normal1">Mehmet Rıfat asker, şair, oyun yazarı ve dilcidir. Mehmet Rıfat, Atina’dan Manastır’a göç etmiş bir ailenin çocuğudur. Babası, Alay Kâtipliğinden emekli olmuş Raşit Efendi’dir. Manastır’da 1851 yılında dünyaya gelen Mehmet Rıfat’ın hayatının ilk devresine ait bilgiler bunlarla sınırlıdır.<a href="93harbi_split_082.html#footnote-831-93" id="footnote-831-93-backlink" name="footnote-831-93-backlink">[93]</a></p>
				<p class="normal1">Çocukluk yıllarını nerede geçirdiği, öğreniminin ilk dönemlerinde hangi okullara devam ettiği, İstanbul’a ne zaman geldiği ve Mekteb-i Harbiye’ye ne zaman girdiği belli değildir. Ancak hayatının ilk yıllarını Osmanlı İmparatorluğu’nun önemli ordu merkezlerinden olan Manastır’da 1854–1855 Kırım Savaşı’nın manevi atmosferinde geçirdiği ve askerlik mesleğini seçmesinde hem bu atmosferin, hem de babasının asker olmasının etkisi bulunduğu söylenebilir. <a href="93harbi_split_082.html#footnote-831-94" id="footnote-831-94-backlink" name="footnote-831-94-backlink">[94]</a></p>
				<p class="normal1">Mekteb-i Harbiye’ye girişiyle hayatının ikinci devresi başlar. Bu okuldaki öğrencilik yılları, onun hayatındaki önemli gelişmelerin başlangıcıdır. Manastırlı Mehmet Rıfat, burada tanıştığı sınıf arkadaşı Hasan Bedrettin’le samimi bir dostluk kurmuştur. Hasan Bedrettin, onun hayatında önemli yeri olan üç kişiden ilkidir. İki arkadaş, okul yıllarındaki dostluklarını meslek hayatlarına taşırlar. Öğrencilikleri sırasında Askerî Okullar Nâzırı olan Süleyman Paşa’nın teveccühünü kazanmışlardır. O yıllarda Harbiye mezunları sivil okullarda da hocalık yapmaktadır. Mehmet Rıfat ve Hasan Bedrettin bu geleneğe uyarak harbiye dışında Darüşşafaka’da da ders verirler.<a href="93harbi_split_082.html#footnote-831-95" id="footnote-831-95-backlink" name="footnote-831-95-backlink">[95]</a> </p>
				<p class="normal1">Bu, onların tespit edilebilen son ortak faaliyetidir. Bundan sonra iki arkadaşın bir arada ortak bir çalışma içine girip girmediğini şimdilik bilemiyoruz.</p>
				<p class="normal1">Mehmet Rıfat’ın hayatında önemli yeri olan üç kişiden diğer ikisi, Süleyman Paşa ve Namık Kemal’dir. Mehmet Rıfat’ın bu iki kişiyle tanışması Hasan Bedrettin’le tanışmasından sonradır. Ancak Süleyman Paşa ve Namık Kemal, Mehmet Rıfat’ın hayatındaki yerleri bakımından Hasan Bedrettin’den daha ileridedir.<a href="93harbi_split_082.html#footnote-831-96" id="footnote-831-96-backlink" name="footnote-831-96-backlink">[96]</a></p>
				<p class="normal1">Manastırlı Mehmet Rıfat’ın Mekteb-i Harbiye’den mezun olmasından kısa süre önce Askerî Okullar Nâzırlığı’na getirilen Süleyman Paşa, kalem sahibi bir aydın olmasının ötesinde Türk tarihinde askerî ve siyasi kimliğiyle öne çıkmış biridir. Zaten Mehmet Rıfat üzerindeki etkisi de daha çok askerliğiyledir. Süleyman Paşa, Mehmet Rıfat Harbiye’den mezun olmasından sonra onu okul hoca olarak görevlendirir. Böylece Mehmet Rıfat için ikbal kapısı açılmış olur. Erkân-ı Harp Yüzbaşısı Rıfat, bu yıllarda bir yandan harbiyede hocalık görevini yürütürken, bir yandan da edebî ve mesleki kitaplar hazırlayıp yayımlatır.<a href="93harbi_split_082.html#footnote-831-97" id="footnote-831-97-backlink" name="footnote-831-97-backlink">[97]</a> </p>
				<p class="normal1">1870’li yılların başlarında çeşitli cemiyetlere üyeliği, Süleyman Paşa’nın yardım, teşvik ve yönlendirmesiyle başladığı yazma faaliyetlerindeki çabaları ve hareketli hayatı ile hep göz önünde olan Manastırlı Mehmet Rıfat’ın bu tarihten sonra istikbali parlamıştır. 1870 sonrası kolağası olmuştur. </p>
				<p class="normal1">1864 yılında kurulan Cem‘iyyet-i Tedrîsiyye-i İslâmiye’nin kurucularından Sadrazam Sakızlı Ahmet Esad Paşa’nın Paris’ten getirdiği program örneğine uygun olarak 1873 yılından sonra bu konuda çeşitli kitaplar yazmıştır. Hatıralarında Said Paşa ile tanışmasını anlatırken bu konuya değinirken şunları yazmıştır:</p>
				<p class="normal1">Paşa, sözü yine parmağını doladığı yere getirdi. Birçok sözlerden sonra hiç olmazsa bir ıslahata lüzum göstermek istedi. Hâlbuki askerî mekteplerin o anki programı altı, yedi sene süren bir çalışma sonunda meydana gelmişti. Bu hususta bilhassa Süleyman Paşa’nın devamlı çalışmaları çok faydalı olmuştu. Şimdi bu programın bir yerine dokunmak işi esasından sarsabilirdi. Bu suretle hem en az altı senelik bir inkılâbı davet etmiş olacak hem de birçok müşkülâtla karşılaşacaktık. Onun, paşanın ileri sürdüğü tekliflere şu yolda cevap verdim.</p>
				<p class="normal1">— Süleyman Paşa biraderiniz Fransa, İngiltere, Almanya, Avusturya, Rusya askerî mekteplerinin programlarını getirtti ve hepsini tercüme ettirdi. Bunlara bakılarak noksanlarımız tamamlandı. Şimdi yeniden bir ıslahata kalkışmak altı, yedi sene daha gerilememizi mucip olacak. Bu iş fikrimce hayvanı kuyruğundan çekmeye benzer. Hareket etmezse de geri gider. Eğer devlet, mektepleri ıslah etmek istiyorsa sübyan mekteplerinden başlamalıdır. Bir de Âli Paşa devrinin fikri olan “halkın okuyup yazma öğrenmesi halka zarardır!” fasit fikrinden vazgeçilmek lâzımdır. Başka çare yoktur.</p>
				<p class="normal1">Paşa, bu mütalâanın üzerine:</p>
				<p class="normal1">— Müsait bir vakitte uzun boylu görüşürüz, diye sözü kesmek istedi. Tatbik ettiğimiz programlar altı, yedi senelik bir tecrübe mahsulüydü. Programlar yazma ve askerî mekteplere kabul imtihanına ait şartlar ve fihristler mazbut değildi. Bu programların bir araya toplanarak bastırılması hususlarını temin ettirmeye azmetmiştim. Yüz bin dereden su getirerek bu programların bir araya getirilip tabettirilmesi lüzumunu paşaya arz ettim. Her ne kadar tereddüt ettiyse de deliller ileri sürerek ısrar ettim. “Hazırlanan yeni ıslahata kadar askerî mekteplerde carî olan programlardır” cümlesini risalenin baş tarafına yazmak şartıyla kabul etti. Hele hamd olsun buna muvaffak olduk.</p>
				<p class="normal1">Mehmet Rıfat ve askeri okuldan samimi arkadaşı olan Hasan Bedrettin ile birlikte 30 Mayıs 1876’da Sultan Abdülaziz’in tahttan indirilmesi sırasında Dolmabahçe Sarayı’nı kuşatan Harp Okulu öğrenci taburlarından birisinin kumandanı olarak görev yapmıştır.<a href="93harbi_split_082.html#footnote-831-98" id="footnote-831-98-backlink" name="footnote-831-98-backlink">[98]</a> Ancak bazı kaynaklarda bu durumun bir bölüğü komuta etmek değil de sadece pasif bir görev alma şeklinde olduğunu yazmaktadır. Bu olaydan sonra komitacı ekipteki uyuşmazlıktan dolayı sıkıntılı günler yaşamıştır. Sultan Abdülaziz’in tahttan indirilişi hakkında çalışma yapan İsmail Hakkı Uzunçarşılı ise tahttan indirme olayına karışan üst düzey sorumluların yargılandığı Yıldız Mahkemesi öncesinde hazırlanan müfettiş raporlarından naklen Hasan Bedrettin ve Mehmet Rıfat’ın bu olaydaki konumuyla ilgili şu bilgileri verir:</p>
				<p class="normal1">Mekteb-i Harbiyye şâkirdânı (öğrencileri) müsellâh oldukları hâlde mühim noktalara sevk olundukları Erkân-ı Harp Kolağası Şamlı Bedri Bey, vakada Harbiyeliler ile Binbaşı olarak bulunup, sonra kaymakam olmuş ve şimdi Karadağ Hududu Komisyonu’na memur edildiği. Erkân-ı harp Kolağasılarından Rıfat Bey, vakada Binbaşı olup, elan Mekâtib-i Harbiye’de bulunduğu.</p>
				<p class="normal1">Bunlardan başka Tevetoğlu da Süleyman Paşa’nın tahttan indirme olayı öncesinde Mehmet Rıfat’a kuryelik görevi verdiğini gösteren bazı bilgiler aktarır. Bu bilgilerden anlaşıldığına göre Manastırlı Mehmet Rıfat, tahttan indirme olayının hazırlık aşamasında ve olay sırasında fiilî olarak görev yapanlardandır; ama yukarıda aktarılan bilgilerden hareketle olay sırasında Harbiye öğrencilerine komuta edip etmediğini kesin olarak söylemek mümkün değildir. Bununla birlikte söyle ya da böyle Süleyman Paşa’nın aracılığıyla tahttan indirme olayında görev almış olması, aşağıda anlatılacağı üzere, onun parlak istikbalinin önündeki önemli bir engel olmuştur.<a href="93harbi_split_082.html#footnote-831-99" id="footnote-831-99-backlink" name="footnote-831-99-backlink">[99]</a></p>
				<p class="normal1">Mehmet Rıfat’ın rütbesi terfi tarihi tam olarak tespit edilememekle birlikte binbaşılığa yükseltilmiştir. Bu olaydan yaklaşık bir buçuk iki ay sonraya denk gelen Temmuz 1876’da yayımlanan Fethi Tevetoğlu, onun “Hendese-i Hattiyye”sinin üzerinde “Erkân-ı Harbiye Binbaşısı ” olarak yazılmış olduğunu ifade eder.</p>
				<p class="normal1">Nisan 1878’de 93 Harbi başlar ve Manastırlı Mehmet Rıfat, Erkân-ı Harbiye Binbaşısı rütbesiyle savaşa katılarak Kars Müdafaası’nda görev alır. Bu savaşta görevli olduğundan Mekteb-i Harbiye’deki görevi ile yazı ve yayın faaliyetine ara vermek zorunda kalır.</p>
				<p class="normal1">Savaş sırasında bir ara şehit olduğu söylentisi duyulur. Namık Kemal, Menemenli Rıfat Bey’e yazdığı 2 Kasım 1877 / 5 Zilkade 1294 tarihli mektupta bu söylentiden bahisle, henüz doğrulanmış bir haber olmadığını bildirir. Mehmet Rıfat şehit olmamıştır; ama Kars Müdafaası görevini üstlenen Türk orduları teslim olmaya karar verince Hacı Raşit Paşa’nın tensibi ile Binbaşı Manastırlı Rıfat Bey düşman tarafına gönderilerek teslim bayrağını çekmiştir. Böylece Mehmet Rıfat, Ruslara esir düşenler içinde yer almıştır.<a href="93harbi_split_082.html#footnote-831-100" id="footnote-831-100-backlink" name="footnote-831-100-backlink">[100]</a></p>
				<p class="normal1">Mehmet Rıfat, savaşın bitimini takip eden günlerde İstanbul’a döner. Sultan Abdülaziz’in ölümüne sebebiyet verenlerden olduğu iddiasıyla Sultan Abdülhamit tarafından İstanbul’dan uzaklaştırılması uygun görülerek Şam’a tayin edilir. Sultan Abdülhamit’in onu sürgüne gönderme gerekçelerinden biri de onun “Jön Türk Hareketi” içinde olabileceği kuşkusudur. Namık Kemal’in “Ya Gazi Ya Şehit ” ve “ Görenek ” ile peşinden de Hasan Bedrettin’in “İskat-ı Cenin” adlı eserinin değerlendirildiği bu mektubun başlangıç kısmı, Mehmet Rıfat’ın Yeni Osmanlılarla bağının bulunduğunu göstermesi bakımından hayli önemlidir:</p>
				<p class="normal1">Mektup şu satırlarla başlar: “Yaşasın Yeni Osmanlılar! … Bundan on sene evvel devlet bir Cerîde-i Askeriye neşretmek isteyip de zabitler içinde kâtipten bozma iki üç kişiden başka muharrirlik edecek adam bulamadığı sırada, gökten bir melek nazil olsa da on sene sonra yirmişer, yirmi ikişer yaşında zabit ve hatta şâkirtlerimiz milletin üstat ve belki mûcîd-i edebiyâtı olacağını haber verse idi, kim inanırdı?”</p>
				<p class="normal1">İşte Namık Kemal’in “Ya Gazi Ya Şehit” ve “Görenek” gibi eserlerin yazılmasını Yeni Osmanlıların başarısı olarak değerlendiren bu ifadeleri, Mehmet Rıfat’ın Yeni Osmanlılardan olabileceği ihtimalini gündeme getirmektedir. Fakat topluluğun teşkilat yapısındaki gizlilik ilkesinden dolayı yalnızca Namık Kemal’in bu ifadelerinden hareketle, Mehmet Rıfat’ın Yeni Osmanlılara mensup biri mi, yoksa onların fikrine yakınlık duyan bir aydın mı olduğunu kesin bir ifadeyle söylemek mümkün değildir. Su kadarı söylenebilir ki, Mehmet Rıfat üzerinde önemli etkileri bulunan Namık Kemal ve Süleyman Paşa’nın Yeni Osmanlılardan olmaları, onun da bu topluluğa mensup olma ihtimalini güçlendirmektedir. Buna rağmen Namık Kemal’in mektubundaki ihtimal doğuran ifadelerden başka Mehmet Rıfat’ın Yeni Osmanlılardan olduğunu gösterecek bir belge ya da bulgu bugün itibariyle mevcut değildir.<a href="93harbi_split_082.html#footnote-831-101" id="footnote-831-101-backlink" name="footnote-831-101-backlink">[101]</a></p>
				<p class="normal1">Mehmet Rıfat’ın Şam’a rütbesi kaymakamlığa yükseltilip tayin adı altında yapılan sürgünü onun hayatında yeni bir dönüm noktasıdır. </p>
				<p class="normal1">1890-1891’e gelindiğinde Miralay Hulusi Bey komutasındaki Nizamiye 37. Alayı’nda kaymakam olarak görev yaptığı görülür. 1898’deyse Halep’te Ferik Şahap Paşa komutasındaki Beşinci Ordu’ya mensup Nizamiye Onuncu Piyade Fırkası’nda Erkân-ı Harbiye Reisi olarak görülür. Mehmet Rıfat 1905–1906 (Hicrî-Kamerî 1323) yılına gelindiğinde hâlâ bu görevindedir. Bu tarihten sonraki askerî görevleri kesin olarak bilinmiyorsa da ölümüne kadar aynı görevde kaldığı tahmin edilmektedir. </p>
				<p class="normal1">Mehmet Rıfat, hayatının takip edilebilen bütün dönemlerinde dinine ve devletine bağlı sürgününde bile hâlinden şikâyet etmemiş; kutsal bildiği din ve devlet uğruna çalışmaktan geri durmamıştır. </p>
				<p class="normal1">Mehmet Rıfat’ın bir manzumesindeki ipuçlarından hareketle, onun dine bağlılığının tasavvuf boyutunun da bulunduğunu söylemek gerekir. Halep Mevlevihanesi için kaleme aldığı;</p>
				<p class="dby-iir">“Nûr-ı encümle yazılmıs mesnevîdir kâinat<br class="chapter"/>Sertâser esrâr-ı aşk muhtevîdir kâinat<br class="chapter"/>Şemse uymuş hem döner hem seyreder arz u nücûm<br class="chapter"/>Sanki bir darü’s-semaî mevlevîdir kâinat.” </p>
				<p class="normal1">mısralarına bakarak Mehmet Rıfat’ın Mevlevi olduğunu; Mevlevi olmasa bile en azından Mevleviliğe sempati beslediği sonucunu çıkarmak mümkündür. Mehmet Rıfat yazıları içinde zaman zaman Şeyh Galip’in şiirlerinden alıntılar yapar. “ Menâkıb-ı Tabîiyat”ın ikinci kitabı “Bahçe”de bir vesile ile bu alıntılardan biriyle ilgili olarak “Şeyh’e ait” ifadesini kullanır. Bu ifade tarzı Mehmet Rıfat’ın Mevleviliğe ne kadar yakın olduğunu gösterir.<a href="93harbi_split_082.html#footnote-831-102" id="footnote-831-102-backlink" name="footnote-831-102-backlink">[102]</a></p>
				<p class="normal1">Ömrü boyunca kutsal bildiği yolda yürümekten, bu yolda başkalarını da bilgilendirmek için hiç yorulmadan eser üretmekten geri durmayan ve Namık Kemal’in ifadesiyle kimseye dalkavukluk etmeden hiçbir zaman doğru bildiğini söylemekten çekinmeyen Mehmet Rıfat, 1907 (Hicrî-Kamerî 1325) yılında zahiren görevli; ama aslen sürgünde bulunduğu Halep’te hayata gözlerini kapamış ve Halep Mevlevihanesi’ne defnedilmiştir.</p>
				</body>
</html>