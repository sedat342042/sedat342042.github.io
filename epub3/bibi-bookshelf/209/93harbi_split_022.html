<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_26">Ahmet Muhtar Paşa’nın Kafkas Cephesi’ne Varışı</h2>
				<p class="normal1">Bosna-Hersek’ten savaş aleyhine ve ordunun eksikliklerine ilişkin yaptığı açıklamaları nedeniyle Girit valiliğine atanarak İstanbul’dan uzaklaştırılan Ahmet Muhtar Paşa, padişahın geri çağırmasıyla Kafkas Cephesi Başkumandanlığı için İstanbul’a gelmişti. 26 Mart 1877 günü arkadaşı ve başkomutanı olan II. Abdülhamid’in isteği ile İzzettin Vapuru ile önce Trabzon’a oradan da karayolu ile Erzurum’a gitmek üzere yola çıkmıştı. 12 gün sonra yani 7 Nisan 1877 tarihinde Erzurum’a varan Ahmet Muhtar Paşa yaklaşık 300 km bulan harekât cephesinde incelemeler yapmış; Doğubayazıt, Kars, Ardahan ve Eleşkirt civarını gezerek Osmanlı ordusunun durumu hakkında bilgi edinmeye <br class="chapter"/>çalışmıştı.<a href="93harbi_split_082.html#footnote-831-41" id="footnote-831-41-backlink" name="footnote-831-41-backlink">[41]</a></p>
				<p class="normal1">Gazi Ahmet Muhtar Paşa’nın bu savaşa bakışı ve Kafkas Cephesi’ne atanmasına ilişkin görüşlerini “Başımıza Gelenler” adlı eserin yazarı Mehmet Arif Bey şu cümlelerle aktarmaktadır:</p>
				<p class="normal1">Gazi Ahmet Muhtar Paşa ile bir gün bu harbin sebep olduğu idarî, malî ve askeri zararlarımızdan söz ederken Paşa: ‘Dersaadet’teki konferans toplandığı sırada ben Hersek taraflarında Karadağlılarla muharebe etmekteydim. Konferansın tekliflerini devletin kabul etmediğini ve konferansın dağılacağını işittim. Devletin politikasına müdahale etmek vazifem haricindeyken, fakat devletin hayrını isteyen bir bendesi olduğum için her şeyi göze atarak, o sırada serasker olan Redif Paşa’ya gayet mühim bir telgraf yazdım. Devletin, Rusya ile muharebeye girmekten çekinmesini bildirdim. Bu telgrafım hususî mecliste okununca Muhtar Paşa seferberlikten ürkmüş ve korkmuş olmalı diyerek beni Girit Valiliğine, Süleyman Paşa’yı da müşirlikle benim yerime Karadağ kumandanlığına tayin ettiler. Arası yirmi gün geçmeksizin Anadolu Harp Ordusu kumandanlığı vazifesiyle Erzurum’a gönderildim.’ demişti.<a href="93harbi_split_082.html#footnote-831-42" id="footnote-831-42-backlink" name="footnote-831-42-backlink">[42]</a> </p>
				</body>
</html>