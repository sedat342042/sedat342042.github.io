<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_71">Kars’tan Gelen Yardım</h2>
				<p class="normal1">Müşir Paşa da Kars’ta 29 tabur piyade ve adı geçen süvari ile ikisi hayvansız 5 seyyar bataryayı Ferik Hüseyin Hilmi, Gedik Ali, Erkânıharbiye Reisi Hasan Kâzım, Mirliva Ahmet Rifat, Ahmet Muhlis, Haşim, Naci, Süvari Mirlivası Ethem Paşalarla Erkânıharplerden Atıf İshak ve Tevfik Beylerin refakatine terk ederek Erkân-ı harp Feriki Feyzi Paşa ve Erkânıharbiye Binbaşısı Şevket Bey refakatinde oldukları halde üç dört saat sonra bize ulaştı.</p>
				<p class="normal1">Bütün gece hareket olundu. Mevcut olan bir batarya topu arızalardan aşırmak için saatlerce meşakkatler çekilerek sabah edildi. Hisarboğazı’na varmak için daha bu kadar yol yürümek lâzımdı ki düşmanın da süvarileri görünmeye başladı.</p>
				<p class="normal1">O vakte kadar hareket ettiğimiz arazi arızalı idi. Ondan sonrası ise düz ve tatlı tatlı meyillerden ibaret olduğu için yaklaşmakta olan süvarilere karşı durulabilmek için Ahmet Muhtar Paşa’nın tertip ve emri veçhile mezkûr 9 taburun ikisi saffı harp nizamında yürümek üzere birinci yüzü ve ucu yan yürüyüşle, ikinci yani sol yüzü ve ikisi çift kol nizamında, üçüncü yüzü ve baki ikisi dahi açık kolla tabur nizamında dördüncü yüzü yani geriyi teşkil ederek bir kale nizamına girilmiş, düşmanın gelmekte olduğu sol yüz ile geriye mevcut olan emir çavuşlarıyla maiyet süvarilerini ve iktizası kadar da piyade öncüsü çıkarıp ağırlıklarla toplar kalenin içine alınarak o surette harekâta devam olunmuştur. Fakat düşman süvarileri süratle hareket ettikleri için bizden evvel Hisarboğazı’nı tutacaklarından şüphe yoktu.</p>
				<p class="normal1">Şu kadar ki, Kars’a gelmek üzere bulunan “Sürmene” salis taburu bu Boğaz civarında vaki “Çıplaklı” veya “Verişan” köylerinden birindeydi. Ahmet Muhtar Paşa bana:</p>
				<p class="normal1">— Düşman süvarilerinden evvel yetişip III. Sürmene Taburu’yla Boğazı tutmak, Anadolu’yu yeniden ihya edecek kadar mühimdir. Onun için atı çatlatıncaya kadar sürüp Boğaza yetişiniz, diye emrettiği için hemen besmeleyi çekip atımı mahmuzladım.</p>
				<p class="normal1">Düşman süvarilerinden birkaçı arkama düştü ise de Allah’ın inayetiyle hiçbir şey yapamadılar. Verişan köyüne zamanında yetişip taburu aldım ve süratle hareket ederek Boğazı tuttum. Düşmanın da keşşafları yetişti.</p>
				<p class="normal1">Bu tabur bine yakın mevcutlu dolgun bir taburdu. Hemen iki bölüğü Boğazın ağzına yakın ormanda pusuya yatırdım. Diğer bölükleri de daha geride münasip noktalara tâbiye ettim. Boruzenleri de ormanlara ve tepelere yaydım. Vereceğim işarete cevap vermelerini tembih ederek hemen birkaç tabur varmış gibi işaretler vermeye başladım.</p>
				<p class="normal1">Keşşaflar bu askerlerin kalabalığını görüp uzaklardan da boru sesleri işittikleri için birçok askerin mevcudiyetine ihtimal vererek iki kurşun menzili uzağından döndüler.</p>
				<p class="normal1">Bir yandan gelmekte olan taburlarımız yollarda öteberi dökerek ve 80 kadar nefes bırakarak o günün akşamüzeri Boğazın ağzına gelip Sürmene Taburu’yla gecelediler. Düşman süvarileri ise mahut döküntüleri toplayarak “Çivilikaya”ya çekildi.</p>
				</body>
</html>