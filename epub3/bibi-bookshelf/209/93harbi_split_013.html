<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_17">Londra Protokolü</h2>
				<p class="normal1">İstanbul Konferansı’nda Batılıların dayattığı şartların reddedilmesi, zaten Osmanlı’ya saldırmayı göze almış Ruslar için bir fırsat olmuştur. Öne sürülen şartların reddedilmesi üzerine, Avrupa devletleri ile Osmanlı Devleti arasındaki ilişkiler iyice gerilmişti. Rusya, daha Osmanlı Devleti’nin kararını beklemeden, ufukta beliren savaş için son hazırlıklara girişmişti. Ruslar resmen savaş açmak için bu maddelerin ret edildiği haberini beklemektir:</p>
				<p class="normal1">Ruslarla, savaşmak anlamına gelen bu karar, harp ilan edildiğinde Cevdet Paşa tarafından söyle değerlendirilir: ‘…ol vakit muharebe yoluna gitmek bizce hiç caiz değil idi. Lakin akdemce Mithat Paşa efkar-ı ammeyi tehyiç ile muharebe yoluna sevk etti. Sanki topu doldurdu. Redif Paşa ile Mahmut Paşa dahi ateş ettiler. Devleti tehlikeye attılar.’ (…)</p>
				<p class="normal1">15 Ocak 1877 tarihinden 18 Mart 1877 tarihine kadar süren pazarlıklar sonucu Petse Antlaşması ile Bosna – Hersek tarafsızlığı mukabilinde Avusturya’ya veriliyordu. Bu antlaşmayla Balkanlar’da serbest kalan Rusya, Avusturya’ya ayrıca büyük bir Slav devletinin de kurulmayacağı sözünü veriyordu. Avusturya ve Almanya’nın onayını alan Rusya, Balkan sorunlarıyla ilgili milletlerarası bir konferansın alacağı kararları uygulama görevini ifa etmek üzere, diğer devletlerin ikna edilmesine çalışmaktaydı. Avrupa başkentlerini dolaşan İgnatiyev, Rusya’nın bu amacını kabul ettirmede Londra’da zorlanmışsa da Londra’dan ayrılıp Petersburg’a vardığında, 31 Mart 1877’de imzalanan ‘Londra Protokolü’ de Paris Konferansı’na katılan devletlerce Londra’da imza edilmekteydi. Protokolde; Sırbistan’la olduğu gibi Karadağ’la da (Harp esnasında elde ettiği toprak kazancını tanımak kaydıyla.) anlaşılması, Balkanlar’da bir an önce reform çalışmalarının başlatılması gibi şartlar ileri sürülürken, istenilen sonuç alınmadığı takdirde, bu protokole imza koyan altı devletin gerekli tedbirleri alacakları da belirtiliyordu. Babıâli tarafından Avrupa’nın Osmanlı Devleti’nin hükümranlık haklarını hiçe sayması olarak kabul edilen protokol şartları, tıpkı İstanbul Konferansı’nın öne sürdüğü şartlar gibi reddedildi. (…)</p>
				<p class="normal1">Protokolde, İstanbul Konferansı kararlarında Osmanlı Devleti lehine değişiklik yapılıyordu. Osmanlı Meclis-i Mebusan bu protokolü 10 Nisan’da reddetti. İngiltere’den çekinmeye devam eden Rusya, bir adım daha gerileyerek Petersburg’a bir elçi gönderilmesinin vaat edilmesini ve Karadağ’a yalnızca Nikşik kazasının verilmesini istedi. Bulgarlar sindirilmiş, Sırbistan’la sulh yapılmış, sıra Karadağ ile barış antlaşmasına gelmişti. Ona Nikşik verilse idi iş bitecekti. Burası Müslüman bulunmayan Türk düşmanı bir ilçe idi. Rus Çarı da giderek bütün isteklerini bu ilçenin Karadağ’a verilmesine kadar indirgemiş, verilmesi halinde harbin önüne geçileceğini, aksi takdirde bunun kendisi için bir ‘onur meselesi’ yapılacağını söylemişti. Bu istek de Meclis-i Mebusan’da ‘bir karış dahi olsa toprak vermeyiz’ denilerek reddedilince, sulh müzakereleri için gelen ‘Karadağ memurları’ İstanbul’u terk ile Hocabey (Odesa) yolu ile Kişnev ordugâhına giderek ve Rus imparatorunun himayesine sığınarak kendisinden yardım vaadi almışlardı ki, bu keyfiyet Rusya ile harbin açılmasına başlıca sebep oldu.<a href="93harbi_split_082.html#footnote-831-17" id="footnote-831-17-backlink" name="footnote-831-17-backlink">[17]</a> </p>
				<p class="normal1">Böylelikle, yapılan tüm girişimlere rağmen savaş kaçınılmaz bir hale geldi.</p>
				</body>
</html>