<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_12">93 Harbi’ne Nasıl Girdik?</h2>
				<p class="normal1">Rusya’nın emellerini gerçekleştirmek için sudan da olsa bir sebebe ihtiyacı vardı. Bunu da bakın nasıl yapmıştır:</p>
				<p class="normal1">93 Harbi’ne müncer olan hadiselerin başlangıcı, 1875 yılı yazında o zamanki Hersek vilâyetimize tâbi bulunan Nüvesin kasabasında vergi vermek istemeyen Hıristiyan teb’a ile Osmanlı zabıtası arasında çıkan bir münazaadır. Haddizatında fazla ehemmiyetli olmayan bu olay, gün geçtikçe büyüyerek tekmil Osmanlı İmparatorluğu’nu kökünden sarsacak bir fırtına haline gelmiş ve nihayet Osmanlı Devleti’ne ait bir iç mesele olmaktan çıkarak umumî bir Avrupa meselesi şeklini almıştır. Az zaman zarfında Hersek’ten Bosna’ya ve Balkanlar’ın başka yerlerine sirayet eden bu isyan, hariçten bilhassa Çarlık Rusyası tarafından yardım gördüğü gibi o zaman birer vasalimiz olan Sırp ve Karadağ prenslikleri de askeri kuvvetleriyle bu ayaklanmaya müdahale ediyorlar. Böylece iş büyüyor. Çarlık Rusyası, siyasetinin geleneğine uygun olarak şimdi de Osmanlı Devleti’ni yıkmak ve memleketi parçalayarak mirasına konmak için bütün kuvvetiyle çalışmakta ve Panislavist emellerin gerçekleşmesi yolunda bütün hızıyla yürümektedir. Esasen Çarlık Rusyası, Osmanlı Devleti’ni yıkmağa ve mirasına konmağa matuf olan büyük hedefine ulaşmak maksadıyla öteden beri Osmanlı Devleti’nin iç işlerine karışmak için fırsat gözlemiş, vesileler icat etmiş, eskiden beri Türkiye’de yaşayan Hıristiyanların hâmiliği sıfatını takınmak istemişti. Bilhassa 1856 Paris Muahedesi’yle Osmanlı İmparatorluğu Avrupa devletleri ailesi içine alınıp da bütün Rus emellerine bir set çekileliden beri Çarlık Devleti, Balkanlar’daki Hıristiyanları ayaklandırmağa daha fazla bir ehemmiyet vererek bu uğurda büyük gayretler sarf etmekte idi. Rusya, bütün Slavları kendi himayesi altında birleştirmek içirt Panislavizim denilen büyük bir hareket idare etmekte idi. Bizzat İstanbul’daki Rus sefiri, Panislavizm hareketinin en faal bir unsuru olup Balkan Hıristiyanlarının ayaklanmasını İstanbul’dan idare etmekte idi. İgnatiyev’in bu husustaki muhaberatı bugün elimizdedir. Bu mektuplar içinde padişaha karşın isyan etmesi için Mısır Hidivine yazılmış bir mektup da vardır ki bu, Rusya’nın Osmanlı Devleti’ni yıkmak için her vasıtaya başvurmaktan kaçınmadığına en canlı bir delildir.</p>
				<p class="normal1">Bütün bu kötü niyetli faaliyetlerini yaparken Çarlık Rusyası, Hıristiyanlık ve insanlık maskesi altında Osmanlı Hıristiyanlarını kurtarmak maksadıyla hareket ettiğini iddia etmesine, hatta bütün Avrupalılar adına hareket etmek için kendisine salâhiyet verilmesini Avrupa devletlerinden isteyecek kadar ileri gitmesine rağmen hiç kimseyi asla samimi olmayan bu fikrine inandırmamıştır. Rusya’nın başlıca emeli, Akdeniz’e inmektir. Ancak Akdeniz yolunda bulunan memleketleri ele geçirmek için Osmanlı Devleti’ni yenmek kâfi gelmiyordu. Aynı zamanda birinci derecede Avusturya-Macaristan ve İngiliz menfaatlerine dokunuyordu. Binaenaleyh Rusya’nın bu yolda karşısına çıkan Avusturya ile İngiltere’yi de yenmek icap ediyordu. İşte Şark Buhranı, yani Bosna Hersek isyanı neticesinde doğan 1876-77 krizi, aynı zamanda büyük siyaseti ilgilendiren bir mesele oluyordu. Bosna ve Hersek asilerine fiilî olarak yardım etmek suretiyle efendisine silâh çekmek gibi küstahça hareketlerinin cezasını Sırbistan ve Karadağ prenslikleri çok geçmeden görüyorlar. Osmanlı hükümeti her ikisini de mağlûp ederek bunları büyük devletler vasıtasıyla aman dilemeğe, araya girmeleri için büyük devletlere, bilhassa Rusya’ya başvurmaya mecbur ediyor. Bunun üzerine Rusya, siyasî müzakerelerle Babıâli’yi mütarekeye sevk edemeyince 1876 yılı yazında bir ültimatom vererek Babıâli’yi Sırp ve Karadağlılarla bir mütareke yapmağa mecbur ediyor. Aynı zamanda Avrupa’nın büyük devletleri, yani Paris Muahedesi’ni imza edip burada Osmanlı Devleti’nin mülkî bütünlüğünü ve istiklâlini zıman altına alan İngiltere, Fransa, Almanya, Avusturya Macaristan, İtalya ve Rusya devletleri, kendi aralarında ve Osmanlı hükümeti ile yaptıkları birçok girift müzakerelerden sonra hususî tabiri ile Şark Buhranı’nı halletmek için İngiltere’nin teklifi zerine İstanbul’da bir konferans toplanmasına karar veriliyor.<a href="93harbi_split_082.html#footnote-831-12" id="footnote-831-12-backlink" name="footnote-831-12-backlink">[12]</a></p>
				<p class="normal1">Avni Özgürel ise 93 Harbi’ne girişimizi şu cümlelerle anlatır:</p>
				<p class="normal1">Savaş, Rusya’nın Osmanlı’yı Balkanlar’da sıkıştırıp, Kafkaslar’dan Ortadoğu’ya inme siyasetinin sonucuydu. Karadağ’da Türk subaylar ‘Sırbistan karşıtı faaliyet’ten tutuklanınca fitil ateşlendi.(...)</p>
				<p class="normal1">İstanbul, içine düştüğü güçsüzlük sebebiyle Eflak ve Boğdan voyvodalıklarının ‘Romanya Prensliği’ adı altında birleşmesini engelleyememişti. </p>
				<p class="normal1">Cidde’de meydana gelen karışıklıklarda Fransız ve İngiliz konsoloslarının öldürülmeleri üzerine iki devletin donanmalarının şehri top ateşine tutup karaya asker çıkarmalarına, dahası olayla ilgili tahkikatı ve takibi kendileri yapıp, yakaladıkları sorumluları idam etmelerine seyirci kalınmıştı. </p>
				<p class="normal1">Lübnan’da Dürzilerle Maruniler arasındaki çatışmayı durdurmak için Fransa’nın Beyrut’a asker göndermesi engellenememiş, Suriye’nin işgali ancak Lübnan’ın bir kısmına özerklik verilerek sağlanabilmişti. </p>
				<p class="normal1">Girit’te, ‘Yeni Nizam’ adı altında başlayan demokrasi denemesi sonrası adada varlığı sembolik hale gelen Türk askerinin çekilmesi için Babıâli’ye baskı yapılıyordu. Hiçbir askerimizin bulunmadığı Belgrad’da kalede Sırp bayrağı yanında dalgalanan Türk bayrağına tahammülsüzlük yüzünden protesto gösterileri yapılıyordu. İstanbul’da Bulgarlar bağımsızlık taleplerini Rus Sefareti’nin önünde toplanıp kurtarıcı olarak gördükleri Çar’ın sağlığı için ayin yapacak noktaya vardırmışlardı. </p>
				<p class="normal1">Nihayet, Babıâli nezdindeki Rus elçisi General İgnatiyev, Moskova’ya gönderdiği raporda Osmanlı İmparatorluğu bürokrasisinin avucunun içinde olduğunu, ‘Hepsi sefaretimizin emri altındadır’ cümlesiyle ifade edebilecek derecede etkiliydi. </p>
				</body>
</html>