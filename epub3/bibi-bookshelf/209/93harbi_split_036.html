<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_40">Delibaba Savaşı </h2>
				<p class="normal1">Gazi Ahmet Muhtar Paşa komutasındaki ordu ile Rus ordusu arasında 21 Aralık 1877 tarihinde Erzurum’un doğusunda Delibaba denilen mevkide şiddetli savaştır. Taarruz eden Rus ordusu güçlü ordusu ve silahlarına karşı ilk önce bocalayan Osmanlı ordusu kısmen geri çekilse de Rusları püskürtmüştür. Mehmet Rıfat Bey hatıralarında bu savaşın ilk anları hakkında şunları yazmıştır:</p>
				<p class="normal1">Gece saat ikide Delibaba merkezinden ve Mirliva Cavit Paşa ağzından alınan muğlâk ve karışık bir telgraftan yalnız Mehmet Paşa’nın şehit olduğu ve fırkanın harpten sonra Delibaba’ya çekildiği anlaşıldıysa da bundan, bir bozgunluk alâmeti hissedildiğinden Müşir Paşa, Mustafa Cavit Paşa’yı telgraf başına çağırdı. Aldığı cevaplardan fırkanın fena halde ricat eylediği, hatta bazı taburların hâlâ kaçmakta olduğu anlaşılmıştır. Firarilerin hemen çevrilmesi ve iki taburun derhal oraya sevki için emirler verildi. Köprü köyü kumandanlığına bu emir verilmekle beraber harp yaveri Rıza Efendi dahi bu hizmetle gönderilmiştir. Erzurum’dan da Ferik Ahmet Fazıl Paşa’nın da menzil hareket edip adı geçen fırkaya yetişmesi hakkında telgrafla emir verildi.</p>
				<p class="normal1">Ordumuzda, dostumuz İngilizlerin seyircisi olan General Kambel, bu muharebede bulunmuş, harbi görmüş ve o gece kaçıp sabaha karşı Köprüköyü’ne gelmiştir. Oradan müşir paşaya çektiği telgrafla fırkanın fena halde bozulduğunu beyan etmiştir. Bunun üzerine elde mevcut süvarinin hemen hepsiyle Mirliva Mustafa Saffet Paşa sevk olunmakla beraber ben dahi keyfiyeti lâyıkıyla anlayıp müşire bildirmek ve icabına göre mevzi azmettirip sebat ettirmek vazifesiyle murahhas olarak gittim.</p>
				<p class="normal1">Eleşkirt Fırkası’na Delibaba’da vâsıl oldum. Hemen, salonlarda Rüstem’e ve meydan okuyan Mirliva Mustafa Cavit Paşa’yı gördüm. Mumaileyh cinnet değil ise de ona yakın, gayet şaşkın ve ne yapacağını bilmez bir halde idi. Velhasıl fırka başsız, gerek emr-i kumanda, gerek idare, bütün Erkânıharp Kolağası Halit Bey’e kalmıştı.</p>
				<p class="normal1">Mustafa Cavit Paşa’dan bir şey anlaşılamayacağı halinden belli olduğu için fırkada mevcut olanlardan hangisinin işten anlayacağını tahkik ettim. En parlakları olup altı tabura kumanda ederek livalık hizmetinde kullanılan Hafızpaşazade Miralay Hakkı Bey olduğunu söylediler. Onu da gördüm. O da ‘Malûmatım var, ben cahil heriflerin kumandasıyla ters iş yapamam’ itikadında ve şaşkınlık içindeydi. En büyük iddiası da bulundukları yerde tutunamayacağından bir başka mevzi tutulması idi.</p>
				</body>
</html>