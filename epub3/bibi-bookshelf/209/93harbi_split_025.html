<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_29">Kafkas Cephesi’nde Askerin Konumu</h2>
				<p class="normal1">93 Harbi’nin ilk zamanlarından itibaren ilerleyen Rus birlikleri kendilerini 145 gün tutacak olan Plevne’ye kadar gelmişlerdir. Plevne’den sonra da hareketleri İstanbul’a doğru ilerlemek şeklinde idi. Ancak onların hesabı bir süreliğine gecikecektir. Balkanlar’da durum böyle iken savaşın Doğu Cephesi’nde Rus kuvvetleri daha kolay ilerliyordu. Babıâli, doğuda Osmanlı kuvvetlerinin bir kısmını Karadeniz’de diğer kısmını da Van Gölü civarındaki kalelere tahkim ederek askeri kuvvetini bölmüştü. Bu durumda Rusların işgal kuvvetleri doğuda daha kolay bir şekilde ilerlemeye başlamıştı. Böylece önce 18 Mayıs 1877’de Ardahan arkasından da Doğu Beyazıt düşmüş oldu. Rus kuvvetleri işgal ettikleri yerlerde Balkanlar’da da yaptıkları gibi ele geçirdikleri silahları kendilerine yardım edenlere dağıtarak onları Müslüman halkı öldürmeleri için teşvik etmeye çalışıyorlardı.</p>
				<p class="normal1">Osmanlı kuvvetlerinin Doğu Cephesi’nde güçlü olduğu tek yer Kars’ta konuşlanan Ahmet Muhtar Paşa’nın emrine verilen askeri birlikti. Ahmet Muhtar Paşa kendi komutasında toplanan birliklerle beraber kısa bir süre sonra Rus işgalci kuvvetlerinin ilerlemesini durdurmuştu. Ahmet Muhtar Paşa emrindeki askerleri dörde ayırarak savaş nizamına sokmuştu. Bunlar Van, Doğubayazıt ve Eleşkirt’teki birlikleri sağ kanat tümeni olarak, Kars ve civarındaki birlikleri üç tümen seklinde Kars Ordusu olarak, Ardahan’daki birlikleri Ardahan tümeni olarak ve daha içerde kalan birlikleri de ihtiyat birliği olarak konumlandırmıştı.<a href="93harbi_split_082.html#footnote-831-47" id="footnote-831-47-backlink" name="footnote-831-47-backlink">[47]</a></p>
				</body>
</html>