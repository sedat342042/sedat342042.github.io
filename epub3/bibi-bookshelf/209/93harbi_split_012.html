<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_16">Savaşa Giden Yol: <br class="chapter"/>
				Tersane Konferansı</h2>
				<p class="normal1">Balkanlar Rusya’nın kışkırtması ile kaynamaya başladığı zamanlarda İngiltere, Balkan sorunlarının uluslarası bir konferansta çözümlenmesini önermiştir. Bu öneri Osmanlı Devleti için zorlu bir sürecin başlangıcı olmuştur.</p>
				<p class="normal1">Tarihler 23 Aralık 1876’yı gösterdiğinde Haliç Tersanesi’nin Denizcilik Bakanlığı binasında konferans toplandı. Görünüşte; İngilizler tarafından Rusya lehine bozulan dengeyi tekrar sağlama amacı taşıyan ve Balkanlar’da süregelen bunalımları ortadan kaldıracak çözüm yollarını bulmaya çalışacak olan Tersane Konferansı aslında Avrupalıların Babıâli’den bir şeyler koparabilme konusunda çabalarıydı. Mevcut sınırlar içerisinde yer alan azınlık unsurlarını korumaya yönelik olan önergeler aslında bu azınlıkları Osmanlı’dan koparıp kendi devletlerine bağlamaya yönelikti. Osmanlı Devleti ise karşı hamlelerin hazırlığı içindeydi. Bu amaçla konferansın başladığı sıralarda Sultan II. Abdülhamid’in Meşrutiyeti ilan ettiğini müjdeleyen top sesleri, konferans salonunda da duyuldu. Bunun üzerine Hariciye Nâzırı Saffet Paşa; “Bu sesler artık bizim de meşrutiyete geçtiğimizi müjdeliyor. Artık azınlık meselesi diye bir problemimiz kalmamıştır. Bu nedenle de konferansın devamı lüzumsuz olacaktır” diye bir açıklama yaptığı kaynakların ifadesidir. Ancak bu açıklamaya Avrupalı devletlerde aynı ortak tepkiyi vermişlerdir: ”Çocuk oyuncağı.”<a href="93harbi_split_082.html#footnote-831-14" id="footnote-831-14-backlink" name="footnote-831-14-backlink">[14]</a></p>
				<p class="normal1">Osmanlı’nın Avrupa’ya karşı giriştiği Meşrutiyet hamlesi herhangi bir etki yapmamıştır. Batılılar kendi bildikleri yolda yürüme kararlılığından bir adım geri durmamışlardır. Konferans, Meşrutiyet hiç ilan edilmemiş gibi devam etmiştir. Osmanlı’nın kendisine yardım etmesini beklediği İngiltere, öneri ve davranışları ile tam aksi yönde hareket etmiş, Fransa ise herhangi bir varlık gösterememiştir. Sunulan şartlar tamamen Osmanlı aleyhinde maddeler içerdiğinden durum pek iç açıcı değildir.</p>
				<p class="normal1">20 Ocak 1877 tarihine kadar yirmi dokuz gün süren ve bu müddet zarfında dokuz celse akdeden Tersane Konferansı, Sırbistan, Karadağ, Bosna-Hersek ve Bulgaristan’da ıslahat yapılması için Babıâli’yi zorlamıştır.<a href="93harbi_split_082.html#footnote-831-15" id="footnote-831-15-backlink" name="footnote-831-15-backlink">[15]</a></p>
				<p class="normal1">O dönem basınında bu konferans çok tartışılmıştır. Gazeteler lehte ve aleyhte ya da bu konferansı kendi lehimize çevirebileceğimiz şeklinde yazılara sıkça yer vermişlerdir.<a href="93harbi_split_082.html#footnote-831-16" id="footnote-831-16-backlink" name="footnote-831-16-backlink">[16]</a></p>
				<p class="normal1">Konferansın dağılmasıyla ufukta savaş bulutları görülmeye başlamıştı. Abdülhamid, konferans sonucunda oluşan durumu da bahane ederek Kanun-i Esasi’nin kendisine 113. madde ile tanımış olduğu yetkiyi kullanıp Mithat Paşa’yı sürgüne göndermiştir. Bu olay Osmanlı politik yaşamında birçok değişikliğin başlangıcı olarak gösterilmektedir.</p>
				<p class="normal1">Tersane Konferansı kararlarının Osmanlı Devleti tarafından ret edilmesi, tarihi süreçte kendisini Ortodoksluğun ve Slav ırkının savunucusu olarak gören Rusya’da savaş için gerekli temasların başlamasına sebep olmuştur. Kırım Harbi sırasında yalnız kalarak büyük yara alan Ruslar, bu kez savaşı başlatmadan kendileri için gerekli desteği sağlamaya çalışmışlardır. Bu amaçla Avrupalı devletlerce hazırlanan Londra Protokolü, Osmanlı Devleti’ne sunulmuş ancak Osmanlı, Rusya ve Karadağ şartlarını hafifletmesine rağmen bunları da kabul etmemiştir.</p>
				<p class="normal1">Azınlıklarında temsil edildiği Mebusan Meclisi’nde savaş taraftarı söylemler, Abdülhamid’i tamamen olaylardan uzak kılmamış onu da savaş yönünde bir karar almaya itmiştir. Sonuç itibarıyla oluşan durumun kaynağını kim teşkil ederse etsin bu konferansın sonrasında Osmanlı için bir kırılma olan 93 Harbi yaşanmıştır.</p>
				</body>
</html>