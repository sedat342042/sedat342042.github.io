<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_74">Yardıma Gelen Çerkez Atlıları</h2>
				<p class="normal1">Yine bu arada parti parti gelmeye başlayan Çerkes atlıları bin iki yüze varmış ve Musa Paşa dahi gelmiş olduğundan onun kumandasına bu Çerkes atlılarıyla iki bölük nizamiye askeri ve bölük dağ topu ile Süvari Kaymakamı Mustafa Bey ve Erkân-ı harp Binbaşısı Şevket Bey ve Kolağası Fehim Bey verilerek Çakırbaba’nın on saat ilerisinde bulunan “Beyliahmet” civarına gönderilip oralarda bulunan zahirelerin Kars’ta toplanması ve mümkün olduğu kadar Kars’ı muhasara ettirmeyip bir menfez bulundurulması memuriyeti verilmişti.</p>
				<p class="normal1">Çerkezler Beyliahmet’e vardıkları zaman perişan halde hemen evlerine dağıldılar. Aynı zamanda habasete başlamaları üzerine ihtimal ki köylüler tarafından Rusya’ya vaki istirhama binaen bir gece bir alay Dragon, iki alay Kazak, iki tabur piyade ve bir batarya topla basıp merkez süvarilerimizi perişan ederek tabyaları zapt etmiştir. Toplar da zaptedilmişti. Her ne kadar Musa Paşa ile Beyler çalışmışsa da Mustafa Bey on altı kılıç yarası ile meydanda mecruh kalmış, sonra da esir olmuştur. Şevket Bey ise başından aldığı bir yara ile dönmüştür. Musa Paşa ise ancak yedi, sekiz yüz atlıyı güç halle kurtarıp Çakırbaba’ya avdet etmiştir. Böylece harp ilânından beri içtimalarına intizar edilen Çerkezler ilk hamlede hemen perişan olma derecesine gelmişti.</p>
				</body>
</html>