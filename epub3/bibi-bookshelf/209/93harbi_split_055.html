<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_57">Cepheye Yolculuk</h2>
				<p class="normal1">Ertesi günü evle veda edip Avusturya vapurlarından biriyle Trabzon’a doğru yol aldım.</p>
				<p class="normal1">Vapurda canım çok sıkılıyordu. Kafam hep bu mesele ile meşguldü. Bu, kış kıyamette Manastır’dan İstanbul’a kadar yolculuk meşakkatine katlanacak olan ihtiyar babamla bile görüşmek nasip olmamıştı. Geride bıraktığım çoluk çocuğumun hali de teessürümü çoğalttığı için “gam dağıtır” diye kendimi içkiye verdim.</p>
				<p class="normal1">Fakat mümkün mü? Her kadehi, mevcut düşünceyi bin derece ileriye götürmekten başka bir hassası olmayan zehr ile zehirlenip sızıncaya kadar uğraştım. Ama birçok zararından gayri faydasını görmedim. Hatta bir aralık “Rifat ne duruyorsun, kaldır kendini denize at!” fikrini de verdi. Bereket versin kamaradan çıkmaya mecalim yoktu.</p>
				<p class="normal1">Bu, kendimi denize atmak fikrine, adı “gam dağıtıcı” olan içki, o derece kuvvet verdi ki, ertesi gün dahi içimi kurcalamaya başladı. Eğer, canımın ve vücudumun sahibi millet ve vatan olduğunu, ancak bundan sonra borcumu ödeyebileceğimi düşünmemiş olsaydım ayıkken bile kendimi denize atabilirdim.</p>
				<p class="normal1">Bu vesile ile içkinin “gam dağıtıcı” değil, fikri büsbütün tahrik ettiğini tecrübe etmiş oldum. Bütün bu endişelerimi içki ile değil akıllıca tedbirlerle uzaklaştırmaya çalıştım. Fakat böyle birdenbire uzaklaştırılmanın sebeplerini araştırmaktan da nefsimi menedemedim. Bir aralık, yukarıda bahsettiğim yoldaşımın “yeni nâzırla uyuşamamışsın” dediği hatırıma geldi. Nâzırla aramızda geçenleri düşünmeye başladım.</p>
				<p class="normal1">“Nâzır” dediğim zat, Mabeyin-i Hümayun Feriki Said Paşa’dır. Mekâtib-i Askeriye Nâzırı Süleyman Paşa, İstanbul’dan uzaklaştırılmak için müşirlik rütbesi de verilerek Hersek’e gönderildiği zaman Mekatib-i Askeriye Nâzırlığı da ilâveten Said Paşa’ya verilmişti.</p>
				</body>
</html>