<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_15">Avrupa araya girdi </h2>
				<p class="normal1">Bu arada Avrupa devletleri ‘Osmanlı pastası’nı Rusya’nın tek başına yemesini engelleme arzusuyla İstanbul’dan yana siyaset izleme yolunu benimsedi. </p>
				<p class="normal1">Rusya bir bakıma zorla önce İstanbul Konferansı’nda, ardından 1877 Martı’nda Londra’da masaya oturtuldu. Avrupa devletleri Babıâli’ye bağımsızlık taleplerini kabul etmesi yönünde değil, hassas bölgelere atanacak valiler konusunda mutabakatlarının alınması istikametinde baskı yapılmasından yana tavır belirlediler. İgnatiyev öfke içinde, ‘Bu son kez masaya gelişimiz’ diyordu. </p>
				<p class="normal1">Elçi, Çar’ın çevresinin etkisine kapılıp fırsat kaçırdığı kanısındaydı. Moskova’yı masaya oturmaya iten sebep ise Çar Nikola’nın barış yanlılığı değil, Rusya’nın 500 bin asker kaybettiği Kırım Savaşı’nın ardından yeni kayıpları göze almakta zorlanması ve 4 milyar frankı bulan dış borçların birkaç kat daha artmasını gerektiren bu çapta bir harekât için dış finansman sağlayamamış olmasıydı. Osmanlı hükümeti Londra Protokolü’ne imza atmayı, ‘Bağımsız bir devletin iç işlerine müdahale’ sayarak son derece kesin bir dille geri çevirdi. Bunun üzerine Çar adına Prens Gorçakov 24 Nisan 1877’de Petersburg’daki Osmanlı elçiliğine Rusya’nın savaş ilanını içeren bildiriyi tebliğ etti. ”<a href="93harbi_split_082.html#footnote-831-13" id="footnote-831-13-backlink" name="footnote-831-13-backlink">[13]</a></p>
				<p class="normal1">Sonuç olarak Çarlık Rusyası’nın; asırlık emellerini gerçekleştirmek için Osmanlıları Avrupa’dan atmak, İstanbul’u ele geçirerek sıcak denizlere inmek, Hıristiyanları ve özellikle Slavları korumak bahanesiyle Osmanlı Devleti’nin iç işlerine karışması, harbin en önemli sebebini teşkil etmiştir.</p>
				</body>
</html>