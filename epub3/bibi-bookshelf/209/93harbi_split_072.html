<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_73">Rusların Ardahan’a Saldırısı</h2>
				<p class="normal1">Düşmanın Ardahan’ı zapt ettikten sonra hemen Oltu’ya doğru ilerleyeceği haberi müşir paşaya geldi. Daha üç taburla Mirliva Şevket Paşa dahi Penk Boğazı’na memur edilip gönderilmişti.</p>
				<p class="normal1">Bu aralık, birçok seneden beri eşkıya reisliği ederek binlerce ocağı söndürmüş ve idama mahkûm edilmiş bulunan Karapapak tayfasından “Tüli Musa” bize çok faydalı olacağından ve casusluk yapacağından bahisle müracaat etmiş ve affa mazhar olmuştur. Bu adam; ilerde de görüleceği üzere Ruslara hizmet etmek hususunda şeytanla müsabakaya girmişti. Bu mel’un, Şevket Paşa müfrezesinin hareketinden iki gün sonra müşire gelerek “Rusların 60 tabur piyade, 100 şu kadar top, birçok süvari ile üzerine gelmekte oldukları” haberini verdi. Bu haber üzerine müşir hemen, - Hünkârdüzü terk edilerek Çakırbaba’ya ricat olunduğu gibi Penk Boğazı’nda bulunan altı taburun dahi Oltu’ya çekilmelerine ve Erzurum’dan üç taburla Mirliva Mustafa Saffet Paşa’nın “Ağa mezarı” nam mevkie gelmeleri emrini verdi.</p>
				<p class="normal1">Bu sıralarda düşmanın bir miktar askeri Kağızman’a geldi. Darphane Boğazı’ndan geçerek müşir paşanın ve Eleşkirt fırkalarının arkasını tehdit etmek istemişse de bu Boğazdaki Kaymakam Hakkı Bey’in üç tabur kuvveti bulunduğu için bu manevrayı icra edemeyip geri döndü. İstanbul’dan Erzurum’a gelen taburlardan dördü Oltu’ya alınmış olmak hasebiyle evvelce gönderilen altı tabur, Şefket Paşa kumandasıyla müşir paşanın maiyetine alınıp Oltu’da mezkûr dört taburla Miralay Hakkı Bey bırakılmıştı.</p>
				</body>
</html>