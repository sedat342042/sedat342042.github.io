<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_76">Kars’ın Kuşatılması</h2>
				<p class="normal1">Kars’ı muhasara eden düşman ile her gün iki bin beş yüz gülle atarak fena halde sıkıştırmaya başladı. Kars Kumandanı Hüseyin Hami Paşa’dan acı acı feryatnameler gelmeye başladı. Hasat vakti olması dolayısıyla Kars’ta daha bir miktar zahire toplanması lüzumu ve Çerkezlerin iki bin beş yüze doğru çoğalması, Oltu’daki askerlerin de yirmi dört tabura çıkması kuvvetçe de emniyet hâsıl ettiğinden Ahmet Muhtar Paşa artık Kars üzerine yürümenin zamanı geldiğine karar verdi. Bu maksatla Şevket Bey’le beni, mümkün olduğu kadar ileriye sokulup düşmanın halini keşfetmeye gönderdi. Oltu’daki taburlarla Hacı Raşit Paşa’nın da yanına gelmesini yazdı.</p>
				<p class="normal1">Yukarıda adı geçen mahut Tüli Musa peşine taktığı birtakım serserilerle Kars ovasında bab-ı set icra etmekle meşguldü. Şevket Bey’le oraya gidip keşifle meşgul olduğumuzu haber alınca Ruslara cemile olsun diye bizi tutup onlara teslim etmek üzere bizi araştırmaya çıktı. Peşine de birtakım Kazaklar takmış. Bütün bunları bize Çerkezler haber verdi. Bunun üzerine biz de Çerkez ümerasından Albuzdok Bey’in evine geldik. Tüli Musa da bu eve gelip mutlaka bizi istediğini beyan etti. Ev sahibinin muvafakat etmemesi üzerine onu yaraladı. Bunun üzerine Ahmet Muhtar Paşa’nın seyf-i şecaatiyle başı kesilip canı cehenneme gönderilmiştir.</p>
				<p class="normal1">Yukarıdan beri tafsir olunduğu gibi geriye çekile çekile ve toplana toplana müşirin maiyeti yirmi şu kadar tabur ve Erzurum’da epeyce ihtiyat üç bini tecavüz etti. Eleşkirt fırkası da arada bir iki karakol ve istikşaf muharebesi vererek Tahirgediği nam mahalle gelmiştir.</p>
				<p class="normal1">Ahmet Muhtar Paşa, Erzurum ve belki de İstanbul halkının hoşnutsuzluğuna, hattâ bizim bile tarizimize muhatap olmuşsa da bunların iş bilmemezlik ve tecrübesizlikten ileri geldiği bilâhare anlaşılmıştır. Muhtar Paşa’nın hareketlerinin doğru olduğu sonradan anlaşılmıştır. Çünkü Muhtar Paşa, elindeki az ve bilhassa süvarisizlikten dolayı elsiz, ayaksız, gözsüz, kulaksız hükmünde olan askerle evvelleri ilerlerde harbi kabul etmiş olsaydı ilânı harbin haftasında Ruslar Erzurum’u altetmiş olurlardı. Fakat müşirin bu manevraları düşmanı alıkoyup elli ört günlük bir zaman kazandırmakla kuvvetinin çoğalmasını mucip oldu. Ve aşağıda görüleceği gibi, edilen muharebe de kazanıldı.</p>
				<p class="indentmetinitalik">Tahirgediği Muharebesi’nden <br class="chapter"/>Büyük Gedikler Muharebesi’ne </p>
				<p class="normal1">–Tahirgediği Muharebesi’nden büyük Gedikler Muharebesi’ne kadar iki aylık vukuata aittir-</p>
				<p class="normal1">Haziran’ın 5. günü sabahleyin Eleşkirt Fırkası Kumandanı Ferik Mehmet Paşa’dan müşir paşanın aldığı bir telgrafta muharebeye tutuştukları bildiriliyordu. Köprüköyü’nde bulunan taburların hazır bulunmalarına ve Erzurum’dan da Kaymakam Ethem Bey’in kumandasıyla daha iki taburun hemen Köprüköyü’ne sevklerine dair emirler verilmişti.</p>
				<p class="normal1">Gece saat ikide Delibaba merkezinden ve Mirliva Cavit Paşa ağzından alınan muğlâk ve karışık bir telgraftan yalnız Mehmet Paşa’nın şehit olduğu ve fırkanın harpten sonra Delibaba’ya çekildiği anlaşıldıysa da bundan, bir bozgunluk alâmeti hissedildiğinden müşir paşa, Mustafa Cavit Paşa’yı telgraf başına çağırdı. Aldığı cevaplardan fırkanın fena halde ricat eylediği, hatta bazı taburların hâlâ kaçmakta olduğu anlaşılmıştır. Firarilerin hemen çevrilmesi ve iki taburun derhal oraya sevki için emirler verildi. Köprüköyü kumandanlığına bu emir verilmekle beraber harp yaveri Rıza Efendi dahi bu hizmetle gönderilmiştir. Erzurum’dan da Ferik Ahmet Fazıl Paşa’nın da menzil hareket edip adı geçen fırkaya yetişmesi hakkında telgrafla emir verildi.</p>
				<p class="normal1">Ordumuzda, dostumuz İngilizlerin seyircisi olan General Kambel, bu muharebede bulunmuş, harbi görmüş ve o gece kaçıp sabaha karşı Körü köyüne gelmiştir. Oradan müşir paşaya çektiği telgrafla fırkanın fena halde bozulduğunu beyan etmiştir. Bunun üzerine elde mevcut süvarinin hemen hepsiyle Mirliva Mustafa Saffet Paşa sevk olunmakla beraber ben dahi keyfiyeti lâyıkıyla anlayıp müşire bildirmek ve icabına göre mevzi azmettirip sebat ettirmek vazifesiyle murahhas olarak gittim.</p>
				<p class="normal1">Eleşkirt Fırkası’na Delibaba’da vâsıl oldum. Hemen, salonlarda Rüstem’e ve meydan okuyan Mirliva Mustafa Cavit Paşa’yı gördüm. Mumaileyh cinnet değil ise de ona yakın, gayet şaşkın ve ne yapacağını bilmez bir halde idi. Velhasıl fırka başsız, gerek emrü kumanda, gerek idare, bütün Erkân-ı harp Kolağası Halit Bey’e kalmıştı.</p>
				<p class="normal1">Mustafa Cavit Paşa’dan bir şey anlaşılamayacağı halinden belli olduğu için fırkada mevcut olanlardan hangisinin işten anlayacağını tahkik ettim. En parlakları olup altı tabura kumanda ederek livalık hizmetinde kullanılan Hafızpaşazade Miralay Hakkı Bey olduğunu söylediler. Onu da gördüm. O da “malûmatım var, ben cahil heriflerin kumandasıyla ters iş yapamam” itikadında ve şaşkınlık içindeydi. En büyük iddiası da bulundukları yerde tutunamayacağından bir başka mevzi tutulması idi.</p>
				<p class="normal1">Halbuki bulundukları mevzi o civarda bulunan mevzilerin en elverişlisi idi.</p>
				<p class="normal1">— Mademki, dedim; burası iyi değildir. Daha iyisi neresi ise gösteriniz.</p>
				<p class="normal1">— Siz erkân-ı harpsiniz, siz bulunuz, diye cevap verdi.</p>
				<p class="normal1">Şöyle cevap verdim:</p>
				<p class="normal1">— Öyle ise biz burasını uygun görüyoruz. Ben, müşir tarafından murahhas olarak geliyorum. Burada sebatınızı tavsiye ederim.</p>
				<p class="normal1">Sonra, perişan halde bulunan askerlerin tabiyesine başlanıldı.</p>
				</body>
</html>