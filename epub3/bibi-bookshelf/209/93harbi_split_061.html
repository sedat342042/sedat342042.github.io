<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_63">İlk Görev Yerim Soğanlı Dağı</h2>
				<p class="normal1">Ertesi günü müşiriyet makamına gittim. Aradan iki saat geçer geçmez Erkân-ı Harbiye Reisi Hasan Kâzım Paşa’dan “hemen o saatte eşyamı konağa kaldırmaklığım için” şiddetli bir emir geldi. Ben bu emre uydum. Hakkı Bey –velev gönül almak için olsun– bu ayrılışa mâni olmak için birkaç söz söylemedi. Bu işin sırrını iki ay sonra öğrendim. Şöyle ki:</p>
				<p class="normal1">Mayıs sonlarında, Soğanlı Dağı cihetine bir müfreze ile dâhil olan Mirliva Şahin Paşa’nın bulunduğu yerleri keşif ve mevkilerini kuvvetlendirmek için oraya memur oldum. On gün kadar Şahin Paşa ile birlikte bulundum. Bu müddet içinde kendisiyle epey hasbihal ettik. Bu arada o gece Hakkı Bey nasıl ürküttüğümü de anlattı. Konakta kaldığımın ertesi günü Hakkı Bey mecliste bundan bahsetmiş. Livalar, miralaylar da varmış. Reis Paşa’ya hitaben:</p>
				<p class="normal1">— Aman Efendi dün bendehanenize bir misafir geldi. Erkânı Harbiye Binbaşısı Rıfat Bey diyorlar. Kendisi yeni Osmanlı mıymış, neymiş. Aman neler söylüyor görseniz? Akşam bendenizi çıldırtacaktı. Eğer bu gece de bizde kalırsa şuuruma dokunur, demiş. </p>
				<p class="normal1">Reis de:</p>
				<p class="normal1">— Üzülmeyin Bey. Şimdi ben onu bize alırım, diye mukabele etmiş.</p>
				<p class="normal1">Zehey gayret… Zehey hamiyet.</p>
				</body>
</html>