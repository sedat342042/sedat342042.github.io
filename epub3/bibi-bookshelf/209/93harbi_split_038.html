<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_42">Aziziye Müdafaası</h2>
				<p class="normal1">Anadolu içlerine doğru yürümelerine, Erzurum’u tek engel olarak gören Rusların başlıca gayesi, şehri ele geçirmekti. Ayrıca, yerli Ermeni ve Yahudilerden de faydalanıyorlardı. Hacıbey adlı bir hainin kumandasında, 8 Kasım’ı 9 Kasım’a bağlayan gece, saat ikide harekete geçen düşman, Aziziye Tabyası’na baskın düzenledi.</p>
				<p class="normal1">Baskın için, Müdürge ve Tasmahur köylerinin Ermenilerini ve Vank Kilisesi papazlarını kullandılar. Müslüman kılığına giren ve Osmanlıcayı çok iyi bilen bu hainlerin yardımıyla Vank Deresi’ndeki nöbetçileri şehit ettiler. Büyük bir sessizlik içinde, Aziziye Tabyası’na girerek ikinci ve üçüncü kesimlerinde uyuyan yüzlerce askerimizi şehit ettiler. Tabyanın birinci kesimi, biraz kenarda kalıyordu ve komutanları Kaymakam (Yarbay) Bahri Bey, uyanıktı. İkinci ve üçüncü kesimlerdeki gürültüyü işitmiş, baskına uğradıklarını anlamıştı. Derhal silah başı ederek, şiddetli bir müdafaaya başladı. Türk askerini toplu katliamdan kurtaran kaymakam Bahri Bey, yaralanmasına rağmen, bunu askerden gizleyerek müdafaaya devam etti.<a href="93harbi_split_082.html#footnote-831-60" id="footnote-831-60-backlink" name="footnote-831-60-backlink">[60]</a></p>
				<p class="normal1">Gece yarısı, top ve tüfek seslerini duyan 80 yaşındaki Hacı Abdullah’ın gece kıyafeti ile minareye çıkarak; “Ey Erzurumlular! Ey ahali!.. Moskof kâfirleri Aziziye’yi bastı. Allah’ını seven, eli silah tutan herkes, askerimizin yardımına koşsun!… Vatanını seven yetişsin!..” şeklindeki nidasını işiten Erzurumlular gece karanlığında sokaklara döküldüler.<a href="93harbi_split_082.html#footnote-831-61" id="footnote-831-61-backlink" name="footnote-831-61-backlink">[61]</a> Bunlar arasında, Nene Hatun da vardır. </p>
				<p class="normal1">Kahraman Erzurum halkı Arapzade Ali ve onun gibi hamiyetperver insanları Gazi Ahmet Muhtar Paşa’nın karargâhına yollayarak şunları söylemişlerdir:</p>
				<p class="normal1">Vatan ve millet uğrunda kanlarımızın son damlasına kadar muharebe etmeye hazırız. Birbiri üzerine yıkılacak şehitlerimizle ikinci bir kale teşkil edeceğiz ve bütün aile ve çocuklarımızla bu mesut amacın önünde öleceğiz ve ölümsüz bu şehri bırakmayacağız.<a href="93harbi_split_082.html#footnote-831-62" id="footnote-831-62-backlink" name="footnote-831-62-backlink">[62]</a></p>
				<p class="normal1">Askerini silah başı eden Gazi Ahmet Muhtar Paşa, Aziziye istihkâmından, telgrafla haber almaya çalışıyor, fakat; “Harb oluyor!..” cevabından başka bir şey öğrenemiyordu. Paşa, üç tabur alarak Topdağı’na çıktı. Oranın kumandanı Müşir Hasan Tahsin Paşa ile birleşti. Ortalık iyice aydınlandıktan sonra, Aziziye istihkâmlarından birinde şiddetli çarpışmaların olduğunu, diğer iki tabyada ses seda çıkmadığını gördü. Ahmet Muhtar Paşa, Kaptan Mehmet Paşa kumandasındaki iki tabur askeri, Aziziye’ye gönderdi. Kaptan Mehmet Paşa, askerleriyle Aziziye istihkâmının ortasındaki kışlaya doğru yaklaşınca, Ruslar tarafından ele geçirilmiş olan kışlanın mazgallarından şiddetli bir tüfek ateşine tutuldu. Bunun üzerine Kaptan Mehmet Paşa, kışlayı kuşattı. Üçüncü kısımda çarpışma hâlâ devam ediyordu. Artık, Erzurum halkı da yetişmişti. Hücum ederek istihkâmın içine girdiler. Düşmanla muharebe, göğüs göğüse cereyan ediyordu.</p>
				<p class="normal1">Bu arada, tabyanın birinci kısmından hâlâ çarpışmaya devam eden Bahri Beyden, Ahmet Muhtar Paşa’ya; “Gece, baskın anında yaralandığını, askere belli etmeden çarpışmaya devam ettiğini, acele yardıma gelinmesini”<a href="93harbi_split_082.html#footnote-831-63" id="footnote-831-63-backlink" name="footnote-831-63-backlink">[63]</a> bildiren bir haber geldi. Yardıma gönderilen Kaptan Mehmet Paşa ve halk, Bahri Bey’in bulunduğu kısma geçti. İki ateş arasında kaldığını gören düşman, bozguna uğrayarak kaçmaya başladı. Halk ve asker takibe başladılarsa da, Rusların ateşi karşısında durakladılar. Hadiseyi dikkatle takip eden Topdağı’ndaki istihkâmlarımız, Ruslara karşı ateşe başladılar. Bu durum karşısında, başarı elde edemeyeceklerini anlayan Ruslar, geri çekildiler.</p>
				<p class="normal1">O gün Aziziye kurtarılmış, asker ve halktan 1.000 civarında şehit verilmiş, 2.300 civarında Rus öldürülmüştü.</p>
				<p class="normal1">Osmanlı Ordusu’nun bir kısmı Bayburt’a çekildi. Aldığı görevlerde başarılı olan Şark Ordusu Komutanı Gazi Ahmet Muhtar Paşa da Rumeli’ye gönderilmek üzere İstanbul’a çağrılınca yerine Müşir Kurt İsmail Paşa getirildi.</p>
				<p class="normal1">Ruslar, belki başlangıçta planladıkları gibi Erzurum’u ele geçiremediler. Ancak Osmanlı Ordusu’nu bir hayli yıpratmış oldular. Bu da Rus Ordusu’nun moralini yükseltmekte ve “Osmanlı’nın yenilmezliği” önyargısını unutmalarına sebebiyet vermekteydi. Savaşı kazanmak için askerde bulunması gereken en önemli unsurlardan biri moraldir. Bu savaş da bunun bir ispatıdır. Nitekim Rusların galibiyetleri Balkan Cephesi’nde duyuldukça savaş onların lehine dönmekte gecikmeyecektir. </p>
				</body>
</html>