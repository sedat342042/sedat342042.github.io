<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_49">Berlin Antlaşması</h2>
				<p class="normal1">Berlin Kongresi, Avrupa’da Viyana ve Paris’ten sonra yapılan üçüncü büyük kongredir. Berlin Kongresi, Viyana Kongresi ile başlayan siyaset döneminden, Birinci Dünya Savaşı’nın sonunda başlatılan yarı açık diplomasi yöntemi arasında bir geçiş dönemini oluşturmuştu. Berlin Kongresi Osmanlı-Rus anlaşmazlığını çözmekten daha ziyade Osmanlı Devleti ve toprakları üzerinde büyük güçlerin nüfuz kazanmak için bir mücadele yeri olmuştu.</p>
				<p class="normal1">13 Haziran 1878’de Berlin’de toplanan kongre, bir ay suren görüşmelerden sonra ‘Berlin Antlaşması’ olarak 13 Temmuz 1878’te imza edildi. 64 maddelik antlaşmanın, Ayastefanos Antlaşması’ndan farklı olan hükümleri şöyleydi: Bulgaristan, Ayastefanos’ta olduğu gibi Osmanlı Devleti’ne vergi ile bağlı özerk prenslik hüviyetini koruyor; ancak sınırları daraltıyor, Doğu Rumeli, Batı Trakya ve Makedonya geri alınıyordu. Doğu Rumeli’de özerk bir yönetim kurulması, Makedonya’da da ıslahatlar yapılması şartları ile Osmanlı Devleti’ne iade ediliyordu. Sırbistan, diğer antlaşmada olduğu gibi bağımsızlığını kazanıyor, Niş ve Pirot’u almasına karşılık Metroviçe’yi Osmanlı Devleti’ne bırakıyordu. Karadağ da bağımsızlığını kazanıyor, Antivari Limanı’nı alarak Dulcigno’yu Osmanlı Devleti’ne bırakıyordu. Sırbistan ve Karadağ, Osmanlı Devleti’nin borçlarının bir kısmını da üzerlerine alıyorlardı. Bosna-Hersek, geçici olarak Avusturya’nın işgal ve idaresine bırakılıyor, Avusturya aynı zamanda Yenipazar’da da asker bulundurma hakkını elde ediyordu. Doğu Anadolu için Ayastefanos’ta alınan kararlardan farklı olarak da Doğubayazıt ve Eleşkirt Osmanlı Devleti’ne iade ediliyordu. Antlaşmada Ermeniler de unutulmamış, Ayastefanos’ta alınan kararlar kabul edilmişti. Rusya’nın bir masa olarak ilgisini çeken Ermeniler, Berlin Antlaşması ile İngiltere’nin de ilgisini çekmeye başlamıştı. Savaş tazminatı konusu ise Rusya ve Osmanlı Devleti’nin aralarında yapacağı antlaşmaya bırakılmıştı.<a href="93harbi_split_082.html#footnote-831-79" id="footnote-831-79-backlink" name="footnote-831-79-backlink">[79]</a></p>
				<p class="normal1">Savaş tazminatı, Osmanlı Devleti ve Rusya arasında, 8 Şubat 1879 tarihinde yapılan antlaşmayla 802 milyon 500 bin frank olarak tespit edilmiş, 14 Mayıs 1879 tarihli antlaşmayla da tazminatın ödenme şekli belirlenmiştir.</p>
				<p class="normal1">Berlin Kongresi’nden sonra İngiltere, Protestanların koruyucusu gibi davranmaya başlamıştır. İngiltere ve Rusya, Osmanlı Devleti’nin parçalanmasını hızlandırmak için imparatorluk sınırları içinde Ermenileri bağımsızlık vaadiyle kışkırtmıştır.<a href="93harbi_split_082.html#footnote-831-80" id="footnote-831-80-backlink" name="footnote-831-80-backlink">[80]</a> İngiltere Osmanlı Devleti’nin parçalanmasına doğrudan katıldığı gibi Osmanlı Devleti sınırları içinde yaşanan Arapları ve Ermenileri de kışkırtmaya başlamıştır.<a href="93harbi_split_082.html#footnote-831-81" id="footnote-831-81-backlink" name="footnote-831-81-backlink">[81]</a></p>
				<p class="normal1">Berlin Antlaşması’ndan sonra Osmanlı Devleti’nin toprak bütünlüğünü korumanın zor olacağını düşünen İngiltere, hem Rusya’nın güneye sarkmasını hem de Fransa’nın Ortadoğu’ya yerleşmesine engel olmak gayesiyle kendisinin kontrol edebileceği Ermenistan gibi uydu devletlerin kurulması için çalışmaya başlamıştır.</p>
				<p class="normal1">Osmanlı’dan günümüze gelen ve çözülemeyen meselelerin kaynağı Berlin Antlaşması ve sonrasında Batı’nın uyguladığı ikiyüzlü politikalardır.</p>
				<p class="normal1">Berlin Kongresi, Şark Meselesi’nin geçmişini ve geleceğini anlamak için, eşsiz bir araştırma ve tetkik zeminidir.<a href="93harbi_split_082.html#footnote-831-82" id="footnote-831-82-backlink" name="footnote-831-82-backlink">[82]</a></p>
				<p class="normal1">Osmanlı’nın yıkım anlaşmalarından biri olan Berlin Anlaşması büyük güçlerin Osmanlı üzerindeki pay kapma savaşından doğmuş her halükarda Osmanlı aleyhine olan bir anlaşmadır. </p>
				</body>
</html>