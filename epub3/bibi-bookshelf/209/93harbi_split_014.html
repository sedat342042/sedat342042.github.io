<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_18">93 Harbi Öncesi <br class="chapter"/>
				Türk ve Rus Ordusu</h2>
				<p class="normal1">Avrupa devletlerinin savaşa mani olma teşebbüsleri başarısız kalınca, Sırbistan, Romanya ve Karadağ prenslikleri de Osmanlı Devleti’ne isyan ederek Rusya’nın yanında yer aldılar. Yunanistan da düşmanca bir tavır takınınca Osmanlı Devleti savaşta yalnız kaldı.</p>
				<p class="normal1">Rusya için “Hasta Adam”ın ölme vakti gelmişti. Savaşın ilanıyla birlikte Ruslar, Romanya üzerinden<a href="93harbi_split_082.html#footnote-831-18" id="footnote-831-18-backlink" name="footnote-831-18-backlink">[18]</a> Balkanlar’a ve Kafkaslar’dan Doğu Anadolu’ya doğru ilerlemeye başlamışlardı. Savaş başlarken tarafların asker durumu şöyledir: </p>
				<p class="normal1">Osmanlı Ordusu: Osmanlı, Tuna Cephesi’nde mevcudu 186.000 kişidir. Bu kuvvetlere daha sonra Sofya, Hain Boğazı, Ferdiç ve İslimiye Bölgeleri’nde Müşir Süleyman Paşa komutasında Balkan Kolordusu adı ile 42 piyade taburu, <br class="chapter"/>9 süvari bölüğü, 3 sahra ve 2 dağ bataryasından oluşan bir kuvvet eklendi.<a href="93harbi_split_082.html#footnote-831-19" id="footnote-831-19-backlink" name="footnote-831-19-backlink">[19]</a></p>
				<p class="normal1">Savaşın Doğu Anadolu’daki cephesinde ise Anadolu Harp Ordusu Başkomutanı Ahmet Muhtar Paşa’nın emrinde 57.560 kişilik bir kuvvet vardı.<a href="93harbi_split_082.html#footnote-831-20" id="footnote-831-20-backlink" name="footnote-831-20-backlink">[20]</a></p>
				<p class="normal1">Rus Ordusu: Ruslar, 1876 tarihinden itibaren başladıkları savaş hazırlıklarında, Tuna Cephesi’nde kullanacakları kuvvetleri, Prut ve Dinyester Nehirleri arasında toplamaya başlamışlardı. Savaş ilan edildiğinde, Tuna Cephesi’nde Osmanlı ordusuna taarruz edecek kuvvetleri şöyleydi: </p>
				<p class="normal1">Güney Ordusu: Çar II. Aleksandır‘ın kardesi Grandük Nikola’nın komutasında, Karargâhı Kişnef’te bulunmaktaydı. Bu ordu: 4 kolordu ve 1 Kazak süvari tümeni, 1 avcı tugayı, 5 batarya (Rus topçu bataryaları 8’er toptan oluşuyordu.) ile takviyeli General Skoblev birliklerinden oluşmaktaydı. Mevcudu 132.696 piyade, 432 top ve 11.040 süvariydi. Savaş esnasında bu katılan 3 kolordu ve 3 tugay ile bu mevcut, 275.000 piyade, 6640 talia (avcı eri), 20.000 süvari ve 756 topa çıkmıştı.</p>
				<p class="normal1">Karadeniz Kuzey Ordusu: Karargâhı Odesa olan bu kuvvet, 2 kolordu şeklinde bulunmaktaydı, mevcudu; 63.028 piyade, 5520 süvari ve 216 top. İhtiyat Kuvveti: 110.000 er, 320 toptan oluşan bu kuvvet, en kısa sürede orduya katılacak biçimde Rusya’nın çeşitli bölgelerinde bulunmaktaydı.<a href="93harbi_split_082.html#footnote-831-21" id="footnote-831-21-backlink" name="footnote-831-21-backlink">[21]</a></p>
				<p class="normal1">Savaşın başlaması bir dramı da başlatmıştır. Cepheye gidecek askerler için çeşitli yardım kampanyaları düzenlenmiştir. Bunlardan belki de en önemlisi kurban ve deri bağışıdır.</p>
				<p class="normal1">1877 yılının Kurban Bayramı, tarihlere ‘93 Harbi’ diye geçen ve Türk tarihinin en büyük askeri yenilgilerinden biri olan Osmanlı-Rus Savaşı’nın hemen sonrasına rastlamıştı. İstanbul ve çevresi savaş yüzünden topraklarını terk edip gelen göçmenlerle doluydu ve devletin paraya ihtiyacı vardı. Devlet, o senenin Kurban Bayramı’nda kurbanların sadece derilerinin değil, etlerinin de bağışlanmasını istedi ve bağışların göçmenlerle askerlere dağıtılacağını duyurdu. Ali Efendi bu konuda kaleme aldığı makalesinde girişimin gayet akıllı ama uygulanması zor bir teşebbüs olduğunu yazarak: ‘Kurban kesen bazı kişilerin derileri saklama ihtimalleri vardır ve iş Genelkurmay’a düşmektedir. Genelkurmayımız imam efendilerle beraber mahalle bekçilerini de görevlendirip tahkikat yaptıracak olursa, asker için daha fazla kavurma elde edilir’ diyecekti.<a href="93harbi_split_082.html#footnote-831-22" id="footnote-831-22-backlink" name="footnote-831-22-backlink">[22]</a></p>
				</body>
</html>