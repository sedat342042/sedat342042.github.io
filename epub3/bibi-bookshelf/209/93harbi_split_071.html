<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_72">Rusların Kars’a Kadar Sokulması</h2>
				<p class="normal1">Harp ilanının üçüncü günü, düşmanın ilerleyip Kars’ın burnuna kadar sokulması ve yirmi gün sonra muhasaraya alabilmesi, ahvalini, Birinci Bapta belirttiğim gibi istihkâmlara güvenilerek süvari tedariki değil, IV. Ordu’nun mevcut olan 4 alay süvarisine bile ehemmiyet verilmeyip üçer yüz mevcutla gayet perişan halde bulundurmaktan ve düşmanın da süvarinin çok olmasından ileri geldi. Bu halden, süvariye lüzum olmayacağına dair ileri sürdüğü fikirlerle IV. Ordu’yu güçsüz ve kulaksız bıraktığı için Samih Paşa; topçu alaylarıyla nizamiye süvarisinin arttırılması için Askerî Daire’ye defalarla çalışmışken “vakit olmadığını” beyan ile icrasını meneden Babıâli utansın.</p>
				<p class="normal1">Düşman Hisarboğazı’nı tutamadı. On gün kadar Kars etrafında dolaştı. Sokulmak istedikçe askerimizin tokadını yedi. Neticede Kars’ın karşısına bir miktar kuvvet bırakarak 20 tabur piyade, 80 kadar top ve 4 alay süvari ile Ardahan üzerine hareket etti. Müşir Paşa ise Hisarboğazı geçidinin “Eşek Meydanı” denilen mahalline üç, iç ağzına yedi tabur tayin ederek Zakim köyünde kaldı.</p>
				<p class="normal1">Bir taraftan havalar yumuşamaya ve karlar erimeye başladı. Bu arada Soğanlı’nın “Millidüz” yolunun açılmış olduğu haberi alındı. Yeniköy’de dört taburla bulunan Mirliva Şahin Paşa müfrezesini alıp Millidüz’ü tutmak üzere ben memur edildim. Hemen Yeniköy’e giderek müfrezeyi hareket ettirdim ve Millidüz’e vardım. Fakat henüz “Handere” ve “Çamurlu” yollarının açılmadığını gördüğüm için, Millidüz’de de bele kadar çamur olduğundan asker ikamesi mümkün değildi.</p>
				<p class="normal1">Bu aralık Soğanlı’nın en büyük yolu olan Hünkârdüzü dahi açılmış olduğundan Müşir Paşa, Zakim’de bulunan yedi taburla Hünkârdüzü’ne çıkmış ve takdim ettiğim lâyihada Millidüz yolunun dört değil, on dört taburla muhafaza olunamayacağını beyan ettiğim için toplu bulunmak daha uygun olmakla mezkûr dört taburu dahi Hünkârdüzü’ne istedi. Bu emir mucibince Şahin Paşa müfrezesi de oraya iltihak ederek müşirin maiyeti on dört tabur oldu. </p>
				<p class="normal1">Düşman, Ardahan üzerine icra ettiği harekâtını gayet mükemmel tuttu. Havaleli noktalara yerleştirdiği toplarla Ardahan’ın bir saat uzağında dış istihkâmlar makamında olan “Emiroğlu Tabyası”nı şiddetle döğmeye başladığı haberi müşir paşaya geldi. O da Miralay Hakkı Bey kumandasında üç tabur göndermiş ve Kars’tan dahi imdat çıkarılmışsa da Hünkârdüzü’nden Ardahan’a gidecek piyade ancak üç-dört günde gidebileceğinden bunlar Penk (böyle okundu)<a href="93harbi_split_082.html#footnote-831-116" id="footnote-831-116-backlink" name="footnote-831-116-backlink">[116]</a> Boğazı’na varmazdan evvel Ardahan’ın bozulduğu haberi aldıkları için Penk Boğazı’nı tutarlar.</p>
				<p class="normal1">Mezkûr Emiroğlu Tabyası’nın muhafızı bulunan Kaptan Mehmet Paşa, fevkalâde çalışmışsa da barınamamış ve düşman üçüncü günü tabyayı almıştır. Ertesi günü hemen umumî hücuma başlayan …<a href="93harbi_split_082.html#footnote-831-117" id="footnote-831-117-backlink" name="footnote-831-117-backlink">[117]</a> ve sair tabyalardan evvel (“Zile” ve “Oltu”) rediflerin firarı üzerine mezkûr tabyalara girmiştir. Bozgunluk başlamış ve herkes kaçmak telâşına düştüğünden düşman, mayısın perşembe günü Ardahan’ı zapt eyledi.</p>
				</body>
</html>