<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_19">II. Abdülhamid’in <br class="chapter"/>93 Harbi Öncesi Görüşleri</h2>
				<p class="normal1">Türk-Rus Harbi’nin çıkıp çıkmaması, Osmanlı Devleti’nin İstanbul Konferansı kararlarını kabul edip etmemesine bağlanmış görünüyordu. II. Abdülhamid harbi istemiyordu. Osmanlı devleti için bir felaket olduğunu, devletin içindeki iç çatışmanın yanında dışta bir başarı elde etmesinin zor olacağını çok iyi biliyordu. Ama dinletemedi. Harp taraftarlarının başını çeken Mithat Paşa, Konferans kararlarını kabullenmektense harbi tercih ediyordu. Gençlerde bu uğurda doldurulmuştu. Medrese talebeleri Saray’ın önüne gelip, asker ve silah sayısının yeterli olduğunu dile getirerek Rusları yenecekleri düşüncesi ile “harp isteriz” diye bağırıyordu. </p>
				<p class="normal1">Milletin bu kadar dâhili karışıklarla uğraştıktan sonra Rusya gibi güçlü bir devletle, müttefiksiz olarak savaşa girecek güçte olmadığı delillerle ortadaydı. Böyle iken, savaşın çıkmasını çabuklaştırmaktan başka tedbirler alınmadı ve meclislerde; “altı-yedi yüz bin silahlı askerimiz hazırdır, durumumuzu harpten başka bir şey düzeltmez” gibi sözler söylemekten geri durulmadı. Ancak bir ülkenin savaş hazırlığı olmadan savaşa kalkışması halk ve devlet için tam bir felaket olduğunu gözden ırak tutmuşlardı.</p>
				<p class="normal1">İngiliz delegesi Salisbury, Sultan’ı ve Sadrazam Midhat Paşa’yı devamlı harbin Türkiye için felaket olacağı, İngiltere’nin destek vermeyeceği konusunda uyarmasına rağmen Mithat Paşa diretiyordu. Bunun üzerine Sultan Abdülhamid, Midhat, Saffet, Namık, Said ve Redif Paşalarla Şeyhülislam Hasan Hayrullah Efendi’nin katıldıkları toplantıda, onlara şunları söyleyecektir:</p>
				<p class="normal1">Ahali ve herkese Rusya ile savaşacak yedi yüz bin asker olduğunu bildiriyorsunuz. Hâlbuki Ahmet Muhtar Paşa’dan alınan telgrafta 300 bin asker yerine 30 bin asker olduğunu bildiriyorlar. Lord Salisbury da böyle bir uyarmada bulunuyor. Hâlbuki siz şimdiye kadar İngiltere’nin Devlet-i Aliyye’nin dostu olduğunu, her hususta birlik olduğunu, yardım edeceğini, gerek bana ve gerekse gazetelerle halka açıklamış bulunuyorsunuz. İngiltere devletinin resmi delegesi bir savaş halinde İngiltere’nin Devlet-i Aliyye’ye yardım etmeyeceğini resmen bildirmiştir. Bu durumda beni ve halkı aldattığınız, kandırdığınız anlaşılıyor. Avusturya’nın Bosna-Hersek hakkında Rusya ile ittifak halinde olduğu da bilinmektedir. Yunanlıların niyetleri de malum... Devlet, Karadağ’a karşı 30–40 bin asker bulundurmak zorundadır. Devletin elindeki tüfek cephane de eksiktir. Bu durumda savaşa girmek büyük sorumluluktur. Bundan daha büyük alçaklık tasarlanamaz. Bir taraftan softalar Saray’a kadar gelip savaş diye bağırıyor, öte yandan da en küçük çocuklar ellerinde tüfeklerle gösteri yapıyorlar. Uykumu ve sıhhatimi yitirdim. Bu duruma acele ve kesin bir çare bulunmalıdır.<a href="93harbi_split_082.html#footnote-831-23" id="footnote-831-23-backlink" name="footnote-831-23-backlink">[23]</a> </p>
				<p class="normal1">Bu sert ikaza rağmen İngilizlerin bize yardım edeceğine olan inancından dolayı savaş için direten Midhat Paşa devleti acımasız bir harbin pençesine terk ettiği neredeyse ortak bir kabul haline gelmiştir.</p>
				<p class="normal1">Nihayetinde Rusya, 24 Nisan 1877 tarihinde Osmanlı Devleti’ne harp ilan etti. II. Abdülhamid tahmin ettiği gibi Osmanlı yine yalnız kaldı. II. Abdülhamid harbe sürekli müdahale etti. Fakat bütün çabalara rağmen maalesef harp kaybedildi. </p>
				</body>
</html>