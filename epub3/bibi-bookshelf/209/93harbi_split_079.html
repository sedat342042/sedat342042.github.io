<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_80">Zivin Muharebesi</h2>
				<p class="normal1">Haziran 13. Pazartesi günü seher vakti Beyillidüz tarafından Zivin karyesi üzerine doğru düşmanın, süvari avcıları ve arkasından süvari ve piyade kolları göründü. Bu karyeye havale olan ve Herom askerî mevziini topa tutmaya yarar tepeler üzerine ateş başlar.</p>
				<p class="normal1">Düşmanın top muharebesi ve ordugâhımızdan çıkarılan süvari kavgası saat beşe kadar devam ettikten sonra mevziin sağ cenahındaki tepeler ile ortada bulunan ve pek güzel bir surette yapılmış olan Şevket Paşa ve Rıfat Bey tabyaları üzerine hücum kollarını sevke başladı. Bu tepelerden Çermik tepesi kuvvetinin azlığı yüzünden muharebenin icabına göre hareket edilmek üzere idi. Evvelce gönderilen iki bölük tepeyi tutamamışlar, Raşit Paşa iki saha ve iki dağ topu ile bizzat giderek tepeyi tutmuştu.</p>
				<p class="normal1">Bu sırada sol cenahtan başka her cihetten muharebe şiddetlenmişti. Harbin sevk ve idaresi Raşit Paşa’ya verilmiş olduğundan Paşa Miralay İbrahim Bey’i ikinci hattan çağırtarak bu tepenin tutulmasında sebat edilmesini emretti. Diğer taraflara gitmekte iken Muhlis Paşa Fırkası’nın, Şevket Paşa Livası istihkâmlarına olan taburlardan üç taburun güllelerin yaptığı tahribat yüzünden arkalarındaki bir dereciğe girdiklerini gördü. Muhlis Paşa, tab’an telâşlı bir zattı. Bu durum karşısında büsbütün şaşırmıştı. Bunu gören Raşit Paşa püsküren taburların tekrar istihkâmlara girmesi için Muhlis Paşa’ya emir vermiş ve taburu istihkâmlara sokmasını ve girmedikleri takdirde ikinci hattan üzerlerine ateş edeceğini bildirmiş. Bunun üzerine Muhlis Paşa da istihkâmlara girdi. Çermik Tepesi henüz layıkıyla tutulamıyordu. Hacı Raşit Paşa, yaveri Hamdi Efendi’yi Şevket Paşa’ya gönderip onun da Muhlis Paşa gibi istihkâma girmesini emrettikten sonra kendisi Çermik Tepe cihetine giderek Binbaşı Ali Haydar Efendi’yi, taburuyla tepeye sevk etti. Bu suretle tepe tutulmuş oluyor, bundan sonra iş sebat etmeye kalıyordu.</p>
				<p class="normal1">Şevket Paşa taburları da istihkâma girdikten sonra düşman hücumunu şiddetlendirdi. Top ateşini tabyaların üzerine teksir ederek pek fena hale getirdi. Fakat bütün askerlerin ve âmirlerinin gösterdikleri gayret ve sebat, hele Şevket Paşa Tabyası’nda paşanın, Rıfat Bey Tabyası’nda Kaymakam Süleyman Bey’in himmetleriyle düşman üç defa yüz adım mesafeye kadar geldiği halde perişan edilmiş ve çekilmeye mecbur edilmişti.</p>
				<p class="normal1">Bu Heromdüzü muharebesi sabahtan gece saat bire kadar uzamış, düşmanın hücumlarından dolayı üç bine yakın telefatı olduğu anlaşılmıştı. Bizim tarafta şehit ve yaralı 500 idi. Düşman uğradığı kayıp üzerine o gece ve ertesi günü orada kaldı. Halini anlatmamak için manevralar yaptı ve buna mukabil, Erkân-ı Harbiye Binbaşısı Şevket ve Sadık Beyler keşfe gönderilip düşmanın hali anlaşılmış ise de Moskoflar akşamüzeri çekilmeye başladılar.</p>
				<p class="normal1">Eğer, orduda söz anlar süvari bulunup arkasına düşmüş olsaydı, Moskof fırkası Soğanlı içinde tamamıyla mahvedilirdi. Ne yazık ki süvari yoktu. Beş, altı yüz yardımcı süvari ise bu hizmeti yapmaktan çekindiler.</p>
				<p class="normal1">Bu muharebeden sonra, Haziran’ın 15. günü Ahmet Muhtar Paşa Halyaz’dan Heromdüzü’ne geldi, İsmail Paşa’yı Halyaz’a gönderdi. Ardahan vak’asından beri Erzurum’da ikamete memur edilen Kaptan Mehmet Bey’e Köprü köyünde bulunan 8 taburu alarak gelmesini bildirdi. Mirliva Mustafa Cavit Paşa’ya da taburlarıyla hemen Heromdüzü’ne gelmesi emrini verdi. Bu kuvvetler geldikten sonra Haziran’ın 18. günü 24 taburla harekete geçildi. Güya düşman arkasına düşülmüştü.</p>
				<p class="normal1">Asker bir konaklık yer yürüyüp, Meyillidüzü’ne gelindiği vakit, mekkâreler kedi yavrularını taşır gibi eşyaları almak için geri döndüler ve burada ilk gün beklendi. Bu her konakta tekrarlandı ve ikişer gün beklemek suretiyle Tilki Tepesi adı verilen yere gelindi. Burada, Cavit Paşa ile 5 ve Oltu tarafından da 3 tabur geldi. Bu suretle, mecmu kuvvet 33 tabur piyade, 3 bine yakın süvari ile 3 fırkaya çıkmış oldu.</p>
				<p class="normal1">Heromdüzü’nde hezimete uğrayan Moskof Fırkası Türk ordusunun bu şekilde hareketinden dolayı hiçbir yerde müsademe görmiyerek ferih fahur ric’ate devam ettiği gibi Kars’ı tazyik eden düşman da bu yenilmiş fırkanın üzerine taarruz ettirmemek için çekilmeyerek Kars’ı topa tutmaya devam etmiş, bozguna uğrayan Moskov Fırkası da Hacı Halil tarafından ve Borluk üzerinden geçerek Hacı Veli yolu ile Kürkdere’ye gitmiştir.</p>
				<p class="dby-iir">Ekler</p>
				</body>
</html>