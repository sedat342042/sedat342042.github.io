<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_20">93 Harbi’nde <br class="chapter"/>Büyük Devletlerin Tutumu</h2>
				<p class="normal1">Osmanlı Devleti’nin taksimi meselesi, 12 Ekim 1808 Erfurt Mülâkatı ile birlikte Batı’nın temel siyaseti halini almıştır. Erfurt Mülâkatı’nda Rus Çarı I. Aleksandır, Napolyon’la Osmanlı Devleti’ni paylaşmak istemiş; fakat Napolyon buna yanaşmamıştır.<a href="93harbi_split_082.html#footnote-831-24" id="footnote-831-24-backlink" name="footnote-831-24-backlink">[24]</a> 1815 Viyana Kongresi’nde Rusya’nın önemle üzerinde durduğu konu, Osmanlı hâkimiyeti altında yaşayan Hıristiyanlar olmuştur. Aynı kongrede ortaya çıkan “Şark Meselesi” tabiri ile 19. yüzyıl boyunca Osmanlı ülkesi içersinde yaşayan gayrimüslim milletler bir yandan isyana teşvik edilmiş bir yanda da çeşitli ıslahat programları ile bağımsızlıklarını kazanmaları kolaylaştırılmaya çalışılmıştır.</p>
				<p class="normal1">Batılıların özellikle İngilizlerin II. Abdülhamid döneminde Osmanlı’nın toprak bütünlüğünü koruma politikasını terk etmesi, gerileme döneminden sonra emperyalist devletlerin Osmanlı’yı “Sömürge ülkesi” sayarak, Şark Meselesi kapsamında Kapitülasyonlardan da faydalanarak iktisadî sömürü ve siyasî nüfuz sağlama çabaları ekseninde Osmanlıyı kendi aralarında paylaşan gizli antlaşmalara imza atmaları, yeni gelişmelerle birlikte büyük bir önem kazanmıştır.<a href="93harbi_split_082.html#footnote-831-25" id="footnote-831-25-backlink" name="footnote-831-25-backlink">[25]</a> Hakeza, milliyetçilik hareketleri paralelinde Balkanlar’da Osmanlı’dan kopan milletlerle beraber, tarihi seyir içerisinde Osmanlı’nın içindeki Müslüman unsurların da liberal politikalar eşliğinde emperyalist devletlerce kışkırtılması Osmanlıda büyük yaralar açmıştır.</p>
				<p class="normal1">“Ülkelerin dostları yoktur menfaatleri vardır.” şeklinde dilimize pelesenk olmuş bu söz bize Batı’nın bu kuralı her zaman nasıl işlettiğini gözler önüne sermektedir. İlk toprak kaybettiğimiz 1699 tarihli Karlofça Anlaşması’ndan sonra Batı, Osmanlı üzerine çeşitli araçları kullanarak saldırmıştır. Bu bazen ekonomik araçlarla bazen silahla bazen de masum bir perde altında yenilik ve reform dayatması ile olmuştur. Batı’nın Osmanlı’ya en fazla müdahale ettiği yüzyıl ise 19. yüzyıldır. Bunu yaparken de bazen yanımızda görünmüşlerdir. Bu da sadece menfaatleri icabıdır. Bu durum 93 Harbi esnasında da tekerrür etmiştir. Osmanlı’nın arabuluculuk teklifine menfaatlerini tehdit etmesi halinde, taraf olacaklarını belirtmişlerdir. Nitekim de öyle olmuştur. 93 Harbi sonrasında menfaatleri Rusya ile çatışan Batı, Osmanlı lehine imiş gibi görünerek Rusya’yı Berlin Anlaşması’na zorlamışlardır. Bu durumda tabi yine karlı çıkan Batılılar olmuştur.</p>
				<p class="normal1">Şimdi de 93 Harbi’nde Batılıların tutumuna bakalım:</p>
				<p class="normal1">Kırım Savaşı’nda, Osmanlı İmparatorluğu’yla beraber hareket eden Avrupa devletleri, 93 Harbi’nin başlangıcında olsun, ilerleyen safhalarında olsun, harekete geçmemişlerdir. Almanya savaşın başından itibaren Rusya’yı desteklemiş, Avusturya, Macar tebaasının Osmanlı lehine yaptıkları gösterilere rağmen, savaşın sonunda Bosna-Hersek’i almak üzere tarafsız kalmayı kabul etmişti. İngiltere ise bu savaşa karşı olmasına rağmen, Rusya’ya karşı bir tavır takınmadı.</p>
				<p class="normal1">II. Abdülhamid, Rusya’nın savaş ilân ettiği gün, Avrupa devletlerine telgraflar çektirerek, Paris Antlaşması’nın sekizinci maddesine göre, arabuluculuk yapmalarını istemiş ise de bir karşılık bulamamıştı. Başta Fransa olmak üzere, İngiltere, Almanya ve Avusturya hemen tarafsızlıklarını ilân etmişlerdi. Yalnız İngiltere, Osmanlı menfaatlerine karışmayacağını, ancak Rusya İngiltere’nin menfaatlerini tehdit etmesi halinde, tarafsız kalmayacağını Petersburg’a bildirmişti. Bunun üzerine Rusya, İngiltere’ye gerekli teminatı vererek tarafsız kalmasını sağladı.</p>
				<p class="normal1">Savaş sırasında, II. Abdülhamid, Hobart Paşa vasıtasıyla Avrupa kamuoyunu Osmanlı tarafına çekebilmek için mektuplar yayımlatmış; yabancı gazetecileri bizzat kabul ederek Rus zulmü hakkında bilgilendirdi ve onlara çeşitli nişanlar vererek etkilemeye çalıştı. Ancak Avrupa devletleri ve kamuoyu, Osmanlı İmparatorluğu lehine önemli bir faaliyete girişmedi.</p>
				<p class="normal1">Savaşın sonlarında da Edirne’nin düşmesi üzerine, Osmanlı hükümeti savaşın başından itibaren tarafsızlıklarını sürdüren Avrupa devletlerinden ateşkes için arabuluculuk yapmalarını istemişse de yine olumlu bir cevap alamamıştı. İngiltere ile Fransa, ancak, Ayastefanos Anlaşması’yla Rusların Balkanlar’da büyük nüfuz kazanması üzerine harekete geçerek ve Berlin Antlaşması ile önceki antlaşmanın şartlarını biraz hafiflettiler.<a href="93harbi_split_082.html#footnote-831-26" id="footnote-831-26-backlink" name="footnote-831-26-backlink">[26]</a></p>
				<p class="normal1">Böylece Osmanlılar, Balkanlar üzerindeki varlıklarını 1913’e kadar uzamıştır.</p>
				</body>
</html>