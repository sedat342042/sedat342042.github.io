<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_41">Aziziye Müdafaası Öncesi</h2>
				<p class="normal1">24 Nisan 1877’de Ruslar, Osmanlı Devleti’ne savaş ilan etmişler, batıda Tuna boyundan ve doğuda Kars cihetinden saldırıya geçmişlerdi. Kabiliyetli ve cesur bir asker olan Ahmet Muhtar Paşa, Kars’ı alan Rus ordusu karşısında askerini muhafaza ederek programlı bir şekilde Erzurum’a çekilmişti. Bu çekilme sırasında yaptığı Halyaz, Zivin, Gedikler ve Yahniler Meydan Savaşlarında zafer kazanmış bundan dolayı “Gazi” unvanını almıştır. Kazandığı zaferlerden dolayı hissettiği haklı gururunun yanında birçok askeri esir vermenin sorumluluğunu ise üzerinde hissediyordu. Askerimiz, kuvvet ve teçhizat yönüyle üstün Rus ordusu karşısında, silah ve yiyecek bakımından iyi şartlarda olmaması sebebiyle, Erzurum’a kadar çekilmeye mecbur kalmıştı.</p>
				<p class="normal1">Erzurum’a yaklaşan Rus ordusu kumandanı, Ahmet Muhtar Paşa’ya elçi göndererek teslim olmasını istedi. Paşa, komutanları ile yaptığı istişareden sonra “kesinlikle hayır” cevabını verdi. Teslim teklifi şehirde duyulmuş, halk galeyana gelmişti. Çocuğundan ihtiyarına, kadınından hastasına kadar halkın, kanlarının son damlasına kadar “Moskof kâfirleri”ne karşı savaşıp, vatan ve namuslarını, şehit oluncaya kadar müdafaa edeceklerine karar aldıklarını, Gazi Ahmet Muhtar Paşa’ya bildirmişlerdi. Gözyaşlarını tutamayan kumandan, heyet başkanının alnından öptükten sonra, Sultan II. Abdülhamid’in 5 Kasım 1877 tarihinde gönderdiği telgrafı gösterdi. Padişah, telgrafında:</p>
				<p class="normal1">Şu anda bulunduğunuz yer, Asya’nın en mühim noktası ve düşmanın göz diktiği yerdir. Bu sebeple Erzurum’u büyük bir tehlike beklemektedir. Allahu Teâlâ muhafaza eylesin, epeydir ordumuzda görülen dağılma ve çöküntüler bu sefer de meydana gelir, Erzurum’a bir zarar olur, istilaya duçar olursa, böyle elemli bir olayın devletimizin maddi ve manevi varlığında açacağı yarayı size anlatmaya lüzum yoktur. Şu halde, asıl iş görecek ve devletin üzerindeki nimet hakkını gözetip, milletimizin sizden beklediği şerefi ispat edecek gün bugündür. Namus ve şerefimizi muhafaza edemezsek, bu, kıyamete kadar tarihimizden silinmeyecek ve askerlik şerefimize sürülmüş acıklı bir leke olacaktır…<a href="93harbi_split_082.html#footnote-831-57" id="footnote-831-57-backlink" name="footnote-831-57-backlink">[57] </a>diyordu.</p>
				<p class="normal1">Bu telgraf, halka duyuruldu. Herkes balta, satır, kılıç, süngü, tüfek, tabanca ne bulduysa tedbirini alıp büyük bir heyecan içinde, Rusların Erzurum’a yaklaşmasını bekliyordu. Bu arada halkın içinde gizliden gizliye faaliyet gösteren Osmanlı’yı içten vurmaya çalışan Ermeni ve Yahudiler, menfi propaganda yaparak halkın savaş azmini kırmaya çalıştılar. Teslim olunduğunda can ve mal emniyetinin olacağını, aksi halde herkesin kılıçtan geçirileceğini söyleyerek Rusların vaatlerini tekrar ediyorlardı. Fakat buna aldıran olmadı. Ne pahasına olursa olsun savaşacaklardı.<a href="93harbi_split_082.html#footnote-831-58" id="footnote-831-58-backlink" name="footnote-831-58-backlink">[58]</a></p>
				<p class="normal1">Erzurumlular savaşa hazırdı; ancak ordunun moralini bozacak insanların varlığını bilen Mahmut Muhtar Paşa özü aşağıda yazılı bir beyanname ile halkı uyarmıştır. Bu beyannamede şunlar söylemiştir:</p>
				<p class="normal1">Bizim burada muhasara edilmekliğimiz ve her türlü yoksuzluğa düşmekliğimiz ihtimal içindedir. Muharebe ederken düşmanın şehir dâhiline düşecek güllelerinden çoluk çocuğun ve züafanın [zayıflar, yaşlılar] telaş etmemeleri lazımdır. Şayet böyle bir hal karşısında telaş ve heyecan gösterecek aileler var ise bunların şu dakikadan itibaren şehri terk etmeleri icap eder. Münasebetsiz toplantılar yapanlar, askerlerin cesaretlerini kıracak haberler çıkaranlar, kim olursa olsun şiddetle cezalandırılacaktır. <a href="93harbi_split_082.html#footnote-831-59" id="footnote-831-59-backlink" name="footnote-831-59-backlink">[59]</a></p>
				<p class="normal1">Gazi Ahmet Muhtar Paşa bu tedbirlerin yanında savunma tedbirlerini de almış, tabyalara güvendiği komutanları vazifelendirmişti.</p>
				</body>
</html>