<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_52">Sonuç olarak:</h2>
				<p class="normal1">93 Harbi’nin en önemli sonuçlarından birisi, Bulgaristan’daki Türk ahalinin, gerek katledilmek ve gerekse göçe zorlanmak suretiyle, yaklaşık 500 yıldır yaşadıkları topraklardan Anadolu’ya sığınmak zorunda kalmışlardır.</p>
				<p class="normal1">Savaşın sonunda, Edirne ve Tuna vilâyetlerinin iki bölgesi (Şumnu, Varna ve Silistre havalisi ile Rodoplar ve civarı) dışında kalan yerlerdeki Türk unsur, hemen hemen tamamen yok olmuştur. Beş yüz bin kişi savaşta katledilmiş veya açlık ve hastalık sonucu ölmüştür. Bir milyonu aşkın insan ise göç ederek, daha güvenli buldukları Şumnu, Batı Trakya, Makendonya, İstanbul ve Rodoplar bölgesine sığınmıştır.</p>
				<p class="normal1">Osmanlı hükümeti, Bulgaristan Emareti ve Şarkı Rumeli Vilayetinde Türk nüfusunun azalmaması için çalıştı ise de, mahallî idarelerin baskısı sonucu, kalan ahali de yurtlarını terk etmişlerdir.</p>
				<p class="normal1">Osmanlı İmparatorluğu, muhacirlerin bir kısmını Balkanlar’daki jeostratejik bölgelerle imparatorluğun diğer taraflarındaki boş arazilere yerleştirmeye çalışmıştır. Ancak Diyarbekir, Van, Musul, Halep, Bağdat ve Basra’daki boş arazilerin İstanbul ve Rumeli’ye uzak olması, iklimin göçmenler için elverişli olmaması, yeterli ulaşım ağının bulunmaması ve Müslüman olmayan ahalinin tepkileri gibi nedenlerden, muhacirler büyük kitleler hâlinde yerleştirilememiştir.</p>
				<p class="normal1">Göçmenler, Edirne, Aydın, Ankara, Kastamonu ve Hüdavendigâr (Bursa ve civarı) vilâyetlerine gönderilmişler, bu durum da başta Bursa, İzmit ve Aydın olmak üzere Batı Anadolu bölgesinde izdihama neden olmuştur.<a href="93harbi_split_082.html#footnote-831-90" id="footnote-831-90-backlink" name="footnote-831-90-backlink">[90]</a></p>
				<p class="normal1">93 Harbi sonrasındaki göçlerde en dikkati çeken hususların başında Anadolu’ya göç yoluyla gelen göçmenlerin büyük bir bölümünün malını ve mülkünü yok pahasına satarak, canlarını kurtardıkları vatan toprağına kendilerini attıkları anlaşılmaktadır.</p>
				<p class="normal1">Göç hareketlerinin yapıldığı bu dönemde Osmanlı İmparatorluğu gerek siyasal, gerekse de ekonomik ve sosyal açılardan çok büyük sıkıntılar içerisinde bulunmakta idi.</p>
				<p class="normal1">Devletin ekonomik durumu oldukça bozuktu. Ancak tüm olumsuz koşullara rağmen Osmanlı İmparatorluğu göçmenler konusunda kesenin ağzını açmış ve onların rahat iskân edilmeleri ve daha az problem yasamaları konusuna özel önem vermeye başlamıştı.</p>
				<p class="normal1">Göçmen sayıları başlangıçta az olduğundan gelen göçmenler için yeteri kadar para ve yiyecek yardımı yapılmaktaydı. Bu durum ile ilgili aksamalara yer verilmemesi özellikle istenmekteydi. Fermanlara yansıyan uygulamalardan gelen göçmenlerin iskân edilmeleri isinin bir düzen dâhilinde yapılması istenmekteydi. Ancak göç hareketi hızlanınca aynı hassasiyet gösterilememiştir.</p>
				<p class="normal1">Osmanlı Devleti, Anadolu’ya yapılan göç hareketleri sırasında göç edenlere karşı iyi davranılması gerektiği konusunda vilayetler bazında çeşitli tedbirler alıp görevlilerin daha dikkatli olmaları konusunda çeşitli emirnameler yayınladılarsa da göçmenlere iyi davranılması konusunda istenilen sonuca ulaşılamadı. Dönemi yakından bilen ve takip eden Ahmet Cevdet Paşa göç eden muhacirlere gereği gibi ilgi gösterilmediğini ve göçmenlerin pek çok sıkıntı çektiklerini yazar.<a href="93harbi_split_082.html#footnote-831-91" id="footnote-831-91-backlink" name="footnote-831-91-backlink">[91]</a></p>
				<p class="normal1">Son olarak XIX. yüzyılın üçüncü çeyreği içerisinde kesin olmamakla beraber yaklaşık iki milyondan fazla göçmenin muhtelif bölgelerden yola çıkarak Osmanlı İmparatorluğu topraklarına sığındığını söyleyebiliriz.<a href="93harbi_split_082.html#footnote-831-92" id="footnote-831-92-backlink" name="footnote-831-92-backlink">[92]</a></p>
				</body>
</html>