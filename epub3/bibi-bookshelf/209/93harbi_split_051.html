<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_54">Mehmet Rıfat’ın Edebi Şahsiyeti</h2>
				<p class="normal1">Rıfat Bey, Namık Kemal’in dostu ve onun devrinin şair ve yazarlarındandır. Düzgün ve kuvvetli şiirler yazmış, askerliğe, tarihe, matematik, dil ve edebiyata, tiyatroya ait eserler yazmış ve tercüme etmiştir.</p>
				<p class="normal1">O İlk dönemdeki eserler, Namık Kemal, Ahmet Mithat, Recaizade Mahmut Ekrem gibi devrin önde gelen yazarlarına özenti ve onları taklit etme düşüncesinin ürünüdür. Örneğin “Ya Gazi Ya Şehit”, Namık Kemal’in “Vatan Yahut Silistre”sindeki ana fikirden yola çıkılarak yazılırken, “Pâkdâmen”, ”Recaizade Mahmut Ekrem’in“ “Afife Anjelik”inin Türk hayatına uyarlanmış biçimidir. “Hükm-i Dil ” de Ahmet Midhat’ın “Gönül ” adlı hikâyesinin tiyatroya aktarılmış şeklidir.</p>
				<p class="normal1">Manastırlı Mehmet Rıfat’ın hayatında önemli yeri olan üç kişiden birinin Namık Kemal olduğu daha önce belirtilmişti. İşte Namık Kemal’in Mehmet Rıfat’ın hayatındaki önemi, edebî açıdan onun üzerindeki etkisinden kaynaklanmaktadır. Mehmet Rıfat, askerlik mesleği dolayısıyla Süleyman Paşa’yla kurduğu ilişkinin bir benzerini dil ve edebiyat sahasındaki Namık Kemal’le kurmuş; ömrü boyunca onu üstat olarak görmüştür. Bunun doğal neticesi olarak Namık Kemal’in Mehmet Rıfat üzerindeki yönlendirici etkisi ömür boyu devam etmiştir.</p>
				<p class="normal1">Mehmet Rıfat, Namık Kemal’i üstat olarak benimseyerek dil ve edebiyatla ilgili fikirlerinden etkilenmekle kalmayıp, onunla sağlam bir dostluk kurmuştur. Kemal’in Manastırlı Mehmet Rıfat’a Magosa’dan gönderdiği 1874 tarihli olduğu tahmin edilen mektubuna ‘İki Gözüm Rıfat’ım’ ve Midilli’den gönderdiği 20 Ağustos 1877 / 10 Şaban 1294 tarihli mektubuna ‘Evlat‘ hitabıyla başlaması ikisi arasındaki yakınlığın derecesini ortaya koyan dikkate değer göstergeleridir.</p>
				<p class="normal1">Mehmet Rıfat, zaman zaman yazdıklarını Namık Kemal’in değerlendirmesine sunar; o da bununla ilgili görüşlerini belirtir. Örneğin Namık Kemal Magosa’dan yazdığı mektupta ‘Ya Gazi Ya Şehit‘ ve ‘Görenek’ adlı eserlerle ilgili su değerlendirmeleri yapar: ‘…. Ya Gazi Ya Şehit’i okuduk. İçimizde ağlamadık göz, çırpınmadık yürek, kızarmadık çehre, titremedik vücut kalmadı. Ona da kanmadık; Görenek’i kıraat ettik. Tıpkı arzu ettiğim gibi güldük; sonra ağladık. Yaşa Rıfat…’ Bu satırlar da gösteriyor ki, Mehmet Rıfat ile Namık Kemal ilişkisi, sıradan bir üstat-tilmiz ilişkisi olmanın ötesine geçerek dostluk seviyesine ulaşmıştır.<a href="93harbi_split_082.html#footnote-831-103" id="footnote-831-103-backlink" name="footnote-831-103-backlink">[103]</a></p>
				<p class="normal1">1875 (Hicrî-Kamerî 1292) yılında başlayan Temaşa dizisiyle birlikte Mehmet Rıfat’ın genelde yazar olarak, özelde de tiyatro yazarı olarak kendi kişiliğini oluşturmaya ve taklitçilikten kurtularak özgün eserler vermeye başladığı görülür.</p>
				<p class="normal1">Ancak bu, edebiyat anlayışı açısından Mehmet Rıfat’ın yukarıda adı geçen yazarların etkisinden tamamen uzaklaştığı anlamına gelmez. Bunlar içinde özellikle Namık Kemal’in Mehmet Rıfat üzerindeki etkisi bir ömür boyu sürmüştür.<a href="93harbi_split_082.html#footnote-831-104" id="footnote-831-104-backlink" name="footnote-831-104-backlink">[104]</a></p>
				<p class="normal1">Mehmet Rıfat, 1873–1875 yılları arasında “Çanta” adlı dergiyi dostu Hasan Bedrettin’in desteğiyle çıkarmıştır:</p>
				<p class="normal1">Mehmet Rıfat, 1873–1875 yılları arasında beş cüz yayınlanan “Çanta”nın gelirini Darüşşafaka derneğine bağışlamıştır. Kendi ifadesine göre onun bu davranışı bir ilktir. Yani yayınlanan eserin gelirini adı geçen derneğe bağışlama geleneğini o başlatmıştır.<a href="93harbi_split_082.html#footnote-831-105" id="footnote-831-105-backlink" name="footnote-831-105-backlink">[105]</a> </p>
				<p class="normal1">Mehmet Rıfat ve arkadaşı 1877–1878 Osmanlı Rus Savaşı dolayısıyla ara vermek zorunda kaldıkları bu faaliyeti savaş sonrası bir süre daha devam ettirirler; ama Temaşa dizisinin ikinci devresinde yayınlanan eserlerin ilk devredekiler kadar ses getirdiği söylenemez. Bu yüzden olsa gerek, Mehmet Rıfat Temaşa dizisindeki faaliyetten çekilir. Hasan Bedrettin de iki oyun daha yayınladıktan sonra Temaşa dizisinin yayımını bitirir.<a href="93harbi_split_082.html#footnote-831-106" id="footnote-831-106-backlink" name="footnote-831-106-backlink">[106]</a> </p>
				<p class="normal1">Tasviri Efkâr, Gayret, Basiret, Malûmat, İrtika gazete ve dergilerinde şiir ve makaleleri çıkmıştır.</p>
				<p class="normal1">Şiirlerinden birkaç mısra:</p>
				<p class="dby-iir">“Eli lerzan, ayağı titriyerek ayyaşın<br class="chapter"/>İçtiği mey değil, evlâd-ü ıyal kanıdır.<br class="chapter"/>Çölde gördüm bir kız ismini ettim sual<br class="chapter"/>Bilmiyor Leylâ’yı bak Mecnun’a dedi”.</p>
				<p class="normal1">Kendisi hâlâ bir kurmay yarbay olduğu halde bir talebesinin general olduğu söylendiği zaman:</p>
				<p class="dby-iir">“Rütbeler versin felek nâkeslere ben istemem<br class="chapter"/>Rıf’’at kalbin için namus ve irfanım yeter.”</p>
				<p class="normal1">demişti.<a href="93harbi_split_082.html#footnote-831-107" id="footnote-831-107-backlink" name="footnote-831-107-backlink">[107]</a></p>
				<p class="normal1">Mehmet Rıfat’ın ilk önceleri bir heves şeklinde başlayan yazarlığı, kısa zamanda heves olmanın ötesine geçerek, profesyonel anlamda bir uğraş olmuştur. Dil ve edebiyat, eğitim, fen ve matematik, askerlik, medeniyet tarihi sahalarında ve dinî sahada eserler vermiştir. Ömrünün son yıllarında bile çalışmaktan ve eser üretmekten geri durmayan Mehmet Rıfat, Namık Kemal’in ifadesiyle kimseye dalkavukluk etmeden hiçbir zaman doğru bildiğini söylemekten çekinmemiştir.<a href="93harbi_split_082.html#footnote-831-108" id="footnote-831-108-backlink" name="footnote-831-108-backlink">[108]</a></p>
				<p class="normal1">Manastırlı Mehmet Rıfat’ın Jön Türklerden olabileceği şüphesi ile Şam’a ve bir süre sonra da Halep’e tayin edilmesi, mesleki kariyeri bakımından olumsuz bir gelişmedir. Fakat bu tayin onun dil ve edebiyat sahasındaki çalışmalarını yavaşlatmamış; tam tersine tiyatro eserleri dışındaki en önemli eserlerini hazırlaması için iyi bir vesile olmuştur.<a href="93harbi_split_082.html#footnote-831-109" id="footnote-831-109-backlink" name="footnote-831-109-backlink">[109]</a> </p>
				<p class="normal1">Manastırlı Mehmet Rıfat I. Meşrutiyet yıllarında yaşamış “kalem ve kılıç sahibi” Türk aydınlarından olup dil, edebiyat, estetik, din, sosyoloji, medeniyet tarihi, genel kültür, matematik ve mimarlık gibi birbirinden çok farklı ve geniş bir alana yayılan yüz civarında eser kaleme almış ve bu eserlerin aşağı yukarı yetmiş kadarı yayımlanma imkânı bulmuştur. Ancak ne kendisi ne de eserleri bugün yeteri kadar tanınmaktadır. Mehmet Rıfat, yaşadığı dönemin yol açıcı aydınlarından biri olmasa da eserleri belli bir kaliteyi tutturmuş ve aydınlar arasında dikkate alınmıştır. Halit Ziya Uşaklıgil gibi yaşadığı döneme damgasını vurmuş aydınlardan birinin, onun eserlerinden istifade ettiğini belirtmesi, bunun açık bir delilidir. Mehmet Rıfat, edebi açıdan Namık Kemal mektebinin, askeri ve siyasi açıdan da I. Meşrutiyet yıllarının önemli asker-devlet adamlarından Süleyman Paşa’nın takipçilerindendir. İslamcılık, Osmanlıcılık ve Türkçülük görüşlerinden etkilenmiştir. Bununla beraber İslamcılık ve Osmanlıcılık anlayışına daha yakın olmuştur.<a href="93harbi_split_082.html#footnote-831-110" id="footnote-831-110-backlink" name="footnote-831-110-backlink">[110]</a></p>
				</body>
</html>