<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_11">93 Harbi Öncesinde <br class="chapter"/>
				Osmanlı Devleti ve Avrupa</h2>
				<p class="normal1">19. yüzyılda Osmanlı Devleti hızla dağılmaya başlamıştı. Bunda Fransız İhtilali’nin sonuçları, Sanayi İnkılâbı ve kapitülasyonlar etkili olmuştur. Prof. Dr. İlber Ortaylı’nın ifadesiyle:</p>
				<p class="normal1">19. Asır bütün dünyada değişim asrıdır. Ülkeler arasında değişme farklılıkları ve farklı gelişme düzeyleri ortaya çıkmıştır.</p>
				<p class="normal1">Artık “Hasta adam” olarak görülen Osmanlı, birçok devlet tarafından parçalanıp yutulması gereken bir yiyecek olarak görülmeye başlanmıştır:</p>
				<p class="normal1">Osmanlı Devleti, 19. yüzyıl boyunca Balkanlar’da devlet egemenliği içinde yaşayan farklı etnik grupların bağımsızlık savaşlarıyla uğraşmıştır. Rusya’nın Balkanlar’daki faaliyetleri ve özellikle de Boğazları ele geçirmeye yönelik faaliyetine Büyük Güçler içinde İngiltere karşı koyarken Panislavizm fikrinin yayılması politikasına ise Avusturya karşı çıkıyordu.<a href="93harbi_split_082.html#footnote-831-8" id="footnote-831-8-backlink" name="footnote-831-8-backlink">[8]</a></p>
				<p class="normal1">1866 yılına değin Rus yayılmacılığına karşı duran Avusturya İmparatorluğu, Habsburg hanedanı karşısında aldığı yenilgi sonrasında Avusturya– Macaristan İmparatorluğu’na dönüşmüş ve bu yeni devletin içinde Macarlarla Avusturyalılar eşit konuma gelmişti. Bu yeni imparatorlukta Germenler azınlıkta kalırken Slavlar halkın çoğunluğunu oluşturmaktaydı. Avusturya–Macaristan’ın bu durumunu kendi planları için uygun bulan Rusya, Panislavizmi Balkanlar’da yaymak amacıyla harekete geçmişti.</p>
				<p class="normal1">Osmanlı Devleti, tebaası arasında eşitliği sağlayabilmek amacıyla 1839 yılında Tanzimat, 1854 yılında da Islahat Fermanı’nı ilan etmişti. 1856 yılından itibaren Avrupalı devletler Osmanlı reayasının haklarını savunma bahanesi ile sürekli olarak Osmanlı Devleti’nin içişlerine karışmaya çalışıyorlardı. </p>
				<p class="normal1">Bosna–Hersek’te çıkan isyan Osmanlı Devleti’nin bir iç sorunu iken Avusturya ve Rusya sözde Balkanlar’da Osmanlı egemenliğinde yaşayan reayanın haklarını korumak adına olaya müdahale etmeye çalışmışlardı. Büyük Güçlerden Avusturya-Macaristan diğerlerinden önce harekete geçmişti.<a href="93harbi_split_082.html#footnote-831-9" id="footnote-831-9-backlink" name="footnote-831-9-backlink">[9]</a> Avusturya ve Rusya, Osmanlı Devleti içindeki azınlıkları kapsayacak bir reform programının hazırlanması için Babıâli’ye bir nota vermişlerdi (31 Mart 1876).<a href="93harbi_split_082.html#footnote-831-10" id="footnote-831-10-backlink" name="footnote-831-10-backlink">[10]</a> Bu notaya Büyük Güçlerden sadece İngiltere karşı çıkmıştı. Bu durumu kendi çıkarı açısından önemli bir fırsat olarak gören Sırbistan 1876 Haziran ayında, Karadağ ise temmuz ayında Osmanlı Devleti’ne savaş ilan ettiklerini açıklamışlardı.</p>
				<p class="normal1">Sırbistan ve Karadağ’ın Osmanlı Devleti’ne karşı başlattıkları savaşta onlara yardım etmeyi isteyen Rusya, İngiltere ve Avusturya’nın kendisine karşı birleşmesini istemediği için Osmanlı Devleti’ne karşı başlatılan savaşa müdahale etmemiş ama Sırp ve Karadağlılara maddi ve manevi desteğini de ihmal etmemişti. Sırbistan’a destek veren Rusya’nın amacı Sırbistan’ın bağımsızlığını kazanmasından çok Osmanlı Devleti’ni Balkanlar’da zor duruma düşürmekti. Karadağ, Sırbistan’ın egemenliği altında kalmak niyetinde değildi. Ama Osmanlı Devleti’nin karşısında güçlü olmak için ortak hareket etmek istiyordu.</p>
				<p class="normal1">İstanbul’daki Rus elçisi İgnatiyev, Balkanlı isyancılara destek vermediğini söylese de durumun böyle olmadığını 1876 senesinde Avrupa kamuoyunda Osmanlı Devleti’ndeki azınlıkların durumu ile ilgili anlatılanların doğru olup olmadığını araştırmak için Anadolu’ya gelen bir İngiliz subayının izlenimleri önemlidir. İngiliz subay Burnaby, Rusya’nın İstanbul’daki murahhas elçisi İgnatiyev’in dostluk kisvesi altında Osmanlı Devleti’ne zarar vermeye çalıştığına dair Anadolu’da görev yapan İngiliz görevlilerinden bilgi almıştı. Rusya, Sırp ve Karadağlılara Osmanlı ordusu karşısında pes etmemelerini ve kendilerine destek vereceğini belirtmişti.</p>
				<p class="normal1">(...)</p>
				<p class="normal1">İngiltere’nin desteğini sağlayan Rusya, Avusturya’dan gelebilecek bir saldırı ihtimaline karşılık Almanya’nın desteğini almak üzere harekete geçmişti.</p>
				<p class="normal1">Alman Şansölye Bismarck, tek bir devleti tutmak yerine Avusturya’nın Rusya’ya saldırması durumunda Rusya’nın, Rusya’nın Avusturya’ya saldırması durumunda da Avusturya’nın yanında olacağını bildirerek, uluslar arası alanda mevcut dengenin devamından yana olduğunu belirtmişti. Bismarck’ın bu tutumundan hoşlanmayan Rusya, 1876 Temmuzunda Avusturya ile Reichstadt Antlaşması’nı imzalamıştı. Bu antlaşma ile her iki devlet Osmanlı Devleti’nin Sırbistan ile olan savaşı kazanması durumunda mevcut durumun korunması yönünde karar almışlardı. Bunun yanı sıra Sırpların savaşı kazanması durumunda Sırbistan ve Karadağ’ın sınırlarının genişlemesi; Avusturya’nın, Bosna–Hersek’in büyük bir kısmını alırken Rusya’nın da Besarabya’yı geri alması kararlaştırılmıştı. Yapılan bu antlaşma uygulama alanı bulamamıştı. Çünkü Osmanlılar 1876 Ağustosunda Sırplı asileri yenilgiye uğratmış, bunun sonucunda da Bosna’da Osmanlı askerlerine karşı başarılı olan Karadağlılar geri çekilmişti. Osmanlı kuvvetleri Balkanlar’da Sırp ve Karadağlı asileri dağıtarak bölgeye yeniden hâkim olmuşlardı.</p>
				<p class="normal1">Balkanlar’da Osmanlı’nın yeniden egemenliğini sağlamasından bir süre sonra 15 Ocak 1877’de Rusya ile Avusturya arasında Budapeşte Antlaşması yapılmıştı. Bu antlaşma ile Rusya’nın tarafsızlığına karşılık Avusturya, Bosna–Hersek’i işgal edebilecekti. Ayrıca Avusturya, Balkanlar’da kendi güvenliğini tehdit edebilecek bir devletin kurulmaması için Rusya’dan da söz almıştı.</p>
				<p class="normal1">Rusya, Balkan ulusları üzerindeki etkisini hem yaptığı maddi yardımlarla hem de yürüttüğü Panislavist politikasıyla artırmıştı. Bu durum Osmanlı Devleti’ni ilgilendirdiği kadar İngiliz Başbakanı Disraeli’nin de dikkatini çekmişti. Disraeli, Rusya’yı Osmanlı Devleti üzerindeki emellerinden uzak tutmak amacıyla İstanbul’da diğer Büyük Güçlerin de katılımını sağlayarak uluslar arası bir konferansın en kısa zamanda toplanması gerektiğini belirtmişti. Disraeli’nin çalışmalarıyla İstanbul’da toplanan konferansta, Balkanlar’ın içinde bulunduğu duruma dikkat çekilerek, Balkan topraklarında tehlikeli bir boyuta gelmeye başlayan Rus nüfuzunun azaltılması için bu bölgenin Büyük Güçler tarafından denetlenmesine karar verilmişti. Ancak, Balkan olaylarının bastırılmasında başarılı olan Osmanlı Devleti, Balkan toprakları üzerindeki egemenliğini Büyük Güçlerinde ortak olduğu uluslararası bir denetime bırakmak istemediğini belirterek konferans kararlarını reddetmişti.</p>
				<p class="normal1">1875 Dünya ekonomik krizi bütün dünya devletlerini olduğu gibi Osmanlı Devleti’ni de olumsuz etkilemişti. Osmanlı Devleti 1854 senesinden itibaren Avrupa’dan borç almaya başlamıştı. Avrupa’dan alınan borcun büyük bir kısmı ile savaş ve saray harcamaları karşılanmıştı. Maliyenin düzeltileceği yerde artan keyfi harcamalarla dış borcunu ödeyemez duruma gelen Osmanlı Devleti, İmparatorluk sınırları içinde kıtlıktan etkilenmemiş olan Balkan eyaletlerini vergilendirmesi üzerine bunun getirdiği hoşnutsuzluk Eylül 1875’te Bosna–Hersek ve Zagor dolaylarındaki Bulgarların isyan etmesine sebep olmuştu.</p>
				<p class="normal1">Osmanlı Hükümeti’nin Balkanlar’daki isyanları bastırmaya çalışması ve bunda da başarılı olması Avrupa’da Şark Meselesi’nin yeniden gündeme gelmesine sebep olmuştu. 1875 yılının sonlarına doğru Rusya ve Avusturya, Doğu Sorunu üzerinde ortak hareket etmeye başlamışlardı. Avusturya güçsüz bir Osmanlı Devleti isterken Rusya da Balkan politikasını daha rahat gerçekleştirmeyi amaçlamaktaydı.</p>
				<p class="normal1">31 Aralık 1875 tarihinde Rusya ve Avusturya’nın verdiği notanın Osmanlı Devleti tarafından kabul edilmesini istemişlerdi. Babıâli, Notayı kabul etmişse de isyancılar Osmanlı Devleti’ne karşı olan hareketlerinden vazgeçmemişlerdi. Hem Doğu Sorunu’nun çözümü hem de Osmanlı Devleti içindeki Hıristiyan azınlığa yönelik düşünülen reformların uygulanması için Avrupa devletleri en kısa zamanda (Aralık 1876 tarihinde) İstanbul’da bir konferans toplanmasını istemişlerdi. Avrupa devletlerinin konferans hazırlıklarına başladığı sıralarda İstanbul’da Mithat Paşa, Kanun-i Esasi’yi ilan ettirmek için çaba sarf etmekteydi. Bu çabalardan sonra Meşrutiyet ilan edilmişse de konferansa katılanlar tarafından ciddiye alınmamıştır.<a href="93harbi_split_082.html#footnote-831-11" id="footnote-831-11-backlink" name="footnote-831-11-backlink">[11]</a></p>
				<p class="normal1">93 Harbi öncesi güçsüz olan Osmanlı, Batı’nın göz diktiği güçsüz bişr devlet olarak yaptırımlara açık bir halde siyaseti yönlendiren ve yöneten bir güç olmaktan çok öte edilgen ve başkasının himmetine muhtaç bir haldedir.</p>
				</body>
</html>