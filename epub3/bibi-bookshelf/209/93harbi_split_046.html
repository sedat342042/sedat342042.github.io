<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>93harbi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="normal2" id="calibre_toc_50">93 Harbi’nden Sonra Doğu Anadolu</h2>
				<p class="normal1">Tuna ve Kafkas Cephesi’nde yenilen Osmanlılar Edirne Mütarekesi’nden bir ay sonra, 3 Mart 1878’de Yeşilköy’de Ruslarla yeni bir anlaşma imzaladılar. Tarihe Ayastefanos Antlaşması olarak geçen bu antlaşmayla Balkanlar elden çıkıyordu. Ayrıca devlet, 164 milyon Osmanlı altını tazminat ödemeye mahkûm ediliyordu. Ödenmesi mümkün olmayan bu meblağ karşılığında Balkanlar’da bir kısım yerler ile Anadolu cephesinde üç sancak/Elviye-i Selâse bölgesi (Artvin, Ardanuç, Şavşat, Borçka, Batum, Kars, Ardahan, Oltu, Şenkaya, Olur) Ruslara bırakılmıştır.</p>
				<p class="normal1">Rumeli’de ve Doğu Anadolu’da büyük topraklarımızın elden çıkmasına sebep olan Ayastefanos Antlaşması, lehimize bazı değişikliklerle 13 Temmuz’da imzalanan Berlin Antlaşması’yla kesinleşmiştir. </p>
				<p class="normal1">Ruslar, Elviye-i Selâse bölgesinde yönetim, toprak, ticaret, eğitim, din, adliye vs. gibi hayatın her yönünü ilgilendiren konularda farklı uygulamalara gitti. Kars ve Batum’u birer askerî vilâyet hâline getirdiler. Türk bölgesini paramparça etmek için Oltu ile Ardahan’ı Kars’a, Artvin ve Ardanuç’u Batum’a, Ahıska ve Ahılkelek’i de Tiflis’e bağladılar. Vali ve kaymakamlar tamamen Ruslardan, nahiye müdürleri de Ermeni ve Gürcülerden atanıyordu. Bazı ikinci sınıf nahiye müdürleri, okuma yazması dahi olmayan Türklerden seçiliyordu. Bunlara maaş verilmezdi, tamamen köylünün sırtından geçinir, rüşvetsiz bir iş görmezlerdi.</p>
				<p class="normal1">8 Şubat 1879’da İstanbul’da Rus tarafıyla imzalanan Muahede-yi Kat’iye’yle, bölgede yaşayan yerli ahalinin üç yıl içinde serbestçe Anadolu içlerine göç edebileceği, aksi takdirde Rus tebaası sayılacakları karara bağlandı. Bu kararı bahane eden Ruslar, bölgenin nüfus yapısını değiştirmek ve tarıma elverişli verimli yerleri boşaltmak için her türlü metodu uyguladılar. Rusların asıl hedefi İskenderun Körfezi’ydi. Kars’ı kuvvetli bir askerî üs hâline getirmek ve buranın Türk hüviyetini silmek istiyorlardı. Bu amaçla elden geldiği kadar Müslüman ahaliden temizlemeye çalıştılar. Toprak mülkiyetini kaldırdılar. Her yer devletin sayıldığı için de istimlâk hakkı tanınmadan boşalan yerlere Ermeni, Rum ve Rusya içlerinden getirdikleri Alman, Ukraynalı, Eston, Malakan ve Yezidîleri yerleştirdiler. Bu politikanın bir amacı da Türkiye ile Azerbaycan arasında başka bir yapılanmaya giderek Türk dünyasını kesin bir engelle bölmekti. Bugünkü Ermenistan denilen ülke, tamamen bu politikanın eseridir.<a href="93harbi_split_082.html#footnote-831-83" id="footnote-831-83-backlink" name="footnote-831-83-backlink">[83]</a></p>
				<p class="normal1">Savaşarak Erzurum’a giremeyen Ruslar, daha sonra anlaşma yoluyla şehre girdiler ve kısa süre sonra da yine anlaşma gereği şehirden çıkmak zorunda kaldılar. Fakat 93 Harbi sonunda Kars ve Ardahan Ruslara bırakıldı. Bu iki serhat şehri bir daha ancak, Doğu Fatihi unvanına da sahip Kazım Karabekir Paşa tarafından, 1918 yılı bahar aylarında kurtulmuştur. </p>
				</body>
</html>