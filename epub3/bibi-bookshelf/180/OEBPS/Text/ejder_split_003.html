<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ejder</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">SUNUŞ</h1>

  <p class="ortayazi">&nbsp;</p>

  <p class="ortayazi"><span class="idebold">Polisiye romanın kuramcısı, parlak ama çekilmez ve küstah dedektif Philo Vance’ın yaratıcısı: Willard Huntington Wright. Nâm-ı diğer S.S. Van Dine</span></p>

  <p class="normal">&nbsp;İki dünya savaşı arasındaki dönemde “<span class="ideitalik">altın çağ”</span>ını yaşayan geleneksel “<span class="ideitalik">katil kim?”</span> türünün en tanınmış yazarları arasında yer alan Willard Huntington Wright (1888-1939) saygın Harvard Üniversitesi’nde antropoloji ve etnoloji öğretimi gördükten sonra Münih ve Paris’te eğitimine devam etmiş; kültür birikimi çok yüksek bir yazardır. 1907 yılında Los Angeles Times gazetesinde edebiyat eleştirmeni olarak çalışmaya başlamış ve onbeş yıl kadar birçok itibarlı yayın organında sanat eleştirmeni olarak çalışmıştır. Bu yayın organları arasında ünlü <span class="ideitalik">“Black Mask”</span>dergisinin de yayıncıları olan Mencken ve Nathan’ın büyük önem verdikleri incelikli kültür dergisi <span class="ideitalik">“Smart Set”</span> de vardır. Söz konusu iki yayıncı Black Mask dergisini çok itina gösterdikleri Smart Set’e parasal açıdan katkıda bulunsun diye önemsemeden çıkartmışlar ve bu dergi “<span class="ideitalik">kara roman”</span>okulunun özellikle de Hammett, Chandler, Gardner gibi yazarlarının ortaya çıkmasında başat bir rol üstlenmiştir. Bu sıralarda polisiye romanla ilgilenmeyen Wright, Smart Set’in en önemli yazarlarından biridir ve sanat ortamında iyice tanınmış; bu arada edebiyat dışında resim ve müzikle ilgilenmiş, edebiyatın yanında bu iki konuyla ilgili kitaplar yazmıştır. 1916’da dönemin eleştirmenlerinin çok beğendiği <span class="ideitalik">The Man of Promise (Umut Adamı)</span> adlı deneysel bir roman da kaleme almıştır.</p>

  <p class="normal">Yazarımız 1923’te vereme yakalanır ve bütün çalışmalarını durdurmak zorunda kalır. Dönemin koşullarında uzun süren nekahat döneminde polisiye romanı keşfeder; büyük bir ilgiyle bazılarına göre 2.000 polisiye roman okur ve öyle bir bilgi birikimine sahip olur ki bu bilgilerini değerlendirmek için “<span class="ideitalik">The Great Detectives Stories-1928” (Büyük Dedektif Romanları)</span> başlıklı bir antoloji hazırlar ve antolojinin başına kırk sayfalık Poe ve Gaboriau’dan başlayıp polisiye romanın gelişimini irdeleyen bir önsöz yazar. Bu kitabının çıktığı yılın 3 Eylül’ünde <span class="ideitalik">“American Magazine”</span> dergisinde sonraları çok ünlenecek “<span class="ideitalik">katil kim?”</span> türü polisiye romanlar için <span class="ideitalik">“Polisiye Romanın Yirmi Kuralı”</span>nı kaleme alır.</p>

  <p class="normal">Sonunda Fransızların deyimiyle “<span class="ideitalik">suya atlamaya”</span> karar verir ve polisiye roman yazmaya başlar ve 1926-1928 arası üç polisiye roman yazar. Romanları ilk önce tefrika olarak yayınlanır, sonra kitaplaştırılır ve dedektifi Philo Vance ile birlikte büyük bir başarıyı yakalar ve o yılların ençok satan yazarı olur... Polisiye romanlarında <span class="ideitalik">“S.S.Van Dine”</span> ismini kullanır. Bu isim anneannesinin ailesinin ismidir. Çünkü bütün ilgisine karşın Wright’ın eski saygın eleştirmen imajının süregelen zihinsel tutsaklığı; onun polisiye romanı hâlâ ciddi bir iş olarak algılamasına engel olmaktadır, bunun için bir takma adın arkasına saklanmayı yeğlemiştir. Ama bir rastlantı sonucu kim olduğu anlaşılır ve arkadaşı olan ciddi(!) eleştirmenler onu “<span class="ideitalik">boş vakit geçirme aracı”</span> olarak gördükleri polisiye roman yazdığı için şiddetle kınarlar. Ama paranın yüzü sıcaktır, hele polisiye roman yazmak insanı zengin ediyorsa ciddi eleştirmenlerin ciddi eleştirileri de hesaba katılmaz (!). Yazarımız da bu kanaattedir ve bir düzine polisiye roman yazar ve “<span class="ideitalik">ciddi”</span> yazılarının kendisine kazandırmadığı bir ünü de yakalar. 1930’dan itibaren Hollywood için polisiye kurgulu senaryolar da yazar Wright, hırçın ve alkolik bir adam olarak 1939’da daha 51 yaşındayken ölür.</p>

  <p class="normal">&nbsp;</p>

  <p class="normal1">S.S Van Dine’ın Eserlerinin Niteliği ve Dedektifi Philo Vance</p>

  <p class="normal">&nbsp;</p>

  <p class="normal">S.S.Van Dine polisiye roman yazarları arasında en bilgili ve allame olanıdır ama Ernest Mandel gibi bazı eleştirmenlere göre bu allameliği dedektifi Philo Vance’ı çekilmez biri yapmıştır. Çünkü yazarımız zekidir ama kibirlidir; ancak kültür seviyesi çok yüksek olan erbabının anlayacağı şakalar yapmayı sever ve kurgusu çok karmaşıktır.</p>

  <p class="normal">Bu düşüncelere karşı başka eleştirmenler yapıtlarında yeni bir problem çözme yöntemi geliştirmemesine karşın “<span class="ideitalik">katil kim?”</span> türünün onun eserleriyle doruk noktasına ulaştığını söylerler.</p>

  <p class="normal">Onun dedektifi Philo Vance, yaratıcısının anlatımıyla “<span class="ideitalik">epeyice kısa boylu, zayıf, kaslı bir vücudu olan zarif bir kişiydi. Düzgün yüz hatları ona güçlü ve sert bir ifade veriyor ama aynı zamanda dışarıdan hiç hoş görülmeyen şüpheci bir soğukluk da bu yüzde kendini belli ediyordu. İtici gri gözleri, düz ince bir burnu; hem gaddar hem çilekeş olduğunu gösteren bir ağzı vardı. Resim sanatında ve Eski Mısır Tarihi dalında bir uzmandı. Pek çok konuda bilgi sahibiydi. Suçluların maskesini indirmekte usta olduğu insan psikolojisindeki derin bilgisinden yararlanıyordu. Zengin ve kültürlüydü”.</span></p>

  <p class="normal">Bu tanımlar sanki yazarımızın bir otoportresidir. Philo Vance bütün zamanların en “<span class="ideitalik">snop”</span> dedektifiydi. Van Dine kahramanını her zaman bir entelektüel olarak herkesten üstün gösteriyor, bu bazan dayanılmaz ölçülerde oluyordu, dedektifimizin analitik çözümlemeleri ve vardığı sonuçlar gittikçe zenginleşiyor ama karmaşıklaşıyordu...</p>

  <p class="normal">Van Dine yapıtlarını edebi bir dil ile yazıyordu. Altın çağın usta yazarları Christie, Carr veya Peder Brown’ın yaratıcısı Chesterton’un yapıtlarındaki incelikli muamma öğesine eserlerinde sık sık rastlansa da özellikle sağlam bir kurgu hemen göze çarpıyordu. İyi bir öykü anlatıcısıydı; ayrıntılara büyük önem veriyordu ve çözüm bu ayrıntılara göre şekilleniyordu. Kurgusu sağlam olması yanında yukarıda da vurguladığımız gibi karmaşıktı. Sanki okuyucuyu düelloya davet ediyordu veya ünlü Fransız eleştirmen Yvon Aulard’ın dediği gibi S.S.Van Dine’ın polisiye yapıtları yazarla okuyucu arasında bir satranç maçı gibiydi.</p>

  <p class="normal">Van Dine’ın yapıtları hiçbir psikolojik ve toplumsal etkene yer vermeyen geleneksel İngiliz okuluyla; bu öğeleri gözönüne alan Amerikan okulunun bir sentezidir; ancak S.S.Van Dine romanlarında ilginç husus insanüstü bir varlık olan dedektifin nitelikleridir. S.S. Van Dine’ın kişisel kanımızca talihsizliği edebiyat eleştirmenliğindeki seçmeci yaklaşımından bir türlü kurtulamamasıdır; bunun sonucu polisiye romana yüksek kültür düzeyini yansıtmaya çalışır, işi dipnotlar koymaya kadar götürür; edebi örnekler ve Latince yazılmış vecizeler kullanır.</p>

  <p class="normal">Philo Vance’ın bütün üstün niteliklerine karşı olaylara el koyan polis örgütü bir eblehler sürüsüdür. Savcı Markham ve Emniyet Müdürü Heart onun için hep Philo Vance’dan yardım ister. Dedektifimizin bir diğer özelliği de bizzat adaletin gereğini yerine getirmeyi üstlenme eğilimidir. Örneğin elinde olanak olduğu hâlde katilin savcının gözü önünde intihar etmesine göz yumar ve bu hareketini <span class="ideitalik">“Bu çıngıraklı yılanı adaletin karşısına mı çıkartacaktık!”</span> diye savunur.</p>

  <p class="normal">Sivri dilli Raymond Chandler, bütün bu nitelikleriyle Philo Vance’dan hiç hoşlanmaz ve biraz da abartılı bir ifadeyle: <span class="ideitalik">“büyük bir olasılıkla tüm dedektifler arasındaki en büyük eşek Philo Vance’dır”</span> yargısına varır. Ancak bu yargı çok yanlıştır ve “kara roman” ekolünün kuramcısının geleneksel “katil kim?” romancılarına karşı duyduğu aşağılık duygusunun bir göstergesidir.</p>

  <p class="normal">&nbsp;</p>

  <p class="normal1">S.S.Van Dine’ın Eserleri ve Türkçe’deki Çevirileri</p>

  <p class="normal">S.S. Van Dine 12 polisiye roman yazmıştır; bütün kitaplarının adında “Murder Case” (Cinayet Olayı) sözü geçer. Kronolojik sırayla eserleri aşağıda verilmiştir:</p>

  <p class="normal">&nbsp;1. <span class="ideitalik">The Benson Murder Case</span> (Benson Cinayeti Olayı – 1926)</p>

  <p class="normal">2. <span class="ideitalik">The Canary Murder Case</span> (Kanarya Cinayeti Olayı – 1927)</p>

  <p class="normal">3. <span class="ideitalik">The Greene Murder Case</span> (Greene Cinayeti Olayı – 1928)</p>

  <p class="normal">4. <span class="ideitalik">The Bishop Murder Case</span> (Piskopos Cinayeti Olayı – 1929)</p>

  <p class="normal">5. <span class="ideitalik">The Scarab Murder Case</span> (Bokböceği Cinayeti Olayı – 1930)</p>

  <p class="normal">6. <span class="ideitalik">The Kennel Murder Case</span> (Köpek Kulübesi Cinayeti Olayı – 1933)</p>

  <p class="normal">7. <span class="ideitalik">The Dragon Murder Case</span> (Ejderhâ Cinayeti Olayı – 1933)</p>

  <p class="normal">8. <span class="ideitalik">The Casino Murder Case</span> (Gazino Cinayeti Olayı – 1934)</p>

  <p class="normal">9. <span class="ideitalik">The Garden Murder Case</span> (Bahçe Cinayeti Olayı – 1935)</p>

  <p class="normal">10. <span class="ideitalik">The Kidnap Murder Case</span> (Çocuk Kaçırma Cinayeti Olayı – 1936)</p>

  <p class="normal">11. <span class="ideitalik">The Gracie Allen Murder</span> Case (Gracia Allen Cinayeti Olayı – 1938)</p>

  <p class="normal">12. <span class="ideitalik">The Winter Murder Case</span> (Kış Cinayeti Olayı – 1939)</p>

  <p class="normal">&nbsp;</p>

  <p class="normal">Bu önemli yazardan dilimize yalnızca iki yapıt çevrilmiştir:</p>

  <p class="normal">&nbsp;1. Altı Kişi Arasında (The Bishop Murder Case ), 1952, Nihal Yeğinobalı çevirisi, Türkiye Yayınevi “Cep Kitapları”</p>

  <p class="normal">2. Kanarya Cinayeti (The Canary Murder Case), 1981, Enver Günsel çevirisi, Akba Kitabevi Yayını “ Tercüme Polis Romanları Serisi”</p>

  <p class="normal">Bu kitapları bugün sahaflarda bile bulmak mümkün değildir.&nbsp;</p>

  <p class="sagbold">Erol Üyepazarcı</p>
</body>
</html>
