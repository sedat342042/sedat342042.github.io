<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ejder</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7">BÖLÜM 6<br class="chapter"/>
  <br class="chapter"/>
  SUÇLAMA</h1>

  <p class="normal2">&nbsp;</p>

  <p class="normal2">(12 Ağustos Pazar, 02.20)</p>

  <p class="normal">Merdivenlerden aşağı inip Vance’ı takip ederek oturma odasına döndük. “Eee, rahatladın mı artık?” diyerek rahatsızlığını belirten bir sesle konuştu Markham.</p>

  <p class="normal">“Tam olarak değil.”</p>

  <p class="normal">Vance’ın şimdiye kadar bir soruşturmayı ertelemekte bu kadar gönülsüz olduğunu pek görmemiştim. Bayan Stamm’ın dengesiz durumuyla son derece ilgili olduğunu fark etmiş olsam da bunun nedenini o anda pek anlayamıyordum. Kadını görmek konusunda bu kadar istekli davranması da beni şaşırtmıştı. Şöminenin önünde ayakta dikilirken, düşüncelerinin bizden çok uzakta olduğu alnındaki kırışıklıktan belli oluyordu. Dakikalarca sessizliğini bozmadan sigarasından kıvrılarak çıkan dumanı seyretti. Aniden başını hafifçe sallayarak aramıza katıldı, ortadaki masaya yaslanmış bekleyen Leland’a dönerek sordu: “Sizce Bayan Stamm ejderhânın diğer kurbanların cesetlerini sakladığını söylerken ne demek istiyordu?”</p>

  <p class="normal">Leland rahatsızca yerinde kıpırdanarak piposuna baktı. “Kadının söylediği şeyde bir nebze de olsa gerçeklik var. Benim bildiğim kadarıyla daha önce de havuzda iki tuhaf ölüm gerçekleşti. Sanırım Bayan Stamm havuzla ilgili anlatılan eski hikâyelerdeki gizemli yok oluşları kastediyordu.”</p>

  <p class="normal">“İnsana Newark’daki Kehoe’nin Çukuru<sup class="calibre3"><a href="../Text/ejder_split_033.html#footnote-203-7" id="footnote-203-7-backlink">7</a></sup> hakkında anlatılanları çağrıştırıyor... Peki, şu iki tuhaf ölüm vakası nedir?”</p>

  <p class="normal">“Biri yaklaşık yedi yıl önce oldu, Stamm ile ben Cocos Adaları’na yaptığımız geziden yeni dönmüştük. Evin çevresinde iki şüpheli adam dolaşıyormuş, herhalde hırsızdılar, biri havuzun karşı tarafındaki tepelikten aşağı düşüp hemen boğulmuş. Okul çağında iki kız çocuğu adamın düşüşünü görüp polise haber vermişler. Polis diğer hırsızı hemen yakaladı ve ortağının ortadan yok olmasıyla ilgili sorguladı.”</p>

  <p class="normal">“Ortadan yok olması mı?”</p>

  <p class="normal">Leland hafiften kafasını sallayarak: “Evet, adamın cesedine hiçbir zaman ulaşılamadı.”</p>

  <p class="normal">Vance’ın yüzünde kuşkucu bir gülümseme belirirken soru sormaya devam etti: “Peki, siz bu işe ne diyorsunuz?”</p>

  <p class="normal">“Bence olayın tek bir mantıklı açıklaması var,” diye hafif gergin bir sesle, kelimeleri dikkatle seçmeye çalışarak konuşmasına devam etti Leland. “Zaman zaman havuza su taşıyan akıntı çok güçlenir, böyle dönemlerde su kapıları aşarak taşar. Muhtemelen bu olayda da böyle oldu, adamın bedeni güçlü akıntıyla birlikte havuzdan taşan sularla aşağıdaki seti aştı, akıntının etkisiyle Hudson Nehri’ne karıştı.”</p>

  <p class="normal">“Düşük bir olasılık gibi ama mantıklı bir açıklama... Peki, ya diğer vaka?”</p>

  <p class="normal">“Birkaç genç gündüz vakti evin duvarlarını aşıp yüzmek için havuza girmişler. Hatırladığım kadarıyla bir tanesi, tepeliğin oradaki sığ sulara atlayıp yüzeye çıkamamış. Adını vermek istemeyen biri telefonla polise haber verince, yetkililer buraya gelip hemen havuzun suyunu boşalttılarsa da cesetten bir iz bulunamadı. Gazeteler bu olayı büyük bir sansasyonla iki gün boyunca manşette tutunca, boğulan gencin cesedi Clove’un diğer tarafındaki Kızılderili Mağarası’nda bulundu. Kafatası kırılmıştı.”</p>

  <p class="normal">“Peki, siz olayın ayrıntısını öğrenebildiniz mi?” Vance’ın sorusu kısa ve sertti. Leland ona kısa bir bakış attı: “Sanırım genç çocuk dalış sırasında kafasını çarptı, etrafındakiler de çok korkup, izinsiz girdikleri bir evin havuzunda cesedi bırakmayıp, sudan çıkarıp taşıdılar ve mağaraya sakladılar. Muhtemelen polise telefon eden de onlardan biriydi.”</p>

  <p class="normal">“Ah! Tabiî. Oldukça basit bir açıklaması var, değil mi?” Vance, gözlerini boşluğa dikmişti.</p>

  <p class="normal">“Bu iki olay da Bayan Stamm’ın hastalıklı zihninde derin izler bırakmış olmalı.”</p>

  <p class="normal">“Şüphesiz,” diyerek onayladı Vance. Kısa bir sessizlik oldu. Vance başı düşünceli bir şekilde önde, ağzının bir köşesinde sigarası, elleri ceplerinde odada gidip geliyordu. Bu halinin ne anlama geldiğini biliyordum: Aklında yeni bir fikir belirmişti. Sonra yeniden şöminenin önüne dönüp sigarasını söndürdü, deminki pozisyonuna geçti. Kafasını Leland’a doğru çevirip, “Cocos Adaları’na keşif gezisine çıktığınızdan bahsetmiştiniz.” dedi, umursamaz bir tavırla. “Bu gezi Mary Dear hazinesini bulmak için miydi?”</p>

  <p class="normal">“Ah! Evet. Diğer hazineler hakkında anlatılanlar çok belirsiz. Fakat Kaptan Thompson’un hazinesi kesinlikle gerçek, içlerinde en büyükleri.”</p>

  <p class="normal">“Keating Haritası’nı<sup class="calibre3"><a href="../Text/ejder_split_034.html#footnote-203-8" id="footnote-203-8-backlink">8</a></sup> mı kullandınız?”</p>

  <p class="normal">“Tam anlamıyla değil.” Leland tıpkı bizler gibi Vance’ın bu konuyla ilgili soru sormasına oldukça şaşırmıştı. “Harita zamanımıza göre oldukça eski. İçine şu Ali Baba hikâyesindeki mağara gibi pek çok romantik işaret eklenmiş. Stamm seyahatlerinden birinde bu haritaya rastlamış, harita 1838’in Cocos Adaları’na yolculuk yapan bir İngiliz araştırmacısı tarafından hazırlanmış, orijinal. Bugünün yeryüzü şekillerine oldukça yakın verilere sahip, bu nedenle Stamm haritanın faydalı olacağından çok emindi. Biz haritadaki bilgileri Birleşik Devletler Donanması Deniz Bilimciliği Ofisi tarafından hazırlanan bilgilerle karşılaştırarak kullandık.”</p>

  <p class="normal">“Stamm’ın haritası, hazinenin yerini adadaki mağaralarda saklanmış olarak mı gösteriyordu?”</p>

  <p class="normal">“Haritanın detayları bu kısımda biraz karışık. Açıkçası bu hem beni, hem de Stamm’ı oldukça heyecanlandırdı. Harita Denizcilik Ofisi’nin hazırladığı haritayla birebir uyuşmuyor, donanmanın haritasına göre hazine Wafer Bay’da, orijinal haritaya göre ise adanın buraya denk gelen koyunda.”</p>

  <p class="normal">Vance’ın gözüne ince bir ışık yerleşmiş olmasına rağmen, konuştuğunda sesiyle tavırları son derece normaldi. “Vay! İşe bak! Çok ilginç doğrusu. Şüphesiz adanın tropik yağmurları coğrafik şekilleri değiştirmiş, haritada belirtilen pek çok eski işaret artık yok, donanmanın haritasıyla eski harita birbirini tutmuyor. Korkarım Bay Stamm’ın aradığı hazine şu an koyda suların altında yatıyor.”</p>

  <p class="normal">“Kesinlikle. 1889’daki Fransız gemicilerin haritasında gösterilen koy, 1891’deki Amerikalıların keşif gezisinde çizdikleri haritada bile yok. Bu nedenle hazinenin Wafer Bay koyunun sığ sularında olması sadece Stamm’ın bir teorisi.”</p>

  <p class="normal">“Zor iş doğrusu. Adada ne kadar süre kaldınız?”</p>

  <p class="normal">“Neredeyse üç ay,” diyerek kederli bir ifadeyle gülümsedi Leland. “Araştırmaya başlamak için ne tür ekipmana ihtiyacımız olduğunu anlamak Stamm’a bu kadar süreye mal oldu. Koyun kıyısı aldatıcıydı, derinliğin nerede başlayıp nerede bittiği belli olmuyordu, suyun altında çukurlar vardı ve bu koşullarda bizim getirdiğimiz ekipman ancak inci avcılığına yeterdi. Bay Beebe’in batisferine benzer dalış hücrelerine ihtiyacımız vardı. Bu bile ancak sadece başlangıç için yeterli olabilirdi, işi ilerletmek için ağlı kepçe yardımı şarttı. Yanımızda getirdiğimiz ekipman son derece yetersizdi...”</p>

  <p class="normal">Vance’ın gizli hazineye dair sorularıyla birlikte sıkıntısı dayanılmaz bir hal almış olan Markham artık dayanamayarak ayağa fırladı, purosunu dişlerinin arasına sıkıştırıp: “Tüm bunlar bizim ne işimize yarayacak Vance? Eğer Cocos Adaları’na bir gezi yapmayı düşünüyorsan, eminim Bay Leland sana bundan daha uygun bir zamanda seve seve yardımcı olur. Tüm akşam boyunca yaptığın soruşturmaya gelince, bize meseleleri anlamak hatta konuya yakınlaşmak için bile en ufak bir ipucu bile kazandırdığını düşünmüyorum.”</p>

  <p class="normal">Tüm soruşturmayı yakından takip eden Heath, kendini konuya dâhil olmaktan alıkoyamadı: “Bu evde olup biten hiçbir şey normal değil ki efendim.” Hafif çekingenliğine rağmen sesi kararlıydı. “Bu davanın sorumluluğunu ben üstleniyorum. Bu akşam burada tuhaf şeyler oluyor, ben bundan hiç hoşlanmıyorum.”</p>

  <p class="normal">Vance, Çavuş’a takdir edercesine gülümsedi. “Dayan dostum!” sonra Markham’a baktı. “Son bir yarım saat daha, sonra eve gidebiliriz.”</p>

  <p class="normal">Markham ona kaba bir bakış attı. “Başka yapmak istediğin ne var?”</p>

  <p class="normal">Vance yeni bir sigara yakarken: “Greeff ile kısa bir görüşme yapsam iyi olur diye düşünüyorum... Uşağa Greef’i buraya çağırmasını söyler misin Çavuş?”</p>

  <p class="normal">Birkaç dakika sonra Alex Greeff, Trainor tarafından oturma odasına alındı. Buldoklarınkine benzeyen yüzüyle -genişçe açılmış gözler, kısa küt bir burun, büyük dudaklar, küçük kulaklarını çevreleyen gri saçlar- iri yarı, güçlü görünen bir adamdı. Sıradan bir takım elbise giymişti ama üzerindeki seçkin dokunuşlar belliydi. Ceketinin saten yakası oldukça yüksekten kıvrılmıştı, gömleğinin yakasında iki elmas düğme göze çarpıyordu. Saten yeleğinin üzerinde büyük incilerin oluşturduğu platinyum bir zincir fark ediliyordu. Ayrıca katlanmış yakası, kısa küt boynu için fazla yüksekti. Elleri ceplerinde bize doğru birkaç adım attı. Sonra ciddi bir ifadeyle dikilip öfkeli bakışlarını bize çevirdi. “Sanırım sizlerden biri Bölge Savcısı?” diye başladı.</p>

  <p class="normal">“Ah! Evet,” dedi Vance, umursamaz bir tavırla Markham’ı işaret ederek.</p>

  <p class="normal">Greeff artık tüm dikkatini Markham’a yöneltmişti. “Belki,” diye gürledi, “siz bana niçin bu evden dışarı çıkamadığımı açıklayabilirsiniz? Bu adam -eliyle Heath’i göstererek- bir sonraki emre kadar odamda kalmak zorunda olduğumu, evime gidemeyeceğimi söyledi. Bunun anlamı nedir?”</p>

  <p class="normal">“Bu akşam burada bir trajedi yaşandı Bay Greeff,” diye başladı Markham, diğeri sözünü tamamlamasına fırsat vermeden atıldı: “Burada bir kaza yaşanmış olsa bile, bu benim bir suçlu gibi alıkonulmam için bir neden oluşturabilir mi?”</p>

  <p class="normal">“Olayla ilgili bazı verilerin,” diye açıkladı Markham, “bir süre daha araştırılması gerekiyor, soruşturmanın gereği olarak Çavuş’a tüm görgü tanıklarıyla görüşünceye kadar onları odalarında tutma emrini vermek zorunda kaldık.”</p>

  <p class="normal">“Peki, o zaman benim sorgumu hemen yapın ki bitsin.” Greeff biraz yumuşamış görünüyordu.</p>

  <p class="normal">Vance ona doğru ilerleyerek: “Lütfen oturun bir sigara yakın, Bay Greeff. Emin olun sizi fazla meşgul etmeyeceğiz.”</p>

  <p class="normal">Greeff duraksayarak Vance’a şüpheli gözlerle baktı, sonra omuz silkerek kendisine gösterilen sandalyeye oturdu. Vance adamın mücevherli ağızlığına bir sigara yerleştirerek yakmasını bekledi, sonra başladı: “Montegue’nun bu akşam havuzda yok olmasıyla ilgili dikkatinizi çeken özel bir şey var mı?”</p>

  <p class="normal">“Özel bir şey mi?” Greeff’in gözleri hafiften küçüldü. “Soru bu mu? Peki, bu olayda ilgi çeken özel bir şeyler olduğunu düşünüyorum, ne yazık ki bunun ne olduğu hakkında size bir şey söyleyemeyeceğim.”</p>

  <p class="normal">“Genel yargı böyle gibi görünüyor,” diyerek devam etti Vance, “yine de sizin bu konuda diğerlerinden daha fazla yardımcı olabileceğinizi umuyordum?”</p>

  <p class="normal">“Daha fazla yardımcı olunabilecek ne var ki?” Greeff kolay çözüleceğe benzemiyordu. “Sanırım Montegue gibi iyi yüzen bir adamın başına gelen şey, yeterince tuhaf. Sadece bunun zamanlamasının bu kadar iyi olması hakkında biraz kafa yorulabilir.”</p>

  <p class="normal">“Tabiî, tabiî. Fakat sizden istediğimiz yardım olayın fiziksel koşulları ile ilgili değil.” Vance’ın sesinden hafiften öfkelendiği belli oluyordu. “Bizim istediğimiz, iki gündür bu evin içinde hissedilen atmosfer ve bunun yol açtığı nedenlerle belki de bir kazayı bir cinayete çevirmeye dönük şüpheler.”</p>

  <p class="normal">“Evin havası konusunda kesinlikle haklısınız,” diye cevap verdi Greeff, kaba bir sesle. “Havada, sizin sözlerinizle konuşursak, bir cinayet kokusu vardı, eğer Montegue boğulmak dışında başka bir nedenle ortadan kaybolduysa bu konu kesinlikle bir soruşturmayı hak ediyor. Adam zehirlenmedi, kazayla vurulmadı, bir delilik krizi geçirip kendini camdan atmadı veya merdivenlerden yuvarlanıp boynunu kırmadı. Adam hepimizin gözü önünde tramplenden havuza atladı.”</p>

  <p class="normal">“Tüm meseleyi zorlaştıran da bu zaten... Bildiğim kadarıyla adam suya atlayıp ortaya çıkmayınca siz, Bay Leland ile genç Tatum havuza dalıp adamı aramışsınız.”</p>

  <p class="normal">“En azından bunu yapabildik,” dedi adam geri dönen hırçınlığıyla. “Açıkçası, itiraf etmeliyim ki ben yüzmek konusunda pek iyi değilim, eğer onu aramak için atladığı yere ben de atlasaydım, çoktan boğulmuştum. Eğer gözlerinizin önünde bir adamın ölüp gittiğini görürseniz, kurtarmak için en azından elinizden geleni yapmak zorunda hissediyorsunuz.”</p>

  <p class="normal">“Bu oldukça soylu bir davranış,” diye mırıldandı Vance, söyledikleriyle çelişen umursamaz bir ifadeyle. “Bu arada bildiğimiz kadarıyla Bay Montegue ile Bayan Bernice nişanlıymış.”</p>

  <p class="normal">Greeff kafasını salladı sigarasından bir nefes çekti. “Özellikle iyi kadınların niye hep bu tip adamların peşine düştüğünü asla anlayamamışımdır,” dedi bir filozof tavrıyla. “Bence o nişan eninde sonunda bozulacaktı.”</p>

  <p class="normal">“İzin verirseniz sizin Bayan Bernice ile ilgili hislerinizi öğrenebilir miyiz?”</p>

  <p class="normal">Greeff şaşkınlıkla gözlerini açarak gürültülü bir kahkaha attı. “Ah! Ne demek istediğinizi anlıyorum da, ben bu bulmacanın bir parçası değilim. Bernice’i severim, tanıyan herkes sever zaten. Onunla ilgili hissi tarafıma gelince; ben onun için fazla yaşlı ve olgunum. Ancak bir babanın hissedebileceği duygularla bağlıyım. Stamm işlerine gömüldüğünde, kız gelip benden tavsiye ister. Ben de iyi tavsiyelerde bulunurum. Tanrım, hatta daha dün Montegue ile evlenmekle büyük bir aptallık yapacağını söyledim.”</p>

  <p class="normal">“Peki, o bu tavsiyeyi nasıl karşıladı Bay Greeff?”</p>

  <p class="normal">“Bir kadın kendisine verilen bir öğüdü nasıl karşılarsa -kibirli ve alaycı-. Hiçbir kadın öğütten hoşlanmaz. Kendileri bile isteseler, her koşulda kendi bildiklerini yapmaktan geri durmazlar.”</p>

  <p class="normal">Vance konuyu değiştirerek: “Bu akşam sizce Montegue’nun başına ne gelmiş olabilir?”</p>

  <p class="normal">Greeff, bu açık değil mi dercesine ellerini açtı. “Dibe çarpıp kafasını vurdu, ya da bir yerlerine kramp girdi. Başka ne olmuş olabilir ki?”</p>

  <p class="normal">“Tam olarak bir fikrimiz yok,” dedi Vance, kuru bir sesle. “Ancak bu olayda pek çok ihtimal varmış gibi görünüyor. Açıkçası sizin bize bir fikir verebileceğinizi umuyorduk.” Sesi neşeliydi ama gözleri soğuk bir ifadeyle karşısındaki adama dikilmişti.</p>

  <p class="normal">Greeff dakikalarca sessizlik içinde kaldı, kırmızı yüzü yavaş yavaş bir ciddiyet maskesine büründü. “Sizi çok iyi anlıyorum,” dedi sonunda iğneli bir tonla. “Yine de size tavsiyem, bu olayı fazla büyütmeyin. Montegue bu işleri başına kendisi açtı. Bu kaza herkesin istediği bir şeydi. İstediğiniz kadar düşünüp araştırabilirsiniz, eninde sonunda benim söylediğime geleceksiniz; Montegue bir kaza sonucu boğuldu.”</p>

  <p class="normal">Vance, alaycı bir ifadeyle gülümsedi: “Aman tanrım! Montegue’nun kriminalogların tanımladığı gibi “mükemmel bir cinayet”le mi yok olduğunu ima ediyorsunuz?”</p>

  <p class="normal">Greeff sandalyesinde kıpırdandı, ağızlığını çıkararak: “Ben hiçbir şey ima etmiyorum, dostum; sadece fikrimi söylüyorum.”</p>

  <p class="normal">“Gerçekten size minnettarız.” Vance sigarasını söndürdü. “Bu konuyla ilgili biraz daha...”</p>

  <p class="normal">Tam bu sırada konuşması bölündü. Merdivenlerden bir ses geldiğini işittik, hemen ardından Stamm’ın öfkeli sesi duyuldu: “Çıkın kolumdan! Ben ne yaptığımı biliyorum!” Stamm odanın kapı görevini gören perdelerini çekerek eşikte belirdi. Hemen arkasında soluk soluğa Doktor Holliday dikiliyordu. Stamm’ın üstünde pijaması vardı, saçı darmadağındı. Yataktan yeni fırlamış olduğu belli oluyordu. Gözleri kızgın bir ifadeyle Greeff’e dikilmişti. “Polislere ne anlatıyorsun?” dedi, kapının yanındaki duvara tutunmaya çalışırken.</p>

  <p class="normal">“Sevgili Rudolf,” Greeff yerinden doğrulurken itiraz dolu bir sesle konuşuyordu. “Hiçbir şey anlatmıyorum. Söylenecek ne var ki?”</p>

  <p class="normal">“Sana güvenmiyorum,” diye bağırdı Stamm. “Olay çıkarmaya çalışıyorsun değil mi? Sen buradayken hep olay çıkarmaya çalışırsın zaten. Bernice’i bana karşı doldurmaya çalıştın, şimdi de polislere aynı şeyi yapmaya çalışıyorsun,” gözleri parladı, sesi öfkeyle titredi. “Neyin peşinde olduğunu biliyorum: Para! Fakat istediğini elde edemeyeceksin. Eğer yeterince konuşursan bana şantaj yapabileceğini sanıyorsun...” Sesi bir fısıltıya dönüşmüş, anlaşılmaz bir hal almıştı. Doktor Holliday yavaşça koluna girip adamı odadan çıkarmaya çalıştı ama Stamm öfkeyle kolunu kurtardı, odanın ortasına doğru ilerledi.</p>

  <p class="normal">Greeff bu arada ayıplayan, acıyan bakışlarla sakince karşısındaki adama bakıyordu. “Büyük bir hata yapıyorsun eski dostum,” dedi, kısık bir sesle. “Bu gece kendinde değilsin sen. Yarın sözlerinin anlamsızlığını fark edecek, sana asla ihanet etmeyecek bir dostuna bunları söylediğin için pişman olacaksın.”</p>

  <p class="normal">“Yaa, öyle mi?” Stamm biraz sakinleşmiş olmasına rağmen hâlâ aynı şeyi düşündüğü belliydi. “Bu durumda eminim buradakilere,” dedi, kafasıyla bizleri işaret ederek, “sana Montegue hakkında söylediğim şeyi söylememişsindir?” Greeff ona itiraz edercesine elini kaldırdı, cevap vermek üzereyken Stamm atıldı: “Farzedelim ki söyledin! Benim böyle bir şeyi söylemeye buradakilerin hepsinden daha çok hakkım vardı! Ayrıca buradan devam edeceksek, sen çok daha kötü şeyler söyledin! Sen ondan, daha çok nefret ediyordun!” Kaba bir kahkaha atarak devam etti. “Nedenini de biliyorum. Gözlerini Bernice’den ayıramadığını fark etmiyorum mu sanıyorsun!” Kolunu kaldırarak parmağını tehditkâr bir ifadeyle Greeff’e doğru kaldırdı, “eğer Montegue öldürüldüyse, katili kesinlikle sensin!”</p>

  <p class="normal">Harcadığı çabadan yorgun düşerek bir sandalyeye yığıldı, sanki nöbet geçirir gibi titremeye başladı. Vance hızlıca adamın yanına gitti, “sanırım az önce büyük bir hata yaptınız Bay Stamm,” dedi, kibar olduğu kadar kararlı bir sesle. “Bay Greeff bize sizin kastettiğiniz anlamda, size ihanet edecek hiçbir şey söylemedi. Sanırım sizin sinirleriniz fena halde bozulmuş.”</p>

  <p class="normal">Stamm uykulu gözlerle bakıyordu, Greeff adamın yanına giderek bir elini omzuna koydu: “Hadi dostum, senin dinlenmeye ihtiyacın var.”</p>

  <p class="normal">Stamm hafiften duraksadı. Bedenini sarsmaya başlayan yeni bir titreme dalgasının etkisiyle Doktor ile Greeff in koluna girmelerine izin verdi, kapıya doğru ilerlediler. “Bu akşam için bu kadarı yeterli Bay Greeff,” dedi Vance arkasından. “Yarın kaldığımız yerden devam edeceğiz.”</p>

  <p class="normal">Greeff omzunun üzerinden başını çevirip salladı: “Peki, anlaşıldı.” Sonra Stamm’ı odadan çıkararak merdivenlere doğru ilerlediler.</p>

  <p class="normal">Yaklaşık bir dakika sonra kapı zili çaldı. Trainor, doktorun telefon ederek çağırdığı hemşirenin geldiğini haber verdi, kadını hızlıca Stamm’ın odasına çıkardı.</p>

  <p class="normal">Vance, Greeff ile Stamm’ın konuşmasından önceki yere dönerek, Leland’ın karşısına dikildi.</p>

  <p class="normal">“Sizin,” dedi, “az önce tanık olduğumuz suçlamalarla ilgili söyleyeceğiniz bir şey var mı?”</p>

  <p class="normal">Leland hoşnutsuzlukla elindeki piposunu inceliyordu. “Hayyyıırr,” dedi. “Tabiî Stamm’ın hâlâ fazla kaçırdığı içkinin etkisi altında olduğunu saymazsak... Bu durum Greeff ile ilgili para konusundaki şüphelerini bilince çıkarıp onu suçlamasına sebep olmuş olabilir.”</p>

  <p class="normal">“Gayet mantıklı bir açıklama,” Vance gülümsedi. “Peki, Stamm neden katil kelimesini kullandı ki?”</p>

  <p class="normal">“Muhtemelen siz burada olduğunuz için gergin ve şüpheci. Ayrıca o trajediye tanıklık etmedi, detayları bilmiyor.”</p>

  <p class="normal">Vance cevap vermek yerine şömineye doğru gidip, rafta duran oymalı altın saati incelemeye başladı. Elleri işlemelerin üzerinde bir süre gezindikten sonra, yavaşça döndü. Yüzü son derece ciddiydi, bakışları bizi delip geçiyordu. “Sanırım bu akşamlık bu kadar yeter,” dedi uzak, düşünceli bir sesle. “Yardımlarınız için çok teşekkürler, Bay Leland. Yine de yarına kadar burada kalmanızı istemek zorundayız. Sabah yeniden burada olacağız.”</p>

  <p class="normal">Leland tek kelime etmeden başıyla hepimizi selamlayarak, sessizce odadan çıktı. Odadan çıkışıyla birlikte Markham ayağa kalktı: “Yani yarın buraya yine geliyorsun, öyle mi?”</p>

  <p class="normal">“Evet, sevgili dostum.” Vance’ın tavrı aniden değişmişti. “Tabiî ki sen de. Bu olayı çözmeyi seçmenlerine borçlusun. Oldukça ilgi çekici bir vaka. Cezanne tablolarımın üzerine iddiaya girerim ki, Montegue’nun cesedi bulunduğunda adli tabip senin duymak istediğin şeyi söylemeyecek.”</p>

  <p class="normal">Markham’ın gözleri büyüdü, dikkatle Vance’a baktı. “Yani adamın kaza sonucu ölmediğini iddia ediyorsun, öyle mi?”</p>

  <p class="normal">“Oh! Dostum, ben bir sürü şey öğrendim,” dedi Vance, lütufkâr bir sesle. Markham onu başka bir şey söyletemeyeceğini bilecek kadar iyi tanıyordu.</p>
</body>
</html>
