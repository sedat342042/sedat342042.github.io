<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ejder</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12">BÖLÜM 11<br class="chapter"/>
  <br class="chapter"/>
  UĞURSUZ KEHANET&nbsp;</h1>

  <p class="normal2">&nbsp;</p>

  <p class="normal2">(12 Ağustos Pazar, 14.30)</p>

  <p class="normal">Çukurun dibindeki korkunç manzaraya rağmen, Montegue’nun ezilmiş cesedini bulmak bizde bir şok etkisi yaratmadı. Markham’ın o ana kadar ısrarcı olduğu tüm delillere rağmen; Heath’in soruşturma boyunca takındığı ikircikli tavır, bu vakada olağandışı bir şeyler olduğuna dair inatçı tutumu, bizi bu sonuca hazırlamış olmalıydı. Fikrime göre Markham’ın akılcı bir değerlendirmeyle bu vakanın sıradan bir kaybolma olayı olduğuna dair iddiası, ortaya çıkan bu son delille tamamen yenilmişti. Markham’ın üzerinde bunun ezilmişliği hissediliyordu. Vance olayın başından beri şüphelerini koruyordu. Bana gelince tüm kuşkuculuğuma rağmen, Montegue’nun cesedinin bulunmasına böyle olağan yaklaşabilmem benim de en başından beri aklımın gerisinde böyle bir olasılığı canlı tuttuğumun kanıtıydı. Çavuş ise elbette en başından beri adamın ortadan kayboluşunun arkasında kötü bir şeyler olduğunda ısrarcıydı. Leland’ın yüzündeyse tuhaf bir ifade vardı, cesedin bulunmuş olmasına şaşırmadığı, bu kısa gezimizin sonucundan hiç hoşlanmadığı anlaşılıyordu. Montegue’nun cesedini teşhis ettikten sonra yavaşça tırmandığımız yerden aşağıya kaydı, düşünceli bir ifadeyle hemen sol tarafımızdaki kayalığa doğru bakmaya başladı. Gözleri bulutluydu, piposunu doldurmak için elini cebine attığında yüzü sertleşmişti. Sanki kendi kendine konuşur gibi: “Ejderhâ teorisine tamı tamına uyuyor.”</p>

  <p class="normal">“Ah! Evet,” diye mırıldandı Vance. “Hatta çok fazla uyuyor diyebilirim. Cesedi burada bulmamız olaya renk kattı, hatta tüy dikti bile diyebiliriz değil mi?”</p>

  <p class="normal">Hep birlikte duvardan indikten sonra arabayı park ettiğimiz yere doğru yürüdük. Markham purosunu yeniden yakmak için durdu. “Bu olay gittikçe şaşırtıcı hale geliyor,” dedi, dumanlar arasında. “Tanrı aşkına, bu çukura nasıl girmiş olabilir ki?”</p>

  <p class="normal">“Bir şekilde...” dedi Heath, gizlemeye çalıştığı memnuniyet ifadesiyle. “Aradığımız şeyi bulduk, artık en azından üzerinde çalışabileceğimiz bir şey var... Sizin için bir sakıncası yoksa Bay Vance, Snitkin’i getirmek için beni kapıya kadar götürebilir misiniz? Böylece biz eve dönerken Snitkin burada cesedin başında kalabilir.”</p>

  <p class="normal">Vance kafasını sallayarak arabaya bindi. Oldukça dalgın görünüyordu, sanırım Montegue’nun cesedini burada bulmamız onun da hiç hoşuna gitmemişti. Soruşturma boyunca tavırlarından, bu işin cinayet olduğunu ortaya çıkaracak bir kanıt aradığını fark etmiştim. Fakat bu son gelişme kafasında kurduğu teorisiyle bağdaşmıyor gibiydi. Arabayla kapıya kadar gidip Snitkin’i alarak cesedin bulunduğu çukurun başına nöbetçi olarak bıraktık. Heath ona kimseyi buraya yaklaştırmamasını tembihledi. İşimiz bitince tekrar Stamm Malikânesi’ne döndük. Arabadan inerken Vance, Montegue’nun cesedini bulduğumuzu ev halkına söylemeden önce öğrenmek istediği bir iki şey daha olduğunu, bu nedenle henüz kimseye bir şey söylememizi rica etti.</p>

  <p class="normal">Eve ön kapıdan girdik, Heath telefona doğru seğirtti. “Hemen Doktor Doremus’a haber vermeliyim.” Sonra birden durdu, yüzünde uysal bir gülümsemeyle Markham’a dönerek: “Benim yerime doktoru siz arar mısınız Şef?” diye sordu. “Sanırım bu gün bana dair pek hoş şeyler hissetmiyor. Eğer siz ararsanız, cesedi bu kez gerçekten bulduğumuza daha kolay ikna olur.”</p>

  <p class="normal">“Kendin ara Çavuş,” Markham ters bir sesle cevap verdi. Pek havasında olmadığı belli oluyordu ama Çavuş’un yüzü onu yumuşatınca gülümsedi. “Peki, tamam, ben ararım.” Sonra telefona gidip Adli Tabip’e Montegue’nun cesedini bulduğumuzu haber verdi. Telefonu kapatırken, “Hemen geliyor,” dedi.</p>

  <p class="normal">Stamm eve gelmiş olduğumuzu duymuştu, merdivenlerden yanında Doktor Holliday ile birlikte iniyordu. “Az önce sizi East Road’a giderken gördüm,” dedi, bize doğru yaklaşırken. “Yeni bir gelişme var mı?”</p>

  <p class="normal">Vance dikkatlice adama bakıyordu. “Ah! Evet. <span class="ideitalik">Kurbanın cesedini</span> bulduk. Fakat bu gerçeği şimdilik ev halkına duyurmak istemiyoruz.”</p>

  <p class="normal">“Yani, Montegue’nun cesedini mi buldunuz?” diye haykırdı Stamm. (Loş ışıkta bile yüzünün beyazladığı fark ediliyordu.) “Tanrı aşkına, neredeymiş?”</p>

  <p class="normal">“Yolun biraz aşağısında,” dedi Vance sıradan bir sesle, yeni bir Regie sigarası yakarken. “Pek iyi durumda değil, tabiî. Zavallının kafatası yarılmış, ayrıca göğsü de üç yerinden deşilmiş.”</p>

  <p class="normal">“Üç yerinden deşilmiş mi?” Stamm bulunduğu yerde hafiften sallandı, duvara dayanmak zorunda kaldı. “Nasıl deşilmiş? Söyle be adam! Bu da ne demek?” Adamın sesi titriyordu.</p>

  <p class="normal">“Eğer batıl inançlarım olsaydı,” dedi Vance sakince sigarasını tüttürürken, “bu yaraların bir ejderin pençesi tarafından yapıldığını söylerdim. Adamın göğsündeki izler havuzun dibinde bulduklarımızın aynısı.” (Vance birdenbire şakacı bir hale bürünmüştü, bunun ne anlama geldiğini anlayamadım.)</p>

  <p class="normal">Stamm birkaç dakika sessiz kaldı. Sanki Vance’ın gözlerinde ürkütücü bir şey varmış gibi ona doğru bakarak ileri geri sallandı. Sonra hafiften kendini toparlamayı başardı, yüzü normal halini aldı. “Bu nasıl bir saçmalık böyle?” dedi yarı tedirgin bir sesle. “Beni sinirlendirmeye mi çalışıyorsunuz?” Vance henüz cevap vermeden, gözlerini Leland’a doğru çevirerek öfkeyle ona baktı. “Bu saçmalığın sorumlusu sensin. Sen ne yapmaya çalışıyorsun? Bu adam ne demek istiyor?”</p>

  <p class="normal">“Her şey Bay Vance’ın söylediği gibi Rudolf,” dedi Leland, soğukkanlı bir ifadeyle. “Tabiî zavallı Montegue’nun göğsündeki yaraları bir ejderhâ falan yapmadı ama orada üç yara izi var.”</p>

  <p class="normal">Stamm, Leland’ın soğukkanlı tavrıyla birlikte biraz sakinleşmiş gibiydi. Vance’ın Montegue’nun göğsündeki yaralardan bahsetmesiyle hissettiği korkuyu zorlama bir kahkahayla üzerinden atmaya çalıştı. “Sanırım bir içki alacağım,” diyerek odadan çıkıp kütüphaneye doğru ilerledi.</p>

  <p class="normal">Vance Stamm’ın tepkisinin farkına varmamış gibi, Doktor Holliday’e dönerek: “Acaba Bayan Stamm’ı birkaç dakika görmemiz mümkün mü?”</p>

  <p class="normal">Doktor önce duraksadı, sonra kafasını sallayarak: “Sanırım bir sakıncası yok. Öğle yemeğinden sonraki ziyaretiniz onu yatıştırdı. Tabiî yanında fazla uzun kalmamanızı rica etmek zorundayım.” Biz hızlıca yukarıya çıkarken, doktor ile Leland, Stamm’a eşlik etmek üzere kütüphaneye gittiler.</p>

  <p class="normal">Bayan Stamm bizi gündüz karşıladığı sandalyede oturuyordu. Daha önceki ziyaretimizden daha heyecanlı ya da sinirli görünmüyordu, hatta bizi gördüğüne hiç şaşırmamış gibi bir hali vardı. Gözlerini hafifçe kaldırıp bizi süzdüğünde göründüğü gibi olmadığını, kadının büyük bir değişiklik geçirdiğini fark ettim. Gözlerinde ağırbaşlı bir ciddiyet okunuyordu. “Size bir sorumuz olacaktı Bayan Stamm, bu nedenle sizi görmek istemiştik. Acaba geçen gece, saat onu biraz geçe East Road tarafından gelen bir araba sesi duydunuz mu?” diye sordu Vance.</p>

  <p class="normal">Kadın hafiften kafasını sallayarak: “Hayır, ben hiçbir şey duymadım. Oğlumun misafirlerinin havuza girdiğini bile duymadım ben o gece. Yemekten sonra sandalyemde biraz şekerleme yaptım.”</p>

  <p class="normal">Vance pencereye doğru ilerleyerek dışarı baktı. “Çok yazık,” diyerek devam etti. “Buradan havuzun tamamı görünüyor, tabiî East Road’un da.” Kadın sessizliğini koruyordu ama kısacık bir an da olsa yüzünden hafif bir gülümseme geçtiğini fark ettim.</p>

  <p class="normal">Vance, pencereyi terk ederek kadının önüne doğru ilerledi ve orada durdu. “Bayan Stamm,” dedi, yüzüne son derece ciddi bir ifade vererek, “ejderhânın kurbanlarının cesetlerini nereye sakladığını galiba bulduk.”</p>

  <p class="normal">“Eğer bulduysanız efendim,” dedi kadın, beni şaşırtan bir soğukkanlılıkla, “son kez buraya geldiğinizden çok daha fazla şey biliyor olmalısınız.”</p>

  <p class="normal">“Haklısınız,” diyerek başını salladı Vance. “Ejderhânın sakladığı yerden söz ederken bahsettiğiniz yer buzul çukurları değil miydi?”</p>

  <p class="normal">Kadın esrarengiz, ürkütücü bir ifadeyle gülümsedi. “Eğer saklanma yerini söylediğiniz gibi bulduysanız, niçin bana soruyorsunuz?”</p>

  <p class="normal">“Çünkü,” dedi Vance sakin bir sesle, bildiğim kadarıyla bu sirk çukurları yakın zamanda, tamamen tesadüfen keşfedildi.”<sup class="calibre3"><a href="../Text/ejder_split_041.html#footnote-203-15" id="footnote-203-15-backlink">15</a></sup></p>

  <p class="normal">“Fakat ben orayı çocukluğumdan beri bilirim!” diye itiraz etti kadın. “Tüm bu civarda benim bilmediğim hiçbir yer yoktur. Sizin hiçbir zaman, asla öğrenemeyeceğiniz şeyleri de bilirim ben!” Gözlerine yerleşen tuhaf bir ışıkla, “genç adamın cesedini buldunuz mu?” diye sordu yeni bir canlılıkla.</p>

  <p class="normal">Vance kafasını salladı. “Evet, onu bulduk.”</p>

  <p class="normal">“Üzerinde ejderhânın işaretleri yok muydu?” Sesinde cevabı zaten bilen bir memnuniyet gizliydi.</p>

  <p class="normal">“Vücudunda bazı izler vardı,” dedi Vance. “Clove yakınındaki geniş bir çukurun dibinde yatıyordu.”</p>

  <p class="normal">Kadının gözleri daha da parladı, nefesi hızlandı, sanki duyduğu şeye şaşırmış gibiydi; yüzüne sert, vahşi bir ifade yerleşti. “Tam size söylediğim gibi, değil mi!” diye heyecanlı bir sesle haykırdı. “O, bizim ailemizin düşmanıydı, ejder onu öldürdü! Öldürdü, cesedini alıp uzaklara sakladı!”</p>

  <p class="normal">“Tüm bunlar doğru, fakat,” diye devam etti Vance, “ejder cesedi yeterince iyi saklayamamış, ne de olsa biz cesedi bulduk öyle değil mi?”</p>

  <p class="normal">“Eğer bulabildiyseniz,” diye cevapladı yaşlı kadın, “ejder bulmanızı istediği içindir.” Bu sözlerine rağmen, gözlerine şüpheli bir bakış yerleşmişti. Vance, kafasını hafifçe sallayıp eliyle kadının sözlerini hem kabul ettiği hem de reddettiği manasına gelebilecek bir işaret yaptı. “Size bir soru sorabilir miyim Bayan Stamm?” Vance sıradan bir sesle konuşuyordu. “Sizce havuzu boşalttığımızda niye bizzat ejderin kendisini bulamadık?”</p>

  <p class="normal">“O sabah şafakla beraber uçup gitmişti de ondan... Sabahleyin güneşin ilk ışıklarıyla birlikte havuzdan çıktığını gördüm. Ne zaman Stammlar’ın düşmanlarından birini öldürse havuzdan bir süreliğine uzaklaşır, çünkü havuzun suyunun boşaltılacağını bilir.”</p>

  <p class="normal">“Peki, ejderhânız şimdi havuzda mı?”</p>

  <p class="normal">Bilmiş bilmiş kafasını sallayarak cevap verdi diğeri: “Hava kararmaya yüz tutup gölgeler iyice uzadığında yuvasına geri döner.”</p>

  <p class="normal">“Sizce bu gece geri dönecek mi?”</p>

  <p class="normal">Kadın kafasını hafiften geriye doğru iterek, bizim ilerimizde bir yerlere doğru gözlerini dikti. Yüzünde yine aynı çılgın ifade belirmişti. “Bu gece geri dönecek,” dedi yavaşça, sanki lanetli bir şarkı söylermiş gibi ezgili. “Vazifesi henüz bitmedi.” (Sanki eski çağların uğursuz kehanetlerini dile getiren keşişleri gibiydi; kadının sözlerini duyunca ensemdeki tüylerin diken diken olduğunu hissettim.)</p>

  <p class="normal">Vance hiç etkilenmemiş gibi, önündeki tuhaf yaratığı bir süre inceledi. “Görevini ne zaman tamamlayacak?”</p>

  <p class="normal">“En doğru zamanda,” diye yanıtladı kadın soğuk, zalim bir sesle. “Belki de bu gece.”</p>

  <p class="normal">“Bu söylediğiniz çok ilginç!” Vance gözlerini kadından ayırmıyordu. “Bu arada Bayan Stamm, ejderhâyla havuzun yanındaki aile kabristanının herhangi bir ilgisi var mı?”</p>

  <p class="normal">“Ejderhâ,” diye gürledi kadın, “ailemizin yaşayan üyelerinin olduğu kadar ölülerimizin de bekçisidir.”</p>

  <p class="normal">“Oğlunuz mozolenin tek anahtarının sizde olduğunu söyledi, başka hiç kimse yerini bilmiyormuş.”</p>

  <p class="normal">Kadın kurnaz bir ifadeyle gülümsedi. “Evet, sakladım. Böylece hiç kimse orada yatan ölüleri rahatsız edemeyecek.”</p>

  <p class="normal">“Fakat,” diye ısrar etti Vance, “bildiğim kadarıyla siz de öldükten sonra oraya gömülmek istiyormuşsunuz. Eğer anahtarın yerini sadece siz biliyorsanız, bu dileğiniz nasıl yerine getirilecek?”</p>

  <p class="normal">“Ah! Ben her şeyi ayarladım. Ben öldüğümde anahtarı bulabilecekler, sadece o zaman.” Vance başka bir soru sormadı, hep birlikte odadan çıktık. Bu görüşmeyi niye yaptığımızı anlamamıştım, kadın bize yardımcı olacak hiçbir şey söylememişti. Merdivenleri inip misafir odasına giderken bu görüşmenin son derece gereksiz olduğu konusunda fikrim netleşmişti. Markham da benim hissettiklerimi düşünmüş olmalı ki yalnız kaldığımızda ilk sorusu: “Bu zavallı kadını yeniden niye rahatsız ettik ki? Ejderhâ konusundaki saçmalamalarının bize hiçbir faydasının olmayacağı zaten ortadaydı!” oldu.</p>

  <p class="normal">“Bundan o kadar emin değilim, eski dostum.” Vance bir sandalyeye oturmuş, bacaklarını uzatmış tavana bakıyordu. “Bu vakanın gizemini çözecek anahtarın bu kadının elinde olduğunu düşünüyorum. Havuzda yaşayan ejderhâ halüsinasyonlarına rağmen, o oldukça kurnaz bir kadın. Kesinlikle söylediğinden daha fazla şey biliyor. Ayrıca unutma, odası tam olarak havuza ve East Road’a bakıyor. Montegue’nun cesedini bir çukurda bulduğumuzu söylediğimde en küçük bir üzüntü ifadesi dahi göstermedi. Ayrıca fikrime göre, bu kadın dengesiz aklının yarattığı tüm ejderhâ yanılsamalarına rağmen, bu ejderhâ hikâyesini kendi inançlarının da ötesine taşıyor. Sanki bu hurafeyi abartarak, derinlerde bir yerde fark ettiği bazı şeyleri bastırmak için bir savunma mekanizması kurmuş gibi.”</p>

  <p class="normal">Markham düşünceli bir şekilde kafa salladı. “Ne demek istediğini anlıyorum. Buna benzer bir şeyi şu ejderhâ seremonisinden bahsederken ben de hissettim. Ejderhâya duyduğu güçlü inanç, ona bir liman olmuş gibi.”</p>

  <p class="normal">“Ah! Evet. Ejderhânın havuzda yaşadığına, Stammlar’ı düşmanlarından koruduğuna inandığı çok açık. Ancak bu inancın içine başka bir şeyler karışmış olmalı -insana dair, gizli bir şeyler-... Merak ediyorum...” Vance’ın sesi burada kesildi, uzunca bir süre sandalyesine gömülüp, düşünceli bir şekilde sigarasını çekiştirdi.</p>

  <p class="normal">Markham yerinde huzursuzca kıpırdandı. “Neden kadınla konuşurken konuyu mozolenin anahtarına getirdin?</p>

  <p class="normal">“Belirgin bir nedenim yok,” dedi Vance açıkça, oysa yüzünde oldukça düşünceli bir ifade vardı. “Belki de mozolenin yerinin, havuzda ayak izlerini bulduğumuz sığ tarafa yakın olması beni etkilemiştir.”</p>

  <p class="normal">Ayağa kalktı, bir süre sigarasının külünü inceledi. “O mozole bende merak uyandırıyor. Son derece stratejik bir yerde. Orası sanki bir şeklin tepe noktası gibi.”</p>

  <p class="normal">“Neyin tepe noktası?” Markham sinirlenmişti. “Elimizdeki kanıtlara göre, hiç kimse havuzun o sığ kıyısından dışarı çıkmamış. Ayrıca cesedi oraya göre oldukça uzakta bulduk, bir çukurun dibine atılmış bir halde.”</p>

  <p class="normal">Vance derin bir iç çekti. “Senin mantığınla yarışamam Markham. Bu son derece gereksiz olur. Bu mozolenin hiçbir açıklaması yok... Sadece,” hevesli bir sesle devam etti. “Başka bir yere yapılmış olmasını dilerdim. Bulunduğu yer beni çok rahatsız ediyor. Yeri, anlıyorsun ya, neredeyse havuzla East Road’a açılan kapının tam ortasında. Bu hat havuzun sığ tarafı boyunca ilerliyor.”</p>

  <p class="normal">“Saçmalıyorsun,” dedi Markham, öfkeli bir sesle. “Bu gidişle izafiyet kuramından, ışığın bükülmesinden falan da bahsedeceksin sanırım.”</p>

  <p class="normal">“Sevgili Markham, sevgili dostum!” Vance sigarasını fırlatıp yeniden döndü. “Uzayla ilgili okumalarımı tamamlayalı çok oldu. Ben burada mitolojiden bahsediyorum. Fizik kuralları nerede kaybolur, yer altı canavarları nerelerde ortaya çıkar. Biraz çocuk gibi düşünmeye çalışıyorum, anlıyor musun?”</p>

  <p class="normal">Markham Vance’a şaşırmış, tuhaf bakışlarla bir göz attı. Ne zaman Vance bu hafif alaycı, şakacı tavrı takınsa, bunun hep tek bir anlamı olurdu: Zihnini meşgul eden sorunlardan birini aydınlatmaya yaklaşmak. Gizemi aydınlatacak bir ışık yakaladığını düşündüğünde en başta zihninin tamamını buna vermeyip bunu aklından uzak tutmaya çalışırdı. Markham bunu fark etmişti, anlayışlı bir ifadeyle gülümsedi. “Peki, sen,” diye sordu, “şimdi soruşturmaya devam etmek mi istiyorsun, yoksa Adli Tabip’in Montegue’nun cesedini muayene etmesini mi bekleyeceksin?”</p>

  <p class="normal">“Aslında şu anda yapmak istediğim çok şey var. Leland’a bir iki soru sormak istiyorum. Genç Tatum’la kısa bir görüşme yapmak da var aklımda. Ayrıca bir an önce Stamm’ın tropik balık koleksiyonunu da görmek istiyorum. Ne karmaşa ama değil mi?”</p>

  <p class="normal">Markham bıkkın bir ifadeyle ona baktı, yumruğunu kızgınca havaya kaldırarak, “Peki, ilk olarak hangisi?” diye sordu.</p>

  <p class="normal">Vance ayağa kalkarak gerindi. “Leland. Bu adam bir sürü bilgiyle, ilginç önerilerle dolu.” Heath aceleyle ayağa kalkıp adamı getirmeye koştu. Leland misafir odasına girdiğinde yüzünde hafif şaşkın bir ifade vardı. “Greeff ile Tatum az önce birbirlerine girdiler,” dedi. “Her ikisi de birbirini Montegue’nun kayboluşundan sorumlu olmakla suçladı. Sonra Tatum Greeff’i o gece Monty’i havuzda ararken samimi olmamakla itham etti. Ne demek istediğini anlamadım ama Greeff çok sinirlendi, araya Doktor’la ben girip de zorla odadan çıkarmasaydık daha da kötü şeyler olabilirdi.”</p>

  <p class="normal">“Bu oldukça önemli işte,” diye mırıldandı Vance. “Bu arada Bay Stamm’la Greeff aralarındaki anlaşmazlığı çözebildiler mi?”</p>

  <p class="normal">“Korkarım hayır. Tüm gün boyunca araları limoniydi. Stamm Greeff’e söylediği şeylerin olayın etkisiyle sinirlerinin çok bozulmasından kaynaklandığını söyledi, diğeri de ona inanmış gibi yaptı. Açıkçası onların arasındaki ilişkiyi anlayamıyorum. Bazen Greeff’in elinde Stamm’la ilgili bir şeyler olduğunu, Stamm’ın ondan korktuğunu düşünüyorum. Tabiî böyle düşünmek için belirli bir nedenim yok.”</p>

  <p class="normal">Vance pencereye doğru ilerledi, dışarıdaki parlak güne bakmaya başladı. Yüzünü dönmeden, “acaba,” diye sordu, “Bayan Stamm’ın Greeff hakkındaki hislerini biliyor musunuz?”</p>

  <p class="normal">Leland yüzünde hafif bir şaşkınlık ifadesiyle Vance’ın sırtına bakıyordu. “Bayan Stamm Greeff’i sevmez. Daha bir ay önce onu Stamm’a şikâyet ettiğini duydum.”</p>

  <p class="normal">“Sizce Greeff’i Stammlar’ın düşmanlarından biri olarak mı görüyor?”</p>

  <p class="normal">“Şüphesiz. Onunla ilgili fikri benim anlayamadığım bir önyargıya dayalı gibi. Gerçi o çok fazla şey bilir, bu nedenle bence onun gözünde evdeki tüm misafirler az biraz şüpheli durumda.”</p>

  <p class="normal">Vance yavaşça pencereden döndü, yeniden şömineye doğru ilerledi. “Greeff’le devam edersek,” dedi, “size göre, havuzda Montegue’yu ararken dikkatinizi çeken tuhaf bir şey oldu mu?”</p>

  <p class="normal">Leland bu soruya şaşırarak cevap vermeye çalıştı: “Açıkçası çok bir şey söyleyemem. İlk önce ben daldım, Greeff ile Tatum ise beni takip ettiler... Bu iş belki on dakika kadar sürdü.”</p>

  <p class="normal">“Bu arada Greeff daima herkesin gözü önünde miydi dersiniz?”</p>

  <p class="normal">Leland’ın yüzü daha da şaşkınlaştı. “Hayır, değildi.” Sonra birdenbire ciddileşerek devam etti. “Bir ya da iki kez daldıktan sonra, daha önce söylediğim gibi havuzun sığ tarafına yüzüp tepeliğin eteklerinde bir müddet kaldı. Bana oradan seslendiğini hatırlıyorum, hiçbir şey bulamadığını söylemişti. Tatum bunu hatırlamış olmalı ki bu nedenle Montegue’nun kaybolmasında Greeff’in parmağı olduğunu düşünüyor galiba.” Adam biraz duraksadı, kafasından sanki onu rahatsız eden bir düşünceyi atmak ister gibi hafifçe kafasını sallayarak devam etti. “Bence Tatum yanılıyor. Greeff iyi bir yüzücü değildir. Bana göre o tarafa gitmesinin tek nedeni o tarafın kayalık yüzünden sığ olması. O durumdaki bir adam için bu çok normal.”</p>

  <p class="normal">“Greeff havuzun bu tarafına geçtikten ne kadar zaman sonra size bir şey bulamadığını söylemek için seslendi?</p>

  <p class="normal">Leland duraksadı. “Tam olarak hatırlamıyorum. Çok üzgündüm, olayların sırasını hatırlamakta zorluk çekiyorum. Hatırladığım tek şey, ben aramayı bıraktığımda, Greeff benim hemen arkamdan havuzdan çıktı. Bu arada Tatum zaten havuzdan ilk çıkandı. O da o gece çok içmişti, bu yüzden performansı pek yerinde değildi. Oldukça bitkin düşmüştü.”</p>

  <p class="normal">“Tatum havuzun karşı kıyısına hiç yüzmedi değil mi?</p>

  <p class="normal">“Ah! Hayır. İkimiz sürekli birbirimizi suyun altında fark ediyorduk. Bunu ona da söylemeliyim; genç Tatum Montegue’yu bulabilmek için elinden gelen her şeyi yaptı.”</p>

  <p class="normal">“Ben de Tatum’la görüşmek için sabırsızlanıyorum. Henüz tanışmadığımızı biliyorsunuz değil mi? Söyledikleriniz beni onun hakkında oldukça meraklandırdı, bu görüşmeyi daha fazla ertelemek istemiyorum. Hele son olanlardan sonra... Greeff’le kavga ediyor ama neden? Bu çok ilgi çekici. Greeff kesinlikle bu evdeki “persona grata”-istenmeyen adam. Hiç kimse sevmiyor. Ne yazık... Zavallı adam...” Vance, oturup yeni bir sigara yaktı. Leland hiçbir şey söylemeden merakla izliyordu. Vance bir süre sessizlikten sonra aniden sordu: “Mozolenin anahtarıyla ilgili ne biliyorsunuz?”</p>

  <p class="normal">Açıkçası ben Leland’ın bu soruya şaşırmasını beklemiştim ama yüz ifadesinde herhangi bir değişiklik oluşmadı. Vance’ın garipliklerine o da alışmış olmalıydı. “Onun hakkında hiçbir şey bilmiyorum,” dedi. “Sadece Stamm’ın bana söyledikleri... Yıllar önce anahtar kaybolmuş; Bayan Stamm anahtarı kendisinin sakladığını iddia ediyor. O anahtarı yıllardır hiç görmedim.”</p>

  <p class="normal">“Ah! Demek ki bir zamanlar gördünüz, öyle değil mi? Yeniden görseniz tanırsınız?”</p>

  <p class="normal">“Evet, anahtar pek öyle unutulur bir şey değildi. Anahtarın tepesi, bir Japon tasarımını andırır şekilde işlemeliydi. Ayrıca oldukça uzundu, hemen hemen on beş santim kadar, üzerine büyük bir ‘S’ harfi işlenmişti. Eskiden anahtar daima Joshua Stamm’ın çalışma masasının arkasındaki çengelde asılı dururdu... Şu an nerede olduğunu Bayan Stamm belki biliyordur, belki de bilmiyordur. Bu o kadar önemli mi?”</p>

  <p class="normal">“Umarım değildir,” diye mırıldandı Vance. “Yardımlarınız için size minnettarım. Bildiğiniz gibi Adli Tabip yolda, buraya geliyor. Eğer o gelmeden Tatum’la kısa bir sohbet edebilirsem çok memnun olacağım. Acaba ona buraya gelmesini söyleyebilir misiniz?”</p>

  <p class="normal">“Yardımcı olabilmekten çok memnunum.” Leland, başıyla hepimizi selamlayıp odadan çıktı.</p>
</body>
</html>
