<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ejder</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">BÖLÜM 3<br class="chapter"/>
  <br class="chapter"/>
  HAVUZDAN GELEN SES</h1>

  <p class="normal2">&nbsp;</p>

  <p class="normal2">(12 Ağustos Pazar, 01.15)</p>

  <p class="normal">Leland, Ruby Steele’in kendisini suçlamaları sırasında, istifini hiç bozmadan sakince sigarasını içip kadını seyretmişti. Kadının suçlamalarından en küçük bir rahatsızlık bile duymamış gibiydi, odadan çıktıktan sonra Vance’a bakarak bezgin bir ifadeyle gülümsedi. “Şimdi anlıyor musunuz?” dedi, sesinde bir kinayeyle. “Neden polise telefon ettim, gelmeniz için bu kadar ısrar ettim?”</p>

  <p class="normal">Vance umursamazca süzmeye devam etti. “Montegue’nun başına gelenlerden sorumlu tutulmak istemeyip bizi aradınız, bunu mu söylemek istiyorsunuz?”</p>

  <p class="normal">“Tam olarak değil. Tabiî ki ortalıkta bazı dedikodular döneceğini biliyor, bunların bir an önce açıklığa kavuşmasını istiyordum. Yine de demin burada yaşadığımız gibi bir sahne yaşanacağını ön görmemiştim. Aslında söylememe bile gerek yok ama Bayan Steele’in tüm anlattıkları histerik bir kadının saçmalamalarından başka bir şey değil. Söylediklerinde doğru bir şey var, onun da yarısı doğru. Annem Algonkian Kızılderilileri’nden Prenses Beyaz Yıldız, soylu ve gururlu bir kadındı. Küçük yaşlarında kendi insanlarından koparılıp güneyde yetiştirilmiş. Babam ise eski, köklü bir New York ailesinden, mimardı. İkisi de artık yaşamıyor.”</p>

  <p class="normal">“Siz burada mı doğdunuz?”</p>

  <p class="normal">“Evet, ben Inwood’da doğdum. Burası eski bir Kızılderili köyü olan Shorakapkok’un bağlı olduğu bir bölge. Tabiî doğduğum ev artık yok. Ben ise hâlâ burada yaşıyorum, çünkü buraları çok seviyorum. Burada, Avrupa’ya eğitim için gitmeden önce ailemle yaşadığım pek çok güzel anım var.”</p>

  <p class="normal">“Görür görmez sizde Kızılderili kanı olabileceğinden şüphelenmiştim,” dedi Vance, sesinde herhangi bir duygu ifadesi bulunmaksızın. Sonra bacaklarını uzattı, sigarasından derin bir nefes aldı. “Bunları şimdilik bir kenara bırakalım Bay Leland. Lütfen bize bu akşamki trajediye yol açan olaylardan bahsedin. Yanılmıyorsam Montegue’nun yüzmeyi bizzat kendisinin önerdiğini söylemiştiniz, değil mi?”</p>

  <p class="normal">“Evet, öyle,” Leland masanın yanındaki sandalyelerden birini çekip oturdu. “Akşam yemeğini saat 19.30 gibi yedik. Yemekten önce çok miktarda kokteyl tüketilmişti. Yemek sırasındaysa Stamm bazı eski şarapları ikram ettirdi. Kahveler içildikten sonra brendi ve yeniden şarap servisi yapıldı. Sanırım herkes aşırı derecede içmişti. Bildiğiniz gibi hava yağmurlu olduğu için hiçbirimiz dışarıya çıkamıyorduk. Bu nedenle yemekten sonra kütüphaneye gittik, yeniden içki içildi. Bu kez İskoç viskisi. Biraz müzik dinledik. Genç Tatum piyano çaldı, Bayan Steele şarkı söylediyse de bu çok uzun sürmedi; içki tesirini göstermeye başladı. Kimse yerinde duramıyordu.”</p>

  <p class="normal">“Peki, ya Stamm?”</p>

  <p class="normal">“Neredeyse en fazla sarhoş olan Stamm’dı. Alkol alırken pek çok kez gördüm, bu konuda özellikle pek aşırıya kaçmazdı. Onu çok nadir bu kadar sarhoş gördüm. Sek viski içiyordu, şişeyi yarıladığı sırada uyarmaya çalıştım ama laftan anlamaz bir hale gelmişti bile. Uyardığımda öfkelenip içmeyi bıraktı. Saat 22.00’a doğru hiç kimseyi umursamadan yeniden içmeye başladı. Kızkardeşi de ona engel olmaya çalıştıysa da sözünü dinletemeyip, kendi haline bıraktı.”</p>

  <p class="normal">“Tam olarak saat kaçta yüzmeye çıktınız?”</p>

  <p class="normal">“Tam olarak zamanını bilmiyorum ama saat 22.00’dan kısa bir süre sonra. Yağmur hemen hemen o saatlerde dinmişti. Yağmurun dinmesiyle Montegue ile Bernice terasa çıktılar. Çok kalmayıp hemen içeri döndüler. Montegue herkese üstümüzü değiştirip yüzmeyi önerdi. Stamm hariç herkes bu öneriyi sevinçle kabul etti. Stamm o sıralar artık herhangi bir şey duyabilecek ya da yapabilecek durumda değildi. Bernice ile Montegue suyun iyi geleceğini düşünerek onu zorlamaya çalıştılar. Stamm ise ağzını bozarak Trainor’dan bir şişe daha viski istedi.”</p>

  <p class="normal">“Trainor?”</p>

  <p class="normal">“Trainor, uşağın adı. Stamm oldukça sarhoş, aciz durumdaydı. Bu nedenle herkese onu yalnız bırakmalarını söyledim. Hep birlikte havuzun yanındaki soyunma kabinlerine gittik. Ben evin giriş kısmındaki küçük antreye gidip, havuzun çevresindeki ışıkları yaktım. Kabinlerden mayosunu giymiş bir halde ilk çıkan Montegue oldu ama hepimiz bir iki dakika içerisinde giyinmiş, havuza girmeye hazırdık... Sonra o müthiş olay oldu.”</p>

  <p class="normal">“Bir dakika Bay Leland,” dedi Vance, yerinden doğrulup sigarasının külünü şömineye silkerken. “Montegue havuza giren ilk kişi miydi?”</p>

  <p class="normal">“Evet. Biz soyunma kabinlerinden çıktığımızda, o tramplene tırmanmış poz kesiyordu. Genellikle kendisini beğenen, bedeniyle böbürlenmekten hoşlanan biriydi, bu nedenle herkesten önce tramplene çıkıp atlamak için hepimizin dikkatinin üzerinde toplanmasını beklemesi kimseye tuhaf gelmedi.”</p>

  <p class="normal">“Peki, ya sonra?”</p>

  <p class="normal">“Suya zamanlaması son derece iyi yapılmış, güzel bir atlayış yaptı. Doğal olarak dalıştan sonra hepimiz yüzeye çıkmasını bekledik. Ne kadar beklediğimizi tam olarak söyleyemeyeceğim, makul bir süre, muhtemelen bir dakikadan fazla değildir ama bize daha uzun geldi. Sonra Bayan McAdam bir çığlık attı, ardından hepimiz aynı anda havuzun kıyısına doğru koşup her köşesini dikkatle taramaya başladık. Adamı yüzeyde göremeyince ters giden bir şeyler olduğunu artık hepimiz anlamıştık. Kimse suyun altında bu kadar uzun süre kalamazdı. Bayan Stamm koluma yapıştı ama onu ittirip tramplene koşarak tam Montegue’nun atlayışını yaptığı yere denk getirmeye çalıştığım bir sıçramayla suya daldım.”</p>

  <p class="normal">Leland dudaklarını sıktı, gözleri olayı tekrar yaşıyormuşçasına dalgındı. “Dibe doğru yüzdüm. Neredeyse havuzun dibine kadar yüzdüm, becerebildiğim kadar dibi taradım. Nefesim kesildiğinde yüzeye çıkıp, nefes alıp yeniden, yeniden daldım. Bir ara altımda bir adam fark ettim. Bir an Montegue sandım ama arama işine yardım eden Tatum’muş. O da Montegue’yu bulmak için çok çabaladı. Greeff de öyle, becerebildiği kadarıyla yardımcı olmaya çalıştı ki adam zaten yüzme konusunda pek iyi sayılmaz. Hiçbir sonuç elde edemedik. En az yirmi dakika boyunca adamı bulmak için çabalayıp durduk, sonuç nafileydi. Sonra aramayı bıraktık...”</p>

  <p class="normal">“Peki, siz bu anlattıklarınız yaşanırken tam olarak ne hissediyordunuz?” Vance, Leland’a bakmıyordu. “O anda herhangi bir şüpheli durum var mıydı sizce?”</p>

  <p class="normal">Leland duraksadı, sanki olay sırasında hissettiklerini tekrar yaşamaya çalışıyormuş gibi dudaklarını kemirdi. Bir müddet sonra cevap verdi: “O an tam olarak ne hissettiğimi hatırlayamıyorum. Kesinlikle şaşkındım. Yine de aklımın gerisinde bir yerlerde bir şeyin beni rahatsız ettiğini hatırlıyorum. O anki içgüdülerim bana hemen telefona gidip polis çağırmamı söylüyordu. Olayın gerçekleşme şeklinden hiç hoşlanmamıştım, bana olağandışı bir şeyler oluyormuş gibi geldi... Belki de...” Gözlerini dalgın bir bakışla tavana doğru kaldırarak devam etti. “Belki de bilinçaltım, Ejder Havuzu ile ilgili çocukluğumdan beri duyduğum onca hikâyenin etkisiyle alarma geçti, bilemiyorum...”</p>

  <p class="normal">“Ah! Evet... Oldukça romantik bir eski efsane,” diye mırıldandı Vance, sesinde hissedilen alaycı bir ifadeyle. “Benim aslında bilmek istediğim, olay esnasında kadınlar ne yapıyordu? Havuzdaki kahramanca çabanız sona erip havuzun kenarına, kadınların yanına çıktığınızda onları gözlemleme şansınız oldu mu?”</p>

  <p class="normal">“Kadınlar mı?” Leland’ın sesinden bu soruya şaşırdığı belli oluyordu. Sonra birden anladığını belli eden bakışlarla Vance’a bakarak: “Ah! Anladım. Kadınların olaya nasıl tepki verdiklerini öğrenmek istiyorsunuz... Eee, Bayan Stamm havuzun kenarında, iki büklüm olmuş, elleri yüzünde hıçkırıyordu. Benim havuzdan çıktığımı, ya da başka bir şeyi görebilecek durumda olduğunu sanmıyorum. Sadece bir şeylerden çok korkmuş olduğunu düşündüğümü hatırlıyorum. Bayan Steele, Bernice’e yakın bir yerde, kolları göğsünde trajik bir şekilde dua edermiş gibi çaprazlanmış, kafası hafif geride gökyüzüne bakarak dikiliyordu...”</p>

  <p class="normal">“Anlattıklarınız, Bayan Steele’i, Aulis’deki Iphigeneia rolüne çıkmış gibi gözümde canlandırmamı sağladı... Devam edin, peki, ya Bayan McAdam?”</p>

  <p class="normal">“Onunla ilgili tuhaf bir şey aklımda kalmış,” Leland piposunu çekiştirerek devam etti. “Havuzda Montegue’nun belirmemesi üzerine ilk çığlık atanın o olmasına rağmen, havuzdan çıktığımda sanki hiçbir şey olmamış gibi son derece serinkanlı bir şekilde banka oturmuştu. Sanki ortalıkta hiç kimse yokmuş gibi derin bir ilgiyle gözlerini havuzun karşı kıyısına dikmişti. Yanına yaklaşıp ‘bulamadık’ dediğimde, yüzünde yarım bir gülümsemeyle, sert bir ses tonuyla, gözlerini baktığı taraftan ayırmadan, “öyleyse, öyledir.” dedi.</p>

  <p class="normal">Vance pek etkilenmiş gibi görünmüyordu. “Sonra eve gelip polisi aradınız?”</p>

  <p class="normal">“Olabildiğince hızlı. Diğerlerine giyinmelerini, odalarına çıkıp orada beklemelerini söyledim. Sonra eve dönüp hızlıca polisi aradım, sonra soyunma kabinine gidip üzerimi değiştirdim.”</p>

  <p class="normal">“Stamm için doktor çağıran kimdi?”</p>

  <p class="normal">“Bendim. Telefon etmek için eve girdiğim ilk sefer, kütüphaneye uğrama fırsatım olmadı. Üzerimi değiştirip eve dönünce ilk işim Stamm’a bir göz atmak oldu. Açıkçası olaylara el atabilecek kadar kendine gelmiş olmasını umut ediyordum. Fakat maalesef, tamamen bilinçsiz bir haldeydi, yakınındaki sehpanın üstünde boş bir viski şişesi daha duruyordu. Kendine getirmeye çalıştım ama başaramadım.”</p>

  <p class="normal">Leland emin olmayan bir tavırla duraksadı, sonra devam etti: “Stamm’ı daha önce pek çok tuhaf durumda görmeme rağmen, hiç bu akşamki kadar alkol denizinde boğulmak üzere görmemiştim. Bu nedenle panikledim, çok zor nefes alıyordu, rengi berbattı. Bernice odaya girip o halde görünce ‘Aman tanrım, o da ölmüş!’ diyerek ben daha tutamadan düşüp bayıldı. Onu takdir edilecek bir soğukkanlılıkla ortalıkta dolanan Bayan McAdam’a emanet edip, hemen Doktor Holliday’i aramak üzere telefona koşturdum. Bu adam, uzun yıllardır Stamm ailesinin doktorluğunu yapmaktadır, 207. Cadde’de yaşar. Şans eseri evdeymiş de hızlıca buraya gelebildi.”</p>

  <p class="normal">Bu sırada evin girişindeki antrenin kapısı kapandı, misafir odasına yaklaşan ağır ayak sesleri duyuldu. Dedektif Hennesey, yüzünde şaşkın ve heyecanlı bir ifadeyle kapıda belirdi. Markham’ı saygıda kusur etmeden hızlıca selamlayıp Çavuş’a dönerek: “Havuzda bir şeyler oldu. Bana söylediğiniz gibi tramplenin bulunduğu duvarda, puromu içip nöbet tutarken, karşıdaki kayalıktan gelen tuhaf bir ses duyuldu. Ses artarak devam ederken çok kısa bir süre sonra havuza düşen bir şeyin sesini duydum. Sanki havuza bir ton tuğla dökülüyormuş gibi gelen bir ses... Başka bir şey olacak mı diye birkaç dakika bekledim, sonra buraya gelip durumu size haber vermenin iyi olacağını düşündüm.”</p>

  <p class="normal">“Peki, bir şey görebildin mi?” diye sordu Heath, yırtıcı bir sesle.</p>

  <p class="normal">“Ne yazık ki hiçbir şey, Çavuş,” Hennesey bir yazıklanmayla konuşuyordu. “Biliyorsun kayalığın o taraf çok karanlık, ben de filtreli duvara kadar gidemedim, çünkü sen bana havuzun o tarafından uzak durmamı söylemiştin.”</p>

  <p class="normal">Çavuş, Markham’a açıklama yaparak: “Havuzun o tarafından uzak durmasını söyledim, çünkü yarın gün ışığında o tarafta yeniden bir ayak izi kontrolü yapmak istiyorum.” Sonra yeniden Hennesey’e döndü, “duyduğun sesin ne olduğunu düşünüyorsun?”</p>

  <p class="normal">“Ben hiç bir şey düşünmüyorum,” diyerek tersledi Hennesey. “Ne duyduysam, onu anlatıyorum.”</p>

  <p class="normal">Leland ayağa kalktı, Çavuş’a doğru bir adım atarak: “Eğer izin verirseniz, bu adamın havuzda duyduğu sesin ne olduğunu size açıklayabilirim sanırım. Tepeyi oluşturan kaya pek çok parçadan oluşuyor, aşırı yağmur yağdığında parçalar gevşiyor. Uzun zamandır o kayalardan bir kısmının yuvarlanıp aşağı düşerek havuzdaki birilerine zarar vermesinden endişe ediyorduk. Daha bu sabah Stamm’la ben kayalığın tepesine çıkıp taşların durumunu kontrol ettik. Hatta birini kaldırarak yerine yerleştirmeye çalıştık ama başaramadık. Sanırım havuzdan gelen ses bu kayalardan birinin yuvarlanıp havuza düşmesiyle oluşan bir sesti.”</p>

  <p class="normal">Vance kafasını sallayarak, “en azından bu açıklama mantıklı bir şeyler içeriyor,” dedi, neşeli bir sesle.</p>

  <p class="normal">“Belki de haklısınızdır Bay Vance,” dedi Heath, gönülsüzce. Hennesey’in hikâyesi onu rahatsız etmişti. “Sadece böyle bir şeyin niye özellikle bu akşama rastladığını bilmek isterdim.”</p>

  <p class="normal">“Bay Leland’ın bize söylediği gibi, bu sabah Stamm’la birlikte taşı yerinden oynatmışlar, yoksa dün sabah mı demeliydim? Muhtemelen taşı kıpırdatmaları durduğu yeri iyice gevşetmiştir, bir de akşamki sağanak yağmuru eklersek, sonuç anormal sayılmaz.” Heath bir dakika kadar purosunu çiğnedikten sonra, Hennesey’e eliyle çıkabilirsin işareti yaparak: “İşinin başına dön artık. Eğer havuzda yeni bir şey olursa, hemen buraya gelip bildir.” Hennesey, hayal kırıklığına uğramış bir halde, isteksizce odadan çıktı.</p>

  <p class="normal">Markham, tüm bu olup biten sırasında can sıkıntısını bastırmaya çalışarak sessizliğini korumuştu. Bir tek Vance’ın soruları sırasında konuyla ilgili olduğunu belli etmişti, Hennesey odadan çıktıktan sonra ayağa kalkarak, “evet, şimdi ne düşünüyorsun bakalım Vance?” Rahatsızlığını belli eden bir ses tonuyla devam etti: “Olay oldukça normal görünüyor. Tabiî açıklanması gereken bazı şeyler olduğunu reddedemeyiz ama bu evin havası ortamı daha da gerginleştiriyor. Herkesin sinirleri tepesinde, bence şimdi yapılacak en iyi şey evlerimize gidip, bu akşam burada olup bitenin başında Çavuş’u bırakarak, işleri bildiği yöntemle ele almasına izin vermek. Montegue büyük ihtimalle ölmüş. Herkesin gözü önünde kendi isteğiyle yüzmeye karar verip bu kadar şahidin önünde suya atladığına göre, ölümünde bir kasıt olduğunu nasıl düşünebiliriz ki?”</p>

  <p class="normal">“Sevgili Markham,” diyerek ona karşı çıktı Vance. “Sen tamamen mantıki sınırlarla düşünüyorsun. Tabiî senin konumundaki biri için bu son derece normal. Ancak dünya sadece mantık çevresinde dönmüyor. Aslında ben kesinlikle biraz hissi olmaktan yanayım. Bir düşünsene, eğer tüm insanlar safi mantıktan ibaret olsaydı, insanlık ne kadar muhteşem sanat eserlerinden mahrum kalırdı. Mesela Odessa, İlahi Komedya, efsanevi Yunan mitolojisi...”</p>

  <p class="normal">“Tüm bunlarla ne demeye çalışıyorsun?” diyerek öfkeli bir sesle böldü Markham.</p>

  <p class="normal">Vance, karşısındakini çileden çıkaran bir gülümsemeyle: “Demek istiyorum ki doktorla, sevgili ev sahibimizin durumu hakkında bir görüşme yapalım.”</p>

  <p class="normal">“Stamm’ın olup bitenle ne ilgisi olabilir ki?” diye karşı çıktı Markham, “burada neler olup bittiğinden haberi bile yok!”</p>

  <p class="normal">Heath sabırsızca ayağa kalkıp kapıya doğru ilerlerken, “ben hemen doktoru çağırayım,” dedi aceleyle. Birkaç dakika sonra gri saçları Vandyke tarzı kesilmiş orta yaşın üstünde bir adamla geri döndü. Adamın üzerinde eski moda, kendisine oldukça bol gelen bir takım elbise vardı. Oldukça iri yarı, hantal tavırlı bir adamdı ama yüzündeki ifade insana güven veriyordu.</p>

  <p class="normal">Vance ayağa kalktı ve doktoru selamlayıp burada bulunma nedenimize dair adamı kısaca bilgilendirdi. Sonra da: “Bay Leland bize bu akşam Bay Stamm’ın içinde bulunduğu talihsiz durum hakkında bilgi verdi, sizi durumunun nasıl olduğunu anlamak için rahatsız ettik.”</p>

  <p class="normal">“Yavaş yavaş normal haline dönüyor,” diye soruyu yanıtladı doktor, biraz duraksayarak devam etti: “Bay Leland size Bay Stamm’ın durumundan bahsettiğine göre, hastamla ilgili herhangi bir etik ilkesini çiğnememe gerek kalmadan sorunuzu yanıtlayabilirim. Buraya geldiğimde Bay Stamm tamamen bilinçsizdi. Nabzı oldukça yavaş atıyordu, soluk alışı belli belirsizdi. Akşam yemeğinden beri aşırı oranda alkol aldığını öğrenince ona hemen bir doz apomorfin verdim. İlaç midesini boşaltmasını sağladığı için normal uykusuna geçti. Çok fazla miktarda alkol almış, bu şimdiye kadar karşılaştığım en şiddetli alkol komasıydı. Şu anda yavaş yavaş bilinci yerine gelmeye başladı, bir hemşire çağırmak üzere telefon etmeye giderken bu bey –Heath’i işaret ederek- gelip beni burada beklediğinizi haber verdi.”</p>

  <p class="normal">Vance anlayışlı bir ifadeyle kafasını salladı. “Bay Stamm’la hemen görüşmemiz mümkün mü acaba?”</p>

  <p class="normal">“Bir süre sonra, belki. Evet, yavaş yavaş kendine geliyor ama bir an önce odasına taşıtmalıyım, belki sonra görebilirsiniz. Fakat anlayışla karşılamalısınız,” diyerek ekledi, “oldukça bitkin, zayıf düşmüş durumda.”</p>

  <p class="normal">Vance mırıldanarak teşekkürlerini iletti. “Onu görmek için uygun zamanda bize haber verir misiniz lütfen?”</p>

  <p class="normal">Doktor kabul ettiğini belirtircesine kafasını salladı. “Tabiî ki,” diyerek odadan çıkmak için kapıya doğru yöneldi.</p>

  <p class="normal">“Biz de bu arada,” diyerek atıldı Vance, “Bayan Bernice ile kısa bir görüşme yapabiliriz, sanırım. Çavuş lütfen genç bayanı buraya çağırabilir misin?”</p>

  <p class="normal">“Bir dakika lütfen,” doktor kapıdan döndü. “Rica ederim Bayan Stamm’ı şu anda rahatsız etmeyin beyler. Buraya geldiğimde genç kız olup bitenler nedeniyle bir sinir krizinin eşiğindeydi. Bu nedenle ona bir miktar yatıştırıcı verip odasına yolladım. Şu an faciayla ilgili hiçbir soruya cevap verebilecek durumda değil. Belki yarın size yardımcı olabilir.”</p>

  <p class="normal">“Hiç sorun değil,” diyerek yanıtladı Vance, “yarın bizim için de uygun.”</p>

  <p class="normal">Doktor ağır ağır hole doğru ilerledi, kısa bir süre sonra telefonu çeviren sesini duyduk.</p>
</body>
</html>
