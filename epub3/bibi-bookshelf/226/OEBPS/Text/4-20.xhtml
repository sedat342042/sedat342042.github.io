<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>4-20</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">      </p>
			<p class="arabaslik_orta" id="_idParaDest-19">ON BİRİNCİ BÖLÜM</p>
			<p class="alt">Don Quijote’yle keçi çobanları arasında geçenlere dair</p>
			<p class="paragraf">Keçi çobanları kendisini candan karşıladılar; Sancho, Rocinante’yle eşeğini elinden geldiğince yerleştirdikten sonra, ateşteki iri bir tencerede kaynayan keçi etinin kokusuna seyirtti. Ona kalsa, o anda tencereden mideye aktaracak kıvamda olup olmadığına bakardı, ama yapmadı; çünkü çobanlar eti ateşten alıp yere koyun postu serdikten sonra, alelacele bir kır sofrası hazırladılar ve büyük bir iyi niyetle, ikisini, yemeklerini paylaşmaya davet ettiler. Ağıldaki altı adamın hepsi halka halinde postların çevresine oturdular; ama önce, köylü misafirperverlikleriyle Don Quijote’ye, ters çevirdikleri bir yem teknesinin üstüne oturmasını rica ettiler. Don Quijote oturdu; Sancho boynuzdan yapılma kadehini doldurmak üzere ayakta kaldı. Efendisi onu ayakta görünce dedi ki:</p>
			<p class="paragraf">“Sancho, gezgin şövalyeliğin meziyetlerini ve herhangi bir mertebesinde hizmet verenlerin ne kadar kısa sürede dünyanın saygısını kazandıklarını görmen için, bu iyi insanların arasına, yanıma oturmanı istiyorum; efendin ve senyörün olan benimle eşit olmanı, aynı tabaktan yiyip aynı kaptan içmeni istiyorum. Çünkü aşk için söylenen, gezgin şövalyelik için de söylenebilir: O, her şeyi eşit kılar.”</p>
			<p class="paragraf">“Çok teşekkür ederim,” dedi Sancho, “ama zat-ı âlinize şunu söyleyebilirim ki, yiyecek bol olduktan sonra, ben ayakta, tek başıma yesem de, bir imparatorun yanında oturmuş kadar iyi, hattâ daha iyi yiyebilirim. Hattâ doğruyu söylemek gerekirse, kendi köşemde, merasimsiz, iltifatsız yediğim şey, ekmekle soğan bile olsa, ağır ağır çiğnemek, az içmek, sık sık temizlenmek, hapşırık tutsa hapşırmamak, öksürük tutsa öksürmemek mecburiyetinde olduğum, yalnızlık ve özgürlüğün beraberinde getirdiği başka şeyleri yapamadığım sofralarda yediğim hindiden çok daha lezzetli gelir bana. Kısacası efendim, zat-ı âlinizin silâhtarı olarak gezgin şövalyeliğe bağlanmamın ve hizmet etmemin karşılığında bana vermek istediğiniz şerefi, benim için daha faydalı olacak şeylere çevirin. Çünkü bu şerefi bana verdiğiniz için, müteşekkir olmakla birlikte, bugünden itibaren, dünyanın sonuna kadar ondan vazgeçiyorum.”</p>
			<p class="paragraf">“Bütün bunlara rağmen, oturman lâzım; çünkü kendini alçaltanı Tanrı yüceltir.”</p>
			<p class="paragraf">Ve kolundan tutup zorla yanına oturttu.</p>
			<p class="paragraf">Keçi çobanları, bu gezgin şövalye, silâhtar lâflarından bir şey anlamıyorlar, susup yemeklerini yemekle ve büyük bir nezaket ve iştahla kocaman et parçalarını midelerine indiren konuklarını seyretmekle yetiniyorlardı. Etler bittikten sonra, postların üzerine bol miktarda buruşuk fındık döktüler, yanına da taş gibi kaskatı yarım kalıp peynir koydular. Bu arada boynuz boş durmuyor, kuyu kovası gibi bir dolup bir boşalarak öyle hızlı dönüyordu ki, ortada görünen iki tulumdan biri mutlaka boşalmış olmalıydı. Don Quijote midesini iyice doyurduktan sonra, eline bir avuç fındık alıp dikkatle bakarak, şu şekilde konuşmaya başladı:</p>
			<p class="paragraf">“Eskilerin altın çağ dedikleri çağ ne mutlu bir çağmış, ne mutlu yüzyıllarmış. İçinde bulunduğumuz demir çağda bu kadar değerli olan altın, o talihli çağda kolaylıkla bulunabildiği için değil; o çağda yaşayanlar <span class="CharOverride-12">senin</span> ve <span class="CharOverride-12">benim </span>kelimelerini bilmedikleri için. O kutsal çağda her şey ortaktı; günlük besinini elde etmek için, kimsenin, tatlı, olgun meyveleriyle kendisini davet eden sağlam meşelere elini uzatıp koparmaktan başka bir iş yapması gerekmezdi. Olağanüstü bolluktaki duru pınarlar, ırmaklar, insanlara lezzetli, berrak sular sunardı. Kayaların yarıklarında, ağaçların oyuklarında, çalışkan ve becerikli arılar cumhuriyetlerini kurarlar, hiçbir çıkar gütmeden, uzanan her ele, tatlı emeklerinin verimli mahsulünü bağışlarlardı. Ulu mantar meşeleri, hiçbir araç gerece ihtiyaç olmadan, geniş, hafif kabuklarını kendiliğinden, kibarca bırakıverirlerdi; bunlarla, sırf gökyüzünün gazabından korunmak için, kaba kazıklarla destek yapılarak evlerin üstü örtülmeye başlandı. O zamanlar sadece huzur, sadece dostluk, sadece uyum vardı; kıvrık sabanın ağır demiri, henüz ilk anamızın cömert karnını deşmeye cesaret etmemişti. O kendisi, verimli ve geniş göğsünün her yanından, o zamanlar kendisine sahip olan çocuklarını doyuracak, yaşatacak, sevindirecek şeyleri zorlanmadan sunardı. O zamanlar, saf, güzel bakireler vâdiden vâdiye, tepeden tepeye, başları açık, üstlerinde, namus gereği her zaman örtülmesi gerekenden fazla yerlerini örtecek giysilerden başka şey olmadan, gezerlerdi. Süsleri de, şimdikiler gibi, Sur firfiriyle, çeşitli şekillerde çarpıtılmış ipekle allanıp pullanmış süsler değildi; sarmaşıklarla örülmüş birkaç yeşil pıtrak yaprağından oluşurdu; belki de bu süslerle, günümüzde saraylı hanımların, aylaklık meraklarıyla öğrendikleri tuhaf, aşırı icatlarla dolaştıkları kadar gösterişli ve gururlu dolaşırlardı. O zamanlar, ruhun aşkla ilgili kavramları, tıpkı algılandıkları şekilde, basitçe, safça ifade edilir, daha şatafatlı olsun diye yapmacıklı, dolambaçlı lâflar aranmazdı. Gerçeğe ve içtenliğe hile, yalan ve kötülük karışmazdı. Adalet kendi amaçlarını güder, şimdi olduğu gibi çıkar ve iltimas amacıyla bulandırılmaya, lekelenmeye, hırpalanmaya cesaret edilemezdi. Gelişigüzel yargı alışkanlığı, henüz yargıçların kafasına yerleşmemişti, çünkü o zamanlar yargılamaya gerek yoktu, yargılanacak kişi yoktu. Bakireler ve namus, söylediğim gibi, istedikleri yerde, tek başlarına, yabancıların arsızlığı ve şehveti tarafından lekelenme korkusu olmadan, dolaşırlardı; bakireliklerini kendi istek ve iradeleriyle yitirirlerdi. Oysa şimdi, iğrenç çağımızda, hiçbir bakire emniyette değil, Girit labirenti gibi bir labirentin içine kapanıp gizlense bile; çünkü orada, çatlaklardan ya da havadan, lânet olası ısrarın zoruyla aşk hastalığı içine sızar ve inzivada olmasına rağmen mahvına sebep olur. Onların emniyeti için, zaman geçtikçe ve kötülük arttıkça, gezgin şövalye tarikatları kuruldu; bakireleri kollamak, dulları korumak, yetim ve muhtaçlara yardım etmek için. İşte ben de bu tarikata bağlıyım, çoban kardeşlerim; bana ve silâhtarıma yaptığınız ikramlar ve gösterdiğiniz konukseverlik için sizlere teşekkür ederim. Gerçi tabiat kanunlarına göre bütün canlılar, gezgin şövalyeleri kayırmak mecburiyetindedir; ancak, sizlerin bu mecburiyetten haberiniz olmadan beni ağırlamanız ve ikramda bulunmanız, iyi niyetinize en derin iyi niyetimle teşekkür etmem için yeterli sebeptir.”</p>
			<p class="paragraf">Şövalyemiz, pekâlâ kaçınabileceği halde bu uzun söylevi verdi, çünkü kendisine verilen fındıklar ona altın çağı hatırlatmış ve aklına, keçi çobanlarına bu gereksiz açıklamayı yapmak esmişti. Çobanlar ise, tek kelime etmeden, şaşkına dönmüş, kafaları karışmış halde dinlediler. Sancho da susuyor, fındık yiyor ve şarap soğusun diye bir mantar meşesine astıkları ikinci tulumu sık sık ziyaret ediyordu.</p>
			<p class="paragraf">Don Quijote’nin konuşması yemekten daha uzun sürmüştü; bittiğinde çobanlardan biri dedi ki:</p>
			<p class="paragraf">“Saygıdeğer gezgin şövalye, hiç düşünmeden, canla başla ikramda bulunduğumuzu gerçekten söyleyebilmeniz için, birazdan buraya gelecek olan bir arkadaşımıza şarkı söyleterek sizi eğlendirmek, neşelendirmek istiyoruz. Kendisi pek bilgili, pek âşık bir delikanlıdır, üstelik okuma yazması da vardır ve çok güzel rebek çalar.”</p>
			<p class="paragraf">Çoban tam sözünü bitirmişti ki, kulağına rebeğin sesi geldi ve çok geçmeden âleti çalan, yirmi iki yaşlarında, çok hoş görünümlü bir delikanlı göründü. Arkadaşları yemek yiyip yemediğini sordular, evet deyince, teklifi yapan dedi ki:</p>
			<p class="paragraf">“Madem öyle Antonio, lütfen bize biraz şarkı söyle de, konuğumuz olan bu beyefendi, dağlarda, ormanlarda da müzikten anlayanlar olduğunu görsün. Senin yeteneğinden sözettim kendisine; göster de yalancı çıkmayalım. Yalvarırım sana, otur da rahip amcanın bestelediği, köyde çok beğenilen, aşkını anlatan baladı söyle.”</p>
			<p class="paragraf">“Memnuniyetle,” diye cevap verdi delikanlı.</p>
			<p class="paragraf">Daha fazla yalvartmadan, kesilmiş bir meşenin tomruğuna oturdu ve rebeğini akort edip vakit geçirmeden çok hoş bir şekilde şarkıya başladı.</p>
			<p class="paragraf ParaOverride-17">ANTONIO</p>
			<p class="paragraf ParaOverride-23">“Hiç söylemediğin halde biliyorum Olalla</p>
			<p class="paragraf">sen de beni seviyorsun,</p>
			<p class="paragraf">gözlerin saklasa da aşkını,</p>
			<p class="paragraf">aşkın dili yok biliyorsun.</p>
			<p class="paragraf">	Ağzın sıkı, söylemezsin biliyorum,</p>
			<p class="paragraf">ama yemin ederim ki seviyorsun sen de,</p>
			<p class="paragraf">farkediyorum senin de beni sevdiğini,</p>
			<p class="paragraf">o yüzden küsmüyorum talihime.</p>
			<p class="paragraf">	Evet, doğru Olalla,</p>
			<p class="paragraf">belki de bana göremediğimi gösterdin,</p>
			<p class="paragraf">beyaz göğsün mermerden oyulmuş,</p>
			<p class="paragraf">yüreğin taştanmış meğerse senin.</p>
			<p class="paragraf">	Bana haksız yere kızıyorsun,</p>
			<p class="paragraf">ama yılmıyorum yaptığın haksızlıktan,</p>
			<p class="paragraf">kalbim yine aşkla doluyor,</p>
			<p class="paragraf">güç alıyorum tekrar umuttan.</p>
			<p class="paragraf">	Ne küçüldüm beni çağırmadığın için,</p>
			<p class="paragraf">tuzak kuruyorlar, inanma yalan,</p>
			<p class="paragraf">ne çağırdığın için yüceldim,</p>
			<p class="paragraf">beceremem bunları ben hiçbir zaman.</p>
			<p class="paragraf">	Eğer aşk bir incelikse dendiği gibi,</p>
			<p class="paragraf">o incelik fazlasıyla var sende,</p>
			<p class="paragraf">umut ediyorum ki gerçek olacak</p>
			<p class="paragraf">hayallerim bu incelik sayesinde.</p>
			<p class="paragraf">	Eğer yumuşadığı doğruysa yüreği</p>
			<p class="paragraf">sevenin hizmet ederken sevdiğine,</p>
			<p class="paragraf">umudumu nasıl da güçlendiriyor</p>
			<p class="paragraf">verdiğim bu hizmetler sevgilime.</p>
			<p class="paragraf">	Eğer dönüp bana baktıysan hiç,</p>
			<p class="paragraf">görmüşsündür çok kereler süsümü,</p>
			<p class="paragraf">pazar kıyafetleriyle geçiririm</p>
			<p class="paragraf">çoğu kez pazartesi günümü.</p>
			<p class="paragraf">	Çünkü el ele gider bence,</p>
			<p class="paragraf">aşk ve zarafet sevgilide,</p>
			<p class="paragraf">güzel olmak isterim her zaman</p>
			<p class="paragraf">bana bakan gözlerinde.</p>
			<p class="paragraf">	Senin yüzünden vazgeçtim dansetmekten</p>
			<p class="paragraf">olmadık saatlerde kollarında coşkunun,</p>
			<p class="paragraf">artık o şarkıları söylemeyeceğim</p>
			<p class="paragraf">geceyarıları pencerenden duyduğun.</p>
			<p class="paragraf">	Bıraktım bir kenara,</p>
			<p class="paragraf">güzelliğine yaptığım iltifatları,</p>
			<p class="paragraf">hepsi doğru doğru olmasına,</p>
			<p class="paragraf">ama kıskanıyor bizi bazıları.</p>
			<p class="paragraf">	Teresa del Berrocal dedi ki</p>
			<p class="paragraf">senin güzelliğini övdüğümde:</p>
			<p class="paragraf">‘Bir meleği sevdiğini zannediyor,</p>
			<p class="paragraf">bir maymunu sevdiğinde.</p>
			<p class="paragraf">	Sağolsun takılar, incik boncuklar,</p>
			<p class="paragraf">Aşk’ı bile kandırıyor,</p>
			<p class="paragraf">hepsi sahte bu güzelliğin,</p>
			<p class="paragraf">takma saçlar göz boyuyor.’</p>
			<p class="paragraf">	Yalan dedim, bana kızdı,</p>
			<p class="paragraf">amcaoğlu da katıldı ona.</p>
			<p class="paragraf">Bana meydan okumaya kalktı,</p>
			<p class="paragraf">ne oldu biliyorsun sonunda.</p>
			<p class="paragraf">	Kendimi kaybetmedim</p>
			<p class="paragraf">nikâhsız sevişmek için seninle,</p>
			<p class="paragraf">yok böyle bir niyetim, arzum,</p>
			<p class="paragraf">benim niyetim seninle evlilikte.</p>
			<p class="paragraf">	Bağlar kilisenin evlilik bağları</p>
			<p class="paragraf">ibrişim gibi sonsuza kadar bizi,</p>
			<p class="paragraf">sen boyunduruğa geçir hele boynunu,</p>
			<p class="paragraf">bak nasıl geçiriyorum ben de benimkini.</p>
			<p class="paragraf">	Hayır dersen, bir şartım var,</p>
			<p class="paragraf">bir şartla terk ederim bu dağları,</p>
			<p class="paragraf">burada ant içiyorum azizlerin en kutsalı adına,</p>
			<p class="paragraf">benimdir artık dilenci keşiş yolları.”</p>
			<p class="paragraf">Ve bu dizeyle, çoban şarkısını bitirdi; Don Quijote bir şarkı daha söylemesi için yalvardıysa da, Sancho Panza ona katılmadı; çünkü şarkı dinlemekten çok uyumak eğilimindeydi. Efendisine dedi ki:</p>
			<p class="paragraf">“Zat-ı âliniz bu gece yatacağınız yeri hemen ayarlasanız iyi olur; bu adamcağızlar bütün gün çalıştıklarından, gecelerini şarkı söylemekle geçiremezler.”</p>
			<p class="paragraf">“Seni anlıyorum Sancho,” diye cevap verdi Don Quijote; “tuluma yapılan ziyaretlerin, müzikten çok uykuyla ödüllendirilmesi gerektiği, çok açık.”</p>
			<p class="paragraf">“Hepimizin hoşuna gitti lezzeti, Tanrı’ya şükür,” dedi Sancho.</p>
			<p class="paragraf">“İnkâr etmiyorum,” dedi Don Quijote. “Sen istediğin yerde yat, ama benim mesleğime, uykudan çok nöbet tutmak yakışır. Yalnız her şey bir yana, Sancho, şu kulağımı tekrar sarsan iyi olur, çünkü lüzumundan fazla acıyor.”</p>
			<p class="paragraf">Sancho denileni yaptı; yarayı gören bir çoban, hiç merak etmemesini, hemen iyileştirecek bir ilâç süreceğini söyledi. Orada bol yetişen biberiyelerden birkaç yaprak koparıp ezdi ve tuzla karıştırıp kulağına sürdükten sonra güzelce sardı, başka ilâca gerek olmayacağı konusunda teminat verdi, öyle de oldu.</p>
		</div>
</body>
</html>