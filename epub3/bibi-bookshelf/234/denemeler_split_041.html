<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_39">Kendimizi İnceleme</h1>
				<p class="x1-metin">Her konudan çok kendimi incelerim. Benim metafiziğim de budur, fiziğim de.</p>
				<p class="siir">Qua deus hac mundi temperet arte domum <br class="chapter"/>Qua venit exoriens, qua deficit unde coactis <br class="chapter"/>Comibus in plenum menstrua luna redit; <br class="chapter"/>Unde salo superant venti, quid flamine captet <br class="chapter"/>Eurus, et it nubes unde perennis aqua. <br class="chapter"/>Sit ventura dies mundi quae subruat aries.</p>
				<p class="saggggg">Bu dünya evini nasıl yürütür Tanrı; <br class="chapter"/>Ay nasıl yükselir, ufaldıkça ufalır, <br class="chapter"/>Her ay nasıl bütünlenir dolunay; <br class="chapter"/>Deniz üstünde niçin bu yeller, Eurus’un getirdiği; <br class="chapter"/>Nerden gelir bulutları yapan tükenmez su; <br class="chapter"/>Günü gelip yıkılacaksa dünya.</p>
				<p class="sagdanithaf">Propertius</p>
				<p class="siir">Quaerite quos agitat mundi labor.</p>
				<p class="saggggg">Arayın, siz ki bilmek kaygısındasınız.</p>
				<p class="sagdanithaf">Lucianus</p>
				<p class="x1-metin">Ben bu üniversite içinde kendimi bilgisizce ve kaygısızca dünyanın genel yasasına bırakıyorum. Bu yasayı içimde duydum mu yeterince biliyorum sayılır. Benim bilmem, yolunu değiştiremez onun; benim için değişeceği yok bu yasanın. Bunu ummak delilik, bundan derde düşmekse daha büyük bir deliliktir; çünkü her yerde bir, herkes için orta malıdır bu yasa.</p>
				<p class="x1-metin">Yöneticinin iyiliği ve gücü bizim yönetim işlerine karışmamızı gerektirmeyecek kadar büyüktür.</p>
				<p class="x1-metin">Filozofça soruşturmalar, derin düşünmeler merakımızı beslemeye yarar sadece. Filozoflar zaten pek haklı olarak doğanın kurallarına uymayı salık verirler bize; ama bu kurallar pek o kadar yüksek bilgiler istemez. Filozoflar aslından uzaklaştırıyorlar bu kuralları ve doğanın yüzünü bize boya olarak gösteriyorlar; bu yüzden de, o kadar bir örnek olan şeyin türlü çeşit bir sürü resimleri çıkıyor ortaya…</p>
				<p class="x1-metin">Kendini en yalın sadelikle doğaya bırakmak en akıllıca bırakmaktır. İyi yapılı bir kafanın dinlenmesi için bilgisizlik ve ilgisizlik ne tatlı, ne yumuşak, hem de sağlık için ne yararlı bir yastık!</p>
				<p class="x1-metin">Cicero’yu iyi anlamaktan çok kendimi iyi anlamak isterdim. Kendi üzerimde edindiğim görgü, iyi bir öğrenci olsam, beni adam etmeye yeter de artar bile. Geçirdiği aşırı bir öfkeyi, bu azgınlığın kendisini nelere götürdüğünü aklında tutan kişi, öfkenin çirkinliğini Aristoteles’te okuyacaklarından daha iyi görür ve daha haklı bir nefret duyardı ona karşı. Göze aldığı, savuşturduğu belaları, ne sudan nedenlerle bir durumdan ötekine geçiverdiğini aklında tutanlar, gelecek değişikliklere, durumlarını kavramaya hazırlıklı olurlar. Caesar’ın hayatındaki ibret dersleri bizim hayatımızdakinden daha çok değildir. İmparatorların olsun, halkın olsun herkesin hayatında bütün insanlık halleri vardır. Dinlemesini bilelim yalnız: Ne eksiğimiz olduğunu kendi kendimize hep söylemekteyiz. Bir düşüncesinde kaç kez aldandığını unutmamış insan ne kadar budala olmalı ki kendi düşüncesinden şüphe etmesin.</p>
				<p class="x1-metin">Herkesin kendi kendini tanıması öğüdü ne kadar önemli olmalı ki bilim ve ışık tanrısı Apollon, bize diyeceklerinin özeti olarak onu tapınağının alınlığına yazdırtmış. Platon bilgeliğin, bu buyruğu yerine getirmekten başka bir şey olmadığını söyler. Sokrates de bunu Xenophanes diyaloğunda inceden inceye doğrular. Her bilimdeki zorlukları ve karanlık yanı o bilime girenler bilir yalnız. Çünkü bilmediğini bilmek için bir hayli anlayış olmalı insanda: Bir kapının kapalı olduğunu anlamak için o kapıyı itmek gerekir.</p>
				<p class="sagdanithaf">kitap ı, bölüm xııı</p>
				<p class="x1-metin">Ölümün bizi nerede beklediği belli değil, iyisi mi biz onu her yerde bekleyelim.</p>
				<p class="sagdanithaf">kitap ı, bölüm xx</p>
				</body>
</html>