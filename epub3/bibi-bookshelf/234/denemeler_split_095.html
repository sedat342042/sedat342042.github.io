<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_93">Halk ve Kral</h1>
				<p class="x1-metin">Kral Hieron’un en çok yakındığı şey, insan hayatının en güzel, en tatlı meyvesi saydığı dostluktan, karşılıklı bağlanmadan yoksunluktur. Benim için elinden geleni ister istemez yapacak olan bir insanın sevgisine, iyi niyetine nasıl inanabilirim? Önümde eğilip bükülmesinin, bana diller dökmesinin ne değeri olabilir? Bunları yapmamazlık edemez ki. Bizden korkanlardan gördüğüm saygı, saygı değildir. Onların saygısı bana değil, krallığadır.</p>
				<p class="siir">Maximum hoc regni bonum est <br class="chapter"/>Quod facda domini cogitur populus sui <br class="chapter"/>Quam ferre tam laudare.</p>
				<p class="saggggg">Hükümdarların kavuştukları en büyük nimet, <br class="chapter"/>Halkın hem dertlerini çekmesi hem de üstelik <br class="chapter"/>Onları övmek zorunda olmasıdır.</p>
				<p class="sagdanithaf">Seneca</p>
				<p class="x1-metin">Kralın iyisi kötüsü, sevileni sevilmeyeni hep aynı saygıyı görür. Bir kralsam, halkın bana çatmaması beni sevmesine alamet sayılmaz, çünkü çatmak istese çatamazdı. Ardımdan gelenler dostum oldukları için gelmiyorlar; halleşip dertleşemeyen insanlar arasında dostluk olamaz. O kadar yükseklere çıkmışım ki insanlarla alışverişim kalmamış, birbirimizden çok ayrılmış, çok uzaklaşmışız.</p>
				<p class="sagdanithaf">kitap ı, bölüm xlıı</p>
				</body>
</html>