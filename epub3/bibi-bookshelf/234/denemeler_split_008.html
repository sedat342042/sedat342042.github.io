<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_6"><br class="chapter"/>Montaigne Üzerine Düşünceler</h1>
				<p class="x1-metin">Denemeler’de gördüğüm her şeyi Montaigne’de değil kendimde buluyorum.</p>
				<p class="sagdanithaf">Pascal</p>
				<p class="x1-metin">Bir kitap buldum burada, Montaigne’in kitabı; yanıma almadım sanıyordum. Aman ne hoş adam. Ne zevk onunla beraber olmak.</p>
				<p class="sagdanithaf">Mme. de Sevigné</p>
				<p class="x1-metin">Montaigne, Katoliklerle tatlı tatlı alay eden adamdır.</p>
				<p class="sagdanithaf">Bayle</p>
				<p class="x1-metin">Montaigne, o hoş sohbet insan,</p>
				<p class="x1-metin">bazen derin, bazen sudan</p>
				<p class="x1-metin">Şüphe etmesini bilmiş</p>
				<p class="x1-metin">Burnu bile kanamadan.</p>
				<p class="x1-metin">Kerli ferli sofralarla</p>
				<p class="x1-metin">Alay etmiş sakınmadan.</p>
				<p class="sagdanithaf">Voltaire</p>
				<p class="x1-metin">Eminim, alışacaksınız Montaigne’e. İnsanoğlu ne düşündüyse onda var ve bu kadar kudretli üslup zor bulunur. Bir şey öğretmiyor, çünkü hiçbir şeyi kestirip atmıyor. Dogmacılığın tam tersi. Mağrur adam, ama kim mağrur değil ki? Alçakgönüllü görünenler büsbütün mağrur değiller mi? Her satırında Ben, Kendim diye konuşuyor, ama Ben Kendim demeden hangi bilgiye varılabilir? Haydi, bırakın Allah aşkına hocam, filozofun, metafizikçinin bundan iyisi görülmemiş.</p>
				<p class="sagdanithaf">Mme. du Deffand</p>
				<p class="x1-metin">Montaigne, o tanrı gibi adam, XVI. yüzyılın karanlıkları içinde tek başına diri ve tertemiz bir ışık saçmış; dehası ancak zamanımızda, gerçek ve felsefi düşünce hurafelerin, geriliklerin yerini alınca anlaşıldı.</p>
				<p class="sagdanithaf">Grimm</p>
				<p class="x1-metin">Montaigne’in fikirleri yanlış, ama güzel.</p>
				<p class="sagdanithaf">Malebranche</p>
				<p class="x1-metin">Yazarların çoğunda, yazan adamı görüyorum, Montaigne’de ise düşünen adamı.</p>
				<p class="sagdanithaf">Montesquieu</p>
				<p class="x1-metin">Çocukken babamın kitaplığından bana Denemeler çevirisinin perişan bir cildi kalmıştı. Seneler sonra, kolejden çıkışımda bu cildi okudum ve ötekilerini arayıp buldum. Bu kitapla ne büyük haz ve hayranlık saatleri geçirdiğimi hatırlıyorum. Bu kitabı, yaşadığım başka bir hayatta yazmışım gibi geliyordu bana, o kadar candan bana, benim düşüncemi, benim hayat tecrübemi söylüyordu.</p>
				<p class="sagdanithaf">Emerson</p>
				<p class="x1-metin">Montaigne amma da fikir çalmış benden!</p>
				<p class="sagdanithaf">Béranger</p>
				<p class="x1-metin">Montaigne ölüyor: kitabını tabutunun üstüne koyuyorlar; cenazesinde yakını olarak din bilgini Charron ve manevi kızı Mademoisselle de Gournay var. Resmen septik olarak Bayle ve Naude onlara katılıyor. Sonra Montaigne’e az çok bağlananlar, bir an için ondan zevk almış olanlar, bir an için yalnızlık sıkıntısından kurtardığı, şüphe ettirmek sayesinde düşündürdüğü kimseler; akraba ve komşu olarak Madame de Sévigné, La Fontaine; onun yaptığını yapmaya özenip onu taklit etmeyi şeref bilenler: La Bruyére, Montesquieu, Jean-Jacques Rousseau; ortada tek başına Voltaire; daha az önemli kimseler, karmakarışık: Saint-Evremond, Chaulieu, Garat... Daha arkada çağdaşlarımız ve belki hepimiz. Ne büyük bir cenaze alayı. Bir insanın Ben’i için bundan daha fazla umulabilir mi? Peki ama, ne yapıyorlar bu cenaze alayında? Tören gereğince hüngür hüngür ağlayan Mademoiselle de Gournay’den başka herkes konuşuyor. Ölenden, onun sevimli taraflarından, hayata bu kadar karışan felsefesinden sözediyorlar. Herkes kendi kendinden sözediyor. Onunla herkesin ortak olduğu taraflar ortaya konuyor. Kimse ona olan borcunu unutmuyor; her düşünce onun bir yankısı gibi... Korkarım bu alayda dua eden tek adam Pascal’dır.</p>
				<p class="sagdanithaf">Sainte-Beuve</p>
				<p class="x1-metin">Montaigne’i sevmek kendini sevmek, kendini her şeye tercih etmektir. Montaigne’i sevmek yalnız gerçeği değil, doğruluğu ve ödev duygusunu da yalnız kendinden yana çekmektir. Montaigne’i sevmek, hayatımızda hazlara, aciz tabiatımızın kaldıramayacağı kadar yer vermektir...</p>
				<p class="sagdanithaf">Brunetiere</p>
				<p class="x1-metin">Montaigne Fransız Rönesansını bitirip Klasik çağı haber veriyor.</p>
				<p class="sagdanithaf">Lanson</p>
				<p class="x1-metin">Pilatus’un devirler boyunca yankısı çınlıyan korkunç sorusu karşısında Montaigne, daha insanca, daha din dışı, başka bir anlamda İsa’nın tanrıca cevabını vermiş oluyor:</p>
				<p class="x1-metin">“Gerçek nedir?”</p>
				<p class="x1-metin">“Gerçek benim!”</p>
				<p class="x1-metin">Yani Montaigne gerçek olarak sahiden tanıyabileceği tek şeyin kendisi olduğuna inanıyor. Onu kendinden söz etmeye götüren budur; çünkü kendini bilmeyi ayrıca her şeyden daha önemli sayıyor. İnsanların ve her şeyin yüzünden maskeyi kaldırmalı, diyor. Maskesini atmak için kendini anlatıyor. Maske insanın kendinden çok memleketine ve devrine ait olduğu için de insanlar maske yüzünden birbirinden ayrılıyor. Böylece, maskesini gerçekten atan insanda hemen kendi benzerimizi buluyoruz.</p>
				<p class="sagdanithaf">André Gide</p>
				<p class="baslik">Okuyucuya</p>
				<p class="x1-metin">Okuyucu bu kitapta yalan dolan yok. Sana baştan söyleyeyim ki, ben burada yakınlarım ve kendim dışında hiçbir amaç gütmedim. Sana hizmet etmek yahut kendime ün sağlamak hiç aklımdan geçmedi: Böyle bir amaç peşinde koşmaya gücüm yetmez. Bu kitabı, yakınlarım için bir kolaylık olsun diye yazdım. İstedim ki beni kaybedecekleri zaman (ki pek yakındır) hakkımda bildikleri, daha etraflı ve daha canlı olsun. Kendimi herkese beğendirmek niyetinde olsaydım, özenir, bezenir, en gösterişli halimle ortaya çıkardım. Kitabımda sade, tabii ve her günkü halimle, özentisiz bezentisiz görünmek isterim, çünkü ben kendimi olduğum gibi anlatıyorum. Burada kusurlarım, nasıl bir adam olduğum, edebin, terbiyenin müsaade ettiği ölçüde, açık olarak görülecektir. Hâlâ ilk tabiat kanunlarının rahat serbestliği içinde yaşadıkları söylenen insanlar arasında olsaydım, emin ol ki kendimi tastamam ve çırılçıplak da gösterirdim. Kısacası, okuyucu, kitabımın özü benim: Boş vakitlerini bu kadar sudan ve anlamsız bir konuya harcaman akıl kârı olmaz. Haydi uğurlar olsun.</p>
				<p class="sagdanithaf">Montaigne</p>
				<p class="sagdanithaf">1 Mart 1580</p>
				<p class="baslik">Kendisi<br class="chapter"/></p>
				<p class="x1-metin">... Boyum ortanın biraz altında, bedenim sağlam yapılı ve toplucadır; yüzüm şişman değil, dolgundur: tabiatım, neşe ile hüzün arasında, oldukça ateşli ve sıcakkanlıdır... Sıhhatim, ta genç yaşımdan beri düzgündür: Hastalığa tutulduğum azdır.</p>
				<p class="x1-metin">İşte ben böyle idim; kendimi, kırk yaşımı aşıp ihtiyarlığın yolunu tuttuğum şu andaki halimle anlatmıyorum:</p>
				<p class="siir">Minutatim vires et robur adultum <br class="chapter"/>Frangit et in partem pejorem liquitur oetas</p>
				<p class="saggggg">Yıllar için için aşındırır <br class="chapter"/>Olgunluk çağına varmış güçleri</p>
				<p class="sagdanithaf">Lucretius</p>
				<p class="x1-metin">Bundan sonraki halim ancak yarım bir varlık olacak; ben artık o ben olmayacağım. Gün geçtikçe kendimden ayrılıyor, uzaklaşıyorum.</p>
				<p class="siir">Singula de nobis anni proedandur euntes</p>
				<p class="saggggg">Bir şey koparır bizden, yıllar, akıp giderken.</p>
				<p class="sagdanithaf">Horatius</p>
				<p class="sagdanithaf">kitap ıı, bölüm xvıı</p>
				</body>
</html>