<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_18">Dostluk<br class="chapter"/>
				</h1>
				<p class="x1-metin">Dost ve dostluk dediğimiz, çokluk ruhlarımızın beraber olmasını sağlayan bir rastlantı ya da zorunlulukla edindiğimiz ilintiler, yakınlıklardır. Benim anlattığım dostlukta ruhlar o kadar derinden uyuşmuş, karışmış, kaynaşmıştır ki onları birleştiren dikişi silip süpürmüş ve artık bulamaz olmuşlardır. Onu<a href="denemeler_split_119.html#footnote-600-4" id="footnote-600-4-backlink" name="footnote-600-4-backlink">[4]</a>
 niçin sevdiğimi bana söyletmek isterlerse bunu ancak şöyle anlatabilirim sanıyorum: Çünkü o, o idi; ben de bendim.</p>
				<p class="x1-metin">Ruhlarımız o kadar sıkı bir beraberlikle yürüdü, birbirini o kadar coşkun bir sevgiyle seyretti ve en mahrem taraflarına kadar birbirine öyle açıldılar ki ben onun ruhunu benimki kadar tanımakla kalmıyor, kendimden çok ona güvenecek hale geliyordum.</p>
				<p class="x1-metin">Öteki alelade dostlukları buna benzetmeye kalkışmayın: Onları, hem de en iyilerini ben de herkes kadar bilirim. O dostluklarda insanın, eli dizginde, yürümesi gerekir: Aradaki bağ, güvensizliğe hiç yer vermeyecek kadar düğümlenmiş değildir. Chilon<a href="denemeler_split_119.html#footnote-600-5" id="footnote-600-5-backlink" name="footnote-600-5-backlink">[5]</a>
 dermiş ki: “Onu (dostunuzu), bir gün kendisinden nefret edecekmiş gibi sevin; ondan, bir gün kendisini sevecekmiş gibi nefret edin.” Benim anlattığım yüksek ve yalın dostluk için hiç yerinde olmayan bu davranış, öteki dostluklara uyabilir. Bunlar için, Aristoteles’in sık sık tekrarladığı şu sözü de kullanabiliriz: “Ey dostlarım, dünyada dost yoktur…”</p>
				<p class="x1-metin">Onsuz yorgun ve bezgin sürüklenip gidiyorum: Tattığım zevkler bile, beni avutacak yerde ölümünün acısını daha fazla artırıyor. Biz her şeyde birbirimizin yarısı idik: Şimdi ben onun payını çalar gibi oluyorum:</p>
				<p class="siir">Nec faz esse ulla me voluptate hic frui<br class="chapter"/>Decrevi, tantisper dum ille abest meus particeps</p>
				<p class="saggggg">Onunla her şeyi paylaşmak zevkinden yoksun kalınca,<br class="chapter"/>Hiçbir zevki tatmamaya karar verdim.</p>
				<p class="sagdanithaf">Terentius</p>
				<p class="x1-metin">Her işte onun yarısı, ikinci yarısı olmaya o kadar alışmıştım ki şimdi artık yarım bir varlık gibiyim.</p>
				<p class="siir">İllam meae si partem animae tulit <br class="chapter"/>Maturior vis, quid moror altera, <br class="chapter"/>Nec charus aeque, nec superstes <br class="chapter"/>Integer? Ille dies utramque <br class="chapter"/>Duxit ruinam</p>
				<p class="saggggg">Madem ki vakitsiz bir ölüm seni, <br class="chapter"/>ruhumun yarısı olan seni alıp götürdü, <br class="chapter"/>yeryüzünde varlığımın yarısından, <br class="chapter"/>en aziz parçasından yoksun yaşamakta <br class="chapter"/>ne anlam var? O gün ikimiz birden öldük.</p>
				<p class="sagdanithaf">Horatius</p>
				<p class="x1-metin">Ne yapsam, ne düşünsem onun eksikliğini duyuyorum. O da benim için elbette aynı şeyi duyardı. Çünkü o, diğer bütün değerlerinde olduğu gibi dostluk duygusunda da benden kat kat üstündü.</p>
				<p class="sagdanithaf">kitap ı, bölüm xxvııı</p>
				</body>
</html>