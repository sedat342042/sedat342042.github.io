<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_87">Söz Özgürlüğü</h1>
				<p class="x1-metin">İster sözle olsun, ister davranışla, zorbalığın her çeşidinden nefret ederim. Düşüncemizi duyular yoluyla aldatan gösterişlere her zaman karşı koymuşumdur. Üstün sayılan insanlara yakından bakınca anladım ki çoğu, herkes gibi insandır.</p>
				<p class="siir">Rarus enim ferme sensus communis in illa.</p>
				<p class="saggggg">Yüksek mevkilerde sağduyuya az rastlanır.</p>
				<p class="sagdanithaf">Juvenalis</p>
				<p class="x1-metin">Kralların şaştığım tarafı, hayranlarının bu kadar bol olmasıdır. Her şeyimizi emirlerine verelim, ama düşüncemiz bize kalsın. Önlerinde bükülen, dizlerimiz olsun, aklımız değil.</p>
				<p class="x1-metin">Melanthius’a Dionysios’un bir tragedyası hakkında ne düşündüğünü sormuşlar: “Laf kalabalığından tragedyayı görmedim ki” demiş. Onun gibi, büyüklerin nutukları üstüne hüküm verecek olanlar da şöyle diyebilirler: “Bu kadar ciddilik, büyüklük, şatafat içinde sözlerinin gerçek anlamı anlaşılmıyor ki.” Bilgiçlik, çok yüksek mevki ve şöhretlerle de bir araya geldi mi büsbütün tehlikeli oluyor. Geçen gün bir yerde dev şöhretli bir adam, masasında rahat rahat konuşulan önemsiz bir bahse karıştı ve söze şöyle başladı: “Kim böyle düşünmüyorsa yalancıdır, cahildir…” insan düşüncesi böyle bir yola saptı mı hançerinizi hazırlayıp tetik durun.</p>
				<p class="sagdanithaf">kitap ııı, bölüm vıı</p>
				<p class="x1-metin">Her okuldan bütün filozofları birleştiren genel bir anlaşma varsa o da en iyi şeyin ruh ve beden rahatlığı olduğudur; ama nerede, kimde bulabiliriz bu rahatlığı?</p>
				<p class="sagdanithaf">kitap ııı, bölüm ıı</p>
				<p class="x1-metin">Güzel eylemlerin karşılığını başkalarından beklemek, çok kararsız ve bulanık bir varlığa bel bağlamak olur.</p>
				<p class="sagdanithaf">kitap ııı, bölüm ıı</p>
				<p class="x1-metin">Ben ne isem, ne durumdaysam, eylemlerim de ona göre, ona uygun olur.</p>
				<p class="sagdanithaf">kitap ııı, bölüm ıı</p>
				</body>
</html>