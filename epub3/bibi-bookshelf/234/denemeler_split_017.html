<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_15">İnsan ve Ötesi</h1>
				<p class="x1-metin">Kendini beğenmek insanın özünde, yaradılışında olan bir hastalıktır. İnsan yaratıkların en zavallısı, en cılızıdır; öyleyken en mağruru da odur. Şurada, dünyanın çamuru ve pisliği içinde oturduğunu, evrenin en fena, en ölü, en aşağı katında, göklerin kubbesinden en uzakta, üç cinsten yaratıkların en kötü haldekileriyle birlikte, dünya evinin en alt katına bağlı ve çakılı olduğunu bilir, görür ve yine hayaliyle, aydan yukarılara çıkıp gökleri ayaklarının altına indirmek sevdasıyla yaşar. Aynı hayal gücüyle kendini Tanrı’ya bir görür; kendine Tanrısal özelikler verir; kendini öteki yaratıklar sürüsünden ayırıp kenara çeker, arkadaşları, yoldaşı olan varlıklara yukarıdan bakar; her birine uygun gördüğü ölçüde güçler ve yetenekler dağıtır.</p>
				<p class="x1-metin">Biz insanlar öteki yaratıkların ne üstünde ne altındayız. Bilge der ki, göklerin altındaki her şey, aynı kanunun ve aynı kaderin buyruğundadır.</p>
				<p class="siir">Indupedita suis fatalibus omnia vinclis.</p>
				<p class="saggggg">Herşey, kırılmaz zincirleriyle bağlı kaderin.</p>
				<p class="sagdanithaf">Lucretius</p>
				<p class="x1-metin">Bazı ayrılıklar, seviyeler ve dereceler vardır; ama her şeyde aynı doğanın yüzü görülür.</p>
				<p class="siir">Res quoeque suo ritu procedit, et ommes <br class="chapter"/>Foedere naturae certo discrimina servant</p>
				<p class="saggggg">Her şey kendine göre gelişir ve hepsi <br class="chapter"/>Sürdürür doğa düzeninin ayrılıklarını.</p>
				<p class="sagdanithaf">Lucretius</p>
				<p class="sagdanithaf">kitap ıı, bölüm xıı</p>
				</body>
</html>