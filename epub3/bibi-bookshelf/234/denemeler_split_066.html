<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_64">Dizginsiz Tutkular</h1>
				<p class="x1-metin">Başkaları için yaşamayan kendi için de yaşayamaz:</p>
				<p class="siir">Qui sibi amicus est <br class="chapter"/>Scito hunc amicum omnibus esse</p>
				<p class="saggggg">Kendine dost olan <br class="chapter"/>Bilin ki herkese de dosttur.</p>
				<p class="sagdanithaf">Seneca</p>
				<p class="x1-metin">Ama baş görevimiz kendimizi gereğince yönetmektir; onun için dünyadayız. Kendisi iyi yaşamasını unutan, ve başkalarını iyi yaşamaya zorlamak, alıştırmakla ödevini yaptığını sanan bir budaladır; onun gibi, başkasına hizmet için kendi dürüst ve sevinçli yaşamasını bırakan da kötü, olumsuz bir yola girmiş olur bence.</p>
				<p class="x1-metin">Toplum için yüklendiğimiz görevlerde dikkatimizi, adımlarımızı, sözlerimizi, alın terimizi, gerekirse kanımızı esirgememeliyiz:</p>
				<p class="siir">Nun ipse pro charis amicis <br class="chapter"/>Aut Patria timidus perire.</p>
				<p class="saggggg">Hazırım canımı vermeğe <br class="chapter"/>Dostlarım ve yurdum için.</p>
				<p class="sagdanithaf">Horatius</p>
				<p class="x1-metin">Ama geçici, rastlantıya bağlı olan bu görevlerde kafamız rahatını, sağlığını yitirmemeli; eylemsiz değil, ama öfkesiz, tutkusuz kalmalıdır. Ruhumuz eylemlerde pek çaba harcamaz, uykuda bile eylemler içindedir hiç yorulmadan. Ama onu coşturmada ölçülü davranmaktayız, çünkü beden üstüne yükleneni nasılsa öyle taşır; ama ruh yüklendiğini çok kez kendi zararına büyütüp ağırlaştırır, dilediği ölçüyü verir ona. İnsanlar aynı şeyleri ayrı gayretler ve değişik irade gerginliğiyle yaparlar. Ruh bedene, beden ruha ayak uydurmayabilir. Nice insanlar savaşı hiç umursamadan savaşlara girerler her gün, ölümü göze alarak katıldıkları savaşı yitirmek uykularını bile kaçırmaz. Öte yandan başka bir insan evinde, atılamayacağı tehlikelerden uzakta, savaşın sonucunu canı ağzında merak eder, savaşa kanını canını koyan askerden daha fazla ruh çabası harcar. Ben toplum işlerine katılırken kendimden tırnak boyu uzaklaşmamasını, kendimi, kendimden geçmeden, başkasına vermesini bildim.</p>
				<p class="x1-metin">Taşkın ve azgın bir tutku giriştiğimiz işe yarardan çok zarar getirir, olayların ters gitmesi, gecikmesi karşısında sabırsızlığa sürükler bizi, işlerine baktığımız insanlardan soğutur, kuşkulandırır. Bizi avucuna alan ve sürükleyen bir işi kendimiz iyi yönetemeyiz hiçbir zaman.</p>
				<p class="siir">Mala cuncta ministrat, İmpetus</p>
				<p class="saggggg">Coşkunluk sarpa sardırır işleri.</p>
				<p class="sagdanithaf">Seneca</p>
				<p class="x1-metin">İşe yalnız kafasını ve ustalığını koyan daha rahat yürütür işi. Olayların gereklerine göre dilediği gibi dayatır, aşağıdan alır, erteler; başarısızlığa uğradığı zaman bozulmaz, yıkılmaz; yeniden işe koyulmaya bütün gücüyle hazırdır; ister istemez birçok tedbirsizliklere, haksızlıklara düşecektir; tutkusunun rüzgârına kapılır gider; başından büyük işlere girişir ve talih çok yardım etmedikçe pek başarı kazanamaz. Filozofi, uğradığımız haksızlıkların öcünü alırken işe öfke karıştırmamamızı ister: Cezanın daha hafif olması için değil, tersine daha etkin olması, daha ağır basması için. Azgınlık öcümüzü tam almaya engel olur çünkü. Öfke gözü karartmakla kalmaz, ceza verenin kolunu da yorar. Bu ateş güçlerini uyuşturur, yakar. Nasıl acele kendi kendisine çelme takar, tökezler ve durur:</p>
				<p class="siir">Festinatio tarda est.</p>
				<p class="saggggg">Acele gecikmedir.</p>
				<p class="sagdanithaf">Quintus</p>
				<p class="siir">İpsa se velocitas implicat</p>
				<p class="saggggg">Çabukluk kendisini engeller.</p>
				<p class="sagdanithaf">Seneca</p>
				<p class="x1-metin">Sık sık gördüğüm örnekleriyle cimrilik de kendi kendisini köstekler; ne kadar eli sıkı ne kadar gözü dönmüş olursa o kadar az kazanç sağlar. Genel olarak cimriler, biraz cömertlik göstermekle, daha çabuk zengin oluyorlar.</p>
				<p class="sagdanithaf">kitap ııı, bölüm x</p>
				</body>
</html>