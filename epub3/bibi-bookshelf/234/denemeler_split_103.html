<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_101">Aramızdaki Eşitsizlik</h1>
				<p class="x1-metin">Plutarkhos der ki bir yerde, hayvanla hayvan arasında pek büyük ayrılık yoktur, insanla insan arasında olduğu gibi. Ruhun yeteneklerinden iç değerlerimizden söz eder. Gerçekten ben de Epaminondas’ı, hayal ettiğim kadarıyla, tanıdığım aklı başında herhangi bir insandan o kadar uzak görüyorum ki, Plutarkhos’tan da ileri giderek şöyle diyebilirim: Kimi insanla kimi insan arasındaki uzaklık, kimi insanla kimi hayvan arasındaki uzaklıktan çok daha büyüktür:</p>
				<p class="siir">hem viro quid praestat</p>
				<p class="saggggg">İnsandan insana, aman! ne ayrılık.</p>
				<p class="sagdanithaf">Terentius</p>
				<p class="x1-metin">Üstelik kafa dereceleri burdan göklere çıkacak bir merdivenin basamakları kadar sayısızdır.</p>
				<p class="x1-metin">Ama insanları değerlendirmeğe gelince, ne tuhaftır, varlıklar içinde kendi değerleriyle ölçülmeyen yalnız bizleriz. Bir atı güçlü ve çevik olduğu için överiz,</p>
				<p class="siir">Voluorem <br class="chapter"/>Sic laudamus equum, facili cui plurima palma <br class="chapter"/>Fervet, et exultat rauco victoria circo.</p>
				<p class="saggggg">Nasıl överiz hızlı bir atı <br class="chapter"/>Meydanı çınlatır zafer bağrışmalarıyla <br class="chapter"/>Yarışta kazandığı çelenklerle</p>
				<p class="sagdanithaf">Juvenalis</p>
				<p class="x1-metin">kuşamıyla değil. Bir tazı koşmasıyla övülür, tasmasıyla değil; bir kuş kanadıyla övülür, püskülleri, çıngıraklarıyla değil. Niçin bir insanı da kendinin olanla değerlendirmiyoruz? Bir sürü adamı varmış, güzel bir köşkü varmış, şu kadar itibarı, bu kadar geliri varmış: Bütün bunlar çevresindedir onun, kendisinde değil. Bir kediyi torba içinde satın almazsınız. Bir at satın alacaksanız, üstündeki pılıyı attırır, çıplak, yalın görürsünüz onu. Gerçi eskiden krallara satılacak atlar örtülü getirilirdi önlerine; ama örtülü olan atın az gerekli yerleriydi: Tüyünün güzelliği, sağrısının genişliğiyle oyalanmayasınız da en yararlı uzuvları olan bacaklarına, gözlerine, ayaklarına bakasınız diye.</p>
				<p class="x1-metin">Niçin insanı değerlendirirken sarılıp sarmalanmış, kundaklanmış olarak bakıyorsunuz ona? O zaman hiç de kendinin olmayan yanlarını göstermiş, gerçek değerini verdirecek yanlarını saklamış olur. Aradığınız kılıcın değeridir, kının değil. Kınından çıkınca belki de beş para vermezsiniz kılıca. İnsanı kendi değeriyle ölçmeli, süsü püsüyle değil. Eskilerden birinin pek hoş olarak dediği gibi: Bilir misiniz niçin büyük görünür o insan size? Topukları yüksek de ondan. Taban heykelden sayılmaz. Ayakkabılarını çıkarıp öyle ölçmeli boyunu insanın: Parasını pulunu, şanını şerefini bir yana bırakıp bir gömlekle çıksın karşımıza. Bakalım bedeni işine elverişli mi, sağlam, zinde mi? Kafaca nasıl? Hoş mu, yetenekli mi, gerekli her tahtası yerinde mi? Düşünce dağarcığı kendinden mi, başkalarından mı? Varlığında talihin payı var mı? Çekilen kılıçlara aval aval mı bakıyor? Canının nereden, ağzından mı gırtlağından mı çıkacağına aldırmıyor mu? Kendinden emin, haksever, tokgözlü mü? Bakılması gereken bunlardır; bunlardan anlaşılır aramızdaki sonsuz ayrılıklar.</p>
				<p class="siir">Sapiens, sibique imperiosus, <br class="chapter"/>Quem neque pauperies, neque mors, neque vincula terrent, <br class="chapter"/>Responsare cupidinibus, contemnere honores, <br class="chapter"/>Fortis, et in seipso totus teres atque rotundus, <br class="chapter"/>Externi ne quid voleat per laeve morari, <br class="chapter"/>In quem manca ruit semper fortuna?</p>
				<p class="saggggg">Olgun, kendine hakim, öylesine ki <br class="chapter"/>Ne yoksulluk korkutur onu, ne ölüm, ne zindan; <br class="chapter"/>Tutkulardan sıyrılmış, şereflere gözü tok; <br class="chapter"/>İçine kapanmış, toparlanmış, yalın bir küre olmuş <br class="chapter"/>Pürüzsüz yuvarlanır bir başına, <br class="chapter"/>Talihe tutamak vermeden, hiç yenilmeden.</p>
				<p class="sagdanithaf">Horatius</p>
				<p class="x1-metin">Böylesi bir insan krallıklardan, dukalıklardan beş yüz basamak yukarılardadır: Kendi başına bir imparatorluktur o.</p>
				<p class="siir">Sapiens pol ipse fingit fortunam sibi.</p>
				<p class="saggggg">Bilge kendi mutluluğunun ustasıdır.</p>
				<p class="sagdanithaf">Plautus</p>
				<p class="saggggg">İsteyecek nesi kalır öyle bir insanın?</p>
				<p class="sagdanithaf">Nonne videmus</p>
				<p class="siir">Nil aliud sibi naturam latrare, nisi ut quoi <br class="chapter"/>Corpore sejunctus dolar absit, mente fruatur, <br class="chapter"/>Jucundo sensu cura semotus metuque?</p>
				<p class="saggggg">Görmüyor muyuz, <br class="chapter"/>Nedir Doğanın istediği bizden, illetsiz bir bedenden, <br class="chapter"/>Varlığının güzel tadını çıkaran <br class="chapter"/>Hiçbir şeyden korkmaz bir ruhtan başka?</p>
				<p class="sagdanithaf">Lucretius</p>
				<p class="x1-metin">Öyle bir insanı karşılaştırın bizim budala, aşağılık, köle ruhlu, değişken, türlü tutkuların rüzgârında durmadan bir o yana bir bu yana yuvarlanan çamur gibi insanlarımızla: Yerle gökten daha uzaktır onlar birbirinden. Ama âdetlerimizde öylesine körleşmişiz ki bu ayrılığa hemen hiç önem vermez olmuşuz. O kadar ki, bir köylüyle bir kralı, bir soyluyla bir soysuzu, bir devlet adamıyla bir özel kişiyi, bir zenginle bir yoksulu ele aldığımızda hemen çok büyük bir ayrılık görüyoruz aralarında; oysa bu ayrılık giyim kuşam ayrılığından başka bir şey değildir aslında…</p>
				<p class="x1-metin">Çünkü onları, komedya oyuncuları gibi, sahnede bir duka, bir imparator rolünde görürsünüz; hemen ardından bakarsınız uşak ya da aşağılık birer hırsız oluvermişler, asıl kişilikleri de buymuş meğer! Böyle olunca, o şatafatıyla gözlerinizi kamaştıran bir imparator,</p>
				<p class="siir">Scilicet et grandes viridi cum luce smaragdi <br class="chapter"/>Auro includuntur, teriturque thalassima vestis <br class="chapter"/>Assidue, et Veneris sudorem exercita potat.</p>
				<p class="saggggg">Pırıl pırıldır çünkü altın üstünde iri zümrütlerle <br class="chapter"/>Hep yeni kumaşlar vardır üstünde deniz yeşili, <br class="chapter"/>Zühre yıldızının öpüşüyle ıslanmış.</p>
				<p class="sagdanithaf">Lucretius</p>
				<p class="x1-metin">Bir de perdenin ardında görün siz o imparatoru: Herhangi bir adamdır ve belki de uyruklarının en küçüğünden daha da aşağılıktır.</p>
				<p class="siir">İlle beatus introrsum est, istius bracteata felicitas et</p>
				<p class="saggggg">Kiminin içtendir mutluluğu, kiminin dıştan.</p>
				<p class="sagdanithaf">Seneca</p>
				<p class="x1-metin">Korkaklık, kararsızlık, tutku, kırgınlık, kıskançlık etkiler o imparatoru da:</p>
				<p class="siir">Non enim gazae neque consularis <br class="chapter"/>Summovet lictor miseros tumultus <br class="chapter"/>Mentis et curas laqueata circum <br class="chapter"/>Tecta volantes.</p>
				<p class="saggggg">Ne hazineler, ne rütbeler, cübbeler <br class="chapter"/>Atabilir yüreklerden <br class="chapter"/>Yaldızlı direkler altında uçuşan <br class="chapter"/>Acı dertleri, kaygıları.</p>
				<p class="sagdanithaf">Horatius</p>
				<p class="x1-metin">Ordularının ortasında kaygular korkular boğazına yapışır imparatorun:</p>
				<p class="siir">Re veraque metus hominum, curaeque se quaces, <br class="chapter"/>Nec metuunt sonitus armorum, nec fera tela; <br class="chapter"/>Audacterque inter reges, rerumque potentes <br class="chapter"/>Versantur, neque fulgorem reverentur ab curo.</p>
				<p class="saggggg">İnsanların içinde yatan korkular, kaygılar <br class="chapter"/>Demir gümbürtüsünden, kılıçlardan yılmazlar; <br class="chapter"/>Krallar, büyükler arasında çekinmeden yaşarlar, <br class="chapter"/>Altınla senli benli olurlar saygısızca.</p>
				<p class="sagdanithaf">Lucretius</p>
				<p class="sagdanithaf">kitap ı, bölüm xlıı</p>
				</body>
</html>