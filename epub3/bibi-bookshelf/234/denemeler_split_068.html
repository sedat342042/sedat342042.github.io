<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_66">İnsanlar ve Hayvanlar</h1>
				<p class="x1-metin">Hayvanlar arasında eni konu bir haberleşme olduğunu açıkça görüyoruz; yalnız aynı türden olanlar değil ayrı türden olanlar da birbirleriyle anlaşabiliyorlar.</p>
				<p class="siir">Et mutae pecudes et denique secla ferarum <br class="chapter"/>Dissimiles fuerunt voces variasque cluere <br class="chapter"/>Cum metus aut dolor est, aut cum jam gaudia gliscunt.</p>
				<p class="saggggg">Söz bilmez sürüler, vahşi hayvanlar <br class="chapter"/>Türlü bağrışmalarla anlatırlar <br class="chapter"/>Duydukları korkuyu, acıyı ya da zevki.</p>
				<p class="sagdanithaf">Lucretius</p>
				<p class="x1-metin">At, köpeğin bir çeşit havlamasından kızgın olduğunu anlar; başka türlü bir havlamasıysa hiç ürkütmez onu. Aralarındaki iş ortaklığından anlıyoruz ki sesi olmayan hayvanların bile başka bir haberleşme yolları var: Hareketleriyle konuşup anlaşıyorlar:</p>
				<p class="siir">Non alias longue ratione atque ipsa videtur <br class="chapter"/>Protrabere ad gestum pueros infantia linguae.</p>
				<p class="saggggg">Başka türlü değil çocukların da <br class="chapter"/>Sesle anlatamadıklarını hareketle anlatmaları.</p>
				<p class="sagdanithaf">Lucretius</p>
				<p class="x1-metin">Neden anlaşamasınlar? Bizim dilsizlerimiz de işaretlerle pekâlâ söyleşiyor, tartışıyor, hikâyeler anlatıyorlar. Öyle alışkın, öyle usta olanlarını gördüm ki, her istediklerini eksiksiz anlatabiliyorlar. Âşıklar yalnız gözleriyle neler söylerler birbirine: Bozuşur, barışır, yalvarışır, anlaşır, sözleşirler gözleriyle.</p>
				<p class="siir">E’l silentio ancor suole <br class="chapter"/>Haver perigi e parole.</p>
				<p class="saggggg">Ve susmada bile <br class="chapter"/>Sözler, yalvarmalar vardır.</p>
				<p class="sagdanithaf">Tasso</p>
				<p class="x1-metin">Ya ellerle neler söylemeyiz? İsteriz, söz veririz, çağırırız, yol veririz, korkuturuz, yakarırız, yalvarırız, yadsırız, istemeyiz, sorarız, beğeniriz, sayarız, itiraf ederiz, pişman oluruz, korkarız, utanırız, kuşkulanırız, bildiririz, buyururuz, isteriz, yüreklendiririz, yemin ederiz, küçümseriz, meydan okuruz, kızdırırız, suçlarız, mahkûm ederiz, affederiz, küfrederiz, pohpohlarız, alkışlarız, kutlarız, utandırırız, alay ederiz, uzlaştırırız, salık veririz, coştururuz, seviniriz, bayram ederiz, acırız, üzeriz, rahatsız ederiz, şaşırtırız, bağırırız, susarız, daha neler, neler, dille yarışacak kadar. Başımızla buyur ederiz, kovarız, evet deriz, hayır deriz, yalanlarız, hoş karşılarız, yüceltiriz, kutsallaştırırız, hor görürüz, isteriz, tersleriz, sevindiririz, dertlendiririz, okşarız, azarlarız, dizginleriz, kızdırırız, kışkırtırız, korku veririz, güven veririz, soruştururuz. Ya kaşlarımızla? Ya omuzlarımızla?..</p>
				<p class="x1-metin">Abderia’dan gelen bir elçi, Isparta kralı Agis’e söyleyeceklerini uzun uzun söyledikten sonra sorar: Efendimiz yurttaşlarıma nasıl bir cevap götürmemi isterler? “Seni, tek kelime söylemeden, her istediğini, dilediğin süre söylemekte serbest bıraktığımı söylersin,” der kral. İşte size konuşan ve çok iyi anlaşılan bir susma…</p>
				<p class="sagdanithaf">kitap ıı, bölüm xıı</p>
				<p class="x1-metin">İnsan yalnız sözle insandır ve yalnız sözle bağlanırız birbirimize.</p>
				<p class="sagdanithaf">kitap ı, bölüm ıx</p>
				</body>
</html>