<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_95">Savaş Üstüne</h1>
				<p class="x1-metin">Gelelim savaşa: İnsanların en büyük, en şatafatlı eylemlerinden biri olan savaşı, bizim hayvanlara üstünlüğümüzü göstermekte mi kullanacağız, yoksa, tam tersine, budalalığımızı, eksikliğimizi mi? Doğrusu, birbirimizi paralayıp öldürme, kendi türümüzü yıpratıp yok etme sanatımızın, bu sanattan yoksun olan hayvanları imrendirecek bir yanı olmasa gerek.</p>
				<p class="saggggg">Ne zaman bir aslanı <br class="chapter"/>Daha güçlü bir aslan öldürdü? <br class="chapter"/>Hangi ormanda <br class="chapter"/>Büyük domuzun dişi küçük domuzu paraladı?</p>
				<p class="sagdanithaf">Juvenalis</p>
				<p class="x1-metin">Ama hayvanların tümü bu marifetten uzak kalmış da denemez: Balarıları arasında da azgın çatışmalar olur, iki hasım ordunun başları bizim krallar gibi davranırlar:</p>
				<p class="saggggg">Bir kavgadır kopar iki bey arasında çok kez <br class="chapter"/>O zaman seyredin arı milletindeki azgınlığı <br class="chapter"/>O coşkun vızıltılı savaş hengâmesini.</p>
				<p class="sagdanithaf">Vergilus</p>
				<p class="x1-metin">Bu yaman tasviri her görüşümde insanların saçmalığını, budalalığını okur gibi olurum onda. Çünkü azgınlığı ve korkunçluğuyla insanı kendinden geçiren savaş tepinmeleri, o gümbürtü ve çığlık kasırgası,</p>
				<p class="saggggg">Kimi yerde bir parıltı sarar gökleri <br class="chapter"/>Ayak patırtıları yükselir her yandan <br class="chapter"/>Dağlara çarpan bağrışmalar <br class="chapter"/>Yankılanır yıldızlara doğru.</p>
				<p class="sagdanithaf">Lucretius</p>
				<p class="x1-metin">o kaç binlerce silahlı insanın korkunç düzenliliği, bunca azgınlık, bunca coşkunluk, bunca yiğitlik… bütün bunların ne boş nedenlerle parlayıverdiğini ve ne sudan nedenlerle sönüverdiğini düşününce gülüyor insan:</p>
				<p class="saggggg">Paris’in aşkıymış derler <br class="chapter"/>Hellenlerle Barbarları savaşa sokan.</p>
				<p class="sagdanithaf">Horatius</p>
				<p class="x1-metin">Paris’in zamparalığı yüzünden koca Asya savaşlarla bitti tükendi. Bir tek adamın tutkusu, bir kırgınlık, bir keyif, bir karı koca kıskançlığı, ringa balığı satan iki kadının birbirini tırmıklamasına değmez. Böylesine nedenler bütün o büyük hengâmenin canı, ilk hızı olabiliyor. Savaş çıkaranların kendilerine inanır mısınız? Dinleyin imparatorların en büyüğünü, en çok zafer kazanmış olanını, en güçlüsünü; bakın nasıl eğleniyor kendi kendisiyle, çocukça hoşlanarak nasıl alay ediyor karadan, denizden giriştiği birçok savaşlarla, ardından giden beş bin insanın kanıyla, canıyla, seferleri uğruna dünyanın iki büyük parçasında harcanan nice güçler ve zenginliklerle:</p>
				<p class="saggggg">Antonius Glaphyra ile yattı diye benim de <br class="chapter"/>Fluvia ile yatmam gerekirmiş, Fluvia’ya göre. <br class="chapter"/>Yatacak mıyım ben şimdi Fluvia ile, <br class="chapter"/>Manius’la da mı yatacağım gerekiyor diye? <br class="chapter"/>Kendine gel! Ya savaş ya yatak diyor kadın. <br class="chapter"/>Ne demek? Canım mı daha değerli, erkekliğim mi? <br class="chapter"/>Çalsın savaş boruları!</p>
				<p class="sagdanithaf">Martialis</p>
				<p class="x1-metin">İşte o büyük ordu, yeri göğü titreten o bin bir yüzlü, bin bir ayaklı ordu:</p>
				<p class="saggggg">Libya denizi üstünde ak dalgalar yuvarlanır gibi <br class="chapter"/>Sert Orion kış sularına gömüldüğü zaman, <br class="chapter"/>ya olgun yaz buğdayları gibi <br class="chapter"/>Hermus’un, Likya’nın sarışın ovalarında, <br class="chapter"/>Ürperiyor çiğnenen toprak, gümbürdüyor kalkanlar.</p>
				<p class="sagdanithaf">Vergilius</p>
				<p class="x1-metin">Binlerce kollu, binlerce kafalı bu azgın dev nedir aslında? Hep aynı zavallı, dertli, cılız insanoğlu! Kızışıp kaynaşan bir karınca yuvasından başka bir şey mi ki bu?</p>
				<p class="saggggg">Kara tabur ilerliyor ovada.</p>
				<p class="sagdanithaf">Vergilius</p>
				<p class="x1-metin">Ters bir rüzgâr, bağrışan bir karga sürüsü, bir atın sürçmesi, yukarıdan bir kartalın geçivermesi, bir rüya, bir ses, bir görüntü, bir sabah sisi yeter bu devi yıkıp yere sermeğe. Güneşin bir ışını vurmayagörsün yüzüne, eriyip dağılıverir. Biraz toz serpiverin gözlerine (bizim şairin arılarına serpildiği gibi) bakın nasıl kopup paramparça oluyor sancak erleri, alaylar, başlarında büyük Pompeius’la birlikte; çünkü oydu sanırım Sertorius’un bu yaman silahlarla İspanya’da yendiği. Aynı silahları Eumenes Antigonus’a, Surena Crassus’a karşı kullanmıştı.</p>
				<p class="saggggg">O azgın yürekler, o korkunç cenkler, <br class="chapter"/>Biraz toz atın durulur hepsi.</p>
				<p class="sagdanithaf">Vergilius</p>
				<p class="x1-metin">Bizim arıları bile salsanız üstüne, güçleri ve yürekleri yeter o devi bozmaya. Daha geçenlerde Portekizliler, Xiatima’da Tamyl şehrini kuşatmışlardı. Arısı bol olan şehir halkı surların üstüne yüzlerce kovan getiriyorlar; ateş yakıp arıları dumanla birden öyle salıyorlar ki dışarı, saldırılarına ve iğnelerine dayanamayan düşman bırakıp gidiyor kuşatmayı…</p>
				<p class="x1-metin">İmparatorların ruhlarıyla çarıkçıların ruhları aynı kalıptan çıkmadır. Kralların gördüğü işlerin önemine, ağırlığına bakıp öyle sanıyoruz ki bunları yaptıran neden de önemli ve ağırdır: Aldanıyoruz. Onları davranışlarında dürtükleyip durduran nedenler bizimkilerden başka türlü değildir. Bizi bir komşumuzla kapıştıran nedenin aynısı krallar arasında bir savaş koparır. Bize bir uşağı kırbaçlatan nedenin tıpkısı bir krala düştü mü bir ili yıktırır ona. Onların istedikleri de bizimkiler gibi sudan, ama yapabildikleri daha fazla. Bir peynir kurduyla bir fili aynı iştahlardır dürtükleyen.</p>
				<p class="sagdanithaf">kitap ıı, bölüm xıı</p>
				</body>
</html>