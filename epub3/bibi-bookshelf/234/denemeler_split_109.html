<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_107">Yaşamak Sanatı</h1>
				<p class="x1-metin">Dünyada insanlığını bilmekten, insanca yaşamaktan daha güzel, daha doğru bir iş yoktur. Bilimlerin en çetini de bu hayatı iyi yaşamasını bilmektir. Hastalıklarımızın en belalısı, bedenimizi sevmemek, küçük görmektir. Ruhunu bedeninden ayırmak isteyen, gücü yeterse, bu işi beden hasta iken yapsın, ruhunu hastalıktan korumuş olur. Ama, bunun dışında ruh bedenle işbirliği etmeli; onun zevklerine katılmalı, onunla karı koca olmalı ve –bilgeliğe ermişse– beden hazlarına, acılaşmalarına meydan vermeden dizgin vurmalı.</p>
				<p class="x1-metin">Kendinden dışarı çıkmak, insanlıktan kaçmak çılgınlıktır; buna gayret edenler melek olacaklarına büsbütün hayvanlaşır, yükselecek yerde alçalırlar. İnsan bilimlerinin en aşağılığı da bence en yukarlarda dolaşanıdır. İskender’in en küçük, en bayağı yanı tanrılaşmak, göklere çıkmak hevesine kapılmasıdır.</p>
				<p class="x1-metin">Söz aramızda, göklerde dolaşanların düşünceleri ile yeraltında yaşıyanların âdetleri arasında her zaman garip bir benzerlik görmüşümdür.</p>
				<p class="x1-metin">İnsan beden hazlarını gereğince tatmayı biliyorsa tanrılara yaraşır bir olgunluğa varmış demektir. Kendi şartlarımızda başkalarını aramamız onlardan faydalanmayı bilmediğimiz içindir; kendimizden kaçmamız kendimizde olup biteni bilmediğimizdendir… İstediğimiz kadar yüksek sırıklar üstüne çıkalım, yine kendi bacaklarımızla yürüyeceğiz; dünyanın en yüksek tahtına da çıksak, yine kendi kıçımızla oturacağız.</p>
				<p class="sagdanithaf">kitap ııı, bölüm xııı</p>
				<p class="x1-metin">Düşüncelerimizin en iyi aynası hayatlarımızın akışıdır.</p>
				<p class="sagdanithaf">kitap ı, bölüm xxvı</p>
				<p class="x1-metin">Keşke yalnız Paris’in sebze halinde kullanılan kelimeleri kullanabilsem!</p>
				<p class="sagdanithaf">kitap ı, bölüm xxvı</p>
				</body>
</html>