<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_59">Hayat ve Bilim</h1>
				<p class="siir">Quid fas optare, quid asper <br class="chapter"/>Utile nummus habet; patriae charisque propinquls <br class="chapter"/>Quantum elargiri deceat, quem te Deus esse <br class="chapter"/>Jussit et humana qua parte locatus es in re, <br class="chapter"/>Quid sumus, aut quidnam victuri gignimur.</p>
				<p class="saggggg">Neyi özlemeliyiz? Neye yarar <br class="chapter"/>Bunca zahmetle kazanılan para? <br class="chapter"/>Nedir adaletin, insanların bizden beklediği? <br class="chapter"/>Tanrı ne olmamızı istemiş bizim? <br class="chapter"/>Neyiz? Nenin peşinde koşuyoruz?</p>
				<p class="sagdanithaf">Persius</p>
				<p class="x1-metin">Bilmek ve bilmemek nedir? Öğrenimin amacı ne olmalıdır? Mertlik, tokgözlülük ve doğruluk nedir? İyiye özenmeyle açgözlülük, krala bağlılıkla kölelik, hür yaşamakla keyfine göre yaşamak arasında ne farklar vardır? Gerçek ve sağlam bir mutluluk nasıl olur? Ölümden, acıdan ve ayıptan ne zaman korkulmaz?</p>
				<p class="siir">Et quo quemque modo fugiatque feratque laborem.</p>
				<p class="saggggg">Dertlerden nasıl kurtulmalı, dertlere nasıl katlanmalıyız.</p>
				<p class="sagdanithaf">Horatius</p>
				<p class="x1-metin">İşte ona (öğrenciye) bunları söyleyeceğiz. Çünkü, insanın zihnine dolduracağımız ilk sözler onun ahlakını ve ruhunu yoğuracak, ona kendini tanımasını, iyi yaşamasını ve iyi ölmesini öğretecek olan sözler olmalıdır. Bilimleri öğrenmeye, bizi kölelikten kurtaracak olan bilimlerden başlayalım. Nasıl her şeyin işe yarar bir tarafı varsa bütün bilimler de, şu veya bu şekilde, hayatımız için faydalı olabilirler; ama biz, amacı doğrudan doğruya hayat olan bilimi seçelim. Hayatımızın bağlantılarını en doğru ve tabii sınırları içinde tutmasını bilseydik işimize yarar diye edindiğimiz bilgilerden çoğunun işimize yaramadığını görürdük. İşimize yarayan bilimlerin içinde bile atılması hayırlı lüzumsuz şişirmeler, derinlikler vardır. Sokrates’in istediği öğretimi faydalı bilgilere yöneltmek daha doğru olur.</p>
				<p class="siir">Spare aude, <br class="chapter"/>İncipe: vivendi qui recte prorogat horam <br class="chapter"/>Rusticus expectat dum defluat amnis; at ille <br class="chapter"/>Labitur, et labetur in omne volubilis aevum.</p>
				<p class="saggggg">Erdemli olmayı göze al; bu yola gir; <br class="chapter"/>İyi yaşamayı sonraya bırakan; yolunda bir ırmağa <br class="chapter"/>Rastlayıp da akıp geçmesini bekleyen köylüye benzer; <br class="chapter"/>Irmak hiç durmadan akıp gidecektir.</p>
				<p class="sagdanithaf">Horatius</p>
				<p class="x1-metin">Çocuklarımıza kendi dünyalarından önce sekizinci kat göklerdeki yıldızların ve devinimlerinin bilimini öğretmek büyük bir saflıktır.</p>
				<p class="x1-metin">Anaksimenes, Pythagoras’a şunu yazmış: “Gözlerimin önünde ölüm ve kölelik dururken yıldızların düzeniyle nasıl uğraşabilirim? (Çünkü o sırada İranlılar vatanına karşı savaşa hazırlanıyorlardı.) Herkesin şöyle düşünmesi lazım: Bizi para tutkusu, mevki tutkusu, saygısızlık, geri kafalılık içimizden yıkarken gidip de dünyanın dönüşüyle mi uğraşacağım?”</p>
				<p class="x1-metin">Çocuğa, daha akıllı ve daha iyi olmasına yarayacak şeyleri öğrettikten sonra mantığın, fiziğin, geometrinin ne olduğunu anlatırız. Böylece kafası işlemeye başladıktan sonra seçeceği bilimin kolayca hakkından gelebilir.</p>
				<p class="sagdanithaf">kitap ı, bölüm xxvı</p>
				<p class="x1-metin">Kadınların süs ve aylaklıklarının bizim alın terimiz ve emeğimizle beslenmesi gülünç ve haksız bir şeydir.</p>
				<p class="sagdanithaf">kitap ııı, bölüm ıx</p>
				</body>
</html>