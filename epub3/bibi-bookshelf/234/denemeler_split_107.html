<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_105">İyilerin En İyisi</h1>
				<p class="x1-metin">Filozoflar arasındaki çatışmaların hiçbiri, insanlığa en yüce iyinin, hayr-ı ûlâ’nın ne olduğu sorunu üstündeki kadar sert ve çetin olmamıştır: Varro’nun hesabına göre bu kavgadan 288 mezhep türemiştir.</p>
				<p class="siir">Qui autem de summo bono dissendit, <br class="chapter"/>de tota philosophia ratione dissendit.</p>
				<p class="saggggg">En üstün iyi üstünde anlaşamıyorsanız, <br class="chapter"/>bütün felsefede anlaşamıyorsunuz demektir.</p>
				<p class="sagdanithaf">Cicero</p>
				<p class="x1-metin">Kimine göre bizim için en iyi olan erdem, kimine göre keyif, kimine göre doğaya uymadır; kimi bilimde görür onu, kimi acı duymamakta, kimi görünüşe aldanmamakta (ki bu kanıya Pythagoras’ınki de bağlanır gibidir):</p>
				<p class="siir">Nil admirari prope res est una, Numacı, <br class="chapter"/>Solaque quae possit favere et servare beatum.</p>
				<p class="saggggg">Hiçbir şeye şaşmamak: İşte budur, Numacius, <br class="chapter"/>Seni mutlu kılıp mutlu tutacak olan.</p>
				<p class="sagdanithaf">Horatius</p>
				<p class="x1-metin">Aristoteles hiçbir şeye hayran olmamayı kendini beğenme sayar. Arkhesilas da der ki, bütün iyilikler diretmekten, dediğinden dönmeyip dosdoğru gitmekten, bütün kötülükler de kadere boyun eğip her şeyi oluruna bırakmaktan gelir.</p>
				<p class="sagdanithaf">kitap ıı, bölüm xıı</p>
				<p class="x1-metin">Hayatımız, der Pitagoras, Olimpiyat oyunlarında biriken büyük kalabalığa benzer: Kimileri oyunlarda ün kazanmak için bedenlerini işletirler; kimileri para kazanmak için satılık mallar getirirler; kimileri de, en kötüleri değildir onlar, başka çıkar düşünmeden her şeyin niçin, nasıl yapıldığına bakar, kendi hayatlarını anlamak ve düzenlemek için, başkalarının hayatlarını seyrederler.</p>
				<p class="sagdanithaf">kitap ı, bölüm xxvı</p>
				</body>
</html>