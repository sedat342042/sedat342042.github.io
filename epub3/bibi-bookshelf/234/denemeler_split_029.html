<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>denemeler</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_27">Ün<br class="chapter"/>
				</h1>
				<p class="x1-metin">Yaptığı iyiliği başkaları duysun diye, kendisine daha fazla değer verilsin diye yapan, doğruluğu dillerde dolaşmak şartıyla doğru olan adamdan pek hayır gelmez.</p>
				<p class="siir">Credo che’l resto di quel verno cose <br class="chapter"/>Facesse degne di tenerne conto, <br class="chapter"/>Ma fur sin’a quel tempo si nascose, <br class="chapter"/>Che non è colpa mia s’hor’non le conto: <br class="chapter"/>Perche Orlando a far opre virtuose, <br class="chapter"/>Piu ch’a narrerla poi, sempre era pronto, <br class="chapter"/>Ne mai fu alcun’de li suoi fatti espresso <br class="chapter"/>Se non quando hebbe i testimonii appresso</p>
				<p class="saggggg">Sanıyorum ki geri kalan kış aylarında <br class="chapter"/>Orlando birçok şerefli işler gördü. <br class="chapter"/>Fakat şimdiye kadar bunlar <br class="chapter"/>o kadar gizli tutuldu ki, <br class="chapter"/>onlardan bahsetmiyorsam suç benim değildir. <br class="chapter"/>Çünkü Orlando’nun, istediği parlak görünmek değil, parlak işler görmekti. Sağlam tanıkları olmadıkça <br class="chapter"/>zaferleri meydana çıkmazdı.</p>
				<p class="sagdanithaf">Ariosto, Orlando Furioso</p>
				<p class="x1-metin">İnsan savaşa gitmeyi kendi ruhu için bir ödev bilmeli ve beklediği ödül, bütün iyi davranışların ne kadar gizli olursa olsun, er geç görecekleri ödül olmalıdır, bu da temiz bir vicdanın iyi bir iş gördüğü için kendi içinde duyacağı rahatlıktır. İnsan kendi zevki için mert olmalı ki mertliği talihin cilvelerinden uzak kalsın, sağlam ve güvenli bir temel üzerine yerleşsin.</p>
				<p class="siir">Virtus, repulsae nescia sordidae <br class="chapter"/>Intaminatis fulget honoribus; <br class="chapter"/>Nec sumit aut ponit secures, <br class="chapter"/>Arbitria popularis aurae.</p>
				<p class="saggggg">Başarısızlıktan zarar görmeyen bir değer,<br class="chapter"/>hiçbir şeyin lekeleyemediği bir şerefle parlar; <br class="chapter"/>böyle bir değer halkın keyfiyle <br class="chapter"/>ne yükselir ne de alçalır.</p>
				<p class="sagdanithaf">Horatius</p>
				<p class="x1-metin">Ruhumuz yapacağını gösteriş için yapmamalı, her şey içimizde, hiçbir gözün görmediği en gizli yerimizde olup bitmelidir. Orada ruhumuz bizi ölüm korkusundan, acılardan, yüzkarasından bile korur, çocuklarımızı, dostlarımızı, servetimizi kaybetmeye dayanacak ve gereğince savaşın tehlikelerine atılabilecek bir hale getirir:</p>
				<p class="siir">Non emolumento aliquo, sed ipsius honestatis decore.</p>
				<p class="saggggg">Çıkar için değil, mertlik şanı için.</p>
				<p class="sagdanithaf">Cicero</p>
				<p class="x1-metin">Böyle bir kazanç, başkalarının hakkımızda iyi yargılar vermesinden başka bir şey olmayan şerefler ve ünlerden çok daha büyüktür, istenmeye çok daha layıktır.</p>
				<p class="x1-metin">Ufacık bir toprak davası için halkın içinden on beş kişi seçmeyi akıl ediyoruz, sonra en ehemmiyetli davamızı tutup bilgisizliğin, adaletsizliğin ve kararsızlığın anası olan halkın oyuna bırakıyoruz. Akıllı bir insanın, hayatını düşüncesiz bir sürünün oyuna bırakması akıl kârı mıdır?</p>
				<p class="siir">An quidquam stultius quam <br class="chapter"/>quos singulos contemmas eos aliquid <br class="chapter"/>putare esse universos?</p>
				<p class="saggggg">Ayrı ayrı bakınca değer vermediğimiz kimselere, <br class="chapter"/>bir araya geldikleri zaman değer <br class="chapter"/>vermekten daha büyük budalalık olur mu?</p>
				<p class="sagdanithaf">Cicero</p>
				<p class="x1-metin">… Halk öyle şaşkın, öyle başıboş bir kılavuzdur ki, ne kadar zeki, ne kadar becerikli olsak adımlarımızı ona uyduramayız. Her kafadan çıkan bütün o karmakarışık sesler, bizi dört bir yana sürükleyen o kaba sözler, fikirler arasında doğru yolu bulmak, olacak iş değildir. Bu kadar kararsız, serseri bir varlığı kendimize kılavuz saymayalım: Her zaman aklımızın ardı sıra gidelim, halkın takdiri de canı isterse ardımızdan gelsin. Bu takdir zaten talihe bağlı olduğu için onu kendi yolumuzda giderken de bulabiliriz. Doğru yolu yalnız doğru olduğu için tutmak istemesek bile, bu yolun eninde sonunda halk için de en yararlı yol olduğunu göreceğiz ve yine ona döneceğiz:</p>
				<p class="siir">Dedit hoc providentia hominibus munus, <br class="chapter"/>ut honesta magis juvarent.</p>
				<p class="saggggg">Kaderin insanlara bir lütfu da, namuslu işlerin <br class="chapter"/>aynı zamanda en faydalı işler olmasıdır.</p>
				<p class="sagdanithaf">Quintilianus</p>
				<p class="x1-metin">Yunanlı bir balıkçı, bir kasırga sırasında Neptunus’a şöyle söylemiş: “Ey tanrı, beni ister kurtar, ister batır, ben dümenimi kırmadan dosdoğru gideceğim.” Zamanımda nice dönek, ikiyüzlü, karışık insanlar gördüm ki, dünya işlerinde benden daha tedbirli oldukları halde, benim kurtulduğum felaketlerden kendilerini kurtaramadılar.</p>
				<p class="siir">Risi successu posse carere dolos.</p>
				<p class="saggggg">Kurnazlıkların para etmediğini gördüm de güldüm</p>
				<p class="sagdanithaf">Ovidius</p>
				<p class="sagdanithaf">kitap ıı, bölüm xvı</p>
				</body>
</html>