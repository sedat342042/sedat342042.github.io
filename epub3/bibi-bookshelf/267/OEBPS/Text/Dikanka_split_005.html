<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_4">Soroçinets Panayırı</h2>

  <p class="h2baslik">I</p>

  <p class="sagitalik">Sevmiyorum köyü.<br class="chapter"/>
  Gürültülü,<br class="chapter"/>
  Kızların dans ettiği,<br class="chapter"/>
  Delikanlıların eğlendiği,<br class="chapter"/>
  Yerlere al götür beni.</p>

  <p class="sagnormal">Eski bir masaldan</p>

  <div class="clrb"/>

  <p class="normal">Ukrayna'da yaz çok güzel, çok nefistir! Çevrenin koyu bir sessizliğe, yakıcı bir sıcağa kendini bıraktığı o parlak güneşli öğle saatlerinin kavurucu sıcağı... Uçsuz bucaksız, masmavi gök kubbe toprağın üzerine tutkuyla abanmış, onu kucaklamış, boşlukta oluşan kollarıyla onu sımsıkı sarmış, öylece tatlı bir uykuya dalmış gibidir. Tek bulut yoktur gökyüzünde. Tarlalardan sesler gelmez. Her şey ölüdür sanki. Yalnızca yukarlarda, göğün derinliklerinde bir çayırkuşu kanat çırpar. Hoş şarkısı havadan basamaklarda inip ulaşır tutkun yeryüzüne. Arada bir de bir martı çığlığı, çın çın öten bir bıldırcın sesi gelir bozkırdan. Ulu meşe ağaçları, amaçsız dolaşmaya çıkmışlar gibi tembel, dalgın dikilirler orada burada. Güneş ışınlarının göz kamaştırıcı vuruşları meşe ağaçlarının güzelim yapraklarının bir bölümünü, ötekilerin üzerine gece gibi karanlık bir gölge bırakarak yakar durur... Ancak güçlü bir esinti olduğunda altın gibi parlarlar gölgedeki bu yapraklar. Servi boylu ayçiçekleri serpili alacalı bulacalı sebze bahçelerinin üzerinde, uçan böceklerden oluşmuş yığınla zümrütler, topazlar, yakutlar doludur. Gri saman demetleri, altın rengi buğday yığınları boy boy dizilidir uzayıp giden tarlalarda. Kiraz ağaçlarının, erik, elma, armut ağaçlarının, meyvelerinin ağırlığından eğilmiş kocaman dalları... Ayna gibi parlayan gökyüzü... Yeşilliklerin oluşturduğu yüksek, mağrur bir çerçeve boyunca akıp giden nehir... Ukrayna yazının nefasetini, huzurunu oluştururlar bütün bunlar!</p>

  <p class="normal">İşte böylesine güzelliklerle dopdolu, sıcak bir ağustos günüydü. Yıl bin sekiz yüz... sekiz yüz... Her neyse işte canım... Bundan otuz yıl önceydi... Soroçinets'e giden yol, kasabaya on versta kaladan sonra insan kaynıyordu. Uzak yakın köylerden, çiftliklerden panayıra gitmek için yola çıkanlar geç kalmamak için acele ediyorlardı. Tuz ve balık yüklü arabalar daha sabahtan upuzun bir sıra oluşturmuşlardı yolda. Samanların arasına yerleştirilmiş çanak çömlekle tepeleme dolu arabalar, görünümlerinin kabalığından ve taşıdıkları yükten utanıyorlarmış gibi ağır ağır ilerliyorlardı. Ancak arada, parlak renklerle süslü bir taş ya da makitra<sup class="calibre2"><a href="../Text/Dikanka_split_052.html#footnote-100-3" id="footnote-100-3-backlink">[3]</a></sup> bir arabanın yüksek parmaklıkları arasından (güzelliğiyle övünmek istiyor gibi) gösteriyordu kendini, lüksü seven insanların hayranlık dolu bakışlarını çekiyordu üzerine. Bu değerli şeylerin sahibi uzun boylu çömlekçiye, imrenerek bakıyordu gelen geçen. Adam ağır adımlarla yürüyordu değerli malının arkasında. Topraktan yapılmış güzelim çömleklerinin açılan yerlerine onların nefret ettikleri samandan bir parça tıkıştırıyordu.</p>

  <p class="normal">Bu arada yolun bir kenarından da yorgun, bitkin bir çift öküzün çektiği, çuvallarla, kenevirle, keten beziyle, çeşitli ev eşyasıyla tepeleme yüklü bir araba gidiyordu. Arabanın arkasında yürüyen tertemiz bir keten gömlek giymiş, keten bezinden şalvarı çamur içinde sahibi, ayaklarını sürüyerek, ağır ağır adım atıyor, esmer yüzünden akan teri eliyle tembel tembel siliyordu. Güzeline de, çirkinine de davetsiz gelen, bütün insanları binlerce yıldır istesinler istemesinler, zorla pudralayan o amansız berberin aklaştırdığı bıyıklarından bile damlıyordu ter.</p>

  <p class="normal">Adamın yanı sıra, arabaya bağlı bir kısrak yürüyordu. Hayvanın bitkin yürüyüşünden belliydi yaşının hayli ilerlemiş olduğu. Karşıdan gelenlerin çoğu (özellikle gençler) bizim mujiğin yanından geçerlerken şapkalarını çıkarıp selamlıyorlardı onu. Ne var ki, kırlaşmış saçı sakalı, yürüyüşündeki ağırbaşlılığı değildi onları buna zorlayan. Bu saygının nedenini anlamak için başınızı birazcık kaldırıp yukarı bakmanız yeterliydi: Mujiğin güzel kızı oturuyordu yükün üstünde. Küçücük yüzü yusyuvarlacıktı. Kahverengi, aydınlık gözlerinin üzerinde düzgün birer yay gibiydi siyah kaşları. Pembe dudakları mutlu, gülümsüyorlardı. Kırmızılı mavili kurdeleler takmıştı başına. Uzun saçlarıyla, saçlarının arasına sıkıştırdığı bir tutam kır çiçeğiyle birlikte bu kurdeleler zengin bir taç oluşturuyorlardı göz alıcı başının çevresinde. Gördüğü her şeyin onu pek ilgilendirdiği belliydi. Her şey olağanüstü, yeniydi onun için... Güzel gözlerini durmadan dolaştırıyordu çevresinde. Ya bir şey kaçırırsam gözden, ya görmeden geçersem yanından! diye korkuyordu sanki. Bu ilk gelişiydi panayıra! Panayıra ilk kez gelen on sekiz yaşında bir genç kız!.. Ama gelip geçenlerden hiçbiri bilmiyordu onun, panayıra gelirken onu da yanına alması için babasına ne çok yalvardığını... Aslında, cadaloz analığı olmasıydı babası daha önce de çok kereler seve seve getirirdi onu panayırlara. Kadın avcunun içine almıştı kocasını. Onun şimdi satmaya götürdüğü, ona yıllarca hizmet kısrağının yularını tuttuğu gibi ustalıkla tutmuştu kocasının yularını elinde. Dur aman bilmez bir kadındı... Ne var ki onun da burada olduğunu, yükün üstünde oturduğunu söylemeyi unuttuk. Kakım kürküymüş gibi üzerine yalnızca kırmızı, küçük fiyonklar dikilmiş yeşil yünlüden şatafatlı bir bluz vardı sırtında. Zengin görünüşlü, satranç tahtası gibi alacalı bulacalı, geniş kemerli bir eteklik giymiş, başına, evli kadınların taktıkları çeşitten renkli, basma bir başlık bağlamıştı. Kırmızı, tombul yüzüne özel bir büyüklük anlatımı veriyordu başlığı. Yüzünde öylesine tatsız, öylesine yabani bir şey vardı ki, her geçen, huzursuz bakışını kızın küçük, aydınlık yüzüne geçirmek için acele ediyordu... Bizim yolcuların önünde yol açılmaya başlamıştı artık. Yorucu, yıpratıcı bir sıcaktan sonra elle tutulur gibi hissedilen bir serinlik esmeye başlamıştı uzaktan. Düzlüğe gelişigüzel serpili karaağaçların, kavakların koyu parlak yeşil yaprakları arasından suyun soğuğa bürülü alevden pırıltıları göz alıyordu. Dilber nehir sonunda yeşil dalların hoş bir biçimde üzerine döküldüğü gümüş rengi göğsünü göz kamaştırıcı bir güzellikte serdi gözler önüne. Gerçek bir aynanın onun gurur dolu, çok çok güzel yüzünü, zambak narini omuzlarını, mermer boynunu imrenerek yansıttığı o tadına doyum olmaz zamanlar... Yeni süslerine bürünmek için eskilerin dalgalarıyla, simsiyah başını sallayarak attığı... olmadık kaprisler yaptığı zamanlar... Hemen her yıl değiştirir çevresini, yeni bir yol seçer kendine. Bambaşka, değişik biçimlere bürünür. Sıra sıra değirmenler ağır çarklarıyla iri dalgaları havaya kaldırırlar, sonra olanca güçleriyle uzağa fırlatır, köpük köpük, paramparça ederler onları, çevreyi gürültüye boğarlar.</p>

  <p class="normal">Yolcularını tanıdığımız araba köprüye geldiğinde nehir bütün güzelliğiyle, yüceliğiyle çatlaksız bir ayna gibi açıldı önlerinde. Gökyüzü, yemyeşil orman, insanlar çanak çömlek yüklü arabalar, değirmenler her şey birden yan yatmış, sonra doğrulmuş, nehrin dipsiz, güzel derinliklerine düşmeden yukarlara doğru uzanmıştı.</p>

  <p class="normal">Bizim dilber manzaranın güzelliğine dalmış, kendinden geçmiş, yol boyunca hiç aksatmadığı ayçiçeği çekirdeği yemeyi bile unutmuştu. Birden, "Ay! Kıza bakın!" diye bir ses duyunca irkildi. Başını çevirip bakınca köprünün üzerinde dikilen bir grup genç gördü. Delikanlılardan biri ötekilere oranla daha bir şık giyimliydi. Beyaz bir kaftan vardı üzerinde. Kalpağı gri kuzu kürkündendi. Elleri belinde, bizimkilere bakıyordu. Yaman bir delikanlı olduğu belliydi. Güzel kız, delikanlının güneşten yanmış, ama hoş anlamlı yüzünü, gözlerinin içine diktiği alev alev yanan bakışını fark etmişti. Bunu söyleyenin o olabileceğini düşündü, bakışını önüne indirdi. Beyaz kaftanlı delikanlı bakışını onun yüzünden ayırmadan, "Nefis bir kız!" diye ekledi. "Bir öpücüğüne varımı yoğumu verirdim! Bakın, hemen önünde de bir şeytan oturuyor!"</p>

  <p class="normal">Kahkahalar yükseldi köprünün üzerindeki gruptan. Gelgelelim, arabanın arkasında ağır ağır yürüyen adamın süslü karısının pek hoşuna gitmemişti bu karşılama:Al yanakları ateş gibi kıpkırmızı kesildi birden. Çapkın delikanlının başından aşağı yağmur gibi boşaldı sunturlu küfürler.</p>

  <p class="normal">"Boyun devrilsin e mi pis serseri! Babanın başına taş düşsün! Buzda ayağı kayıp gebersin gâvur herif! Öteki dünyada şeytan yaksın sakalını!"</p>

  <p class="normal">Delikanlı, böylesine bir yaylım ateş karşısında şaşkına dönmüş gibi gözlerini iri iri açıp baktı kadına.</p>

  <p class="normal">"Vay canına, amma da küfürler varmış karıda!" dedi."Yüzlük cadının dili bile acımıyor bu sözleri söylerken!"</p>

  <p class="normal">"Yüzlük mü dedin?.." diye bağırdı kokona. "Allah'ın belası rezil! Def ol şuradan! Sokak serserisi! Ananı tanımam bilmem, amma sümsüğün teki olduğuna kalıbımı basarım!.. Yüzde yüz baban da öyledir! Halaların, teyzelerin de... Yüzlükmüş!.. Kendisinin ağzı süt kokuyor sanki..."</p>

  <p class="normal">Araba bu arada köprüden inmekte olduğu için sözlerinin gerisi duyulmamıştı. Ama altta kalmak niyetinde değildi delikanlı. Hiç düşünmeden bir topak çamur aldı yerden, fırlattı... Atış beklenebilecekten de başarılıydı: Kadının yepyeni basma başlığı çamurdan simsiyah olmuştu. Haylaz delikanlıların kahkahaları bir kat daha yükseldi. İriyarı, süslü kadın öfkeden yerinde oturamıyordu. Ama bu arada araba oldukça uzaklaşmıştı. Kadının öfkesi de delikanlının yerine, günahsız üvey kızı ile, eskiden beri bu tür olaylara alışık olduğu için ısrarlı sessizliğini sürdüren, küplere binmiş karısının bağırıp çağırmasını soğukkanlılıkla izleyen kocasına yö-nelmişti. Ona karşılık veren yoktu, ama gene de kasaba dışında oturan eski tanıdıkları, kocasının yakın arkadaşı Kazak Tsıbul'un evine gidene dek durmadan çalıştı kadının yorulmaz bilmez çenesi.</p>

  <p class="normal">Uzun zamandır görüşmemiş iki arkadaşın buluşması bu tatsız olayı unutturdu onlara. Bizim yolcular panayırdan söz etmeye başladılar. Uzun, yorucu yolculuklarından sonra dinlendiler biraz.</p>

  <div class="calibre1" id="calibre_pb_6"/>
</body>
</html>
