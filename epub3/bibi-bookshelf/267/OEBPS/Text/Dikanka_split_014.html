<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">X</p>

    <p class="sagitalik">Def ol şeytan def ol, git buradan.</p>

    <p class="sagnormal">Bir Ukrayna komedisinden.</p>

    <div class="clrb"/>

    <p class="normal">Sabahın serinliği, yavaş yavaş uyanan Soroçinetslilerin üzerine esmekteydi. Bacalardan yükselen duman kümeleri doğan güneşi karşılıyorlardı. Panayırın gürültüsü başlamıştı. Koyunlar meliyor, atlar önlerine konmuş samanları yiyorlardı. Kazların, satıcıların bağırtısı yeniden kaplamıştı bütün alanı. Gecenin bin bir sır saklı karanlığında herkesi öylesine korkuya salan kırmızı kaftan üzerine anlatılan korkunç şeyler sabahın aydınlığıyla birlikte kaybolup gitmişlerdi. Çerevik, arkadaşının üzeri samanla örtülü arabalığında öküzlerin, un buğday çuvallarının arasında uyanmış, esniyor, geriniyordu... Gördüğü tatlı bir düşten ayrılmak istemediği belliydi. Ansızın bir ses geldi kulağına. Evinde tembellik anlarının sığınağı kutsal sobası, evinin on adım ötesindeki, uzak bir akrabasının işlettiği sevgili meyhanesi gibi tanıdık bir sesti bu. Biricik karısı koluna yapışmış, olanca gücüyle çekeleyerek bağırıyordu:</p>

    <p class="normal">"Kalk, kalksana!"</p>

    <p class="normal">Çerevik bir şey söylemeden yanaklarını şişirdi, davul çalıyormuş gibi sallamaya başladı kollarını.</p>

    <p class="normal">"Deli!" diye haykırdı karısı.</p>

    <p class="normal">Çerevik hafifçe doğruldu, gözlerini ovalayarak bakındı çevresine.</p>

    <p class="normal">"Şeytan çarpsın beni yalan diyorsam, güvercinim," dedi, "yüzün bir davuldu sanki rüyamda. Domuzlar Rus askeri gibi kalk davulu çalmaya zorluyorlardı beni..."</p>

    <p class="normal">"Bırak şimdi, bırak gevezeliği... Kalk, kısrağı satmaya götür hemen! Herkes gülüyor bize. Panayıra geldiler, bir demet kenevir ancak sattılar, diyorlar..."</p>

    <p class="normal">Solopiy:</p>

    <p class="normal">"Asıl şimdi gülecekler bize karıcığım!" dedi</p>

    <p class="normal">"Yürü yürü! Sana zaten gülüyorlardı."</p>

    <p class="normal">"Görüyorsun ki yüzümü yıkamadım daha karıcığım..."</p>

    <p class="normal">Çerevik konuşurken bir yanda da esniyor, uyku sersemliğini üzerinden atmak için zaman kazanmaya çalışıyordu.</p>

    <p class="normal">"Tam sırasında yakalandın yani temizlik hastalığına! Ne zamandır başladın el yüz yıkamaya? Al şu havluyu, yüzünü ovala yeter..."</p>

    <p class="normal">Elini uzatıp dürülü bir şeyi aldı kadın ve... dehşet içinde yere fırlattı... Kırmızı bir kaftanın koluydu bu.</p>

    <p class="normal">Kocasının korkudan elinin ayağının tutulduğunu, dişlerinin takır takır birbirine vurduğunu görünce toparladı kendini biraz.</p>

    <p class="normal">"Git işine bak sen hadi! dedi.</p>

    <p class="normal">Solopiy kısrağı çözdü. Alana götürüyordu onu. Yolda mırıldanıyordu kendi kendine:</p>

    <p class="normal">"Satış yaparım artık! Boşuna değilmiş meğer bu Allah'ın belası panayıra gelmek için yol hazırlığı yaparken içimdeki ağırlık... Ölü bir ineği üzerime bırakmışlardı sanki... Öküzler iki kez geri dönmek istediler....Şimdi hatırladım, bir de pazartesi günü çıkmadık yola... Bütün uğursuzluklar bundan geliyor!.. Lanet olasıca şeytan da tek kollu kaftanla dolaşsa ne olur sanki!.. Dolaşır mı hiç?.. İnsanlara rahat vermemesi gerek ya!.. Ben şeytan olsaydım, aman Allah korusun, eski püskü bir kumaş parçası için gece vakti sokaklarda mı sürtedim..."</p>

    <p class="normal">Bizim Çerevik'in kendi kendine filozofça konuşması kalın, gür bir sesle kesildi. Uzun boylu bir Çingene duruyordu karşısında.</p>

    <p class="normal">"Ne satıyorsun arkadaşım?"</p>

    <p class="normal">Çerevik susuyordu. Çingeneyi yukardan aşağı süzdü. Durmadan, yuları da elinden bırakmadan, sakin bir sesle karşılık verdi:</p>

    <p class="normal">"Ne sattığımı görüyorsun!"</p>

    <p class="normal">Çingene, Çerevik'in elindeki yulara bakıp sordu:</p>

    <p class="normal">"Yular mı?"</p>

    <p class="normal">"Evet, yular satıyorum. Kısrak yulara benziyorsa tabii..."</p>

    <p class="normal">"Sen bu hayvanı samanla beslemişsin galiba hemşerim!"</p>

    <p class="normal">"Samanla mı?"</p>

    <p class="normal">Çerevik bu arsız adamın yalanını çıkarmak, kısrağını yürütmek için yuları çekti. Ama boşa gelip çenesine çarptı eli. Baktı, kesilmişti yular. Ucunda da, aman Allahım... Saçları diken diken oldu birden! Kırmızı kaftanın kolunun parçası!.. Yere tükürdü, haç çıkardı. Bu beklemedik armağandan kaçıp kurtulmak için elini kolunu sallaya sallaya, bir delikanlıdan hızlı koşmaya başladı. Kalabalığa karıştı.</p>
  </div>

  <div class="calibre1" id="calibre_pb_15"/>
</body>
</html>
