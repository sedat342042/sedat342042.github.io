<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">IX</p>

    <p class="sagitalik">Önden şöyle böyle gene,<br class="chapter"/>
    Ama arkadan tıpkı şeytan!</p>

    <p class="sagnormal">Bir halk masalından.</p>

    <div class="clrb"/>

    <p class="normal">Sokakta uyuyan gruptan biri yattığı yerden doğrulup:</p>

    <p class="normal">"Duydun mu Vlas?" dedi, "Yakınımızda bir yerde şeytanı andı biri!"</p>

    <p class="normal">Biraz ötede yatan Çingene gerindi.</p>

    <p class="normal">"Bana ne!" diye mırıldandı. "İsterlerse sülalesini de birlikte ansınlar..."</p>

    <p class="normal">"Canını alıyorlarmış gibi bağırıyordu ama adam!"</p>

    <p class="normal">"Uyku sersemliğiyle neler saçmalamaz ki insan..."</p>

    <p class="normal">"Ne dersen de, gidip bakmamız gerek... Işığı yak!"</p>

    <p class="normal">Öteki Çingene söylene söylene kalktı, iki kez çaktı taşı,ışığı şimşek gibi iki kez aydınlattı yüzünü. Kava üfledi. Elinde kandil (içine kuyrukyağı konmuş kırık bir çanak parçasından oluşan, Ukrayna'nın her yerinde görülen kandillerden biriydi bu), evet... elinde kandil yolu aydınlatarak yürüdü.</p>

    <p class="normal">"Dur! Bir şey var burada. Işığı getir."</p>

    <p class="normal">Birkaç kişi daha gelmişti yanlarına.</p>

    <p class="normal">"Nedir yerdeki, Vlas?"</p>

    <p class="normal">"İki insana benziyor. Biri üstte, öteki altta. Hangisi şeytan belli değil!"</p>

    <p class="normal">"Üsttekine bak bakalım...."</p>

    <p class="normal">"Biri kadın..."</p>

    <p class="normal">Kahkahalarla güldüler toplananlar.</p>

    <p class="normal">"Şeytan o işte!"</p>

    <p class="normal">Kalabalıktan biri:</p>

    <p class="normal">"Kadın adamın üzerine çıkmış," dedi, "garanti ata binmeyi iyi biliyor bu kadın."</p>

    <p class="normal">Bir başkası çömleğin, Çerevik'in başında sağlam kalmış parçasını eline alıp:</p>

    <p class="normal">"Bakın arkadaşlar!" dedi, "Bu yakışıklı delikanlının ne güzel bir kalpağı var!"</p>

    <p class="normal">Gittikçe büyüyen gürültü, çoğalan kahkahalar sonunda uyandırdı bizim ölüleri. Solopiy ile karısıydı bunlar. Geçirdikleri büyük korkunun etkisi altında, dehşet dolu, sabit bakışlarla uzun uzun baktılar Çingenelerin esmer yüzlerine. Kandilin titrek ışığının yer yer ışıttığı bu yüzler, ağır yeraltı buhurlarıyla, zifiri karanlık gecelerin bulutlarıyla çevrili eski zaman büyücülerinin korkunç yüzlerini andırıyorlardı.</p>
  </div>

  <div class="calibre1" id="calibre_pb_14"/>
</body>
</html>
