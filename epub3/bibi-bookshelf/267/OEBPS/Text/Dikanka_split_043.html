<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">XV</p>

    <p class="normal">İnzivaya çekilmiş rahip mağarasında bir başına oturuyor, gözlerini Kutsal Kitap'tan ayırmadan okuyordu. Bu mağaraya kapanalı yıllar olmuştu. Kendine tahtadan bir tabut bile yapmış, geceleri yatak yerine bu tabutta yatıyordu. Kutsal ihtiyor kapadı kitabını sonunda, dua etmye başladı... Ansızın tuhaf, korkunç görünüşlü biri daldı içeri. Adamın korkunç yüzünü görünce şaşırdı kutsal rahip, geri çekildi. Adam zangır zangır titriyordu.Yabani bakışlarını dolaştırıyordu mağaranın içinde. Korkunç bir ışık ürkek, dökülüyordu gözlerinden. İğrenç yüzü insanın içini ürpetiyordu. Umutsuzluk içinde bağırdı:</p>

    <p class="normal">"Dua et peder! Dua et! Mahvolmuş bir ruh için dua et!"</p>

    <p class="normal">Yere kapandı adam. Kutsal peder haç çıkarıp kitabı eline aldı, açmasıyla dehşet içinde geri çekilmesi bir oldu. Kitap elinden düşmüştü.</p>

    <p class="normal">"Ey duyulmamış, görülmemiş günahkâr," dedi. "Bağışlanmak yoktur senin için! Git buradan! Dua edemem senin için!"</p>

    <p class="normal">Delirmiş gibi bağırdı günahkâr:</p>

    <p class="normal">"Edemez misin?"</p>

    <p class="normal">"Bak, kutsal harfler kanlandılar kitapta... Yeryüzünde senin gibi bir günahkâr daha görülmemiştir!"</p>

    <p class="normal">"Alay ediyorsun benimle, peder!"</p>

    <p class="normal">"Git buradan, lanetlenmiş günahkâr! Alay falan ettiğim yok seninle, Dehşet içindeyim. Uğursuzulk getirir insana senin yanında bulunmak!"</p>

    <p class="normal">"Hayır, hayır, gülüyorsun işte... Görüyorum, ağzın açık, iki sıra parlıyor dişlerin!.."</p>

    <p class="normal">Büyük günahkâr çıldırmış gibi saldırdı ihtiyarın üzerine... Öldürdü kutsal rahibi.</p>

    <p class="normal">Bir şey derinden inlemeye başladı. İnilti tarlaların, ormanların üzerinden geçti. Ormanın ötesinde uzun tırnaklı, bir deri bir kemik sıska eller yükseldi topraktan. Titrediler bu eller, sonra gözden kayboldular.</p>

    <p class="normal">Günahkâr artık ne korkuyordu, ne de başka bir şey hissediyordu. Gözleri bulanık görüyordu. Çok içmiş gibi bir uğultu vardı kulaklarında, başının içinde. Gördüğü her şeyin üzerinde bir örümcek ağı örülüydü sanki. Atına atladı, doğru Kanev'e sürdü. Çerkasi'den geçip Kırım'a, Tatarların yanına gitmek niyetindeydi. Oraya niçin gitmek istediğini kendi de bilmiyordu. Bir gün gitti, iki gün gitti, Kanev hâlâ yoktu görünürlerde. Yol o yoldu. Görünmesi gerekirdi artık Kanev'in. Ama görünmüyordu işte. Uzakta kilise kubbeleri gördü sonunda. Ama Kanev değildi burası. Şumsk'tu. Gitmek istediğinin tam tersi yöne gittiğini anlayınca şaşırdı büyücü. Atını çevirdi, Kiev'e doğru sürdü. İki gün yol aldıktan sonra göründü kent. Gel gelelim Kiev değildi burası. Galiç kentiydi. Kiev'e Şumsk'tan uzaktı burası. Macar iline de yakındı. Ne yapacağını bilemeden gene geri çevirdi atını büyücü. Ama atının, istediğinin tam tersi yöne gittiğini hissediyordu. O anda büyücünün ruhunda olup biteni hiç kimse anlatacak güçte değildir dünyada. Ruhunun içine kendi bakabilip de orada olanları görebilseydi geceleri uyuyamaz, bir daha gülemezdi ömründe. Öfke değildi bu, amansız bir can sıkıntısı da değildi. Orada olanı anlatacak söz yoktur. Bir şey yakıyordu, kavuruyordu büyücünün içini. Atının ayakları altında bütün dünyayı ezmek istiyordu. Kiev'den Galiçya'ya kadar bütün toprakları insanlarıyla, her şeyiyle birlikte Karadeniz'in dibine yollamak istiyordu. Ama öfkesinden değildi bunu istemesi. Hayır! Neden istediğini kendide bilmiyordu...</p>

    <p class="normal">Karşısında Karpat Dağları'nı görünce korkuyla sarsıldı. Başı bulutlarla kaplı yüksek Krivan önündeydi. Atı durmuyor, dörtnala gidiyordu. Bulutlar dağıldı birden. Dev bahadırı gördü karşısında büyücü... Atını durdurmaya çalışıyor, yulara olanca gücüyle asılıyordu. At kafasını kaldırdı, insana dehşet veren bir biçimde kişnedi. Dörtnala kalktı gene. Bahadırın yanına gidiyordu. Büyücü içinin buz gibi olduğunu hissetti. Taş gibi duran bahadırın kıpırdadığını, birden gözlerini açtığını fark etmişti. Ona doğru dörtnala gelen büyücüyü görmüş, gülümsemişti. Sonra korkunç kahkahası gök gürültüsü gibi çatırdayarak yankılandı dağlarda. Büyücünün ruhuna kadar uzandı bu kahkaha, oradaki her şeyi sarstı. İçine güçlü kuvvetli biri girmiş, orada dolaşıyor, yüreğine, damarlarına çekiçlerle vuruyor gibi geliyordu büyücüye... Bu kahkaha öylesine dehşet vermişti ona!</p>

    <p class="normal">Bahadır korkunç eliyle yakaladı büyücüyü, havaya kaldırdı. Bir anda ölmüştü büyücü. Öldükten sonra açtı gözlerini. Ama ölüydü artık, bir ölü gibi bakıyordu. Hiçbir canlı ya da ölüp dirilmiş insan bakamaz öyle korkunç. Ölü bakışlarını çevresinde dolaştırıyor, Kiev'den, Galiçya'dan, Karpatlar'dan gelmiş, yüzleri tıpatıp onunkine benzeyen ayağa dikilmiş ölüler görüyordu. Yüzleri soluk mu soluk, boyları birbirininkinden uzun, bedenleri birbirininkinden sıskaydı. Korkunç avını havaya kaldırmış öyle tutan bahadırın çevresini aldılar ölüler. Bahadır bir kahkaha daha attı. Sonra uçuruma fırlattı avını. Ölüler hep birlikte büyücünün cesedinin peşinden uçuruma atladılar. Yakaladılar onu, dişlerini daldırdılar etlerine. Aralarında en uzunu, en korkuncu toprağın içinden yükselmek istiyordu. Ama çıkamıyordu bir türlü. Gücü yoktu bunu yapmaya. Öylesine büyümüştü toprağın içinde. Hem toprağın içinden çıkacak olsa Karpatlar'ı da, Transilvanya bölgesini de, Türk ilini de altüst ederdi. Şöyle hafifçe kımıldamıştı olduğu yerde de bütün dünyada deprem olmuştu bu yüzden. Sayısız ev yıkılmıştı köylerde, yıkıntılar arasında sürüyle insan can vermişti.</p>

    <p class="normal">Karpatlar'da sık sık bin değirmenin çarkının suya çarpmasını andıran bir ıslık duyulur. Bu ıslık, dibini daha hiçbir insanın görmediği o uçurumun derinliklerinde, ölülerin, büyücünün cesedini kemirmelerinden çıkan sestir. Çok olmuştur dünyanın bir uçtan bir uca sarsıldığı. Bilge kişilerin anlattıklarına göre, bunun nedeni, bir ülkede denize yakın bir yerde bir dağ varmış; bu dağdan alevler fışkırırmış, ateşten nehirler akarmış, o imiş... Ne var ki Macaristan'da Galiçya ilinde yaşayan ihtiyarlar bunun daha doğrusunu bilirler ve de şöyle anlatırlar: Toprağın içinde büyümüş, çok büyümüş bir ölü ayağa kalkmak istermiş de bu yüzden sarsılırmış toprak.</p>
  </div>

  <div class="calibre1" id="calibre_pb_44"/>
</body>
</html>
