<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">I<br class="chapter"/>
    İVAN FYODOROVİÇ ŞPONKA</p>

    <p class="normal">Dört yıl oluyordu İvan Fyodoroviç Şponka görevden ayrılıp çiftliği Vitrebenki'ye yerleşeli. Küçükken, Gadyaç'taki bölge okulunda okurken (doğrusunu söylemek gerekirse) son derece uslu, çalışkan bir çocuktu. Rus dili grameri öğretmeni Bağfiil Nikifor Timofeyeviç, öğrencilerinin hepsi Şponka gibi çalışkan olsalardı, tembellerle yaramazları cezalandırdığını saklamadığı uzun tahta cetvelini sınıfa getirmesine gerek kalmayacağını söylerdi sık sık. Her zaman tertemizdi defteri Şponka'nın. Sayfalarının kenarları güzelce çizilmişti. En küçük bir leke olmazdı bir sayfasında. Her derste ellerini dizlerinin üzerine koyar, gözleri öğretmende, uslu uslu otururdu sırasında. Ön sıradaki arkadaşının sırtına hiçbir zaman kâğıt iliştirmez, sıraları çakısıyla oymaz, öğretmenin sınıfa gelmesini beklerken sıkışık kadın<sup class="calibre2"><a href="../Text/Dikanka_split_052.html#footnote-100-36" id="footnote-100-36-backlink">[36]</a></sup> oynamazdı. Sınıfta herkes kalemini açmak için çakı gerektiğinde hemen İvan Fyodoroviç'e başvururdu. Onun cebinde her zaman bir çakı bulunduğunu bilirlerdi. Çünkü İvan Fyodoroviç (o zamanlar daha küçük olduğu için Vanyuşka diyorlardı ona) gri ceketinin iliğine bağlı küçük deri keseden çakısını çıkarıp arkadaşına uzatır; yalnız, kalemini çakının keskin ağzıyla açmamasını, bu iş için öteki ağzı kulanmasının gerektiğini söylerdi. Onun bu iyi huyluluğu çok geçmeden Latince öğretmeninin bile dikkatini çekmişti. Çok sert bir öğretmendi Latince öğretmeni. Değil kapıda kaba kumaştan paltosu ile çiçekbozuğu yüzünün görünmesi, koridorda bir öksürmesi bile bütün sınıfın korkudan titremeye başlamasına yeterdi. İşte, kürsünün üzerinde sürekli iki demet çubuk bulunduran, dinleyicilerinin yarısını yere diz çöktüren bu korkunç öğretmen (sınıfta ondan çok daha yetenekliler olmasına karşın) dersçi<sup class="calibre2"><a href="../Text/Dikanka_split_052.html#footnote-100-37" id="footnote-100-37-backlink">[37]</a></sup> yapmıştı İvan Fyodoroviç' i. Burada, İvan Fyodoroviç'in bütün hayatında pek etkisi olan bir olayı anlatmadan geçmek olmaz. Ona verilmiş öğrencilerden biri, kâğıdına <span class="ideitalik">scit</span><sup class="calibre2"><a href="../Text/Dikanka_split_052.html#footnote-100-38" id="footnote-100-38-backlink">[38]</a></sup> yazsın diye (dersini iyice ezberlememişti çünkü) kâğıda sarıp bol yağlı çörekler getirmiş sınıfa bir gün. Kâğıtları incelerken hakça davranmış gerçi İvan Fyodoroviç, ama karnı çok açmış o anda; çöreği almış kitabı dik koymuş önüne kürsüde, yemeğe koyulmuş. Öğle dalmış ki, sınıfa birden çöken ölüm sessizliğini bile fark edememiş. Ancak, tüylü kalın kumaştan bir paltonun kolundan uzanan korkunç bir el kulağına yapışıp onu sınıfın ortasına çıkardığında dehşetle gelmiş kendine. Korkunç öğretmen:</p>

    <p class="normal">"Buraya ver o çöreği!" demiş. "Ver, diyorum, duymuyor musun, pis herif!"</p>

    <p class="normal">Yağlı çöreği alıp pencereden dışarı atmış. Bahçede oynayan çocukları da çöreği yerden almamaları için sert bir biçimde uyarmış. Sonra acırtırcasına vurmuş İvan Fyodoroviç'in ellerine çubuğuyla. Öyle ya, elleriydi suçlu olan. Niçin başka bir organı değil de elleri almıştı çöreği? Zaten ürkek yaradılışlı bir çocuk olan İvan Fyodoroviç bu olaydan sonra daha da ürkek olmuştu. Onun sivil göreve girmeyi hiçbir zaman istememesinin nedeni belki de bu olaydır. Sivil görevde suçların her zaman örtbas edilmediğini deneyimle biliyordu çünkü. İkinci sınıfa geçtiğinde on beş yaşına basmak üzereydi. Bu sınıfta, kısaltılmış sorulu cevaplı din kitabıyla, aritmetikte dört işlemle ilgileneceğine, güzel yazıyla, kişioğlunun görevleri üzerine kitaplarla, entipüften şeylerle ilgilenmeye başladı. Giderek, önünde geniş ufukların açıldığını görüyordu. Babasının da ölüm haberini aldıktan sonra iki yıl daha kaldı bu okulda. Sonra, annesinin iznini alıp P... piyade alayına girdi. Çoğu piyade alaylarından farklıydı bu alay. Genelikle köylerde bulunmasına karşın kentlerdeki süvari alaylarından bile geri kalmazdı. Subaylarının büyük bir çoğunluğu buzlu, sert içkiler içer, Yahudileri kulaklarından tutup sürüklemekte mızraklı süvari subaylarından aşağı kalmazlardı. Mazurka oynayanları bile vardı. P... alay komutanı da toplantılarda, alayının bu özeliklerinden söz etme fırsatını hiç kaçırmazdı. Konuşurken her sözden sonra göbeğine eliyle pat pat vurarak, "Benim çocuklarımın çoğu mazurkayı yaman oynarlar," derdi. "Çoğu, aşağı yukarı hepsi..." P... piyade alayının göz alıcı parlaklığını okuyucuya daha iyi anlatmak için şunu da ekleyelim: Bu alayın subaylarından ikisi korkunç birer kumarbazdı. Sık sık üniformalarını, kasketlerini, paltolarını, kılıçlarının püsküllü, sırmalı kordonlarını, hatta iç çamaşırlarını verirlerdi kumarda. Böylelerine kent süvari subaylarının arasında bile rastlamak güçtü. Gel gelelim, bu tür arkadaşlarla bir arada bulunmak da hiç mi hiç azaltmamıştı İvan Fyodoroviç'in ürkekliğini, çekinginliğini. Buzlu sert içkiler içmediği, öğlen yemeklerinden, akşam yemeklerinden önce bir kadeh votkayı o tür içkilere yeğlemediği, mazurka oynamadığı, kumar masasına oturmadığı için de doğal olarak her zaman tek başınaydı. Öteki subaylar zengin takımının evlerine dağılmışlarken o odasında tek başına oturur, müşfik, iyi yürekli bir insanın yalnız kaldığında yaptığı şeyleri yapardı: Kâh düğmelerini parlatır, kâh fal kitabını okur, kâh odasının köşe bucağına fare kapanı yerleştirirdi. Sonunda yorulur, üniformasını çıkarıp yatardı. Öte yandan alayda İvan Fyodoroviç'ten çalışkan, işini eksiksiz yapan subay da yoktu. Takımını öylesine ustalıkla, güzel yönetirdi ki bölük komutanı örnek olarak hep onun takımını gösterirdi. Bu yüzden çabucak (asteğmenliğinin on birinci yılında) rütbesi teğmenliğe yükseltilmişti. Bu on bir yıl içinde annesi de ölmüş, çiftliğinin yönetimini teyzesi büyük bir yüce gönüllükle üzerine almıştı. Annesinin öz kız kardeşi oluyordu teyzesi. İvan Fyodoroviç ancak çocukluğundan hatırlıyordu onu. Kurutulmuş armut, kendi elleriyle yaptığı çok lezzetli kurabiyeler getirirdi ona. Sonraları Gadyaç'a, okula yollardı aynı şeyleri. İki kız kardeş küstükten sonra bir daha görmemişti teyzesini İvan Fyodoroviç. Annesinin öldüğünü, çifliğinin yönetimini teyzesinin üzerine aldığını, teyzesinin ona yazdığı mektuptan öğrenmişti. Teyzesinin dürüstlüğünden kuşkusu olmadığı için gönül rahatlığıyla sürdürmüştü görevini İvan Fyodoroviç. Onun yerinde başka biri olsaydı, böylesine büyük bir rütbe alınca burnu büyürdü. Ama öyle bir insan değildi İvan Fyodoroviç. Gururlanmazdı hiçbir zaman. Teğmen olduktan sonra değişmedi hiç. Eski İvan Fyodoroviç, asteğmen İvan Fyodoroviç olarak kaldı. Onun için pek önemli olan bu olayın üzerinden dört yıl geçmişti. Alayıyla birlikte Mogilevsk ilinden Büyük Rusya'ya intikal etme hazırlığı yaparken şöyle bir mektup aldı teyzesinden:</p>

    <p class="normal">"Sevgili yeğenim İvan Fyodoroviç!</p>

    <p class="normal">Çamaşır yolluyorun sana. Beş pamuklu çorap, ince bezden dört fanila. Bu arada söyleyeceklerim de var. Artık önemli bir rütbeye kadar yükseldiğine, ayrıca çiftliğinle ilgilenecek yaşa geldiğine (sanırım, kendin de biliyorsundur bunu) göre askeri görevde daha fazla kalmanın bir gereği yok. Ben de yaşlandım artık. Çiftliğinde her şeyle gereği gibi ilgilenemiyorum. Ayrıca seninle yüz yüze gelip anlatmam gereken çok şey var. Gel artık İvancığım. Seni çok seven teyzen kollarını açmış, hasretle bekliyor seni.</p>

    <p class="normal">Vasilisa Kaşporovna.</p>

    <p class="normal">Bahçede çok güzel şalgam yetişiyor. Şalgamdan çok patatese benziyorlar."</p>

    <p class="ortayazi">***</p>

    <p class="normal">Bu mektubu aldıktan bir hafta sonra şöyle karşılık verdi teyzesine İvan Fyodoroviç:</p>

    <p class="normal">"Saygıdeğer hanımefendi, teyzem Vasilisa Kaşporovna!</p>

    <p class="normal">Yolladığınız çamaşırlar için yürekten teşekkürler. Özellikle çoraplarım çok eskimişti. Öyle ki emir erim üç kez yamamıştı onları. Bu yüzden çok daralmışlardı. Ordudaki görevim üzerine düşüncelerinize bütünüyle katılıyorum. Üç gün önce de istifamı verdim. İlişiğim kesilir kesilmez arabaya atlayıp yola çıkıyorum. Bundan önceki mektubunuzda verdiğiniz göreve gelince yerine getiremedim onu, teyzeceğim. İstediğiniz Sibirya Arnavut buğdayı tohumu Mogiler ve çevresinde yok. Burada domuzlara, biraz bira karıştırılıp bekletilmiş yulaf bulamacı veriyorlar.</p>

    <p class="normal">En derin saygı, sevgilerimi yolluyorum size teyzeceğim.</p>

    <p class="normal">Yeğeniniz İvan Şponka."</p>

    <p class="ortayazi">***</p>

    <p class="normal">İvan Fyodoroviç sonunda teğmen rütbesiyle ordudan ayrılmasına izin verildiğini bildiren belgeyi cebine koyup hemen o gün, Mogilev'den Gadyaç'a kadar onu götürmesi için bir Yahudiyle kırk rubleyle anlaştı. Ağaçların tomurcuk tomurcuk yapraklarını açtıkları, her yanı canlı bir yeşilliğin kapladığı, kırların buram buram ilkbahar koktuğu bir günde bindi yaylıya.</p>
  </div>

  <div class="calibre1" id="calibre_pb_47"/>
</body>
</html>
