<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">III</p>

    <p class="sagitalik">Görüyorsun, ne yaman delikanlı!<br class="chapter"/>
    Az bulunur böylesi!<br class="chapter"/>
    Ne kamçılıyor kıratı!</p>

    <p class="sagnormal">Kotliyarevskiy, <span class="ideitalik">Eneida</span><sup class="calibre2"><a href="../Text/Dikanka_split_052.html#footnote-100-4" id="footnote-100-4-backlink">[4]</a></sup></p>

    <div class="clrb"/>

    <p class="normal">Uzaktan gelmiş küçük bir toprak sahibine benzeyen, kir pas içindeki şalvarı alacalı bulacalı bir adam, koyu mavi kaftanı yer yer yamalı, alnında kocaman bir şiş olan ötekine soruyordu:</p>

    <p class="normal">"Ne dersin hemşerim, bizim buğday gitmeyecek galiba?"</p>

    <p class="normal">"Bunda şaşacak ne var?" diyordu öteki. "Bir ölçek olsun satabilirsek, boynuma ilmiği geçirip kendimi şu ağaca, Noel'de köy evlerinde sucuk astıkları gibi asmaya hazırım."</p>

    <p class="normal">Şalvarı alacalı bulacalı olanı itiraz etti:</p>

    <p class="normal">"Karşında aptal mı var senin be hemşerim? Bir kere, bizden başka buğday getiren yok panayıra."</p>

    <p class="normal">İki satıcının konuşmasını tek sözcük kaçırmadan dinleyen bizim mujik, "Siz öyle bilin," diye geçirdi içinden, "bende on çuval var!"</p>

    <p class="normal">Alnında şiş olanı pek önemli bir şey söylüyormuş gibi kurularak:</p>

    <p class="normal">"Bir işe şeytan karışmaya görsün," dedi, "her türlü rezaleti bekle ondan sonra."</p>

    <p class="normal">Şalvarı alacalı bulacalı olanı sözünü kesti ötekinin:</p>

    <p class="normal">"Ne şeytanından söz ediyorsun be?"</p>

    <p class="normal">Alnında şiş olanı üzgün bakışını arkadaşının yüzüne dikip sürdürdü konuşmasını:</p>

    <p class="normal">"Söylentiyi duydun değil mi?"</p>

    <p class="normal">"Evet!"</p>

    <p class="normal">"Evet, ya evet! Beyin erik rakısı hatırına, bölge müdürü panayır yeri diye öyle lanetli bir yer ayırdı ki, çatlasan tek buğday tanesi satamazsın... Şu yıkık dökük, eski samanlığı görüyor musun? Bak şunu, yamacın dibindekini... (Bizim dilberin meraklı babası daha bir yaklaştı konuşanlara, kulak kesildi.) İşte o samanlıkta bir numaralar çeviriyor şeytan. Bu kasabada kurulan panayırların hiçbiri kazasız belasız geçmemiştir. Mahkeme yazıcısı dün gece geç saat evine giderken o samanlığın yanından geçiyormuş. Başını kaldırıp damdaki pencereye bakınca ne görse beğenirsin... Bir domuz suratı pencereden dışarı uğramış, öyle bir hırlayış hırlıyormuş ki, korkudan buz kesmiş zavallının eli ayağı. Kırmızı kaftan gene ortaya çıkmazsa bana ne dersen de!.."</p>

    <p class="normal">"Ne kırmızı kaftanı geveliyorsun?"</p>

    <p class="normal">Bizim dikkatli dinleyicinin saçları dimdik oldu birden. Dehşet içinde arkaya dönünce kızıyla delikanlıyı sarmaş dolaş gördü. Dünya umurlarında değildi. Aşk fısıldıyorlardı birbirlerinin kulağına. Kırmızı kaftan da neymiş, ilgilendikleri yoktu. Bizim mujiğin korkusunu dağıttı onların bu rahatlığı, eski iç huzurunu kazandırdı ona gene.</p>

    <p class="normal">"He, he, he..." diye güldü. "Bakıyorum kucaklaşmada ustasın hemşerim! Yalan söylüyorsam şeytan çarpsın beni, toprağı bol olsun, benim Hveska'yı kucaklamayı düğünden sonra dördüncü günde öğrenebilmiştim ancak. Onu da, Allah razı olsun, bir arkadaşım akıl etmiş de öğretmişti..."</p>

    <p class="normal">Sevgilisinin babasının akıldan yana fakir olduğunu anlamakta gecikmemişti delikanlı. Onun bu durumundan yaralanmak için planlar kurmaya başlamıştı kafasının içinde. Yüksek sesle:</p>

    <p class="normal">"Hey iyi yürekli insan," dedi, "beni tanımadın anlaşılan, ama ben görür görmez tanıdım seni!"</p>

    <p class="normal">"Tanıdın demek..." "İstersen adını da, lakabını da söyleyeyim, seninle ilgili her şeyi anlatayım... Adın Solopiy Çerevik."</p>

    <p class="normal">"Doğru, Solopiy Çerevik."</p>

    <p class="normal">"Şimdi şöyle biraz dikkatli bak yüzüme: Çıkaramadın mı hâlâ?"</p>

    <p class="normal">"Hayır, çıkaramadım. Alınma sakın dostum, bir ömür öylesine çok yüz gördüm ki, şeytan olsa aklında tutamaz hepsini!"</p>

    <p class="normal">"Çıplağın oğlunu tanımadıysan çok ayıp doğrusu!"</p>

    <p class="normal">"Ah, Ohrimov'un oğlu musun sen yoksa?"</p>

    <p class="normal">"Ne sandın ya? Kel dede değilim herhalde..."</p>

    <p class="normal">İki ahbap kalpaklarını çıkarıp selamladılar birbirlerini, kucaklaşıp şapur şupur öpüştüler. Bizim çıplağın oğlu hiç zaman kaybetmeden atağa geçti hemen:</p>

    <p class="normal">"Eee Solopiy, gördüğün gibi, kızınla ben tutulduk birbirimize, ömür boyu birbirimizin olmak istiyoruz."</p>

    <p class="normal">Kızına döndü Çerevik, gülümsedi.</p>

    <p class="normal">"Delikanlı belki gerçekten, nasıl derler... bir yastıkta kocamak istiyor seninle!" dedi. "Eee, oldu mu? Hadi yeni damadım, gidip içelim buna!"</p>

    <p class="normal">Üçü birlikte bir Yahudi kadının işlettiği panayırın tanınmış lokantasına gittiler. Lokantanın her yanı çeşit çeşit, irili ufaklı şişelerden oluşmuş büyük bir şişe filosuyla doluydu. Çok geçmeden çakırkeyif olmuştu Çerevik. Damadı olacak delikanlının yarım kvartalık<sup class="calibre2"><a href="../Text/Dikanka_split_052.html#footnote-100-5" id="footnote-100-5-backlink">[5]</a></sup> bir maşrapayı doldurup, yüzünü hiç buruşturmadan dibine kadar içtikten sonra yere çarptığını görünce tutamadı kendini:</p>

    <p class="normal">"Aslan be!" diye haykırdı. "Bayılırım böylesine!" Kızına döndü sonra: "Ne diyorsun Paraska? Gördün mü ne yaman bir nişanlı buldum sana! Bak, bak, nasıl çekiyor votkayı!.."</p>

    <p class="normal">Sonra kendi kendine gülerek, yalpalayarak arabasının yanına gitti kızıyla. Bizim delikanlı ise kayınpederine, gereken herkese düğün armağanları bakmak için değerli eşyaların satıldığı sergilere doğru yürüdü. Poltava ilinin iki ünlü kasabası Gadyaç ile Mirgorod'dan gelmiş tüccarların sergileriydi bunlar. Bizim delikanlı şöyle güzelce, bakır işlemeli bir ağaç pipo ile üzerinde çiçekler olan kırmızı bir mendil, bir de şapka bakıyordu.</p>
  </div>

  <div class="calibre1" id="calibre_pb_8"/>
</body>
</html>
