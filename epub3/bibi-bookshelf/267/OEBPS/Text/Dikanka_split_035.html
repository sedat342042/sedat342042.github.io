<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">VII</p>

    <p class="normal">"Benim, yavrucuğum! Canım... Benim!"</p>

    <p class="normal">Katerina kendine geldiğinden başucunda biri böyle diyordu. Gözlerini açtı. Karşısında yaşlı hizmetçi kadını gördü. Yaşlı kadın yere çömelmiş, bir şeyler mırıldanıyor, kuru elini Katerina'nın başının üzerine uzatmış, yüzüne soğuk su serpeliyordu.</p>

    <p class="normal">Doğrulup çevresine bakındı Katerina.</p>

    <p class="normal">"Neredeyim ben?" dedi. "Önümde Dniepr akıyor, arkamda dağlar... Nereye getirdin beni kadın?"</p>

    <p class="normal">"Bir yere getirmedim. Yalnızca dışarı çıkardım. O karanlık yerden kucağımda dışarı çıkardım seni. Efendim Danilo'dan sana bir kötülük gelmesin diye anahtarlarla da kilitledim kapısını."</p>

    <p class="normal">Kuşağına baktı Katerina.</p>

    <p class="normal">"Anahtar nerede? Yok kuşağımda."</p>

    <p class="normal">"Kocan çözüp aldı onu canım, büyücüye bakmaya gitti."</p>

    <p class="normal">"Büyücüye bakmaya mı?" diye haykırdı Katerina. "Eyvah, mahvoldum ben, anacığım!"</p>

    <p class="normal">"Bu yaptığım için tanrı bağışlasın bizi yavrucuğum. Yeter ki sen ağzını açma, haTnımım. Kimsenin haberi olmaz..."</p>

    <p class="normal">Karısının yanına geldi Danilo.</p>

    <p class="normal">"Kaçmış pis ahlaksız!" dedi. "Duydun mu Katerina, kaçmış..."</p>

    <p class="normal">Gözleri çakmak çakmaktı Danilo'nun. Kılıcı şakırdıyordu belinde. Korkudan kalbi duracaktı sanki Katerina'nın... Titreyerek sordu:</p>

    <p class="normal">"Biri mi salıvermiş onu kocam?"</p>

    <p class="normal">"Evet, biri salıvermiş! Şeytan! Baksana, onun yerine odunlar zincire vurulu orada. Devir değişti artık, Kazak pençesinden korkmuyor şeytan! Benim Kazaklardan birinin böyle bir şeyi aklının ucundan geçirdiğini, onu salıverdiğini bilsem... ölümlerden ölüm beğenirdi!"</p>

    <p class="normal">Katerina'nın ağzından kaçtı birden:</p>

    <p class="normal">"Ya ben?"</p>

    <p class="normal">Korkup sustu hemen.</p>

    <p class="normal">"Bunu sen yapmış olsan, karım bilmezdin seni artık! Bir çuvala koyardım, ağzını diker, götürüp Dniepr'in ortasına atardım!.."</p>

    <p class="normal">Soluğu kesildi Katerina'nın. Başında saçlarının dimdik olduğunu hissetti.</p>
  </div>

  <div class="calibre1" id="calibre_pb_36"/>
</body>
</html>
