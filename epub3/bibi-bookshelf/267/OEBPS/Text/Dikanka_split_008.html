<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">IV</p>

    <p class="sagitalik">Mujik, canı bir şey istediğinde, karısının başka bir<br class="chapter"/>
    şey istediğini görürse kendi isteğinden vazgeçip<br class="chapter"/>
    karısının istediğini istemek zorundadır.</p>

    <p class="sagnormal">Kotliyarevskiy</p>

    <div class="clrb"/>

    <p class="normal">"Karıcığım! Kızımıza bir nişanlı buldum!"</p>

    <p class="normal">"Nişanlı aramanın zamanımı şimdi be adam? Salak! Doğuştan alnına yazılmış senin salaklık anlaşılan. Görülmüş duyulmuş şey midir aklı başında bir babanın kızına nişanlı aradığı? Buğdayımızı nasıl elden çıkaracağımızı düşünsen daha iyi edersin. Adama benzer bir şey mi bari bulduğun nişanlı? Sanırım, baldırı çıplaklar içinde en çıplağıdır."</p>

    <p class="normal">"Onu görmüş olsan böyle konuşmazdın! Yalnız kaftanı senin yeşil bluzunla kırmızı potinlerinden çok eder. Bir içki içişi var... Yalan diyorsam şeytan seni de beni de çarpsın, silme dolu yarım kvartalık maşrapayı bir dikişte yüzünü buruşturmadan içen delikanlı görmedim ömrümde."</p>

    <p class="normal">"Bunda şaşacak ne var: Ayyaşın, ipsizin tekiyse başka ne beklenir ondan? Bahse girerim, köprü üstünde bize bulaşan o serseridir. Neyse ki şimdiye kadar çıkmadı karşıma. Gösterirdim ona ben..."</p>

    <p class="normal">"O olsa ne çıkar, Hivra? Niçin serseri oluyormuş?"</p>

    <p class="normal">"Ya!.. Demek neden serseri oluyormuş ha! Ah beyinsiz kafa! Duydunuz mu dostlar? Niçin serseri oluyormuş! Değirmenlerin ordan geçerken o kör gözlerini nerene saklamıştın? Leş gibi tütün kokan burnunun dibinde karına hareket ettiler de ruhun duymadı."</p>

    <p class="normal">"Ama kötü bir şeyini görmedim çocuğun. Fena delikanlı değil! Yalnız kaşla göz arasında senin suratını gübreli çamura boyamış, bütün kabahati o!"</p>

    <p class="normal">"Vay vay! Bakıyorum, söz söyletmeyeceksin bana! Ne demektir bu? Ne zaman söz söyletmezsin sen bana? Demek beleş kafa çektin..."</p>

    <p class="normal">O anda bizim Çerevik, gereğinden fazla ileri gittiğini kendi de anladı. Birden başını ellerinin arasına aldı: Öfkeden kudurmuş karısının, pençeleriyle saçlarına yapışmakta gecikmeyeceğinden kuşkusu yoktu. Karısının güçlü saldırısından korunmaya çalışırken, "Allah kahretsin!" diye geçiriyordu içinden. "Al sana düğün şimdi! Hiç kusuru, kabahati yokken reddetmem gerekecek çocuğu. Tanrım, ulu Tanrım, nedir bu garip kulunun çektiği? Ne diye saldın dünyaya bunca kötülüğü? Bir de şu karıyı verdin başıma!.."</p>
  </div>

  <div class="calibre1" id="calibre_pb_9"/>
</body>
</html>
