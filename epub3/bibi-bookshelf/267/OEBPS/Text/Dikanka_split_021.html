<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">III<br class="chapter"/>
    BEKLENMEYEN RAKİP</p>

    <p class="normal">"Hayır, arkadaşlar, hayır, istemiyorum! Ne rezalet bu böyle! Rezillik etmeye doymaz mısın siz? Zaten adımız kötüye çıkmış! İyisi mi herkes evine gitsin yatsın!"</p>

    <p class="normal">Onu yeni bir yaramazlık yapmaya çağıran arkadaşlarına böyle diyordu Levko.</p>

    <p class="normal">"Hoşça kalın, arkadaşlar! Size iyi geceler!"</p>

    <p class="normal">Böyle deyip hızlı adımlarla uzaklaştı. Tanıdığımız, vişne ağaçları arasındaki eve yaklaştığında:</p>

    <p class="normal">"Güzel gözlü Gannam uyuyor mu acaba şimdi?" diye geçirdi içinden.</p>

    <p class="normal">Gecenin sessizliğinde bir fısıltı geldi kulağına. Durdu. Ağaçların arasında beyaz gömlekli biri vardı...</p>

    <p class="normal">"Ne demek oluyor bu?" diye sordu kendi kendine.</p>

    <p class="normal">Usulca sokulup bir ağacın arkasına gizlendi... Hemen önünde ayakta duran bir kızın küçük beyaz yüzü parlıyordu ay ışığında... Ganna idi bu! Peki arkası Levko'ya dönük duran şu uzun boylu adam kimdi? Onun kim olduğunu anlamaya boşuna çalışıyordu Levko. Karanlıktaydı adam. Işık önden vuruyordu ona. Gel gelelim adamın kim olduğunu anlamak için bir adım daha atacak olsa durumu kötü olurdu Levko'nun. Yakalanırdı... Sessizce yaslandı ağaca, beklemeye koyuldu. Kız Levko'dan söz ediyordu. Uzun boylu adam sesini yükseltti:</p>

    <p class="normal">"Levko mu dedin? Daha süt kokuyor onun ağzı! Senin yanında görürsem Levko'yu perçeminden tutar sürüklerim..."</p>

    <p class="normal">"Beni perçemimden tutup sürükleyecek kimmiş, bilmek isterdim!.. " diye geçirdi içinden Levko.</p>

    <p class="normal">Kızla erkeğin konuşmasından tek sözcük kaçırmamaya çalışarak başını uzattı. Ama yabancı öylesine alçak sesle konuşuyordu ki, bir şey anlamak olanaksızdı. Adam sözünü bitirince Ganna:</p>

    <p class="normal">"Utanma yok mu sende!" dedi. "Yalan söylüyorsun! Aldatmaya çalışıyorsun beni! Sevdiğin falan yok beni. Dünyada inanmam beni sevdiğine!"</p>

    <p class="normal">Uzun boylu adam:</p>

    <p class="normal">"Biliyorum," diye sürdürdü konuşmasını. "Bir sürü şey saçmaladı sana Levko. Döndürdü başını. (Adamın sesi hiç de yabancı değildi sanki.) Ama kim olduğumu göstereceğim ben ona! Çevirdiği dolapların farkında değilim sanıyor. Yumruklarımın tadına baktıracağım eşşoğlu eşşeğe!.."</p>

    <p class="normal">Adamın son sözü üzerine kendini tutamadı Levko. Üç adım yaklaştı. Yabancıyı, görünen güçlü yapısına karşın devirebilecek yumruğunu indirmek için kolunu kaldırdı, ama o anda gördü adamın yüzünü ay ışığında, donakaldı. Babasıydı bu. Başını salladı, hafiften bir ıslık çıktı dişlerinin arasından... Yalnızca bunlar açığa vurmuştu şaşkınlığını. Biraz ötede bir hışırtı oldu. Ganna acele eve koştu, kapıyı kapadı.</p>

    <p class="normal">"Hoşça kal Ganna!"</p>

    <p class="normal">Sessizce yaklaşan delikanlılardan biriydi böyle bağıran. Bu arada başkana sarılmış sakalları yüzüne batınca korkuyla geri sıçramıştı.</p>

    <p class="normal">"Hoşça kal, güzeller güzeli!" diye bağırdı bir başkası.</p>

    <p class="normal">Ama bu kez, o başkanın güçlü yumruğunu yiyince geri sıçramıştı.</p>

    <p class="normal">Birkaç delikanlı daha başkanın boynuna sarılırlarken:</p>

    <p class="normal">"Hoşça kal, hoşça kal, Ganna!" diye bağırdılar.</p>

    <p class="normal">Başkan onları sağa sola savururken, tekmelerken bağırıyordu:</p>

    <p class="normal">"Def olun pis serseriler! Ne Ganna'sından söz ediyorsunuz şeytanın çocukları? Babalarınızın peşinden darağacına gidin siz de emi!.. Bala üşüşen sinekler gibi tebelleş oldunuz başıma!.. Gösteririm ben size Ganna'yı!.."</p>

    <p class="normal">"Başkanmış!.. Başkanmış! Başkanmış!" diye bağrışarak dört bir yana dağıldılar delikanlılar.</p>

    <p class="normal">Levko şaşkınlığından kurtulmuş, küfrede küfrede uzaklaşan başkanın arkasından bakıyordu:</p>

    <p class="normal">"Vay be baba," diye mırıldandı. "Ne numaralar varmış sende meğer! Çok güzel! Ben de ona bu işten söz etmeye her kalkışımda neden sağır numarası yapıyor diye düşünüp duruyordum. Dur hele sen pis moruk... Genç kızların pencerelerinin dibinde dolaşmak, başkasının sevgilisine asılmak nasıl olurmuş gösteririm ben sana!"</p>

    <p class="normal">Biraz ötede yeniden toplanmış delikanlılara seslendi kolunu sallayarak:</p>

    <p class="normal">"Hey çoçuklar! Buraya gelin! Çabuk buraya gelin! Gidip yatın diyordum size demin, ama vazgeçtim, sabaha kadar da olsa, eğlenmeye hazırım sizinle."</p>

    <p class="normal">Kendini köyün en yaman delikanlısı sayan geniş omuzlu, iriyarı genç:</p>

    <p class="normal">"İşte bunu sevdim!" dedi. "Yordamıyla eğlenmedik mi, neşeli bir iş çeviremedik mi ruhum sıkılıyor benim. Bir eksiklik oluyor içimde sanki. Kalpağımı ya da pipomu kaybetmiş gibi oluyorum. Sözün kısası, Kazaklıktan çıkmış hissediyorum kendimi."</p>

    <p class="normal">"Başkanı bu gece deli etmeye var mısınız?"</p>

    <p class="normal">"Başkanı mı dedin?"</p>

    <p class="normal">"Evet, başkanı! Söyler misiniz, nedir bu yaptıkları? Yüksek rütbeli bir subay sanki! Bizlere uşakmışız gibi davrandığı yetmiyormuş gibi, kızlarımızı da elimizden almaya çalışıyor... Bana sorarsınız, başkanın asılmadığı güzel tek kız bulamazsınız köyde."</p>

    <p class="normal">Gençlerin hepsi bir ağızdan bağırdı:</p>

    <p class="normal">"Doğru, çok doğru!"</p>

    <p class="normal">"Ne biçim delikanlılarız biz, çocuklar? Biz de onunla aynı soydan değil miyiz? Tanrı'ya şükür, hür Kazaklarız! Hür Kazaklar olduğumuzu gösterelim ona çocuklar!.."</p>

    <p class="normal">Gençler gene hep bir ağızdan bağırdılar:</p>

    <p class="normal">"Gösterelim! Yalnız başkana değil, yazıcıya da gösterelim!"</p>

    <p class="normal">"Evet yazıcıya da gösterelim! Başkanla ilgili çok hoş bir şarkı uydurdum kafamda. Gelin öğreteyim onu size. (Bandurasının tellerine dokundu Levko.) Dinleyin. Herkes bulduğu kıyafeti giysin!"</p>

    <p class="normal">İriyarı, yaman delikanlı ayaklarını birbirine vurdu. Ellerini çırptı:</p>

    <p class="normal">"Hadi bakalım başkan efendi!.. Ne güzel! Boyunun ölçüsünü alacaksın başkan! Kızmaya başlayınca gene geçmiş yıllardan dem vuracaksın değil mi? Yüreğim öylesine hoş, öylesine heyecanla çarpıyor ki şu anda! Ruhum cennette sanki! Hey çocuklar! Hey! Yürüyün!.."</p>

    <p class="normal">Kalabalık gençler grubu bağıra bağıra geçti sokaklardan. Gürültüye uyanan sofu nineler pencerelerini kaldırıp uykulu uykulu haç çıkarırken mırıldandılar:</p>

    <p class="normal">"Delikanlılar eğleniyorlar!"</p>
  </div>

  <div class="calibre1" id="calibre_pb_22"/>
</body>
</html>
