<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">IV<br class="chapter"/>
    ÖĞLE YEMEĞİ</p>

    <p class="normal">Hortışçe'ye yemek vakti geldi İvan Fyodoroviç. Arabası bey evine yaklaşırken bir korku vardı içinde. Uzun bir yapıydı bey evi. Çevredeki evlerin çoğu gibi saz değildi damı. Ahşap bir çatısı vardı. Avlu kapısı kalın ağaçtandı. İvan Fyodoroviç o anda kendini, baloya geldiğinde ne yana bakarsa kendinden güzel giyimli insanlar gören bir şıklık budalası gibi hissediyordu. Saygısından, ambarın önünde durdurdu arabasını, yürüyerek gitti evin kapısına. Avluda ceketsiz, kravatsız, yeleksiz dolaşan şişko Grigori Grigoryeviç onu görünce uzaktan seslendi:</p>

    <p class="normal">"Vay! İvan Fyodoroviç!"</p>

    <p class="normal">Bu kıyafetle bile sıcaktan bunaldığı belliydi. Boncuk boncuk terlemişti.</p>

    <p class="normal">"Hani hemen gelecektiniz? Teyzenizle görüştükten sonra hemen gelecektiniz? Nerede kaldınız bunca zaman?"</p>

    <p class="normal">İvan Fyodoroviç'in yanakları o tanıdık yumuşak yastıklara yaslandı gene.</p>

    <p class="normal">"Çiftlik işleri işte... Şimdi bile çok kalamayacağım. Bir iş için geldim..."</p>

    <p class="normal">"Çok kalamayacak mısınız? Bu olmaz işte! Hey delikanlı!"</p>

    <p class="normal">Şişko efendisinin seslenmesine gene o Kazak kaftanlı çocuk geldi koşarak.</p>

    <p class="normal">"Kasyan'a söyle, kapıları hemen kilitlesin. Duydun mu... Güzelce kilitlesin! Bu beyefendinin atlarını da hemen çözün! İçeri buyurun İvan Fyodoroviç. Burası öyle sıcak ki... Gömleğim bile terden sırılsıklam oldu."</p>

    <p class="normal">Zaman kaybetmemekte kararlıydı İvan Fyodoroviç. İçeri girdiklerinde ürkekliğini yenmeye çalışarak, kararlı bir biçimde:</p>

    <p class="normal">"Teyzemin bana anlattığına göre..." diye başladı. "Sözde rahmetli Stefan Kuzmiç'in bıraktığı bir belge varmış..."</p>

    <p class="normal">O anda Grigori Grigoryeviç'in ablak yüzünü birden kaplayan hoşnutsuzluk anlatımını anlatabilmek hiç de kolay değildir.</p>

    <p class="normal">"Vallahi duyamıyorum sizi!" diye kesti İvan Fyodoroviç'in sözünü. "Söyledim mi size bilmem, sol kulağıma hamamböceği girdi benim. Pis Rus evlerinde çoktur hamamböceği. Ne sıkıntılar çektim anlatamam. Nasıl tırmalıyordu kulağımın içini! Yaşlı bir kadın son derece basit bir yöntemle kurtardı beni..."</p>

    <p class="normal">Grigori Grigoryeviç'in konuyu değiştirmek istediğini anlamıştı İvan Fyodoroviç.</p>

    <p class="normal">"Söylemek istediğim şuydu..." diye başladı yeniden. "Rahmetli Stefan Kuzmiç'in bıraktığı bir belge varmış... Bu belgeye göre bana..."</p>

    <p class="normal">Şişko gene kesti İvan Fyodoroviç'in sözünü:</p>

    <p class="normal">"Teyzenizin size neler anlattığını biliyorum. Yalandır hepsi. Vallahi yalan! Böyle bir belge bırakmadı dayım. Gerçi vasiyetnamede söz ediliyor bir belgeden. Evet ama nerede bu belge? Gören olmuş mu onu? Sizin iyiliğinizi yürekten isteyen bir insan olduğum için söylüyorum. Vallahi yalandır size anlatılanlar!.."</p>

    <p class="normal">Karşılık vermedi İvan Fyodoroviç. Teyzesinin gerçekten de yanılmış olabileceğini düşünüyordu.</p>

    <p class="normal">"Ah, işte annemle kız kardeşlerim geliyorlar!" dedi Grigori Grigoryeviç. "Yemek hazır demektir. Gidelim!"</p>

    <p class="normal">Kolundan tuttu İvan Fyodoroviç'in, çekerek yan odaya götürdü onu. Masada votka ile yiyecek bir şeyler vardı. Tam o anda karşıdaki kapıdan da kısa boylu, sıska, yaşlı bir kadın girmişti odaya. Yanında biri sarışın, öteki esmer iki genç kız vardı. İvan Fyodoroviç kibar bir erkek olarak önce yaşlı kadının elini öptü, sonra genç kızların.</p>

    <p class="normal">Grigori Grigoryeviç:</p>

    <p class="normal">"Anneciğim," dedi, "bey, komşumuz İvan Fyodoroviç Şponka'dır."</p>

    <p class="normal">Yaşlı kadın dikkatli dikkatli baktı İvan Fyodoroviç'in yüzüne. Belki de bakar gibi yapıyordu, aslında bakmıyordu. Bununla birlikte, nur yüzlü bir kadıncağızdı bu. Bakışıyla, "Bu yıl ne kadar salatalık turşusu kuracaksın?" diye soruyordu sanki İvan Fyodoroviç'e.</p>

    <p class="normal">"Votka içtiniz mi?" diye sordu.</p>

    <p class="normal">Grigori Grigoryeviç:</p>

    <p class="normal">"Uykunuzu iyice almadınız siz galiba anneciğim!" dedi. "Konuğa içip içmediği sorulur mu hiç? Siz içki vermenize bakın. İçip içmediğimiz bizim bileceğimiz iş... İvan Fyodoroviç! Buyurun, Altınbinlik votkasından için. Yoksa Trohimorsk votkasını mı yeğlersiniz? (Arkasına döndü Grigori Grigoryeviç.) Ne o İvan İvanoviç ne diye dikiliyorsunuz orada?"</p>

    <p class="normal">Redingotunun etekleri uzun, geniş yakası kalkık (öyle ki, yakası bütün boynunu kaplıyor, başı yakasının üzerinde yaylıda oturuyor gibi gözüküyordu.) İvan İvanoviç masaya yaklaştı. Votkanın yanına sokuldu. Ellerini ovuşturdu. Eline alıp iyice inceledi kadehi, sonra doldurdu, ışığa götürdü, baktı, bir dikişte kadehteki votkayı döktü ağzına. Yutmadan güzelce çalkaladı ağzını votkayla, sonra yuttu. Ağzına bir parça ekmekle birkaç mantar turşusu attıktan sonra İvan Fyodoroviç'e döndü.</p>

    <p class="normal">"İvan Fyodoroviç Şponka ile mi konuşmak mutluluğuna eriyorum?" dedi.</p>

    <p class="normal">"Evet efendim!" diye karşılık verdi İvan Fyodoroviç.</p>

    <p class="normal">"Sizi son gördüğümden bu yana çok değişmişsiniz. Hayret! Şu kadardınız o zamanlar! (Avuç içi yere dönük olarak döşemeden bir arşın yüksekte tutuyordu elini İvan İvanoviç.) Toprağı bol olsun, bulunmaz bir insandı babanız. Şimdi hiçbir yerde göremeyeceğiniz karpuzlar, kavunlar yetiştirirdi. (Kolundan tutup yana çekti İvan Fyodoroviç'i.) Şurada masanıza koydukları kavuna bakın hele! Kavun mu bu yani!.. İnsanın iştahını kapıyor! İnanır mısınız bayım, babanız öyle karpuzlar yetiştirirdi ki (kalın bir ağacı kucaklamak istiyor gibi kolların açıp, esrarlı bir sesle sürdürdü konuşmasını) vallahi nah böyle olurlardı!"</p>

    <p class="normal">Grigori Grigoryeviç kolundan tuttu İvan Fyodoroviç'in.</p>

    <p class="normal">"Gelin masaya oturalım!" dedi.</p>

    <p class="normal">Sonra geçip masanın ucunda her zamanki yerine oturdu. Kocaman bir peçete astı boynuna. Boynunda peçeteyle, berberlerin tabelalarındaki kahraman resimlerini andırıyordu. İvan Fyodoroviç, kendisine kızların karşısında gösterilen yere yüzü kızararak oturdu. İvan İvanoviç ise, bildiklerini aktarabileceği bir dinleyici bulduğu içi sevinçli, hemen çökmüştü İvan Fyodoroviç'in yanına.</p>

    <p class="normal">O sırada gri önlüğü siyah yamalı bir hizmetçi tepsiyi uzatmıştı İvan Fyodoroviç'e. Yaşlı kadın:</p>

    <p class="normal">"İvan Fyodoroviç," dedi, "kuyruk kısmını almakla iyi etmediniz. Hindi bu! Sırt kısmını alın siz!"</p>

    <p class="normal">Annesinin sözünü kesti Grigori Grigoryeviç:</p>

    <p class="normal">"Anneciğim! Size bir şey soran olmadı sanırım! Ne alması gerektiğini bilir konuğumuz. Kuşkunuz olmasın bundan. Kanat alın İvan Fyodoroviç. Şu ötekini, bol etliyi... Niçin o kadar az aldınız? But da alın! Ne diye elinde tepsi, ağzın açık bekliyorsun be adam? Yalvar konuğumuza! Önünde diz çöküp yalvar alçak! Çabuk şöyle de: İvan Fyodoroviç, lütfen bir but alınız!"</p>

    <p class="normal">Hizmetçi elinde tepsiyle yere diz çöktü, yüksek sesle:</p>

    <p class="normal">"İvan Fyodoroviç, lütfen bir but alınız!" dedi.</p>

    <p class="normal">İvan İvanoviç, İvan Fyodoroviç'e döndü. Küçümser bir tavırla:</p>

    <p class="normal">"Ih, hindiye de bakın!" diye mırıldandı. "Hindi dediğin böyle mi olurmuş!.. Bir de benim hindilerimi görseniz! İnanın birinde böyle on tanesinde olduğundan çok yağ vardır. İnanır mısınız bayım, evimin avlusunda dolaşırlarken onlara bakınca bir tuhaf olur içim... Öylesine yağlıdırlar!.."</p>

    <p class="normal">Onun söylediklerine kulak kabartan Grigori Grigoryeviç.</p>

    <p class="normal">"Yalan söylüyorsunuz İvan İvanoviç!" dedi.</p>

    <p class="normal">İvan İvanoviç, Grigori Grigoryeviç'in dediğini duymazlıktan gelip yanındaki İvan Fyodoroviç'le konuşmasını sürdürdü.</p>

    <p class="normal">"İnanın geçen yıl hindilerimi Gadyaç'a götürdüğümde tanesine elli kapik verdiler de vermedim."</p>

    <p class="normal">Grigori Grigoryeviç bu kez daha da yükseltti sesini:</p>

    <p class="normal">"Duymuyor musunuz beni İvan İvanoviç, yalan söylüyorsunuz, diyorum!"</p>

    <p class="normal">Gel gelelim İvan İvanoviç, bu söylenenin onunla hiç ilgisi yokmuş gibi (ama bu kez çok daha alçak sesle) sürdürdü konuşmasını:</p>

    <p class="normal">"İnanın vermedim elli kapiğe, bayım. Gadyaç'ta hiçbir toprak sahibinde..."</p>

    <p class="normal">Yüksek sesle kesti sözünü Grigori Grigoryeviç:</p>

    <p class="normal">"İvan İvanoviç! Vallahi akıl yok sizde! Bütün bunları sizden çok daha iyi biliyor İvan Fyodoroviç. Sanırım inanmıyordur da anlattıklarınıza..."</p>

    <p class="normal">İvan İvanoviç alındı sanki. Sustu. Önündeki hindiden (bakınca içi tuhaf olacak kadar yağlı değildi, ama gene de) atıştırmaya başladı.</p>

    <p class="normal">Konuşmaların yerini bir zaman için çatal bıçak, tabak sesleri aldı. En çok da Grigori Grigoryeviç'in bir koyun kemiğinin içinden iliğinden emmeye çalışırken çıkardığı ses duyuluyordu.</p>

    <p class="normal">İvan İvanoviç bir süre sustuktan sonra, kafasını yaylısının içinden çıkarıp İvan Fyodoroviç'e doğru uzattı:</p>

    <p class="normal">"Korobeynikov'un <span class="ideitalik">Kutsal Topraklara Gezi</span><sup class="calibre2"><a href="../Text/Dikanka_split_052.html#footnote-100-39" id="footnote-100-39-backlink">[39]</a></sup> kitabını okudunuz mu? İnsanın ruhunu da, yüreğini de gerçek hazla dolduran bir kitap! Artık basmıyorlar öyle kitapları. Ne yazık ki kaç yılında basıldığına bakmamışım."</p>

    <p class="normal">Onun kitaplardan söz ettiğini görünce özenle sos koymaya başlamıştı tabağına İvan Fyodoroviç. İvan İvanoviç sürdürüyordu anlatmasını:</p>

    <p class="normal">"Sıradan bir çiftçinin bütün o kutsal toprakları dolaştığını düşünmek gerçekten çok heyacan verici bir şey, efendim! Üç bin verstadan çok yol efendim! Üç bin verstadan çok!.. Besbelli Tanrı yolladı onu oralara! Filistin'i, Kudüs'ü görmesini istedi..."</p>

    <p class="normal">Emir erinden Kudüs üzerine çok şey dinlemişti İvan Fyodoroviç.</p>

    <p class="normal">"Demek Kudüs'e de gitmiş?" dedi.</p>

    <p class="normal">Masanın öte ucundan söze karıştı Grigori Grigoryeviç:</p>

    <p class="normal">"Nerelerden söz ediyorsunuz, İvan Fyodoroviç?"</p>

    <p class="normal">"Doğrusunu istersiniz, efendim," dedi İvan Fyodoroviç, "yeryüzünde pek uzak ülkelerin bulunduğunu belirtmekti amacım!"</p>

    <p class="normal">Böylesine uzun ve güç bir tümceyi başarıyla tamamlayabildiği için sevinçliydi. Onun ne dediğini iyi duymamıştı Grigori Grigoryeviç.</p>

    <p class="normal">"İnanmayın ona İvan Fyodoroviç!" dedi. "Hep yalandır anlattıkları!"</p>

    <p class="normal">Bu arada yemek de bitmişti. Grigori Grigoryeviç her zamanki gibi, biraz horlamak için odasına çekilmişti. Konuklar yaşlı ev sahibesiyle genç kızların arkasından konuk salonuna geçtiler. Yemeğe giderlerken üzerinde votkalarını bıraktıkları masa şimdi çeşit çeşit reçel kaplarıyla, karpuz, kavun, vişne dolu tabaklarla donatılmıştı. Grigori Grigoryeviç'in yokluğu her şeyden belliydi. Ev sahibesi daha bir konuşkan olmuştu şimdi. Sorulmadan anlatıyordu her şeyi... Pestil yapmanın, armut kurutmanın püf noktalarını kendiliğinden açıklıyordu. Kızlar bile başlamışlardı konuşmaya. Ama (ötekinden altı yaş kadar küçük olduğu belli) yirmi beş yaşlarında gösteren sarışını daha bir sessizdi. En hareketli olan, en çok konuşan İvan İvanoviç'ti. Artık sözünü kesecek, konuşmasına engel olacak kimsenin kalmadığından emin, durmadan konuşuyordu. Salatalık turşusundan da, patates ekiminden de söz ediyor, eskinin kafası çalışan insanları diye bilinen insanları şimdikilerin ceplerinden çıkaracağını, insan soyunun kafasının giderek daha çok çalıştığını, bir gün en karmaşık şeylere bile insan aklının ereceğini söylüyordu. Sözün kısası, konuşmaktan haz duyan, aklına gelen her şeyden uzun uzun söz etmeyi seven insanlardandı İvan İvanoviç. Önemli şeylerden ya da dinden söz ederken her sözden sonra başını önüne eğip derin bir soluk alıyordu. Söz dönüp dolaşıp çiftlik işlerine geldiğinde de başını yaylısının içinden uzatıyor, yüzünü değişik anlatımlar kaplıyordu. Her şey anlaşılıyordu bu anlatımlardan: Armut kvasının nasıl yapılması gerektiği de, sözünü ettiği kavunların ne kadar iri oldukları da, avlusunda dolaşan hindilerin ne yağlı oldukları da...</p>

    <p class="normal">İvan Fyodoroviç güçbela ancak akşam ayrılabildi oradan. Kendisi de konuşmayı pek sevmesine, gece kalması için çok ısrar etmelerine karşın değiştirmedi kararını. Yola çıktı.</p>
  </div>

  <div class="calibre1" id="calibre_pb_50"/>
</body>
</html>
