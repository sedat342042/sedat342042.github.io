<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dikanka</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">XI</p>

    <p class="normal">İhtiyar Kazak yüzbaşısı:</p>

    <p class="normal">"Yeter kendini harap ettiğin, sevgili kız kardeşim!" dedi. "Çoğu zaman doğru çıkmaz düşler."</p>

    <p class="normal">Onun genç gelini karıştı söze:</p>

    <p class="normal">"Hadi yat kardeşim! İhtiyar falcı kadını çağıracağım sana. Hiçbir kötü ruh duramaz ona karşı. Kurşun döker sana."</p>

    <p class="normal">İhtiyar Kazak yüzbaşısının oğlu elini kılıcına atıp:</p>

    <p class="normal">"Hiç korkma!" dedi. "Kimse kötülük edemez sana."</p>

    <p class="normal">Katerina bulanık bakışlı gözlerle onlara bakıyor söyleyecek söz bulamıyordu.</p>

    <p class="normal">"Kendi felaketimi kendim hazırladım. Ben saldım onu. (Sonunda söyleyebilmişti bunu.) Huzur yok ondan bana! İşte on gündür buradayım! Kiev'de sizin yanınızdayım. Ama içimdeki acı bir damlacık olsun azalmadı. Babasının öcünü alsın diye sessiz sedasız büyütmeyi düşünüyordum oğlumu... Ah, Korkunç çok korkunç bir biçimde girdi düşüme! Böyle düşleri görmekten korusun sizi Tanrı! Kalbim hâlâ çarpıyor. Katerina! diye bağırıyordu. Benimle evlenmezsen oğlunu keseceğim..."</p>

    <p class="normal">Hıçkıra hıçkıra ağlamaya başladı Katerina. Oğlunun beşiğine koştu. Çocuk korkup kollarını uzattı ona. Ağlamaya başladı.</p>

    <p class="normal">Katerina'nın anlattıklarını dinledikçe öfkesinden kuduruyordu yüzbaşının oğlu.</p>

    <p class="normal">İhtiyar Kazak yüzbaşısının öfkesi de oğlununkinden aşağı değildi.</p>

    <p class="normal">"Hele bir denesin buraya gelmeyi o lanetlenmiş dinsiz!" diye bağırdı. "İhtiyar bir Kazağın bileği nasıl kuvvetliymiş görür. Tanrı şahidimdir. (Keskin bakışını yukarı kaldırdı.) Kardeşim Danilo'nun yardımına nasıl koştuğumu gördü... Yazımız böyleymiş! Soğuk yatağında bulduk onu. Çok, pek çok Kazak eri yatmıştır o soğuk yatakta! Ama onun ruhu için yaptıklarımız yeterince parlak değil miydi?.. Canlı tek Leh bıraktık mı? Senin için rahat olsun, yavrum! Ben ya da oğlum sağ oldukça kılına dokunamaz kimse!"</p>

    <p class="normal">Sözünü bitirdikten sonra beşiğin yanına gitti ihtiyar yüzbaşı. Bebek onun ince deriden kesilmiş bir sırımın ucunda sarkan gümüş çerçeveli kırmız piposuyla güzel çakmağını, tütün kesesini görünce küçücük ellerini uzattı, gülmeye başladı. İhtiyar yüzbaşı piposunu çıkardı bebeğe verdi.</p>

    <p class="normal">"Tıpkı babası olacak!" dedi. "Daha beşikte belli etti kendini. Baksanıza, pipo içmek istiyor."</p>

    <p class="normal">Sessizce göğüs geçirdi Katerina. Beşiği sallamaya başladı. Geceyi bir arada geçirmeye karar vermişlerdi. Çok geçmeden hepsi uykuya daldı. Katerina da uyumuştu.</p>

    <p class="normal">Dışarısı da, evin içi de sessizdi. Yalnızca nöbetçi Kazaklar uyumuyorlardı. Katerina bir çığlık atarak uyandı birden. Ötekiler de uyandılar.</p>

    <p class="normal">"Öldürdü onu, kesti!" diye çığlıklar atarak beşiğe koştu Katerina.</p>

    <p class="normal">Herkes beşiğe koştu. Dehşet içinde donup kalmışlardı. Ölmüştü bebek. Hiçbirinin ağzını bıçak açmıyordu. Böylesine görülmemiş bir canavarlık karşısında ne diyeceklerini, ne düşüneceklerini bilemiyorlardı.</p>
  </div>

  <div class="calibre1" id="calibre_pb_40"/>
</body>
</html>
