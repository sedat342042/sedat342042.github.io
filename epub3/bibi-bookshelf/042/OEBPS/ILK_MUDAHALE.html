<html xmlns="http://www.w3.org/1999/xhtml">
	<head>
		<title>ILK_MUDAHALE.html</title>
		<link href="template.css" rel="stylesheet" type="text/css"/>
	</head>
	<body>
		<div id="ILK_MUDAHALE.html" xml:lang="tr-TR">
			<div class="story">
				<p class="KISIM-BASLIK"><span class="KISIM-BASLIK" xml:lang="tr-TR">İlk müdahale </span></p>
				<p class="METIN-BOLD-TARIH"><span class="METIN-BOLD" style="font-size:1em;" xml:lang="tr-TR">29 Temmuz 2009</span></p>
				<p class="Normal-2 para-style-override-2" xml:lang="en-US"/>
				<p class="ALINTI-SON-PARAGRAF"><span class="ALINTI" style="font-size:1em;" xml:lang="tr-TR">Not: Bu son sayfadaki elyazısından anlıyoruz ki, bu yazı başka birine ait.</span></p>
				<p class="Normal-2 para-style-override-2" xml:lang="en-US"/>
				<p class="METIN"><span class="METIN" style="font-size:1em;" xml:lang="tr-TR">Kaos çağının rapor edilen ilk hayalperest müdahalesine İstanbul’da bir çocuk sebep oldu. Adı Eren’di. Dokuz yaşındaydı. Okuldan dönerken kırtasiyeciden satın aldığı kurşunkalemle o gün resim dersinde öğrendiği şekilde bir tavşan çizdi. Çizmesiyle tavşanın odasında belirmesi bir oldu. Çocuk buna çok sevindi. Annesi ise pek sevinmedi, halıya pisleyen tavşanı görünce Eren’in kulağını çekti. </span></p>
				<p class="METIN"><span class="METIN" style="font-size:1em;" xml:lang="tr-TR">“Nereden buldun da getirdin bu tavşanı, e haylaz oğlum benim!” </span></p>
				<p class="METIN-sonparagraf"><span class="METIN" style="font-size:1em;" xml:lang="tr-TR">Çocuk “Sadece hayal ettim” diye yanıt verince annenin öfkesi arttı. “Hayal etmişmiş, sen şimdi görürsün” deyip çocuğu kulağından çekiştirerek odasına kilitledi. Çocuk bir sinirle aynı kurşunkalemle annesini boğazından havaya kaldıran bir canavar çizdi. Çizmesiyle birlikte annesinden bir çığlık yükseldi. Çocuk anahtar deliğinden baktığında televizyonda izlediği bir filmde gördüğü canavara benzer bir canavarın annesine saldırdığını gördü. Çocuklar hayal güçlerini nasıl kontrol edebileceklerini yetişkinlere göre daha iyi biliyorlardı; Eren hemen silgiyle canavarı sildi, gözlerini de yarattığı şeyi unutmak istercesine kapattı bir süre. Sezgileri sadece silerek onu yok edemeyeceğini söylediğinden hemen yeni bir şeyle onu değiştirmek için kaleme sarıldı. Gözünün önüne geçen yıl kaybettiği anneannesini getirdi ve onu çizdi. Çocuk yeniden anahtar deliğinden baktığında annesini inanmaz gözlerle sallanan sandalyede oturan anneannesine bakarken gördü. Bir süre sonra anneanne cismen kayboldu. Çocuğun annesi gözyaşlarını sildi ve son bir dakikada yaşadıklarını bir mantığa oturtmak için dakikalarca sessizce düşündü.</span></p>
				<p class="METIN-sonparagraf"/>
				<p class="METIN-sonparagraf"><span class="METIN" style="font-size:1em;" xml:lang="tr-TR">Bu o güne kadar bilinen mantığın ilk yıkılışıydı. İlerleyen günlerde hayalciler, potansiyel hayalciler, hatta Varolmayan’ın kan ve mürekkebinin karıştığı kalemle yazan, çizen herkes yepyeni canavarları, yaratıkları, perileri, büyücüleri, cadıları, hayaletleri, süper kahramanları, garip varlıkları, esrarengiz olayları, korkunç sahneleri ve akıl almaz maceraları gündelik hayata davet ettiler. Onlar da büyük bir zevkle bu daveti kabul ettiler. Ne de olsa kapı açıktı...</span></p>
				<p class="METIN-sonparagraf"/>
			</div>
		</div>
	</body>
</html>