<html xmlns="http://www.w3.org/1999/xhtml">
	<head>
		<title>2-10.html</title>
		<link href="template.css" rel="stylesheet" type="text/css"/>
	</head>
	<body>
		<div id="x2-10.html" xml:lang="tr-TR">
			<div class="Basic-Text-Frame">
				<p class="arabaslik-orta" id="toc_marker-11">ŞÜPHELİ MUHAMMES</p>
				<p class="paragraf"/>
				<p class="paragraf">Güzelim, aşkınla öyle bir haldeyim ki, varlığımdan da şüphem var. Ağlayıp inliyorum. Ama elimde bin can olsa, binini de kutlu ayağına saçarım!</p>
				<p class="paragraf">Nerde bende o baht ki, niyazlarda bulunarak senin gibi gönül alan bir sevgilinin huzurunda gizli sırlarımı arz edeyim... Heyhat, senin gibi bir doğan, hiç benim yuvamı şereflendirir mi ki?</p>
				<p class="paragraf">Cevretmek, senin huyun... huyun ama, az cefa et; cefa iyi bir şey değil. Gönlün demirden, tunçtan değilse; bir kerecik olsun yanıma gel sevgili. Farzet ki, eşiğinin toprağıyım!</p>
				<p class="paragraf"/>
				<p class="paragraf">* * *</p>
				<p class="paragraf"/>
				<p class="paragraf">Beni öldürdükten sonra merhamete gelirsin, gönlüne vefa yazısını yazarsın dedim... dedim ama, sen bizi vuslatına erdirmek niyetinde değilsin... ben talihimi, bahtımı bilirim!</p>
				<p class="paragraf">Ey bir sebep olmaksızın uzaktan yakından, Türk’ün, Acem’in kanını dökmeye kemer bağlayan güzel! O hordur, hakirdir, ama gel de kullarının sana en ihlası olan bu kulun yurdunda seni aydın gözlerinin üstüne oturtayım!</p>
				<p class="paragraf">Senden ancak bir vefa bekliyorum, vefa gülünden başka bir gül koklamıyorum. Kulluğundan başka bir yolda gezip tozmuyorum. Sırlarını kimseye söylemiyorum; vasıflarını kimseye anlatmıyorum!</p>
				<p class="paragraf"/>
				<p class="paragraf">* * *</p>
				<p class="paragraf"/>
				<p class="paragraf">Tutalım ne vefa kapısını açtık, ne günden güne sevgiyi artırdık. Gösterdiğimiz dostluğu unuttun mu? Nihayet seninle dost değil miydim ben? Sen ahdini bozdun... fakat ben evvelce nasılsam, yine öyleyim!</p>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf">Keskin bir kılıçla başımı kessem, vefakârlığı yine terk etmem. Hatta beni parça parça etseler, yine sevginden vazgeçmem, meğerki kemiklerim ufalanıp döküle!</p>
				<p class="paragraf">Aşk nişanesini arayanlar mezarımdan başka bir yere koşup gitmesinler. Bu âşıkın mezarını koklarlar da başımın ucunda adını anarlarsa, ruhumdan feryat ve figanlar yükselir.</p>
				<p class="paragraf"/>
				<p class="paragraf">* * *</p>
				<p class="paragraf"/>
				<p class="paragraf"><span class="char-style-override-1">Önümden bir sürü güzel geçse, her biri Süheyl yıldızından daha parlak, daha güzel olsa, senden başkasına meyletmem. Mecnun değilim, Leyla’ya karşılık Arap ve Acem ülkelerini alırsam!</span></p>
				<p class="paragraf"><span class="char-style-override-1">Güzelim, isteğinle saçların gibi perişan bir hale geldim, gönlüm yandı, karardı. Civarına erişemiyorsam da hiçbir gece yok ki, feryadımı feleklere eriştirmeyeyim.</span></p>
				<p class="paragraf"><span class="char-style-override-1">Ey vuslatı, neşenin sermayesi olan sevgili, neşede ebedi ol! Hafız’ına ne saçılar saçacaksın? Başıma yürüttüğün her buyruk kabulüm... yalnız beni kendinden ayırma!</span></p>
				<p class="paragraf"/>
				<p class="paragraf"><span class="char-style-override-2">Der ‘ışk-ı tu ey sanem çunanem </span></p>
				<p class="paragraf"><span class="char-style-override-2">Kezhesti-i hiş der gumanem</span></p>
			</div>
		</div>
	</body>
</html>