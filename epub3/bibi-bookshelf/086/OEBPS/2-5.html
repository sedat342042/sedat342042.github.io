<html xmlns="http://www.w3.org/1999/xhtml">
	<head>
		<title>2-5.html</title>
		<link href="template.css" rel="stylesheet" type="text/css"/>
	</head>
	<body>
		<div id="x2-5.html" xml:lang="tr-TR">
			<div class="Basic-Text-Frame">
				<p class="arabaslik-orta" id="toc_marker-6">RUBAİLER</p>
				<p class="paragraf"/>
				<p class="arabaslik-sol" id="toc_marker-6-1">I</p>
				<p class="paragraf"/>
				<p class="paragraf"><span class="char-style-override-1">Benim gibi sen de bu tuzağa tutulursan; bana döner, şarapla, kadehle çok harap olursun. Biz âşıkız, sarhoşuz, rindiz, âlemi yakmadayız... bizimle oturma, yoksa senin adın da kötüye çıkar!</span></p>
				<p class="paragraf"/>
				<p class="paragraf"><span class="char-style-override-2">Ger hem çumen uftade-i in dam şevi</span></p>
				<p class="arabaslik-sol" id="toc_marker-6-2">II</p>
				<p class="paragraf"/>
				<p class="paragraf"><span class="char-style-override-1">Niyaz ederek sümbül gibi saçlarına yapıştım da, bu sevdalı âşıkın bir çaresini bul, dedim. Dedi ki: Dudağıma yapış, saçlarımı bırak... Güzel bir geçime sarıl, uzun ömre değil!</span></p>
				<p class="paragraf"/>
				<p class="paragraf"><span class="char-style-override-2">Der sunbuleş avihtem ezruy-ı niyaz</span></p>
				<p class="paragraf"/>
				<p class="arabaslik-sol" id="toc_marker-6-3">III</p>
				<p class="paragraf"/>
				<p class="paragraf"><span class="char-style-override-1">Önce vefakârlık ederek bana vuslat şarabını sundu. Sarhoş oldum mu cefa kadehini vermeye başladı... gözlerim yaşlarla, gönlüm ateşle dolu bir halde yoluna toprak oldum, yele verip savurdu.</span></p>
				<p class="paragraf"/>
				<p class="paragraf"><span class="char-style-override-2">Evvel be vefa mey-i visalem derdad</span></p>
				<p class="arabaslik-sol" id="toc_marker-6-4">IV</p>
				<p class="paragraf"/>
				<p class="paragraf"><span class="char-style-override-1">Gül koncası tabak gibi açılıp nergis şarap hevesiyle kadeh haline gelince; şarap habbeleri gibi şarap havasıyla canından, başından geçen kişinin gönlü, her türlü gamdan, her türlü elemden kurtulur.</span></p>
				<p class="paragraf"/>
				<p class="paragraf"><span class="char-style-override-2">Çün gonce-i gul kırabe-perdaz şeved</span></p>
				<p class="arabaslik-sol" id="toc_marker-6-5">V</p>
				<p class="paragraf"/>
				<p class="paragraf"><span>Sevgilinin yüzüne âşık olduğumdan dolayı beni kınama. Mahmur ve gönlü mecruh rintleri hoş gör. Sofi, mademki yolcuların âdetlerini bilirsin, rintlere fazla nükte satmaya kalkışma.</span></p>
				<p class="paragraf"/>
				<p class="paragraf"><span class="char-style-override-2">‘Işk-ı ruh-ı yar bermen-i zar megir</span></p>
				<p class="arabaslik-sol" id="toc_marker-6-6">VI</p>
				<p class="paragraf"/>
				<p class="paragraf"><span class="char-style-override-1">Tatlı ağızlı güzeller, ahdlerini sona götürmezler, sözlerinde durmazlar... güzelleri sevenler de canlarını âşıklıktan kurtaramazlar. Sevgili, senin muradına ram oldu mu, âşıklar arasında artık adını bile anmazlar senin!</span></p>
				<p class="paragraf"/>
				<p class="paragraf"><span class="char-style-override-2">Şirin-dehenan ‘ahd bepayan neberend</span></p>
				<p class="arabaslik-sol" id="toc_marker-6-7">VII</p>
				<p class="paragraf"/>
				<p class="paragraf"><span class="char-style-override-1">Gönlüm her gün başka bir yükün altında. Gözümde de her gün ayrılıktan ayrı bir diken var. Gözümden bu dikeni çıkarmaya çalışıp çabalamaktayım, ama kaza ve kader, bu senin başaramayacağın bir iş, demekte.</span></p>
				<p class="paragraf"/>
				<p class="paragraf"><span class="char-style-override-2">Her ruz dilem bezir-i bari digerest </span></p>
				<p class="arabaslik-sol" id="toc_marker-6-8">VIII *</p>
				<p class="paragraf"/>
				<p class="paragraf"><span class="char-style-override-1">Erliği Hayber kapısını koparandan, kerem sırlarını Kanber’in efendisinden sor. Hafız, Hak feyzini sadakatle istiyorsan, kaynağını Kevser sakisinden sor!</span></p>
				<p class="paragraf"/>
				<p class="paragraf"><span class="char-style-override-2">Merdi zikenende-i der-i Hayber purs</span></p>
				<p class="arabaslik-sol" id="toc_marker-6-9">IX *</p>
				<p class="paragraf"/>
				<p class="paragraf"><span class="char-style-override-1">Şuh, şen güzelle berbat ve neyi alıp bir bucak, kimsenin karışıp görüşmediği bir yer, bir şişecik de şarap bulduk da iliğimiz, damarımız şaraptan kızıştı mı, Hâtem-i Tayy’ın ihsan ve kereminden bir arpa tanesine bile minnetimiz kalmaz.</span></p>
				<p class="paragraf"/>
				<p class="paragraf"><span class="char-style-override-2">Başahed-i şuh u şeng-u baberbat-u ney</span></p>
				<p class="arabaslik-sol" id="toc_marker-6-10">X *</p>
				<p class="paragraf"/>
				<p class="paragraf"><span class="char-style-override-1">Gözümüze suretinden başka bir şey görünmemekte; civarından başka bir yere uğrayamıyoruz. Uyku herkese hoş gelir, ama senin hüküm sürdüğün bu zamanda ne çare ki, bizim gözümüze bile girmemekte!</span></p>
				<p class="paragraf"/>
				<p class="paragraf"><span class="char-style-override-2">Cuz nakş-ı tu dernazar neyamed mara</span></p>
				<p class="arabaslik-sol" id="toc_marker-6-11">XI *</p>
				<p class="paragraf"/>
				<p class="paragraf"><span class="char-style-override-1">Ne o Çigil mumunun hikâyesini söylemeye imkân var, ne yanan gönlümün halini anlatmaya kudret! Gönlümün gamını anlatabilecek bir tek dostum bile yok, o yüzden gam gelmiş, bu daralmış gönlümde mekân tutmuş!</span></p>
				<p class="paragraf"/>
				<p class="paragraf"><span class="char-style-override-2">Ni kıssa-i an şem’-i Çigil bitvanguft</span></p>
				<p class="arabaslik-sol" id="toc_marker-6-12">XII *</p>
				<p class="paragraf"/>
				<p class="paragraf"><span class="char-style-override-1">Ey dost, gönülden düşmanlara cefa etmek isteğini çıkar, vazgeç bu sevdadan. Onlara aldırış etme. Bir güzel yüzlüyle aydın şarap çekedur. Hüner ehline bağrını aç, naehillerden eteğini çek!</span></p>
				<p class="paragraf"/>
				<p class="paragraf"><span class="char-style-override-2">Ey dost dil ezcefa-yı duşmen derkeş</span></p>
				<p class="arabaslik-sol" id="toc_marker-6-13">XIII *</p>
				<p class="paragraf"/>
				<p class="paragraf"><span class="char-style-override-1">Şarap gibi gamdan coşmaya, gam askeriyle savaşmaya ne lüzum var? Bıyığın yeni terlemiş, dudağından şarabı uzaklaştırma... yeşillikte şarap içmek pek hoştur!</span></p>
				<p class="paragraf"/>
				<p class="paragraf"><span class="char-style-override-2">Çün bade zigam mebayedet cuşiden</span></p>
				<p class="arabaslik-sol" id="toc_marker-6-14">XIV *</p>
				<p class="paragraf"/>
				<p class="paragraf"><span class="char-style-override-1">Ey rüzgâr, ahvalimi ona gizlice söyle, gönlümdeki sırrı yüzlerce dille anlat. Fakat usandıracak tarzda söyleme sakın; söz arasında şöyle bir yerine getir de söyle!</span></p>
				<p class="paragraf"/>
				<p class="paragraf"><span class="char-style-override-2">Ey bad hadis-i men nihaneş migu</span></p>
				<p class="arabaslik-sol" id="toc_marker-6-15">XV *</p>
				<p class="paragraf"/>
				<p class="paragraf"><span class="char-style-override-1">Bu gece derdinle kanlar içinde uyuyacak, huzur ve istirahat yatağına girmeyeceğim. İnanmıyorsan, hayalini yolla da görsün, sensiz nasılım, ne halde uyuyorum?</span></p>
				<p class="paragraf"/>
				<p class="paragraf"><span class="char-style-override-2">Imşeb zigamet miyan-ı hon hahemhuft</span></p>
				<p class="arabaslik-sol" id="toc_marker-6-16">XVI *</p>
				<p class="paragraf"/>
				<p class="paragraf"><span class="char-style-override-1">Vefadan dem vuran her dost düşman kesildi; temiz geçinenlerin etekleri bulaştı. Gece gebedir derler, ama ne acayip şey! Hiçbir er yüzü görmediği halde kimden gebe kaldı acaba? </span></p>
				<p class="paragraf"/>
				<p class="paragraf"><span class="char-style-override-2">Her dost ki dem zed zivela duşmen şud</span></p>
				<p class="arabaslik-sol" id="toc_marker-6-17">XVII *</p>
				<p class="paragraf"/>
				<p class="paragraf"><span class="char-style-override-1">Sihirde üstadı Babil sihirbazları olan gözünün hatırından sihirler, afsunlar gitmesin. Güzelliği kendisine kulağı küpeli bir köle yapan kulağına da, dilerim Hafız’ın inci gibi şiirleri küpe olsun!</span></p>
				<p class="paragraf"/>
				<p class="paragraf"><span class="char-style-override-2">Çeşm-i tu ki sihr-i Babulest ustadeş</span></p>
				<p class="arabaslik-sol" id="toc_marker-6-18">XVIII *</p>
				<p class="paragraf"/>
				<p class="paragraf">Boyu hakikaten bir selviye benzeyen ay yüzlü güzel, eline ayna almış, yüzünü bezemekteydi.</p>
				<p class="paragraf"><span class="char-style-override-1">Kendisine bir mendil hediye ettim, dedi ki: Bununla vuslatımı mı istiyorsun? Sendeki bu hayal, ne olmayacak hayal?</span></p>
				<p class="paragraf"/>
				<p class="paragraf"><span class="char-style-override-2">Mahi ki kadeş beserv mimaned rast</span></p>
				<p class="arabaslik-sol" id="toc_marker-6-19">XIX *</p>
				<p class="paragraf"><span class="char-style-override-1">Muradıma erişmek için bütün ömrümü zayi eder dururum. Felekten ne kazandım, ne fayda elde ettim ki? Kime “sana dost oldum” dediysem, bana düşman kesildi. Vah ne de yaman talihim varmış!</span></p>
				<p class="paragraf"/>
				<p class="paragraf"><span class="char-style-override-2">‘Ömr-i zipey-i nıurad zayi’ darem</span></p>
				<p class="arabaslik-sol" id="toc_marker-6-20">XX</p>
				<p class="paragraf"/>
				<p class="paragraf"><span class="char-style-override-1">Gençlik çağları... şarap içmek, bıyıkları yeni terlemiş gençlerle zevk ve sefaya dalmak daha doğru, daha münasip. Dünya baştan başa yıkık bir kervansaraydan ibaret... yıkık yerde harap olmak daha doğru!</span></p>
				<p class="paragraf"/>
				<p class="paragraf"><span class="char-style-override-2">Eyyam-ı şebabest şerab evliter</span></p>
				<p class="arabaslik-sol" id="toc_marker-6-21">XXI *</p>
				<p class="paragraf"/>
				<p class="paragraf"><span class="char-style-override-1">Senin olurum, gönlünü hoş tut, sabret, düşünme, dedin. Fakat sabır nerde ki? Gönül dediğin de bir katre kan ve binlerce endişeden ibaret bir şey!</span></p>
				<p class="paragraf"/>
				<p class="paragraf"><span class="char-style-override-2">Gufti ki tura şevem medar endişe</span></p>
				<p class="arabaslik-sol" id="toc_marker-6-22">XXII *</p>
				<p class="paragraf"/>
				<p class="paragraf"><span class="char-style-override-1">Güzellikte benzeri olmayan o ay, o misk benli dilber, elbisesini soyununca şeffaflıktan göğsündeki gönlü bile görmek mümkün: Saf ve berrak suda mermer parçasına benzer katı bir şey!</span></p>
				<p class="paragraf"/>
				<p class="paragraf"><span class="char-style-override-2">Mahi ki naziri hod nedared becemal</span></p>
				<p class="arabaslik-sol" id="toc_marker-6-23">XXIII *</p>
				<p class="paragraf"/>
				<p class="paragraf"><span class="char-style-override-1">Ömür viranesinin çevresine sel bastı, hayat kadehi de dolmaya başladı. Hocam, uyan... zamane hamalı, ömür evinden pılı pırtıyı tatlılıkla çekip durmada!</span></p>
				<p class="paragraf"/>
				<p class="paragraf"><span class="char-style-override-2">Siylab girift gerd-i virane-i ‘ömr</span></p>
				<p class="arabaslik-sol" id="toc_marker-6-24">XXIV *</p>
				<p class="paragraf"/>
				<p class="paragraf"><span class="char-style-override-1">O neşeyi avlayan kadehi elime sun, o sevgiliye benzeyen kadehi ver! Çıldırdım ben; o zincir gibi kendi kendisine kıvranıp bükülen şarabı getir, sun elime!</span></p>
				<p class="paragraf"/>
				<p class="paragraf"><span class="char-style-override-2">An cam-ı tarab-şikar berdestem nih</span></p>
				<p class="paragraf"/>
				<p class="arabaslik-sol" id="toc_marker-6-25">XXV *</p>
				<p class="paragraf"/>
				<p class="paragraf"><span class="char-style-override-1">Halkı cennetle cehenneme bölüştüren, o halledilmez düğümleri halleden Ali, elbette bizi elden ayaktan düşmüş bir halde bırakmaz. Bu kurt gibi kapıcılık, bu zulüm, ne vakte kadar sürecek? Ey Tanrı Aslanı, kendini göster, düşmanı kahreden pençeni izhar et!</span></p>
				<p class="paragraf"/>
				<p class="paragraf"><span class="char-style-override-2">Kassam-ı behişt-u duzah an ‘ukde-guşay</span></p>
				<p class="arabaslik-sol" id="toc_marker-6-26">XXVI *</p>
				<p class="paragraf"/>
				<p class="paragraf"><span class="char-style-override-1">Seni öpmek, kucaklamak isteğiyle öldüm. Taze ve latif, lal renkli dudaklarının hasretiyle bittim. Hikâyeyi uzatmayalım, kısa keseyim. Gel, tekrar gel... seni bekleye bekleye mahvoldum!</span></p>
				<p class="paragraf"/>
				<p class="paragraf"><span class="char-style-override-2">Der arzu-yi bus-u kinaret murdem</span></p>
				<p class="arabaslik-sol" id="toc_marker-6-27">XXVII *</p>
				<p class="paragraf"/>
				<p class="paragraf"><span class="char-style-override-1">Ey açılmamış koncayı utandıran, mahmur nergisi hayran eden güzel, gül nasıl olur da seninle beraberlik davasına kalkışır? O aydan nurlanmakta, aysa senden!</span></p>
				<p class="paragraf"/>
				<p class="paragraf"><span class="char-style-override-2">Ey şerm zede gonce-i mestur eztu</span></p>
				<p class="arabaslik-sol" id="toc_marker-6-28">XXVIII *</p>
				<p class="paragraf"/>
				<p class="paragraf"><span class="char-style-override-1">Şarap alıp bir ırmak kıyısına gitmek, gamdan bir tarafa savuşmak gerek... Ömrümüz, gül gibi on günceğizden ibaret... bu müddet içinde dudağımızın gülümser, yüzümüzün terütaze olması lazım!</span></p>
				<p class="paragraf"/>
				<p class="paragraf"><span class="char-style-override-2">Bamey bekenar-ı cuy mibayedbud</span></p>
				<p class="arabaslik-sol" id="toc_marker-6-29">XXIX *</p>
				<p class="paragraf"/>
				<p class="paragraf"><span class="char-style-override-1">Belindeki kemere el attım; sandım ki orada bir şey var. Fakat kemerin o belden elde ettiği meydandayken, ben kemerden ne elde edebilirim ki?</span></p>
				<p class="paragraf"/>
				<p class="paragraf"><span class="char-style-override-2">Men bakemer-i tu dermiyan kerdem dest</span></p>
				<p class="arabaslik-sol" id="toc_marker-6-30">XXX *</p>
				<p class="paragraf"/>
				<p class="paragraf"><span class="char-style-override-1">Ay yüzlünün yüzü, güneş gibi parlamaya başladı. Dudaklarında terleyen bıyıklar Kevser kaynağını tozlandırdı. Bütün gönülleri çene çukuruna attı da sonra o kuyunun ağzını amberle kapattı!</span></p>
				<p class="paragraf"/>
				<p class="paragraf"><span class="char-style-override-2">Mahem ki ruheş ruşeni-i hor bigirift</span></p>
				<p class="arabaslik-sol" id="toc_marker-6-31">XXXI *</p>
				<p class="paragraf"/>
				<p class="paragraf"><span class="char-style-override-1">Sevgili, sümbül saçlarının gölgesinde yasemin yetişmiş. Yakut dudağın Aden incisini meydana getirmiş. Dudağın gibi sen de küpte beslenmiş olan ve bir ruha benzeyen şarapla can besle, daima şarap içmeye koyul!</span></p>
				<p class="paragraf"/>
				<p class="paragraf"><span class="char-style-override-2">Ey saye-i sunbulet semen perverde</span></p>
				<p class="arabaslik-sol" id="toc_marker-6-32">XXXII *</p>
				<p class="paragraf"/>
				<p class="paragraf"><span class="char-style-override-1">Neşe veren şarabı al, gel. Aşağılık rakipten kaç, gizlice gel. Düşman otur, gitme derse, dinleme! Sen benim sözüme bak, hadi gel!</span></p>
				<p class="paragraf"/>
				<p class="paragraf"><span class="char-style-override-2">Bergir şerab-ı tarab-engiz biya</span></p>
				<p class="arabaslik-sol" id="toc_marker-6-33">XXXIII *</p>
				<p class="paragraf"/>
				<p class="paragraf"><span class="char-style-override-1">Seher yeli, bahçede güle dadılık etmeye başlayınca, gülü gelin bezeyen kadın gibi bezedi. Elinde gölgeden güneşe gidecek kadar bir zaman varsa; durma, hemen bir güneş yüzlü dilberle bir gül gölgesi ara!</span></p>
				<p class="paragraf"/>
				<p class="paragraf"><span class="char-style-override-2">Derbag çü şud bad-ı saba daye-i gul</span></p>
				<p class="arabaslik-sol" id="toc_marker-6-34">XXXIV *</p>
				<p class="paragraf"/>
				<p class="paragraf"><span class="char-style-override-1">Bu gül bir sevgilinin, bir solukdaşın göğsünden gelmekte; gönlüm ondan pek neşeleniyor. Renginden de birisinin kokusunu duymaktayım, o yüzden daima onunla hemdem oluyorum.</span></p>
				<p class="paragraf"/>
				<p class="paragraf"><span class="char-style-override-2">İn gul ziber-i hem-nefesi miyayed</span></p>
				<p class="arabaslik-sol" id="toc_marker-6-35">XXXV *</p>
				<p class="paragraf"/>
				<p class="paragraf">Felekten her hususta ümitlen, meyus olma. Fakat aynı zamanda da âlemin dönüşünden kork, söğüt gibi titre. Dedin ki: Kara renkten öte bir renk yok, ondan daha iyi bir renk olamaz... âlâ, ama neden kara saçların ağardı öyleyse?</p>
				<p class="paragraf"/>
				<p class="paragraf"><span class="char-style-override-2">Ezçerh beher gune hemidar umid</span></p>
				<p class="arabaslik-sol" id="toc_marker-6-36">XXXVI *</p>
				<p class="paragraf"/>
				<p class="paragraf"><span class="char-style-override-1">Dünya güzellerini altınla avlamak, meyvelerini altınla güzelce elde etmek mümkün. Âlemin sultanıyken bak, nergis bile nasıl altına baş eğmiş!</span></p>
				<p class="paragraf"/>
				<p class="paragraf"><span class="char-style-override-2">Huban-ı cihan şeyd tevankerd bezer</span></p>
				<p class="arabaslik-sol" id="toc_marker-6-37">XXXVII *</p>
				<p class="paragraf"/>
				<p class="paragraf"><span class="char-style-override-1">Gözlerinden sihir ve hile yağmakta. Ne yazık, o gözlerden savaş okları yağıyor. Dostlardan ne tez usandın, ah senin gönlünden... o gönülden daima taş yağmakta!</span></p>
				<p class="paragraf"/>
				<p class="paragraf"><span class="char-style-override-2">Çeşmet ki fusun-u reng mibared ezo</span></p>
				<p class="arabaslik-sol" id="toc_marker-6-38">XXXVIII *</p>
				<p class="paragraf"/>
				<p class="paragraf"><span class="char-style-override-1">Âlemden muradını almak istersen, dudağını kadehin dudağından bir an bile ayırma. Cihan kadehinde acıyla tatlı karışıktır. Acıyı kadehin dudağından dile, tatlıyı sevgilinin dudağından!</span></p>
				<p class="paragraf"/>
				<p class="paragraf"><span class="char-style-override-2">Leb bazmegir yek zeman ezleb-i cam</span></p>
				<p class="paragraf"/>
				<p class="arabaslik-sol" id="toc_marker-6-39">XXXIX *</p>
				<p class="paragraf"/>
				<p class="paragraf"><span class="char-style-override-1">Sen öyle bir dolunaysın ki, güneş bile sana kul olmuş; sana kul olalı da parlak bir hale gelmiş... parlak güneş ve ay, senin yüzünün ziyasından ziyalanmış.</span></p>
				<p class="paragraf"/>
				<p class="paragraf"><span class="char-style-override-2">Tu bedri vu horşid tura bende şudest</span></p>
				<p class="arabaslik-sol" id="toc_marker-6-40">XL *</p>
				<p class="paragraf"/>
				<p class="paragraf"><span class="char-style-override-1">Ne dünyanın devleti sitem çekmeye değer, ne sarhoşluğundaki lezzet, elem çekmeye. Hatta ne de cihanın yetmiş yıllık neşesi, bu yedi günlük gama!</span></p>
				<p class="paragraf"/>
				<p class="paragraf"><span class="char-style-override-2">Ni dovlet-i dunyi besitem mierzed</span></p>
				<p class="arabaslik-sol" id="toc_marker-6-41">XLI *</p>
				<p class="paragraf"/>
				<p class="paragraf"><span class="char-style-override-1">Keşke baht uygun olsaydı, yahut zaman yardım etseydi! Mademki kocalık, gençliğimin elinden dizgini kaptı; bari o, üzengi gibi yerinde dursaydı!</span></p>
				<p class="paragraf"/>
				<p class="paragraf"><span class="char-style-override-2">Ey kaşki baht saz-kari kerdi</span></p>
				<p class="paragraf"/>
				<p class="arabaslik-sol" id="toc_marker-6-42">XLII *</p>
				<p class="paragraf"/>
				<p class="paragraf"><span class="char-style-override-1">Sevgiliye dedim ki: Dudağın nedir? Abıhayat, dedi. Ya ağzın, dedim. Âlâ ve lezzetli bir şerbet, dedi. Dedim ki: Hafız da senin sözünü söyledi. Ne hoş, ne hoş, diye cevap verdi!</span></p>
				<p class="paragraf"/>
				<p class="paragraf"><span class="char-style-override-2">Guftem ki lebet guft lebem ab-ı heyat</span></p>
			</div>
		</div>
	</body>
</html>