<html xmlns="http://www.w3.org/1999/xhtml">
	<head>
		<title>2-1.html</title>
		<link href="template.css" rel="stylesheet" type="text/css"/>
	</head>
	<body>
		<div id="x2-1.html" xml:lang="tr-TR">
			<div class="Basic-Text-Frame">
				<p class="arabaslik-orta" id="toc_marker-2">GAZELLER</p>
				<p class="arabaslik-sol para-style-override-3" id="toc_marker-2-1">— A —</p>
				<p class="arabaslik-sol-kucuk" id="toc_marker-2-1-1" xml:lang="en-GB">I</p>
				<p class="paragraf"/>
				<p class="paragraf"><span class="char-style-override-1">Saki döndür kadehi, herkese sun, bana da ver. Çünkü aşk önce kolay göründü, ama sonradan çok müşküller meydana geldi.</span></p>
				<p class="paragraf"><span class="char-style-override-1">Sabah yeli misk kokusu almak ümidiyle sevgilinin alnına dökülen saçları açınca, o güzel kokulu saçların kıvrımlarından yürekler ne kanlara boyandı!</span></p>
				<p class="paragraf"><span class="char-style-override-1">Pir-i mugan sana, seccadeyi şaraba boya, derse; çekinme, dediğini yap. Çünkü yol ehli, konakların yolundan, yordamından bihaber değildir.</span></p>
				<p class="paragraf"><span class="char-style-override-1">Sevgiliye giden yolun konaklarında nasıl istirahat edebilir, nasıl zevk ve sefaya dalabilirim? Çan, yükleri bağlayın diye feryat edip durmakta.</span></p>
				<p class="paragraf"><span class="char-style-override-1">Kapkaranlık bir gece... dalga korkusu ve bu derece dehşetli bir girdap. Sahilde rahat rahat yolculuk edenler, halimizi nerden bilecekler?</span></p>
				<p class="paragraf"><span class="char-style-override-1">Sevgilinin muradını gözetmeden kendi dileğime uyup yaptığım her iş, beni rüsva edip gitti; nihayet adım kötüye çıktı. Zaten meclislerde söylenip duran sır, nasıl olur da gizli kalır ki?</span></p>
				<p class="paragraf"><span class="char-style-override-1">Hafız, daimi bir huzura ermek, sevgiliye vasıl olmak istiyorsan, ondan gafil olma. Sevdiğine ulaşınca da artık dünyayı bırak, âlemi terk et.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ela-ya eyyühesaki edir ke’sen ve navilha </span></p>
				<p class="paragraf"><span class="char-style-override-2">Ki ‘ışk asan nemüd evvel veli uftad müşkilha</span></p>
				<p class="paragraf"/>
				<p class="paragraf"/>
				<p class="arabaslik-sol-kucuk" id="toc_marker-2-1-2" xml:lang="en-GB">II</p>
				<p class="paragraf">Saki, kadehimizi şarabın nuruyla parlat. Çalgıcı, sen de çal. Çünkü âlem tam istediğimiz hale geldi, bize uydu.</p>
				<p class="paragraf">Ey şaraptan aldığımız lezzetten haberi olmayan! Biz, kadehte sevgilinin yüzünün aksini görmüşüz.</p>
				<p class="paragraf">Uzun boylu güzellerin işveleri, nazları, salına salına yürüyen selvi boylumuzun cilvelerle gelişine kadar sürer.</p>
				<p class="paragraf"><span class="char-style-override-1">Gönlü aşkla diri olan asla ölmez. Biz de âşıkız, şu halde ebediliğimiz âlem ceridesine kaydedilmiştir.</span></p>
				<p class="paragraf"><span class="char-style-override-1">Korkarım, hesap gününde şeyhin helal ekmeği, bizim haram suyumuzdan fazla bir işe yaramayacak, ikisi de bir tutulacak!</span></p>
				<p class="paragraf"><span class="char-style-override-1">Ey rüzgâr, yolun dostların bahçesine uğrarsa, sevgiliye selamımızı arz et, sakın unutma ve tarafımızdan </span></p>
				<p class="paragraf"><span class="char-style-override-1">De ki: Adımızı niçin anmıyor, neden bizi kasten hatırdan çıkarıyorsun? Zaten anılmayacağımız bir zaman gelecek!</span></p>
				<p class="paragraf"><span class="char-style-override-1"> Gönlümüzü alan sevgilimizin gözlerine sarhoşluk ne de güzel yaraşıyor. O cihetten bizim de irade ve ihtiyarımızı sarhoşluğa teslim etmişler.</span></p>
				<p class="paragraf"><span class="char-style-override-1">Hafız, gözünden gözyaşı tanelerini saç dur. Belki vuslat kuşu tuzağımıza gelip konar, olur ya!</span></p>
				<p class="paragraf"><span class="char-style-override-1">Yeşil felek deniziyle hilal kayığı bile Hâce Kıvam’ımızın nimetine gark olmuştur.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Saki benur-ı bade berefruz cam-ı ma </span></p>
				<p class="paragraf"><span class="char-style-override-2">Mutrib bigu ki kar-ı cihan şud bekam-ı ma</span></p>
				<p class="arabaslik-sol-kucuk" id="toc_marker-2-1-3" xml:lang="en-GB"><span class="char-style-override-1"> </span>III</p>
				<p class="paragraf"/>
				<p class="paragraf">Sofi, gel... kadehin aynası tertemiz. Gel de lal renkli şarabın arılığını gör, neşesini, zevkini seyret!</p>
				<p class="paragraf">Anka kimseye avlanmaz, tuzağını topla. Burada tuzağın eline havadan başka bir şey geçmez.</p>
				<p class="paragraf">Eldeki fırsatı ganimet bilmeye çalış. Adem bile nasibi tükenince cenneti terk etti.</p>
				<p class="paragraf">Âlem meclisinde bir iki kadeh çek, sonra yürü git; yani daimi vuslata tamah etme.</p>
				<p class="paragraf"><span class="char-style-override-1">Gönül, gençlik çağı geçti, hayattan bir gül deremedin. Artık kocalıkta bir şey yap bari.</span></p>
				<p class="paragraf"><span class="char-style-override-1">Eşiğinde çok hizmetler ettik, sende hayli hakkımız var. Sen de köleyi, merhamet et de bir gör, gözet!</span></p>
				<p class="paragraf"><span class="char-style-override-1">* Perdenin içyüzündeki sırrı sarhoş rintlere sor. Bu hal, makamı yüce zahitte yoktur.</span></p>
				<p class="paragraf"><span class="char-style-override-1">Hafız, şarap kadehinin mürididir, ey seher yeli, bu kulun kulluğunu Cam Şeyhi’ne arz et!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Sufi biya ki ayine şafist camra </span></p>
				<p class="paragraf"><span class="char-style-override-2">Ta bingeri şefa-yı mey-i lal-famara</span></p>
				<p class="arabaslik-sol-kucuk" id="toc_marker-2-1-4" xml:lang="en-GB">IV</p>
				<p class="paragraf"/>
				<p class="paragraf">Gönül elden gidiyor, ey gönül sahipleri. Allah için yardım edin. Yazıklar olsun, gizli dert açığa çıkacak!</p>
				<p class="paragraf">Gemimiz oturmuş, hareketten kalmış. Ey muvafık rüzgâr kalk, es. Belki aşina sevgilinin yüzünü bir daha görürüz.</p>
				<p class="paragraf">Dostum, feleğin on günlük sevgisi masaldan, hikâyeden ibarettir. Dostlara iyilik etmek için şu on günlük fırsatı ganimet bil!</p>
				<p class="paragraf">Bülbül dün gece gül ve şarap meclisinde, sarhoşlar, uyanın... sabah şarabını getirin diye ne güzel de şakıdı...</p>
				<p class="paragraf">İskender’in aynası şarap kadehidir. Bir bak da sana Dara saltanatının akıbetini göstersin.</p>
				<p class="paragraf">Ey kerem ve ihsan sahibi, selamettesin, sağ esensin. Buna şükret de yoksul biçareyi bir günceğiz olsun sor, soruştur!</p>
				<p class="paragraf">İki cihanın da istirahatı, şu iki sözün tefsirinden ibarettir: Dostlara mürüvvet, düşmanlarla geçim!</p>
				<p class="paragraf"><span class="char-style-override-1">Bize iyi ad, san kazanma civarına yol vermediler. Beğenmiyorsan takdiri değiştir!</span></p>
				<p class="paragraf"><span class="char-style-override-1">Zahidin “kötülüklerin aslı” dediği o üzüm suyu yok mu... bize kız oğlan kızları öpmeden daha hoş, daha tatlı!</span></p>
				<p class="paragraf"><span class="char-style-override-1">Elin daraldığı vakit, yoksulluğa düştüğün zaman içmeye, sarhoş olmaya çalış. Çünkü bu varlık kimyası, yoksulu Karun yapar.</span></p>
				<p class="paragraf"><span class="char-style-override-1">* Serkeşliğe kalkışma sakın. Avucunda mermeri bile balmumu gibi eriten sevgili gayrete gelir, kıskanır da seni mum gibi yakar, yandırır.</span></p>
				<p class="paragraf"><span class="char-style-override-1">Farsça söyleyen güzeller, adamın ömrüne ömür katarlar; Saki, zahit rintlere müjde ver!</span></p>
				<p class="paragraf"><span class="char-style-override-1">Ey eteği temiz şeyh, bizi mazur gör. Hafız, bu şaraba bulaşmış hırkayı kendiliğinden giymedi ya!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dil mireved zi destem sahib-dilan Hudara </span></p>
				<p class="paragraf"><span class="char-style-override-2">Derda ki derd-i pinhan hahedşud aşikâra</span></p>
				<p class="arabaslik-sol-kucuk" id="toc_marker-2-1-5" xml:lang="en-GB">V</p>
				<p class="paragraf"/>
				<p class="paragraf"><span class="char-style-override-1">Saki, kalk... kadehi doldur, sun. Dünya gamının başına toprak saç!</span></p>
				<p class="paragraf"><span class="char-style-override-1">Şarap kadehini elime ver de bu gök renkli hırkayı üstümden atayım.</span></p>
				<p class="paragraf"><span class="char-style-override-1">Sarhoşluk akıllılara göre kötü bir şöhrettir, ama biz şanı, şöhreti zaten istemiyoruz ki.</span></p>
				<p class="paragraf"><span class="char-style-override-1">Şarap sun, ne vakte dek sürecek bu gurur yeli? İnsanı böyle şeylerle aldatan nefsin, toprak başına!</span></p>
				<p class="paragraf"><span class="char-style-override-1">Ağlayıp inleyen gönlümün ahındaki duman, bu ham ve donmuş kişileri yaktı, yandırdı.</span></p>
				<p class="paragraf"><span class="char-style-override-1">Deli gönlümün sırrına mahrem olacak ne halktan kimse var, ne ileri gelenlerden!</span></p>
				<p class="paragraf"><span class="char-style-override-1">Yalnız, gönül avutan sevgiliyle hatırım hoş. O, benim gönlümden sabrı, rahatı bir uğurdan aldı, götürdü.</span></p>
				<p class="paragraf"><span class="char-style-override-1">O gümüş endamlı sevgiliyi gören, artık çayırdaki selviye bakamaz.</span></p>
				<p class="paragraf"><span class="char-style-override-1">Hafız, nihayet günün birinde mutlaka muradına erişmek istersen, gece gündüz şiddetlere, mihnetlere sabret.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Sakiya berhiz-u berdih camra </span></p>
				<p class="paragraf"><span class="char-style-override-2">Hak ber ser kun gam-ı eyyamra</span></p>
				<p class="arabaslik-sol-kucuk" id="toc_marker-2-1-6" xml:lang="en-GB">VI</p>
				<p class="paragraf"><span class="char-style-override-1">Gül bahçesine yine gençlik çağının parlaklığı geldi. Güzel nağmeli bülbüle yine gül müjdesi erişti.</span></p>
				<p class="paragraf"><span class="char-style-override-1">Ey sabah rüzgârı, terütaze yeşilliğe uğrarsan; selviye, güle, fesleğene selamımızı götür. </span></p>
				<p class="paragraf"><span class="char-style-override-1">Şarap satan muğbeçe böyle cilvelenip durursa, meyhane kapısını kirpiklerimle süpürürüm.</span></p>
				<p class="paragraf"><span class="char-style-override-1">* Amber gibi güzel kokulu, simsiyah ve büklüm büklüm saçlarını ay yüzüne çevgân yapan güzel, zaten hayran olup kalmışım, beni ıstıraba düşürme, başımı büsbütün döndürme.</span></p>
				<p class="paragraf"><span class="char-style-override-1">Korkarım, tortulu şarap içenlere gülen, onlarla alay eden bu kavim, meyhane havasıyla imanını da elden çıkarır.</span></p>
				<p class="paragraf"><span class="char-style-override-1">Tanrı erlerine dost ol. Nuh’un gemisinde öyle bir toprak var ki, tufanı bile bir damlacık su sayar!</span></p>
				<p class="paragraf"><span class="char-style-override-1">Son yatacağı yer bir iki avuç topraktan ibaret olan kişiye de ki: Sarayını, çardağını göklere kadar yükseltmeye ne hacet var? </span></p>
				<p class="paragraf"><span class="char-style-override-1">Feleğin evinden çık, oradan ekmek isteme. Bu zalim, nihayet konuğunu öldürür.</span></p>
				<p class="paragraf"><span class="char-style-override-1">** Benim Ken’an Ayı’na benzeyen güzelim, Mısır saltanatı eline geçti, artık zindanı terk etmenin tam vakti.</span></p>
				<p class="paragraf"><span class="char-style-override-1">Hafız, şarap iç, rintlikte bulun, hoş ol... fakat başkaları gibi Kuran’ı tezvir tuzağı yapma!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Revnak-ı ‘ahd-ı şebabest diger bustanra </span></p>
				<p class="paragraf"><span class="char-style-override-2">Miresed müjde-i gul bulbul-i hoş-elhanra</span></p>
				<p class="arabaslik-sol-kucuk" id="toc_marker-2-1-7" xml:lang="en-GB">VII</p>
				<p class="paragraf"><span class="char-style-override-1">Ben nerde, nefsini ıslah etmek nerde? Aradaki aykırılığa bak, yol nerden nereye gidiyor?</span></p>
				<p class="paragraf"><span class="char-style-override-1">Salihlikle takvanın rintlikle ne münasebeti var? Vaiz dinleme nerde, rebap sesini dinleme nerde?</span></p>
				<p class="paragraf"><span class="char-style-override-1">İbadet yerine gitmeden, riya hırkasını giymeden usandım artık. Muğların manastırı nerde, halis ve saf şarap nerde?</span></p>
				<p class="paragraf"><span class="char-style-override-1">Vuslat zamanı gelip geçti, hatırası kaldı. Allah selamet versin... nerde kaldı o cilveler, ne oldu o azarlayışlar?</span></p>
				<p class="paragraf"><span class="char-style-override-1">Düşmanların gönlü, sevgilinin yüzünden ne haz duyabilir? Sönmüş mum nerde, güneş nerde?</span></p>
				<p class="paragraf"><span class="char-style-override-1">Sevgilinin çene çukuruna pek bakma, yolda kuyu var. Gönül, bu aceleyle nereye koşup gidiyorsun?</span></p>
				<p class="paragraf"><span class="char-style-override-1">Basiretimizin sürmesi eşiğinin toprağıdır. Emret, biz bu kapıdan nereye gidelim? </span></p>
				<p class="paragraf"><span class="char-style-override-1">Sevgili, Hafız’dan karar isteme, uyku bekleme, karar ne demek, sabretme de ne, uyku da nerde ki?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Salah-ı kar kuca vu men-i harab kuca </span></p>
				<p class="paragraf"><span class="char-style-override-2">Bibin tefavut-ı reh ez kucast ta be kuca</span></p>
				<p class="arabaslik-sol-kucuk" id="toc_marker-2-1-8" xml:lang="en-GB">VIII</p>
				<p class="paragraf"/>
				<p class="paragraf"><span class="char-style-override-1">O Şirazlı güzel, bize iltifat eder, gönlümüzü alır, aşkımızı kabul eylerse; yanağındaki kara bene Semerkand’ı da bağışlarız, Buhara’yı da!</span></p>
				<p class="paragraf"><span class="char-style-override-1"> Saki, o kalan şarabı sun. Çünkü cennette ne Rüknâbad suyunun kıyısını bulabilirsin, ne de Gülgeşt-i Musalla’yı.</span></p>
				<p class="paragraf"><span class="char-style-override-1">Feryat, feryat... bu şuh, bu cilveli, bu şehri birbirine katan kara kaşlı, kara gözlü güzeller, sabrımızı öyle bir yağmaladılar ki; Türkler de hân-ı yağmayı ancak öyle kapışır, öyle yağmalarlar.</span></p>
				<p class="paragraf"><span class="char-style-override-1">Ben o Yusuf’un günden güne artan güzelliğinden anladım ki, aşk Zeliha’yı bile ismet perdesinden çıkarır.</span></p>
				<p class="paragraf"><span class="char-style-override-1">Bana kötü söz söyledin, razıyım. Tanrı affetsin. İyi söyledin, ama o şekerler çiğneyen lal renkli dudağa acı söz yaraşıyor mu?</span></p>
				<p class="paragraf"><span class="char-style-override-1">Sevgili, nasihatimi dinle. Saadetli, bahtiyar gençler bilgili yaşlıların nasihatini dinlerler.</span></p>
				<p class="paragraf"><span class="char-style-override-1">* Sevgilinin güzelliği, bizim noksan aşkımızdan müstağnidir. Güzel yüzün düzgüne, allığa, bene, rastığa ne ihtiyacı var?</span></p>
				<p class="paragraf"><span class="char-style-override-1">* Musikiden, şaraptan bahset. Zamanın sırrına ait münakaşaya pek girişme. Çünkü bu muammayı felsefeyle kimse halletmedi de, edemez de!</span></p>
				<p class="paragraf"><span class="char-style-override-1">Hafız, gazel söyledin, inciler deldin. Gel, şimdi bir de güzelce oku, felek Süreyya yıldızını senin bu inci dizine saçsın.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Eger an turk-i Şirazi bedest ared dil-i mara </span></p>
				<p class="paragraf"><span class="char-style-override-2">Be hal-i hinduyeş bahşem Semerkand-u Buharara</span></p>
				<p class="arabaslik-sol-kucuk" id="toc_marker-2-1-9" xml:lang="en-GB">IX</p>
				<p class="paragraf"/>
				<p class="paragraf">Sevgili, güzellik ayı yüzünden ziyalanmakta; güzellik çene çukurundan şeref bulmakta.</p>
				<p class="paragraf">Acaba bizim hiçbir yere dağılmayan, ancak sende olan düşüncemizle senin dağınık zülfün ne vakit bir araya gelecek; ne vakit bu muradımıza erişeceğiz?</p>
				<p class="paragraf">Dudağa gelmiş can, seni görmek dileğinde. Geriye mi dönsün, çıksın mı; fermanın nedir?</p>
				<p class="paragraf">Bizim yanımıza uğrayınca eteğini topraktan, kandan sakın. Çünkü bu yolda birçok kurbanın var!</p>
				<p class="paragraf">Dostlar! Gönül, sırrını faş ediyor. Aman, sevgiliye haber verin, merhamet etsin, ben de kurtulayım, siz de kurtulun! </p>
				<p class="paragraf">Gözünün hüküm sürdüğü devirde hiç kimse zahitlikten faydalanmadı, herkes o gözlere âşık oldu. Sarhoş gözlerinin de zahitlik satmaması, âşıklara bakması daha iyi.</p>
				<p class="paragraf">Uykulara bulanmış bahtımız galiba uyanacak. Çünkü parlak yüzün, bahtımızın gözüne su serpti!</p>
				<p class="paragraf">Yanağından sabah rüzgârına bir deste gül yoldaş et de gönder... Belki ayağını bastığın gül bahçesinin toprağından bir koku duyarız.</p>
				<p class="paragraf">Ey Cem meclisinin sakileri, zamanınızda kadehiniz şarapla dolmadı, ama yine ömrünüz uzun olsun, muradınıza erişin!</p>
				<p class="paragraf">Ey yıldızı yüce padişahlar padişahı, Tanrı için olsun bir himmet et de, yıldız gibi ben de sarayının toprağını öpeyim! </p>
				<p class="paragraf">* Sevgili, Hafız bir dua etmekte, işit ve amin de. Dilerim, şeker saçan dudağın bize kısmet olsun!</p>
				<p class="paragraf">* Ey seher yeli, Yezdlilere tarafımızdan de ki: Hakkınızı tanımayan, gözetmeyen kişilerin başı, çevgânınızın topu olsun!</p>
				<p class="paragraf">* Sizden uzağız, ama yine padişahınızın kuluyuz, yine sizi övmekteyiz.</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ey furug-ı mah-ı husn ez ray-ı rahşan-ı şuma </span></p>
				<p class="paragraf"><span class="char-style-override-2">Ab-ı ruy-ı bubi ez çah-ı zenehdan-ı şuma</span></p>
				<p class="arabaslik-sol-kucuk" id="toc_marker-2-1-10" xml:lang="en-GB">X</p>
				<p class="paragraf"/>
				<p class="paragraf"><span class="char-style-override-1">Ey seher yeli, o güzel ceylana mülâyemetle söyle; bizi dağlara, ovalara salan sensin!</span></p>
				<p class="paragraf"><span class="char-style-override-1">Ömrü uzun olasıca şekerci, bilmem ki neden, şekerle beslenen duduyu bir arayıp sormaz!</span></p>
				<p class="paragraf"><span class="char-style-override-1">Ey gül, yoksa güzelliğinin verdiği gurur müsaade mi etmiyor, neden şeyda bülbülün halini bir kerecik olsun sormuyorsun?</span></p>
				<p class="paragraf"><span class="char-style-override-1">Nazar ehli; güzel huyla, lütufla avlanabilir. Akıllı kuşu bağla, tuzakla tutmak imkânı yoktur.</span></p>
				<p class="paragraf"><span class="char-style-override-1">Sevgilinle oturup şarap içtiğin vakitte, bari senden nasibi olmayan dostları hatırla.</span></p>
				<p class="paragraf"><span class="char-style-override-1">Bilmem ki neden; selvi boylu, kara gözlü, ay yüzlü güzeller kimseye bir aşinalık göstermiyorlar?</span></p>
				<p class="paragraf"><span class="char-style-override-1">Güzelliğinde hiçbir ayıp, hiçbir noksan yok. Ancak şu kadarcık bir şey söylenebilir: Sevgiden anlamıyorsun, vefasızsın! </span></p>
				<p class="paragraf"><span class="char-style-override-1">Gökyüzünde Zühre, Hafız’ın şiirlerini terennüm ederek İsa’yı bile oynatsa şaşılmaz doğrusu.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Saba be lutf bigu an gazal-i ra’nara </span></p>
				<p class="paragraf"><span class="char-style-override-2">Ki ser be kuhu beyaban tu dadei mara</span></p>
				<p class="arabaslik-sol-kucuk" id="toc_marker-2-1-11" xml:lang="en-GB">XI</p>
				<p class="paragraf"/>
				<p class="paragraf"><span class="char-style-override-1">O güzellik padişahının yanında bulunanlara bu dileği kim bildirecek? Padişahlık şükranesi olarak, yoksulu gözden çıkarmasın.</span></p>
				<p class="paragraf"><span class="char-style-override-1">Şeytan huylu engelden Tanrı’ya ağlayıp yalvarmadayım, belki Hak rızası için o şihap bir yardım eder.</span></p>
				<p class="paragraf"><span class="char-style-override-1">Yanağını parlattın mı bütün âlemin gönlünü yakıyorsun. Fakat bundan sana ne fayda var? Niçin herkesle iyi geçinmiyorsun?</span></p>
				<p class="paragraf"><span class="char-style-override-1">Sevgili, siyah kirpiklerin kanımıza girmeyi emrettiyse, onların hilesine kapılıp yanılma; bir düşün, taşın!</span></p>
				<p class="paragraf"><span class="char-style-override-1">Bütün gece şunu ummaktayım: Seher yeli, aşina âşıkı, aşinaların haberini getirerek belki memnun eder.</span></p>
				<p class="paragraf"><span class="char-style-override-1">* Sevgili, parlayan ay gibi yüzünle, gönül kapan selvi gibi boyunla âşıkların başına kopardığın bu kıyamet ne?</span></p>
				<p class="paragraf"><span class="char-style-override-1">* Allah için olsun, seher vakitlerinde kalkan Hafız’a bir yudumcuk şarap ver de duasını al, seher çağlarındaki dua makbuldür.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Be mulaziman-ı sultan ki resaned in du’ara </span></p>
				<p class="paragraf"><span class="char-style-override-2">Ki be şukr-i padşahi zi nazar meran gedara</span></p>
				<p class="arabaslik-sol-kucuk" id="toc_marker-2-1-12" xml:lang="en-GB">XII*</p>
				<p class="paragraf"><span class="char-style-override-1">Dün gece pirimiz, mescitten meyhaneye geldi. Yoldaşlar, bundan sonra ne yapalım, ne tedbirde bulunalım ki?</span></p>
				<p class="paragraf"><span class="char-style-override-1">Biz müritleriz. Pirimiz meyhaneye yüz tutunca, biz nasıl kıbleye yöneliriz? </span></p>
				<p class="paragraf"><span class="char-style-override-1">Artık biz de muğların harabatına konalım, orayı yurt edinelim; ezelden takdirimiz böyleymiş!</span></p>
				<p class="paragraf"><span class="char-style-override-1">Eğer akıl, zülfüne bağlanan gönlün ne hoş bir halde olduğunu bilse; bütün akıllar bizim zincirlerimize düşmeye, divane olmaya çalışırlardı.</span></p>
				<p class="paragraf"><span class="char-style-override-1">Güzel yüzün, bize lütfedip güzellikten bir ayet, bir bürhan gösterdi. O zamandan beri bizim tefsirimizde her söz güzellikten, letafetten ibaret.</span></p>
				<p class="paragraf"><span class="char-style-override-1">Bütün gece çektiğimiz ateşli ahlarla bütün gece dinmeyen gönül ateşimiz, acaba bir gececik olsun yüreğine tesir eder mi ki?</span></p>
				<p class="paragraf"><span class="char-style-override-1">Hafız, artık sus. Ah okumuz gök kubbesini bile delip geçer. Canına acı, okumuzdan sakın.</span></p>
				<p class="paragraf"/>
				<p class="paragraf"><span class="char-style-override-2">Duş ez mescid suy-i meyhane amed pir-i ma</span></p>
				<p class="paragraf"><span class="char-style-override-2">Çist yaran-ı tarikat badezin tedbir-i ma</span></p>
				<p class="arabaslik-sol para-style-override-3" id="toc_marker-2-2">— B —</p>
				<p class="arabaslik-sol-kucuk" id="toc_marker-2-2-1" xml:lang="en-GB">XIII</p>
				<p class="paragraf"/>
				<p class="paragraf"><span class="char-style-override-1">Sevgiliye dedim ki: Ey güzeller padişahı, bu garibe acı. Dedi ki: Yoksul garip, gönül havasına uyar, gönül peşine düşerse, yolunu azıtır gider.</span></p>
				<p class="paragraf"><span class="char-style-override-1">Bir an olsun dur, geçip gitme, dedim. Evde yetişen, yabancılarla düşüp kalkmayan bir kişi bu kadar garibin derdine nasıl takat getirebilir, dedi.</span></p>
				<p class="paragraf"><span class="char-style-override-1">Garip, dikeni döşek edinir, taşı yastık yaparmış. Padişahın üstünde yattığı sincap kürküne yan gelmiş, uyumuş olan bir nazeninin umurunda mı?</span></p>
				<p class="paragraf"><span class="char-style-override-1">Ey zincire benzeyen saçları, bunca aşina âşıkın mekânı olan sevgili, kızıl yanağına öyle misk gibi simsiyah ve eşsiz ben ne de güzel yaraşmış. </span></p>
				<p class="paragraf"><span class="char-style-override-1">Sevgili, ay gibi yüzünde şarabın aksi, ağustos gülü üzerinde erguvan yaprağının eşsiz güzelliği gibi görünmekte.</span></p>
				<p class="paragraf"><span class="char-style-override-1">Nigâristanda misk gibi nakışlara şaşılmazsa da senin yanağının etrafında o karınca gibi ince nakışlar pek şaşılacak bir güzellikte!</span></p>
				<p class="paragraf"><span class="char-style-override-1">Alnına dökülen ve gece renginde olan saçları garipler akşamı dilber! Bu garip, seher çağlarında ağlayıp inlerse; bu ağlayıştan, bu inleyişten çekin, dedim.</span></p>
				<p class="paragraf"><span class="char-style-override-1">Dedi ki: Hafız, aşinalar bile hayret makamındayken senin gibi garibin hasta ve miskin bir hale düşmesinden daha tabii ne olabilir?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Guftem ey sultan-ı huban rahm kun ber in garib </span></p>
				<p class="paragraf"><span class="char-style-override-2">Guft der dunbal-i dil reh gum kuned miskin garib</span></p>
				<p class="arabaslik-sol-kucuk" id="toc_marker-2-2-2" xml:lang="en-GB">XIV</p>
				<p class="paragraf"/>
				<p class="paragraf"><span class="char-style-override-1">Sabah oluyor, bulut göğe perde çekti, hava sümbüli. Arkadaşlar, şarap getirin, şarap!</span></p>
				<p class="paragraf"><span class="char-style-override-1">Çiğ tanesi lalenin yanağına damlamakta. Dostlar durmayın, getirin şarabı!</span></p>
				<p class="paragraf"><span class="char-style-override-1">Çayırlıktan cennet yeli esiyor. Haydi, her an halis şarap için!</span></p>
				<p class="paragraf"><span class="char-style-override-1">Gül çimenlikte zümrüt tahtını kurdu. Sen de ateş gibi lal renginde kızıl şarabı ele al.</span></p>
				<p class="paragraf"><span class="char-style-override-1">Eğer meyhanenin kapısını kapadılarsa, ey bağlı kapıları açan Tanrı, lütfet, aç!</span></p>
				<p class="paragraf"><span class="char-style-override-1">* Canımızda ve yanmış, kebap olmuş gönüllerin yaralarında dudaklarının ne kadar tuz hakkı var.</span></p>
				<p class="paragraf"><span class="char-style-override-1">Böyle bir mevsimde meyhaneyi kapatırlarsa, şaşılır doğrusu.</span></p>
				<p class="paragraf"><span class="char-style-override-1">* Hafız gibi, peri bedenli sakinin yüzüne bakarak halis ve berrak şarabı çek gitsin!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Midemed subh-u kuleh best sehab </span></p>
				<p class="paragraf"><span class="char-style-override-2">Es sabuh es sabud ya ahbab</span></p>
				<p class="arabaslik-sol-kucuk" id="toc_marker-2-2-3" xml:lang="en-GB">XV</p>
				<p class="paragraf"><span class="char-style-override-1">Devlet sabahı açılmakta... güneşe benzer kadeh nerde? Ele bundan daha âlâ bir fırsat nerden geçecek? Sun şarap kadehini!</span></p>
				<p class="paragraf"><span class="char-style-override-1">Evde ağyar yok. Saki yar, çalgıcı latifeler etmekte. İşret mevsimi, kadehin döneceği zaman, gençlik çağı...</span></p>
				<p class="paragraf"><span class="char-style-override-1">* Hususi bir halvet, emniyetli bir yer, gönül açan bir seyrangâh... Yarabbi, bunları uyanıkken mi görüyorum, yoksa uykuda rüya mı görmekteyim?</span></p>
				<p class="paragraf"><span class="char-style-override-1">İç açmak, neşeye güzellik vermek için erimiş lalle altın kadehi mezcetmek pek hoş, pek münasip.</span></p>
				<p class="paragraf"><span class="char-style-override-1">Anlayışlı tabiat bezeyicisi, şarabın letafetini düşündü de gül suyundan daha hoş olduğunu anlayıp, gül suyunu ne de hoş bir surette gül yaprağının gönlünde gizledi.</span></p>
				<p class="paragraf"><span class="char-style-override-1">Dilberle saki el çırpmakta, çalgıcı raks etmekte... Sakinin bakışı şaraba tapanların gözlerinden uykuyu uçurdu gitti!</span></p>
				<p class="paragraf"><span class="char-style-override-1">O ay, Hafız’ın incilerine müşteri olalı, rebap sesi her an ta Zühre’nin kulağına kadar varmakta!</span></p>
				<p class="paragraf"><span class="char-style-override-1">* Dünyaları ihsan eden padişah neşe meclisinde ilhamla konuşmakta, latifeci ve tatlı sözlü Hafız da hazırcevaplık etmekte, nükteler yapmakta!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Subh-ı devlet midemed ku cam hemçun aftab </span></p>
				<p class="paragraf"><span class="char-style-override-2">Fursati zin bih kuca yabem bidih cam-ı şerab</span></p>
				<p class="arabaslik-sol para-style-override-3" id="toc_marker-2-3">— T —</p>
				<p class="paragraf"/>
				<p class="arabaslik-sol-kucuk" id="toc_marker-2-3-1" xml:lang="en-GB">XVI</p>
				<p class="paragraf"/>
				<p class="paragraf"><span class="char-style-override-1">Gönül, onun muhabbetinin haremidir; göz, yüzüne ayna tutmaktadır.</span></p>
				<p class="paragraf"><span class="char-style-override-1">İki cihana da baş eğmediğim halde, boynum onun minnet yükünün altında.</span></p>
				<p class="paragraf"><span class="char-style-override-1">Sen Tuba’yı düşünmedesin, biz sevgilinin boyunu. Herkesin düşüncesi, himmetincedir.</span></p>
				<p class="paragraf"><span class="char-style-override-1">Ben eteği bulaşmış bir adamsam, ona ne ziyanı var? Bütün âlem onun ismetine şahittir.</span></p>
				<p class="paragraf"><span class="char-style-override-1">O haremde ben kim oluyorum ki, sabah rüzgârı bile hürmete değer hareminin perdeciliğini yapmakta.</span></p>
				<p class="paragraf"><span class="char-style-override-1">* Göz penceresi hayalinden hali kalmasın. Çünkü bu bucak, ancak onun halvet yeri.</span></p>
				<p class="paragraf"><span class="char-style-override-1">* Yeşilliği bezeyen her taze gül, onun sohbetinin renginden, onun dostluğundan, kokusundan bir eser. Hepsi rengi, kokuyu ondan kazanmış.</span></p>
				<p class="paragraf"><span class="char-style-override-1">Mecnun’un devri geçti, şimdi nöbet bizim. Bu âlemde herkesin beş günceğiz bir nöbeti var!</span></p>
				<p class="paragraf"><span class="char-style-override-1">Âşıklık saltanatı, neşe hazinesi... Hulasa nem varsa, hepsi onun himmetiyle.</span></p>
				<p class="paragraf"><span class="char-style-override-1">* Ben ve gönül, yok olacakmışız. Varsın olalım, ne korkumuz var? Maksat, bu arada onun selameti.</span></p>
				<p class="paragraf"><span class="char-style-override-1">Hafız’ın zahiri yoksulluğunu görme. Gönlü, onun sevgi hazinesi.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dil sera-perde-i mahabbet-i ost </span></p>
				<p class="paragraf"><span class="char-style-override-2">Dide ayinedar-ı tal’at-i ost</span></p>
				<p class="arabaslik-sol-kucuk" id="toc_marker-2-3-2" xml:lang="en-GB">XVII</p>
				<p class="paragraf"/>
				<p class="paragraf">Başımızı sevgilinin eşiğine koymuş, onun her dileğine razı olmuşuz. Başımıza her ne gelirse, onun dileğiyle gelir.</p>
				<p class="paragraf"><span class="char-style-override-1">Sevgilinin yüzüne karşı aydan, günden aynalar kodum, ama benzerini göremedim.</span></p>
				<p class="paragraf"><span class="char-style-override-1">Sabah rüzgârı bizim daralmış gönlümüzü nasıl açabilir? Koncanın kıvrım kıvrım yaprakları gibi birbiri üstüne sarılmış, kat kat!</span></p>
				<p class="paragraf"><span class="char-style-override-1">Bu, rintleri yakıp yandıran ibadet yurduna yalnız ben testi getirmiyorum. Bu yurtta nice başlar var ki, eşiğine taş, toprak olmuş!</span></p>
				<p class="paragraf"><span class="char-style-override-1"> Amberler saçan saçlarını mı taradın? Rüzgâr güzel kokular saçarak esmekte, topraktan amber kokuları çıkmakta.</span></p>
				<p class="paragraf"><span class="char-style-override-1">Bahçedeki her gül, yüzüne kurban olsun... ırmak kıyısındaki her selvi fidanı, boyuna feda olsun!</span></p>
				<p class="paragraf"><span class="char-style-override-1">Yüzünü hatırladım, herhalde muradım olacak. Çünkü iyi faldan sonra iyilik zuhur eder.</span></p>
				<p class="paragraf"><span class="char-style-override-1">Neşeyi anlatmada natıkanın bile dili tutulmuş... beyhude yere söylenip duran dili kesik kalem nerden anlatacak? </span></p>
				<p class="paragraf"><span class="char-style-override-1">Hafız’ın gönlü heves ateşine şimdi düşmedi. Kendi kendine biten laleler gibi ezelden dağlı!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ser-i iradet-i ma v</span><span class="char-style-override-1">’</span><span class="char-style-override-2">astan-ı hazret-i dost </span></p>
				<p class="paragraf"><span class="char-style-override-2">Ki her çi ber ser-i ma mireved iradet-i ost</span></p>
				<p class="arabaslik-sol-kucuk" id="toc_marker-2-3-3" xml:lang="en-GB">XVIII</p>
				<p class="paragraf"/>
				<p class="paragraf"><span>O esmer güzeli dünyanın bütün şirinliğine, şarap renginde güzel gözlere, gülümseyen dudaklara, neşeli bir gönüle maliktir.</span></p>
				<p class="paragraf"><span>Ağızları tatlı güzeller padişahtır, ama sevgilim zamanın Süleyman’ıdır, hatem de ondadır.</span></p>
				<p class="paragraf"><span>O buğday renkli benizdeki misk gibi kara ben yok mu? Adem’in yolunu vuran tanenin sırrı tamamıyla o bende!</span></p>
				<p class="paragraf"><span class="char-style-override-1">Dostlar, sevgilim gidiyor. Bu yaralı gönülle ben ne yapacağım? Merhemim de onda.</span></p>
				<p class="paragraf"><span class="char-style-override-1">Güzel yüz, hünerdeki kemal, temiz bir bilgi... Hulasa iki âlemin de tertemiz erlerinin himmetine mazhar.</span></p>
				<p class="paragraf"><span class="char-style-override-1">Bu nükteyi kime söyleyebilirim: O taş yürekli, İsa nefesine sahip olduğu halde bizi öldürdü!</span></p>
				<p class="paragraf"><span class="char-style-override-1">Hafız, inananlardandır... onu ulu tut. Çünkü nice büyük ruhların ihsanına, feyzine sahip!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">An siyeh çerde ki şirini-i a’lem ba ost </span></p>
				<p class="paragraf"><span class="char-style-override-2">Çeşm-i mey-gun leb-i handan dil-i hurrem ba ost</span></p>
				<p class="arabaslik-sol-kucuk" id="toc_marker-2-3-4" xml:lang="en-GB">XIX</p>
				<p class="paragraf"/>
				<p class="paragraf">Sevgilinin diyarından gelen ve mektup getiren bu güzel haberci, adeta onun miskler kokan siyah hattından bize bir can hamaili getirdi.</p>
				<p class="paragraf">O haberci, sevgilinin ululuğundan, güzelliğinden ne güzel nişaneler vermekte... yüceliğini, vakarını ne hoş anlatmakta.</p>
				<p class="paragraf">Ona muştuluk olarak gönlümü verdim, ama sevgiliye saçtığım bu kalp akçeden dolayı da utanıp durmaktayım.</p>
				<p class="paragraf">Tanrı’ya şükrolsun, bahtımız uygun geldi de sevgilinin bütün işi gücü, dileğimizce oldu.</p>
				<p class="paragraf">Ne feleğin dönüşünde bir irade ve ihtiyar var, ne ayın devrinde. Onlar, sevgilinin iradesiyle dönmekteler.</p>
				<p class="paragraf">Fitne yeli iki âlemi birbirine katsa, biz yine göz ışığımızı sevgiliyi bekleme yolundan ayıramayız.</p>
				<p class="paragraf">Ey sabah rüzgârı, bana sevgilinin geçtiği yoldaki iyi bahtlı topraktan bir parçacık getir de gözüme sürme edeyim.</p>
				<p class="paragraf"><span class="char-style-override-1">* Niyaz başımızı dostun aşk eşiğine koymuşuz. Sevgilinin kucağında kim tatlı bir uykuya dalabilir?</span></p>
				<p class="paragraf"><span class="char-style-override-1">Düşman, Hafız hakkında kötü söylerse, ne korkum var? Tanrı’ya şükürler olsun, sevgiliden utanacak bir işte bulunmadım.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">İn peyk-i hoş-haber ki resid ez diyar-ı dost</span></p>
				<p class="paragraf"><span class="char-style-override-2">Vaverd hırz-ı can zi hat-ı müşk-bar-ı dost</span></p>
				<p class="arabaslik-sol-kucuk" id="toc_marker-2-3-5" xml:lang="en-GB">XX</p>
				<p class="paragraf"/>
				<p class="paragraf"><span class="char-style-override-1">Hoş geldin ey iştiyak çekenlere haber getiren... sevgiliden bir haber ver de canımı, seve seve onun adına feda edeyim.</span></p>
				<p class="paragraf"><span class="char-style-override-1">Dostun şekerinin, bademinin aşkıyla tabiatımın dudusu, kafese düşmüş bülbül gibi daima hayran, daima perişan bir halde.</span></p>
				<p class="paragraf"><span class="char-style-override-1">Saçı tuzak, beni tane. Ben de bir tane dileğiyle dostun o tuzağına düşmüştüm.</span></p>
				<p class="paragraf"><span class="char-style-override-1">Kim benim gibi, sevgilinin kadehinden bir yudumcuk şarap içerse, öyle sarhoş olur ki; başını mahşer sabahına kadar kaldıramaz. </span></p>
				<p class="paragraf"><span class="char-style-override-1">İştiyakımın cüzi bir miktarını bile anlatmamaktayım. Çünkü sevgilinin üstüne bundan fazla düşmek, başını ağrıtır.</span></p>
				<p class="paragraf"><span class="char-style-override-1">Elime fırsat düşerse, sevgilinin ayaklarından şeref bulan yolun toprağını tutya gibi gözlerime çekerim.</span></p>
				<p class="paragraf"><span class="char-style-override-1">Ben vuslatına mailim, o ayrılık istemekte. Sevgilinin dileği olsun diye kendi dileğimden geçerim.</span></p>
				<p class="paragraf"><span class="char-style-override-1">Hafız, derdiyle yan, dermansız bir hale düş, o halde kal. Çünkü zaten sevgilinin derman kabul etmez derdine bir deva yok ki!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Merhaba ey peyk-i muştakan bidih peygam-ı dost </span></p>
				<p class="paragraf"><span class="char-style-override-2">Ta kunem can ez ser-i ragbet feda-yı nam-ı dost</span></p>
				<p class="arabaslik-sol-kucuk" id="toc_marker-2-3-6" xml:lang="en-GB">XXI</p>
				<p class="paragraf"/>
				<p class="paragraf"><span class="char-style-override-1">Gel, gel... emel köşkü pek temelsiz. Şarap getir, ömrün yapısı yel üstüne kurulmuş.</span></p>
				<p class="paragraf"><span class="char-style-override-1">Himmetine kulum, himmetine köleyim o kişinin ki, gök kubbe altında taalluk rengini kabul eden her şeyden hürdür, bağlanılabilecek her şeyden kurtulmuştur.</span></p>
				<p class="paragraf"><span class="char-style-override-1">Sana ne söyleyeyim? Dün gece sarhoş ve harap bir haldeyken meyhanede gayb âleminin meleği, bana ne müjdeler verdi:</span></p>
				<p class="paragraf"><span class="char-style-override-1">* Bir ay yüzlüye mi gönül verdin ki? Çünkü gönül, bütün dertlerden onun sevgisiyle kurtulur, şad olur.</span></p>
				<p class="paragraf"><span class="char-style-override-1">Ey makamı Sidre olan yüce bakışlı doğan, durağın mihnetlerle dopdolu olan bu bucak değil.</span></p>
				<p class="paragraf"><span class="char-style-override-1">Sana arşın korkuluğundan ıslık çalıyorlar. Bilmem ki, bu tuzakta ne var? Ne buldun burada, buraya bu kadar yapıştın?</span></p>
				<p class="paragraf"><span class="char-style-override-1">Bir nasihat vereyim, dinle ve tut. Bu sözü tarikat pirimden duydum, ondan hatırımda kaldı.</span></p>
				<p class="paragraf"><span class="char-style-override-1">Dönek tabiatlı dünyadan ahde vefa umma. Çünkü bu kocakarı, binlerce damada gelindir. </span></p>
				<p class="paragraf"><span class="char-style-override-1">Dünya gamını yeme. Nasihatini hatırından çıkarma. Bu aşk nüktesini bir yol erinden duyup belledim:</span></p>
				<p class="paragraf"><span class="char-style-override-1">Tanrı tarafından verilen kısmetine razı ol, alnını kırıştırma, ihtiyar kapısını ne sana açtılar, ne bana!</span></p>
				<p class="paragraf"><span class="char-style-override-1">Gülün gülümsemesinde ahde vefa nişanesi yok. Ağla bülbül, ağla ki; tam ağlanacak iş, tam feryat edilecek çağ.</span></p>
				<p class="paragraf"><span class="char-style-override-1">Ey düşük, bozuk şiirler yazan! Hafız’a niçin haset ediyorsun? Şiire kabiliyet ve güzel şiir yazma Tanrı vergisi.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Biya ki Kasr-ı emel saht sust bunyadest </span></p>
				<p class="paragraf"><span class="char-style-override-2">Biyar bade ki bunyad-ı ö</span><span class="char-style-override-1">’</span><span class="char-style-override-2">mr bebadest</span></p>
				<p class="arabaslik-sol-kucuk" id="toc_marker-2-3-7" xml:lang="en-GB">XXII</p>
				<p class="paragraf"/>
				<p class="paragraf"><span class="char-style-override-1">Hayalini kurdukça şaraba ihtiyacımız mı var? Küpe, başının çaresine bak, de; meyhane yıkıldı, artık oraya gitmemize lüzum yok.</span></p>
				<p class="paragraf"><span class="char-style-override-1">Cennet şarabı da olsa yere dökün. Sevgili olmadıkça içilen her tatlı şey, azabın ta kendisi:</span></p>
				<p class="paragraf"><span class="char-style-override-1">Yazıklar olsun... Sevgili gitti. Ağlayan gözlerimdeki kaşının, gözünün nakşı da ancak su üstüne çizilmiş bir nakıştan ibaret.</span></p>
				<p class="paragraf"><span class="char-style-override-1">Ey göz, uyan. Bu uyku yerinde, şu daimi sel oldukça emin olmaya gelmez.</span></p>
				<p class="paragraf"><span class="char-style-override-1">Sevgili, senin yanından apaçık geçip gider, senden gizlenmez. Fakat ağyar görür diye nikap tutunmakta.</span></p>
				<p class="paragraf"><span class="char-style-override-1">Gül, rengin yanağını latif bir surette terlemiş görünce haset ateşlerine daldı, gönül gamıyla gül suyuna gark oldu.</span></p>
				<p class="paragraf"><span class="char-style-override-1">Senin yolun ne yoldur, makamın ne makamdır ki, ona nispetle uçsuz bucaksız bir denize benzeyen gök bile serabın ta kendisi.</span></p>
				<p class="paragraf"><span class="char-style-override-1">Aklımın bucağında nasihat girecek bir yer arama. Bu bucak, çeng ve rebap nağmeleriyle dopdolu.</span></p>
				<p class="paragraf"><span class="char-style-override-1">Hafız, âşık ve rintse, güzellere hayransa, ne çıkar ki? Birçok tuhaf hal vardır ki, gençlik çağının icaplarındandır.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Mara zi hayal-i tu çi perva-yı şerabest </span></p>
				<p class="paragraf"><span class="char-style-override-2">Hum gu ser-i hod gir ki humhane herabest</span></p>
				<p class="arabaslik-sol-kucuk" id="toc_marker-2-3-8" xml:lang="en-GB">XXIII</p>
				<p class="paragraf"/>
				<p class="paragraf">Yüce, güzel ve ebedi cennet bahçesi dervişlerin halvetidir; ululuğun, saadetin sermayesi onlara hizmet etmektir. </p>
				<p class="paragraf">Acayip tılsımları olan uzlet hazinesi, uluların rahmet nazarlarıyla açılır. </p>
				<p class="paragraf"><span class="char-style-override-1">Rıdvan’ın kapıcılık ettiği cennet köşkü, onların zevk ve neşe çimenliğinden bir görünüş, bir numunedir.</span></p>
				<p class="paragraf"><span class="char-style-override-1">Parıltısıyla kapkara kalbi altın haline getiren şey dervişlerin sohbetindeki kimyadır.</span></p>
				<p class="paragraf"><span class="char-style-override-1">* Güneşin bile ululuk tacını çıkarıp önüne koyduğu ululuk, dervişlerin ululuğudur.</span></p>
				<p class="paragraf"><span class="char-style-override-1">Zevale düşme kaygısı olmayan devlet, ancak dervişlerin devletidir, bunu böyle duy. </span></p>
				<p class="paragraf"><span class="char-style-override-1">Hâlâ baş aşağı batıp gitmekte olan Karun hazinesi, belki okumuşsundur, dervişlerin kahrı yüzünden battı ve hâlâ da batıp gider.</span></p>
				<p class="paragraf"><span class="char-style-override-1">Ey zengin, bu kadar ululanma. Başın da dervişlerin himmetiyle sağdır, paraya da onların sayesinde nail oluyorsun.</span></p>
				<p class="paragraf"><span class="char-style-override-1">Padişahların dualarla diledikleri murat yüzü, dervişlerin ayna gibi olan yüzlerinde görünür. </span></p>
				<p class="paragraf"><span class="char-style-override-1">* Âlemi bir uçtan bir uca zulüm askeri kaplamıştır. Fakat ezelden ebede kadar fırsat yine dervişlerin elindedir.</span></p>
				<p class="paragraf"><span class="char-style-override-1">Hafız, burada edebini takın. Padişah ve sultan bile dervişler huzurunda kuldur.</span></p>
				<p class="paragraf"><span class="char-style-override-1">Eğer ezeli abıhayat istersen halvet kapısını bırakma. Çünkü abıhayat kaynağı, dervişlerin halvetlerinin kapısındaki topraktadır.</span></p>
				<p class="paragraf"><span class="char-style-override-1">* Zamanın Asaf’ının nazarına kulum. Sureti zengin, ama sireti dervişlerin sireti.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ravza-i huld-i berin halvet-i dervişanest </span></p>
				<p class="paragraf"><span class="char-style-override-2">Maye-i muhteşemi hidmet-i dervişanest</span></p>
				<p class="arabaslik-sol-kucuk" id="toc_marker-2-3-9" xml:lang="en-GB">XXIV</p>
				<p class="paragraf"/>
				<p class="paragraf"><span class="char-style-override-1">Âlemde senin kapından başka bir penahım, bu kapıdan başka başvuracağım yer yok.</span></p>
				<p class="paragraf"><span class="char-style-override-1">Düşman kılıç çekti mi onunla savaşmaz, siperimizi atarız. Çünkü feryattan, ahdan başka kılıcımız yok ki.</span></p>
				<p class="paragraf"><span class="char-style-override-1">Niçin meyhaneden yüz çevireyim? Cihanda bana bundan daha iyi yol yordam olamaz.</span></p>
				<p class="paragraf"><span class="char-style-override-1">Zaman ömrünün harmanına ateş salarsa, de ki: Yak, zaten bence ömür harmanının bir saman çöpü kadar bile değeri yok.</span></p>
				<p class="paragraf"><span class="char-style-override-1">O suna boylu selvinin hırsızlama bakan nergislerine kul olayım. Gurur şarabından öyle sarhoş ki, kimseye iltifat etmiyor.</span></p>
				<p class="paragraf"><span class="char-style-override-1">Kimseyi incitme de dilediğini yap. Şeriatımızda bundan başka günah yok.</span></p>
				<p class="paragraf"><span class="char-style-override-1">Ey güzellik ülkesinin padişahı, dizginini kas da at sür; hiçbir yol başı yok ki, orada senden adalet isteyen birisi olmasın.</span></p>
				<p class="paragraf"><span class="char-style-override-1">Her tarafta bir tuzak görmedeyim, onun zülfünün himayesinden başka bir sığınağım yok.</span></p>
				<p class="paragraf"><span class="char-style-override-1">Hafız’ın gönül hazinesini zülfe, bene verme. Böyle işler her kara kölenin, her kadri bilmezin harcı değil!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Cuz astan-ı tuem der cihan penahi nist </span></p>
				<p class="paragraf"><span class="char-style-override-2">Ser-i mera becuz ez nalei vu ahi nist</span></p>
				<p class="arabaslik-sol-kucuk" id="toc_marker-2-3-10" xml:lang="en-GB">XXV</p>
				<p class="paragraf"/>
				<p class="paragraf">Sofi, şarabın parıltısıyla gizli sırları bildi. Herkesin içyüzünü bu lal ile bilebilirsin.</p>
				<p class="paragraf">Gül mecmuasının kadrini bülbül bilir. Her kitap okuyan, mânasını anlamaz ki.</p>
				<p class="paragraf"><span class="char-style-override-1">Ey akıl defterinden aşk ayetini öğrenmeye çalışan! Korkarım bu ince meselenin künhüne eremeyeceksin.</span></p>
				<p class="paragraf"><span class="char-style-override-1">İki âlemi de tecrübeli gönüle arz ettim; senin aşkından başka her şeyi fani bildi. </span></p>
				<p class="paragraf"><span class="char-style-override-1">Yemen’den gelen nefesin kadrini bilen kişi, nazarıyla taşı toprağı lal ve akik haline getirir.</span></p>
				<p class="paragraf"><span class="char-style-override-1">Artık halktan pervam kalmadı, çünkü muhtesib de gizli işreti öğrendi, şarabın tadını aldı! </span></p>
				<p class="paragraf"><span class="char-style-override-1">Sevgili, zevk ve huzura erişmemizi şimdilik münasip bulmadı; yoksa gönlümüzün dileğini anlamadı değil.</span></p>
				<p class="paragraf"><span class="char-style-override-1">* Şarap getir. Çünkü güz rüzgârının yağmacılığını bilen, cihan bahçesindeki güle güvenmez.</span></p>
				<p class="paragraf"><span class="char-style-override-1">Hafız, tabiat-ı şairanesinden alıp meydana getirdiği bu inci dizisini Asaf-ı Sâni’nin lütfu ve mürüvvetinin eseri bildi.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Sufi ez pertev-i mey raz-ı nihani danist </span></p>
				<p class="paragraf"><span class="char-style-override-2">Gevher-i her kes ezin la</span><span class="char-style-override-1">’</span><span class="char-style-override-2">l tevanidanist</span></p>
				<p class="arabaslik-sol-kucuk" id="toc_marker-2-3-11" xml:lang="en-GB">XXVI</p>
				<p class="paragraf"/>
				<p class="paragraf">Şimdi gülün elinde saf şarap kadehi var. Bülbül, yüz binlerce dille onu övüp duruyor.</p>
				<p class="paragraf">Sen de şiir defterini iste, çayırlığın, çimenliğin yolunu tut. Medresenin zamanı, keşfin keşşafın sırası değil.</p>
				<p class="paragraf">Halkı bir yana bırak, yalnızlığı ihtiyar et. Anka’dan ibret al, bir köşeye sığınıp gizlenenlerin şöhreti Kaf’tan Kaf’a bütün âlemi kaplar.</p>
				<p class="paragraf">Medrese fakihi dün sarhoştu. Şarap haramdır, ama vakıf malını yemeden ehven, diye fetva verdi.</p>
				<p class="paragraf"><span class="char-style-override-1">Tortulu, yahut saf şarap senin hükmünde değil. Bunu saki bilir ve sakimiz ne yaparsa, lütfun ta kendisidir.</span></p>
				<p class="paragraf"><span class="char-style-override-1">Şairlik taslayanların laflarıyla bizimle aynı derecede olan şairlerin şiirleri, hasır örenlerle altın sırmalı kumaş dokuyanların hikâyesinin aynıdır.</span></p>
				<p class="paragraf"><span class="char-style-override-1">Hafız, sus ve kızıl altına benzeyen bu nükteleri muhafaza et. Çünkü şehir kalpazanı sarraftır, anlar da çalar ha!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Kunun ki her kef-i gul cam-ı bade-i safest </span></p>
				<p class="paragraf"><span class="char-style-override-2">Be sed hezar zeban bulbuleş der evsafest</span></p>
				<p class="arabaslik-sol-kucuk" id="toc_marker-2-3-12" xml:lang="en-GB">XXVII</p>
				<p class="paragraf"/>
				<p class="paragraf">Bahçeme çam ve selvi dikmeye ne ihtiyacım var? Evimizde yetişen şimşirimiz kimden aşağı ki?</p>
				<p class="paragraf">Nazlı yavru, hangi mezhebe girdin ki, sence kanımız ana sütünden daha helal!</p>
				<p class="paragraf">Gamın suretini ta uzaktan gördün mü şarap iste. Tecrübe ettik, anladık, gamın devası şarap.</p>
				<p class="paragraf">Pir-i muganın kapısından niçin baş çekeyim? Devlet o tapıda, işlerin gelişmesi o kapıda.</p>
				<p class="paragraf">Dün akşam beni vuslatına nail edeceğine dair söz verdi, fakat sarhoştu. Bugün bilmem ne diyecek, yine başında bilmem ne hava var?</p>
				<p class="paragraf">Aşk gamı, ancak bir hikâyecik. Fakat şaşılacak şey şu ki; hangi dilden duyarsam duyayım, tekrarlanmamış, yepyeni söyleniyor gibi!</p>
				<p class="paragraf">Şiraz, Rüknâbad ırmağı, bu hoş rüzgâr... Kusura bakma, yedi iklimin yanağında bir ben!</p>
				<p class="paragraf">Hızır’ın suyu ile bizim suyumuz arasında fark var. Hızır’ın abıhayatı karanlıklar diyarından coşuyor. Bizim Rüknâbad ırmağımızın kaynağı Allahuekber tepesi. </p>
				<p class="paragraf"><span class="char-style-override-1">Yoksulluk ve kanaat şerefini terk etmeyiz. Padişaha söyleyin; rızk mukadderdir.</span></p>
				<p class="paragraf"><span class="char-style-override-1">Hafız, kalemin ne tuhaf bir nebat dalı ki, meyvesi gönüle baldan da tatlı geliyor, şekerden de!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Bag-ı mera çi hacet-i serv-u sanovberest </span></p>
				<p class="paragraf"><span class="char-style-override-2">Şimşad-ı hane-perveri ma ez ki kemterest</span></p>
				<p class="arabaslik-sol-kucuk" id="toc_marker-2-3-13" xml:lang="en-GB">XXVIII</p>
				<p class="paragraf"/>
				<p class="paragraf">Ey bülbül, benimle yoldaş olmak niyetindeysen, bana dost olmak hevesini güdüyorsan ağla, inle. İkimiz de âşıkız, işimiz ağlayıp inleme.</p>
				<p class="paragraf">Sevgilinin saçlarından esip gelen rüzgârların estiği yerde artık Tatar diyarındaki nafelerden bahsedilir mi?</p>
				<p class="paragraf">Şarabı sun da riya elbisesini boyayalım. Çünkü adımız ayık, ama gurur kadehinin sarhoşlarıyız.</p>
				<p class="paragraf">Zülfüne tutulmayı düşünmek, her ham kişinin harcı değil. Zincirlere bağlanıp yürümek ayyarlık yoludur.</p>
				<p class="paragraf">Aşkı meydana getiren, gizli ve latif bir şeydir. Onun adı ne lal dudaktır, ne yeni terlemiş bıyık ve sakal!</p>
				<p class="paragraf">Kişinin güzelliği gözle, saçla, yanakla, benle olmaz. Gönül elde etmede binlerce nükte var!</p>
				<p class="paragraf">* Hakikat kalenderleri, hünersiz kişinin giydiği atlas kaftanı yarım arpaya bile almazlar!</p>
				<p class="paragraf">Eşiğine ulaşmak müşkül. Evet, ululuk göğüne çıkmak güç bir iş!</p>
				<p class="paragraf">Seher çağı, gözünün vuslata işaret ettiğini rüyada görüyorduk. Ne güzeldir uyanıklıktan yeğ olan öyle bir uyku!</p>
				<p class="paragraf"><span class="char-style-override-1">Hafız, sevgilinin gönlünü ağlayıp inlemenle incitme... yeter artık. Ebedi kurtuluş kimseyi incitmemededir.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Binal bulbul eger ba menet ser-i yarist </span></p>
				<p class="paragraf"><span class="char-style-override-2">Ki ma du aşık-ı zarim-u kar-ı ma zarist</span></p>
				<p class="arabaslik-sol-kucuk" id="toc_marker-2-3-14" xml:lang="en-GB">XXIX</p>
				<p class="paragraf"/>
				<p class="paragraf">Gerçi sevgilinin huzurunda hünerini ortaya koymak edepten dışarıdır, dilim hiçbir şey söylememekte: Fakat ağzım Arapça ile dolu!</p>
				<p class="paragraf">Peri yüzünü gizlemiş, Şeytan güzellik satmakta. Gözüm hayretten yandı, bu ne şaşılacak şey!</p>
				<p class="paragraf">Felek neden aşağılık kişilere yar oluyor diye, sebep araştırmaya kalkma. O, birisinin muradını verirse, bu husustaki bahanesi sebepsizlikten ibarettir.</p>
				<p class="paragraf">Bu bahçede kimse dikensiz bir gül dermedi. Mustafa’nın mumu bile, Ebu Leheb’in kıvılcımıyla bir arada!</p>
				<p class="paragraf">Tekkenin, zaviyenin kemerini yarım arpaya bile almam. Çardağım meyhane sofasıdır, konağım küp dibi!</p>
				<p class="paragraf">Üzüm kızının güzelliği, galiba gözümüzün nuru. Çünkü o da gözümüzün nuru gibi sırça bir nikap içinde ve üzüm perdesi altında.</p>
				<p class="paragraf">* Efendi, benim de binlerce aklım, edebim vardı. Fakat şimdi harap bir sarhoşum, bu halde bana en uyar iş, edeple mukayyet olmamaktır.</p>
				<p class="paragraf">** Şimdi derdinin devasını o çini sürahide, o halebî şişede duran ferah verici ilaçta ara. </p>
				<p class="paragraf">Getir şarabı. Hafız gibi daima seher çağındaki ağlayışa, gece yarısındaki niyaza güvenmekteyim.</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Egerçi ‘arz-ı hüner piş-i yar bi edebist </span></p>
				<p class="paragraf"><span class="char-style-override-2">Zeban hamuş ve leykin dehan pur ez ‘Arabist</span></p>
				<p class="arabaslik-sol-kucuk" id="toc_marker-2-3-15" xml:lang="en-GB">XXX</p>
				<p class="paragraf"/>
				<p class="paragraf"><span class="char-style-override-1">Gül yanımda, şarap elimde, sevgili muradımca bana yar... cihan sultanı bile böyle bir günüme köle olur.</span></p>
				<p class="paragraf"><span class="char-style-override-1">Söyle; bu meclise mum getirmeyin. Bu gece, meclisimizde sevgilinin dolunay gibi olan cemali kafi.</span></p>
				<p class="paragraf"><span class="char-style-override-1">Mezhebimizde şarap helaldir; ama ey gül fidanı gibi nazik, selvi boylu güzel, sen olmazsan haramdır.</span></p>
				<p class="paragraf"><span class="char-style-override-1">Meclisimize güzel koku katma. Çünkü her an senin saçlarının kokusunu almakta, onunla neşelenmekteyiz.</span></p>
				<p class="paragraf"><span class="char-style-override-1">Kulağım tamamıyla neyin sözünde, çengin nağmesinde. Gözüm tamamıyla lal gibi dudakta ve kadehin dönüşünde.</span></p>
				<p class="paragraf"><span class="char-style-override-1">Şeker lezzetinden, şekerden bahsetme. Muradım ancak senin tatlı dudağında.</span></p>
				<p class="paragraf"><span class="char-style-override-1">Gam def’ine virane gönülde mukim olalı, makamım daima harabat civarıdır.</span></p>
				<p class="paragraf"><span class="char-style-override-1">Ayıptan, ardan niçin bahsediyorsun ki? Şöhretim ayıpla, arla. Şöhretimi niçin soruyorsun ki? Ayıbım, arım şöhretten!</span></p>
				<p class="paragraf"><span class="char-style-override-1">Şarap içmekteyiz, sarhoşuz, rindiz, güzellere bakıyoruz, hayranız, doğru... Fakat bu şehirde hangi adam bizim gibi değil? Onu bir göster!</span></p>
				<p class="paragraf"><span class="char-style-override-1">Ayıbımı muhtesibe söylemeyin. O da bizim gibi durmadan daimi işret aramakta, o da bizimle bir halli!</span></p>
				<p class="paragraf"><span class="char-style-override-1">Hafız, şarapsız, sevgilisiz bir an bile durma. Gül mevsimi, yasemin sefası, ramazan bayramı!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Gul der ber-u mey der kef-u ma’şuk be kamest </span></p>
				<p class="paragraf"><span class="char-style-override-2">Sultan-ı cihanem be çunin ruz gulamest</span></p>
				<p class="arabaslik-sol-kucuk" id="toc_marker-2-3-16" xml:lang="en-GB">XXXI</p>
				<p class="paragraf"/>
				<p class="paragraf"><span class="char-style-override-1">Bahçe, insana zevk vermekte... dostlarla konuşup görüşme de pek tatlı. Gül selamette olsun, şarap içenlerin zamanı onun yüzünden hoş bir hale girdi.</span></p>
				<p class="paragraf"><span class="char-style-override-1">Seher yelinden can dimağımız güzel kokulara gark oluyor. Evet, evet... dostların nefeslerinin güzel kokusu hoş olur.</span></p>
				<p class="paragraf"><span class="char-style-override-1">Gül nikabını açmadan göçmeye hazırlanıyor. Ağla ey bülbül, gönlü yaralı âşıkların feryadı hoş olur.</span></p>
				<p class="paragraf"><span class="char-style-override-1">Güzel sesli ve geceleri uyumayan bülbüle müjdeler olsun. Sevgili, aşk yolunda geceleri uyanık olan âşıkların feryatlarından hoşlanmakta.</span></p>
				<p class="paragraf"><span class="char-style-override-1">Âlem pazarında gönül hoşluğu yoktur ya... fakat varsa bile ayyarların rintliğinden, her şeyi hoş görmelerinden ibaret.</span></p>
				<p class="paragraf"><span class="char-style-override-1">Hür süsenden kulağıma çalındı: Bu köhne kilisede ancak yükü hafif olanların işi iş!</span></p>
				<p class="paragraf"><span class="char-style-override-1">Hafız, dünyayı terk ettim demek, gönül hoşluğuna erişmenin yoludur. Sakın cihana mukayyet olan, dünyayı ele geçiren kişilerin halini hoş sanma.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Sahn-ı bustan zevk-bahş-u sohbeti yaran hoşest </span></p>
				<p class="paragraf"><span class="char-style-override-2">Vakt-i gul hoş bad kez vey vakt-i mey-haran hoşest</span></p>
				<p class="arabaslik-sol-kucuk" id="toc_marker-2-3-17" xml:lang="en-GB">XXXII</p>
				<p class="paragraf"/>
				<p class="paragraf">Yalnızlığı seçen kişinin âlemi seyre ne ihtiyacı var? Sevgilinin civarı varken sahraya ne hacet?</p>
				<p class="paragraf">Sevgili, elbette Tanrı’dan bir hacetin var, işte o hacet hakkı için, ne hacetin var diye bir kerecik olsun da bize sor!</p>
				<p class="paragraf">Ey güzellik padişahı, yandık, Allah için olsun bir kere sor; yoksulun neye ihtiyacı var!</p>
				<p class="paragraf">Hacet sahipleriyiz, fakat dilemeye dilimiz varmıyor. Kerem sahibinin kapısında isteğini arz etmenin ne lüzumu var?</p>
				<p class="paragraf"><span>Kanımızı dökmek istiyorsan; uzun söze, mânasız tevillere lüzum yok. Mal mülk zaten senin, yağmaya ihtiyacın mı var?</span></p>
				<p class="paragraf"><span>Sevgilinin aydın gönlü Cam-ı cihannüma’dır. İhtiyacını söylemenin lüzumu var mı?</span></p>
				<p class="paragraf"><span>Artık kaptana minnet etme zamanı geçti... İnci ele geçtikten sonra denize ne hacet?</span></p>
				<p class="paragraf"><span>Yoksul âşık, sevgilinin ruh bağışlayan dudağı sana verilecek şeyi bilir, ısrara lüzum yok.</span></p>
				<p class="paragraf"><span>Ey davalara düşen kişi, yürü, seninle işim kalmadı. Dostlar buradayken düşmanlara ihtiyaç olmaz.</span></p>
				<p class="paragraf"><span>Hafız, sözünü kes, uzatma. Hüner zaten meydana çıkar, gizlenemez. Davacı ile savaşa, çekişe düşmeye hacet yok.</span><span class="char-style-override-3">*</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Halvet-guzidera betemaşa çi hacetest </span></p>
				<p class="paragraf"><span class="char-style-override-2">Çun kuy-ı dost hest be sehra çi hacetest </span></p>
				<p class="arabaslik-sol-kucuk" id="toc_marker-2-3-18" xml:lang="en-GB">XXXIII</p>
				<p class="paragraf"/>
				<p class="paragraf">Bahar çağında bahçede işret ve sohbetten daha hoş ne var? Saki nerde? Söyle, bu bekleyişin sebebi ne? </p>
				<p class="paragraf">Ele geçen her fırsatı ganimet say. Çünkü işin sonu neye varacak? Kimsenin haberi yok.</p>
				<p class="paragraf">Ömrün günleri bir kılla bağlanmıştır. Aklını başına topla, kendi derdine düş. Âlemin derdi de nedir ki?</p>
				<p class="paragraf">Abıhayatla İrem Bağı’nın mânası, ırmak kıyısıyla lezzetli şaraptan başka bir şey değildir.</p>
				<p class="paragraf"><span class="char-style-override-1">Takva ehliyle isyan ehlinin ikisi de bir kabiledendir. Şu halde kimin işvesine gönül verelim, hangisinin yolunu ihtiyar edelim?</span></p>
				<p class="paragraf"><span class="char-style-override-1">Felek, perde ardındaki gizli şeyi ne bilsin. Sus ey davacı, perdeciyle kavgan ne? </span></p>
				<p class="paragraf"><span class="char-style-override-4"><a class="footnote-link" href="#footnote-225-1" id="footnote-225-1-backlink">1</a></span><span class="char-style-override-1"> Tanrı indinde kulun suçunun, hatasının bir itibarı yoksa, suçları bağışlayan Tanrı’nın af ve rahmetinin ne mânası var?</span></p>
				<p class="paragraf"><span class="char-style-override-1">Zahit Kevser şarabını istedi, Hafız şarap kadehini. Tanrı, bu ikisinden hangisini istiyor, acaba onca makbul olan hangisi?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hoşter zi ‘ayş-u sohbet-i bag-u behar çist </span></p>
				<p class="paragraf"><span class="char-style-override-2">Sakı kucast gu sebeb-i intizar çist</span></p>
				<p class="arabaslik-sol-kucuk" id="toc_marker-2-3-19" xml:lang="en-GB">XXXIV</p>
				<p class="paragraf"/>
				<p class="paragraf">Şimdi gül bahçesinden güzel kokulu cennet rüzgârı eserken, zamanımı ferahlık veren şarap ve huri yaradılışlı sevgiliyle geçiririm.</p>
				<p class="paragraf">Yoksul bugün niçin saltanattan dem vurmasın? Otağ bulutun gölgesi, meclis yeri de ekin kenarı.</p>
				<p class="paragraf">Yeşillik bana nisan ayının feyzini göstermede. Böyle bir zamanda veresiyeyi alıp peşini bırakan akıllı değil.</p>
				<p class="paragraf">Şarapla gönül yapmaya bak... bu harap dünya, toprağımızdan kerpiç yapma sevdasında!</p>
				<p class="paragraf">Düşmandan vefa umma. Kilise mumunu ibadet yurdunda yaksan da aydınlık vermez.</p>
				<p class="paragraf">Amel defterinin karalığı yüzünden bu sarhoşu kınama. Kaza ve kader kalemi başına ne yazdı, kim bilir?</p>
				<p class="paragraf">Lütfet, Hafız’ın cenazesine gelmekten çekinme. Gerçi suçlara gark olmuştur, ama cennete gitmektedir.</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Kunun ki midemed ezbusitan nesim-i behişt </span></p>
				<p class="paragraf"><span class="char-style-override-2">Men-u şerab-ı ferah-bahş-u yar-ı hur-sirişt</span></p>
				<p class="arabaslik-sol-kucuk" id="toc_marker-2-3-20" xml:lang="en-GB">XXXV</p>
				<p class="paragraf"/>
				<p class="paragraf"><span class="char-style-override-1">Ey tertemiz yaradılışlı zahit, rintleri ayıplama. Başkalarının günahını sana yazmazlar ki! </span></p>
				<p class="paragraf"><span class="char-style-override-1">Ben ister iyi olayım, ister kötü... sana ne? Sen kendi derdine bak. Nihayet herkes ektiğini biçer.</span></p>
				<p class="paragraf"><span class="char-style-override-1">Herkes sevgiliyi istemekte... ayık kim, sarhoş kim? Her yer aşk yurdudur... mescit ne... kilise ne?</span></p>
				<p class="paragraf"><span class="char-style-override-1">Ben teslim başımı meyhaneler kapısındaki kerpice koymuşum, oradan ayrılmama imkân yok. Benimle davaya girişen, sözümü anlamazsa, ne yapayım? Ona söyle; hangi taş pekse, başını ona vursun!</span></p>
				<p class="paragraf"><span class="char-style-override-1">Tanrı’nın ezeli lütfundan beni meyus etme. Perde ardında kim güzeldir, kim çirkin; ne bilirsin?</span></p>
				<p class="paragraf"><span class="char-style-override-1">Takva perdesinden çıkan, o perdeyi yırtan sadece ben değilim ya. Atam da ebedi cenneti elinden çıkarmıştı.</span></p>
				<p class="paragraf"><span class="char-style-override-1">Hafız, ecel günü eline bir kadeh alırsan, seni sorusuz hesapsız, hemence harabattan cennete götürüverirler.</span></p>
				<p class="paragraf"><span class="char-style-override-1">** Tabiatın hep buysa, yaradılışında bundan başka bir şey yoksa; ne güzel yaradılışın, ne pak tabiatın var!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">‘Ayb-ı rindan mekun ey zahid-i pakize-sirişt </span></p>
				<p class="paragraf"><span class="char-style-override-2">Ki gunah-ı digeran ber tu nehahend nuvişt</span></p>
				<p class="arabaslik-sol-kucuk" id="toc_marker-2-3-21" xml:lang="en-GB">XXXVI</p>
				<p class="paragraf"/>
				<p class="paragraf"><span class="char-style-override-1">Bu varlık ve mekân, iş yurdunun meydana getirdiği şeyler, hiçbir şey değil. Şarap sun, dünyanın malının, mülkünün hiçbir değeri yok!</span></p>
				<p class="paragraf"><span class="char-style-override-1">Gönülden, candan maksat sevgiliyle sohbetten başka bir şey değil. Yoksa ne gönlün kıymeti var, ne canın!</span></p>
				<p class="paragraf"><span class="char-style-override-1">Bir gölge için ne Sidre’ye minnet et, ne Tuba’ya. Selvi boylu sevgili, ibretle bakarsan görürsün, bunların da bir değeri yok! </span></p>
				<p class="paragraf"><span class="char-style-override-1">Devlet ona derler ki, gönül kanı dökülmeden adamın kucağına gelsin. Yoksa ibadetle elde edilen cennet bağının ne değeri var? </span></p>
				<p class="paragraf"><span class="char-style-override-1">Bu konakta beş günlük bir mühletin var; bir zamancağız hoş geçinmeye bak, çünkü zamanın bir ehemmiyeti yok.</span></p>
				<p class="paragraf"><span class="char-style-override-1">Saki, yokluk denizinin kıyısında bekleyip duruyoruz. Fırsatı ganimet bil, şarap sun. Dudaktan ağza ne mesafe var ki?</span></p>
				<p class="paragraf"><span class="char-style-override-1">Bu yanıp yakılan, bu ağlayıp inleyen kulun dertli halini anlatmak ihtiyacı da lüzumsuz bir şey, meydanda bu!</span></p>
				<p class="paragraf"><span class="char-style-override-1">Zahit, Tanrı’nın mekrinden sakın emin olma. Çünkü ibadet yurduyla muğların kilisesi arasındaki yol o kadar uzak değil, pek yakın! </span></p>
				<p class="paragraf"><span class="char-style-override-1">Hafız’ın adı iyiye çıktı, ama rintlerce kâr ve ziyan yazısına ne itibar?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hasıl-ı kargeh-i kevn-u mekân in heme nist </span></p>
				<p class="paragraf"><span class="char-style-override-2">Bade piş ar ki esbab-ı cihan in heme nîst</span></p>
				<p class="arabaslik-sol-kucuk" id="toc_marker-2-3-22" xml:lang="en-GB">XXXVII</p>
				<p class="paragraf"/>
				<p class="paragraf"><span class="char-style-override-1">Hiç kimse yok ki, o iki kat zülfe düşmüş olmasın. Yolunun uğrağında bir bela tuzağı bulunmayan kim var?</span></p>
				<p class="paragraf"><span class="char-style-override-1">Yüzün, olsa olsa Tanrı lütfunun aynası olacak; hem de öyle. Bu sözde de hiçbir riya yok.</span></p>
				<p class="paragraf"><span class="char-style-override-1">** Zahit, o yüze bakma, o dilbere âşık olma diye bana öğüt vermede. Ama ne yüz? Bakmamaya imkân mı var? Hiç mi Allah’tan utanmaz, hiç mi yüzünden haya etmez?</span></p>
				<p class="paragraf"><span class="char-style-override-1">Tanrı hakkı için zülfünü bezeme, seher yelinin eline verme. Hiçbir gece yok ki, bu yüzden seher yeliyle yüzlerce kavgamız olmasın! </span></p>
				<p class="paragraf"><span class="char-style-override-1">Ey gönül aydınlatan çerağ yine gel. Yine gel ki, sarhoşlar meclisinde senin yüzün olmadıkça ne nurdan eser var, ne sefadan eser.</span></p>
				<p class="paragraf"><span class="char-style-override-1">Gariplere bakmak, iyi adla anılmaya sebeptir. Sevgili, bu âdet sizin şehrinizde yok mu ki?</span></p>
				<p class="paragraf"><span class="char-style-override-1">Sevgili dün gidiyordu. Güzelim, ahdinde dur, dedim. Dedi ki: Hocam, yanılmışsın sen, bu ahde vefa olmaz.</span></p>
				<p class="paragraf"><span class="char-style-override-1">Gözün, bir bucağa sığınan, halktan kesilen zahitlerin bile gönlünü kapmışken biz ne yapalım? Sana uyduksa, suç bizde değil ki!</span></p>
				<p class="paragraf"><span class="char-style-override-1">Mürşidim, pir-i mugan olduysa, ne var ki? Hiçbir baş yoktur ki, onda Tanrı’nın bir sırrı olmasın!</span></p>
				<p class="paragraf"><span class="char-style-override-1">* Âşık, melamet okuyla oklanmasın da ne yapsın? Hiçbir yiğidin kaza ve kader okuna karşı kalkanı yoktur.</span></p>
				<p class="paragraf"><span class="char-style-override-1">Zahidin ibadet yurdunda da, Hafız’ın halvetinde de kaşından başka dua mihrabı yok. </span></p>
				<p class="paragraf"><span class="char-style-override-1">* Ey elini Hafız’ın kanına batıran dost, yoksa Tanrı gayretini düşünmez misin, Tanrı Kuran’ını fikretmez misin?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Keş nist ki uftade-i an zulf-i duta nist </span></p>
				<p class="paragraf"><span class="char-style-override-2">Der rehguzer-i kist ki dami zi bela nist</span></p>
				<p class="arabaslik-sol-kucuk" id="toc_marker-2-3-23" xml:lang="en-GB">XXXVIII</p>
				<p class="paragraf"/>
				<p class="paragraf"><span class="char-style-override-1">Şarap cana ferah vermekte, rüzgâr çiçekleri etrafa saçmakta... fakat çeng nağmesiyle şarap içme, çünkü muhtesib hiddetli.</span></p>
				<p class="paragraf"><span class="char-style-override-1">Eline bir sürahi şarapla bir musahip dost geçerse; akıllıca iç, zaman fitnecidir. </span></p>
				<p class="paragraf"><span class="char-style-override-1">Kadehi yamalı hırkanın yeniyle gizle. Çünkü zamane, sürahinin gözü gibi kan dökücüdür.</span></p>
				<p class="paragraf"><span class="char-style-override-1">Hırkaları gözyaşıyla yıkayıp şaraptan arıtalım. Mevsim takva mevsimi, zaman perhiz zamanı.</span></p>
				<p class="paragraf"><span class="char-style-override-1">Bu yüce felek, öyle bir kan saçıcı elek ki, bundan dökülenler Kisra’nın kellesiyle Perviz’in tacı!</span></p>
				<p class="paragraf"><span class="char-style-override-1">Baş aşağı dönmüş feleğin devrinden rahat bir dirlik dileme. Bu küpte saf bile tortulu!</span></p>
				<p class="paragraf"><span class="char-style-override-1">Hafız, güzel şiirlerinle Irak ve Fars ülkelerini zapt ettin. Gel, şimdi nöbet Bağdat’la Tebriz’e geldi!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Egerçi bade ferah-bahş-u bad gulbizest </span></p>
				<p class="paragraf"><span class="char-style-override-2">Be bang-i çeng mehor mey ki muhtesib tizest</span></p>
				<p class="arabaslik-sol-kucuk" id="toc_marker-2-3-24" xml:lang="en-GB">XXXIX</p>
				<p class="paragraf"/>
				<p class="paragraf">Halvet ehlinin kadir gecesi dedikleri gece yok mu? İşte bu gece. Yarabbi, bu devlet hangi yıldızın tesiriyle meydana geldi ki?</p>
				<p class="paragraf">Layık olmayan kişilerin elleri, saçlarına ulaşmasın diye, her gönül o saçların halkalarından birine yapışmış, “Yarabbi, Yarabbi” diye dua etmede.</p>
				<p class="paragraf"><span class="char-style-override-1">Yüz binlerce canın gerdanı, çene topağının halkası altında olan, yüz binlerce canı esir etmiş bulunan gamzenin şehidiyim ben,</span></p>
				<p class="paragraf"><span class="char-style-override-1">Ay, eşsiz bir binici olan sevgilime hizmet etmekte, ayna tutmakta. Yüce güneşin tacı da onun binek atının nalına toprak olmuş!</span></p>
				<p class="paragraf"><span class="char-style-override-1">Yanağındaki terin aksine bak. Pek tez giden güneş bile ömrünce o terin hevesiyle yanmakta.</span></p>
				<p class="paragraf"><span class="char-style-override-1">Sevgilinin lal dudağıyla şarap kadehini terk etmem. Zahitler, beni mazur görün, mezhebim bu!</span></p>
				<p class="paragraf"><span class="char-style-override-1">* Sabah yeline eyer vurup bindikleri zaman Süleyman’la nasıl at koşturabilir, onunla nasıl yarışa girişebilirim ki? Benim bineğim karınca!</span></p>
				<p class="paragraf"><span class="char-style-override-1">Gözüyle gönlüme gizlice ok atan sevgilinin dudak altından gülümsemesi Hafız’ın canına can katar, ruhuna gıda verir.</span></p>
				<p class="paragraf"><span class="char-style-override-1">Kuzguna benzeyen kalem, maşallah, ne de yüksek meşrepli. Belagat gagasından abıhayat damlatmakta.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">An şeb-i kadri ki guyend ehl-i halvet imşebest </span></p>
				<p class="paragraf"><span class="char-style-override-2">Ya Rab in te</span><span class="char-style-override-1">’</span><span class="char-style-override-2">sir-i devlet der kudamin kevkebest</span></p>
				<p class="arabaslik-sol-kucuk" id="toc_marker-2-3-25" xml:lang="en-GB">XL</p>
				<p class="paragraf"/>
				<p class="paragraf">Bu zamanda en vefalı arkadaş, halis şarap sürahisiyle gazel cönkünden ibaret. </p>
				<p class="paragraf">Hiçbir şeyle alakadar olma, hür ve serazat yürü... afiyet geçidi dar. Kadehi ele al... aziz ömre değer hiçbir şey yok!</p>
				<p class="paragraf">Cihanda amelsizlikten melül olan sadece ben değilim ya. Âlimlerin kınanması da amelsiz ilimden.</p>
				<p class="paragraf">Bu fitnelerle, bu kargaşalıklarla dopdolu geçitte akıl ve basiret gözüyle bakılırsa görülür ki, cihanın da sebatı yok, cihandaki işlerin de.</p>
				<p class="paragraf"><span class="char-style-override-1">Bir ay yüzlünün saçlarını tut, okşa. Dünyadaki saadetle nuhuset, Zühre’yle Zühal’in tesirindendir diye masal okumaya kalkışma.</span></p>
				<p class="paragraf"><span class="char-style-override-1">Gönlüm vuslatını pek umuyor... Fakat ecel, ömür yolunda emelleri uğrulamakta!</span></p>
				<p class="paragraf"><span class="char-style-override-1">Hafız, ezel şarabından öyle sarhoş ki, hiçbir zaman onun ayrıldığını görmeye imkân yok.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Derin zemane refiki ki hali ez halelest </span></p>
				<p class="paragraf"><span class="char-style-override-2">Surahi-i mey-i saf-u seline-i gazelest</span></p>
				<p class="paragraf"/>
				<p class="paragraf"/>
				<p class="arabaslik-sol-kucuk" id="toc_marker-2-3-26" xml:lang="en-GB">XLI</p>
				<p class="paragraf"/>
				<p class="paragraf">Ben o kişiyim ki, meyhane bucağı tekkem, pir-i mugana dua da seher çağındaki virdimdir.</p>
				<p class="paragraf">Çeng teranesiyle sabah şarabı yoksa, ne korkum var? Benim musikim, sabahleyin özür isteyen ahımdır.</p>
				<p class="paragraf">Tanrı’ya hamd olsun ki, padişahtan da fariğim, yoksuldan da. Sevgilinin kapısındaki yoksul bile benim padişahım.</p>
				<p class="paragraf">Mescitten de maksadım vuslatın, meyhaneden de. Tanrı şahittir ki, bundan başka bir hayalim yok.</p>
				<p class="paragraf">Bu eşiğe yüz koyduğum zamandan beri dayandığım yer, güneş mesnedinden bile üstün.</p>
				<p class="paragraf">Devlet kapısından kaçmak, benim yolum, yordamım değil, Meğerki ecel kılıcı otağımın ipini kessin, otağım yıkılsın.</p>
				<p class="paragraf"> Hafız, günah işlememek ihtiyarımıza bağlı değilse de sen yine edep yolunu gözet ve de ki: Suç benim!</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Menem ki guşe-i meyhane hankah-ı menest </span></p>
				<p class="paragraf"><span class="char-style-override-2">Dua-yı pir-i mugan vird-i subhgah-ı menest</span></p>
				<p class="arabaslik-sol-kucuk" id="toc_marker-2-3-27" xml:lang="en-GB">XLII</p>
				<p class="paragraf"/>
				<p class="paragraf"><span class="char-style-override-1">Ey kutsi güzel, nikabını kim açar? Ey cennet kuşu, sana kim yem ve su verir?</span></p>
				<p class="paragraf"><span class="char-style-override-1">Bu ciğerler yakan düşünce gözüme uykuyu haram etti. Kimin kucağı istirahat ve uyku konağın oldu?</span></p>
				<p class="paragraf"><span class="char-style-override-1">Yoksulu hiç sormuyorsun. Korkarım, sen de bağışlanma düşüncesi, sevap ümidi yok!</span></p>
				<p class="paragraf"><span class="char-style-override-1">* O mahmur gözler, âşıkların yolunu vurdu. Bundan da anlaşılıyor ki, şarabın öldürücü!</span></p>
				<p class="paragraf"><span class="char-style-override-1">Ey gönlü parlatan köşk, dostluk ve vefa konağısın. Dilerim Rabbimden zamanın afeti seni harap etmesin. </span></p>
				<p class="paragraf"><span class="char-style-override-1">Ne kadar ağladım, ne kadar inledim... fakat bir türlü duymadın. Herhalde sevgili, eşiğin, konağın pek yüksek!</span></p>
				<p class="paragraf"><span class="char-style-override-1">Aklını başına al, bu çölde kaynak yok... gulyabani, seni serap göstererek aldatmasın.</span></p>
				<p class="paragraf"><span class="char-style-override-1">* Gönül, gençlik çağın yanlış bir yola harcanıp gitti, yaşlılık yoluna nasıl gideceksin acaba?</span></p>
				<p class="paragraf"><span class="char-style-override-1">Hafız, efendisinden kaçacak kul değil. Benimle barış, yine gel, azarından harap oldum.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ey şahed-ı kudsi ki keşed bend-i nikabet </span></p>
				<p class="paragraf"><span class="char-style-override-2">Vey murg-i behişti ki dehed dane-vu abet</span></p>
				<p class="arabaslik-sol-kucuk" id="toc_marker-2-3-28" xml:lang="en-GB">XLIII</p>
				<p class="paragraf"/>
				<p class="paragraf"><span class="char-style-override-1">O gönül okşayan sevgilime şükür mü ediyorum, yoksa ondan sana şikâyette mi bulunuyorum? Aşk nüktesini biliyorsan bu hikâyeyi dinle!</span></p>
				<p class="paragraf"><span class="char-style-override-1">Ettiğim her kulluk karşılıksız kaldı, hatta bir minnet duygusu bile uyandırmadı. Yarabbi, kimse inayetsiz kimseye hizmetkâr olmasın.</span></p>
				<p class="paragraf"><span class="char-style-override-1">Susamış rintlere kimse su vermiyor. Sanki dost tanıyanlar, nimet kadrini bilenler bu vilayetten çekilip gittiler.</span></p>
				<p class="paragraf"><span class="char-style-override-1">Şerefimi korumadın, ama ben yine kapından yüz çevirmem. Yarin cevr ü cefası, ağyarın vefasından hoş!</span></p>
				<p class="paragraf"><span class="char-style-override-1">Gönül, kement gibi olan zülfüne dolaşma. Orada suçsuz, cinayetsiz kesilmiş nice başlar görürsün.</span></p>
				<p class="paragraf"><span class="char-style-override-1">Gözün, bakışıyla kanımızı içmekte, sen de bunu takdir ediyorsun. Sevgili, kan dökücüyü korumak caiz değildir.</span></p>
				<p class="paragraf"><span class="char-style-override-1">Bu kapkaranlık gecede maksat yolumu kaybettim. Ey hidayet yıldızı, bir köşeden çık, görün!</span></p>
				<p class="paragraf"><span class="char-style-override-1">Ne yana gittiysem, vahşetim arttı. Aman bu çölden, feryat bu sonu olmayan yoldan! </span></p>
				<p class="paragraf"><span class="char-style-override-1">* Ey güzeller güneşi, aşktan gönlün kaynamakta. Bir an olsun beni inayet gölgesine al, sığındır!</span></p>
				<p class="paragraf"><span class="char-style-override-1">Bu yola nasıl bir nihayet tasavvur edilebilir? Daha başlangıçta yüz binlerce, hatta daha da fazla menzil var!</span></p>
				<p class="paragraf"><span class="char-style-override-1">Hafız gibi on dört rivayete göre Kuran’ı ezbere okusan da faydasız. Feryadına yine ancak aşk erişir, aşk!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Zan yar-ı dil-nevazem şukrist ya şikâyet </span></p>
				<p class="paragraf"><span class="char-style-override-2">Ger nükte-dan-ı ‘ışki bişnov tu in hikâyet</span></p>
				<p class="arabaslik-sol-kucuk" id="toc_marker-2-3-29" xml:lang="en-GB">XLIV</p>
				<p class="paragraf"/>
				<p class="paragraf"><span class="char-style-override-1">Yarabbi, bir sebep halk et de sevgilim yine sağ esen dönüp gelsin, beni de bu melamet pençesinden kurtarsın.</span></p>
				<p class="paragraf"><span class="char-style-override-1">O sefere giden sevgilinin yolunun toprağını getirin de cihanı gören gözlerime sürme çekeyim.</span></p>
				<p class="paragraf"><span class="char-style-override-1">Feryat ki; o ben, o hat, o zülüf, o yanak, o yüz ve o boy, altı taraftan da yolumu kesti!</span></p>
				<p class="paragraf"><span class="char-style-override-1">Bugün senin elindeyken acı. Yoksa yarın toprak olursam, nadim olup ağlamadan ne fayda!</span></p>
				<p class="paragraf"><span class="char-style-override-1">Ey sözle aşktan dem vuran, ey dille aşkı anlatmaya çalışan, seninle sözümüz yok. Hadi hayra karşı, selametle, güle güle!</span></p>
				<p class="paragraf"><span class="char-style-override-1">Ey derviş, dostların kılıcından feryat etme. Bu taife, öyle bir taife ki; adamı öldürürler de kolumuz yoruldu diye ölenden kan diyeti alırlar!</span></p>
				<p class="paragraf"><span class="char-style-override-1">Hırkanı ateşe at. Çünkü sakinin yay gibi kaşları imamet mihrabını yıkar, dağıtır; seni ibadet etmeye bırakmaz. </span></p>
				<p class="paragraf"><span class="char-style-override-1">Hâşâ... senin cevrinden, cefandan ağlamam. Latif kişilerin zulmü de lütuftan, keremden ibarettir.</span></p>
				<p class="paragraf"><span class="char-style-override-1">Hafız, zülfünden bahsetmeyi kısa kesmez. Bu silsile kıyamet gününe kadar uzayıp gider!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ya Rab sebebi saz ki yarem be selamet </span></p>
				<p class="paragraf"><span class="char-style-override-2">Baz ayed-u berhandem ezçengi melamet</span></p>
				<p class="arabaslik-sol-kucuk" id="toc_marker-2-3-30" xml:lang="en-GB">XLV</p>
				<p class="paragraf"/>
				<p class="paragraf"><span class="char-style-override-1">Ne lütuftur bu ki, ansızın kaleminin sızıntısı aramızdaki hukuku keremine arz ediverdi.</span></p>
				<p class="paragraf"><span class="char-style-override-1">Kaleminin ucuyla bana bir selamcağız yazmışsın. Dünyalar durdukça dur, şu dönüp duran iş yurdundan yazın eksik olmasın!</span></p>
				<p class="paragraf"><span class="char-style-override-1">Bu âşıkı yanıldın da andın demiyorum. Akıl bakımından düşünülürse zaten kalemin yanlış bir iş yapmaz.</span></p>
				<p class="paragraf"><span class="char-style-override-1">Ebedi devlet, seni ağırlayıp ululadı. Bu nimetin şükranesi olarak sen de beni hor tutma!</span></p>
				<p class="paragraf"><span class="char-style-override-1">Gel... zülfünle şöyle bağdaşalım: Başım kesilse, ayağından baş kaldırmayacağım ben.</span></p>
				<p class="paragraf"><span class="char-style-override-1">Gönlün ahvalimizi duyar... duyar ama, gamından ölenler hak ile yeksan olur, topraklarından laleler biter işte o zaman!</span></p>
				<p class="paragraf"><span class="char-style-override-1">** Seher yeli, her güle, her selviye saçından bahsedip durmada. Rakip, bu gammazı bilmem nasıl oldu da haremine bıraktı!</span></p>
				<p class="paragraf"><span class="char-style-override-1">Sana Cem’in camıyla Hızır’ın abıhayatını sunup duruyorlar... artık gönlü hasta olanlar ne umurunda?</span></p>
				<p class="paragraf"><span class="char-style-override-1">Gönlüm, gamında mukim. Seni Tanrı nasıl hoş tuttuysa, sen de onu öyle hoş tut!</span></p>
				<p class="paragraf"><span class="char-style-override-1">Ey sabah rüzgârı İsa’sı, vaktin daima hoş olsun, Hafız’ın hasta gönlü nefesinle dirildi.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Çi lutf bud ki nagah reşhe-i kalemet </span></p>
				<p class="paragraf"><span class="char-style-override-2">Hukuk-ı hidmeti ma ‘arze kerd ber keremet</span></p>
				<p class="arabaslik-sol-kucuk" id="toc_marker-2-3-31" xml:lang="en-GB">XLVI</p>
				<p class="paragraf"/>
				<p class="paragraf"><span class="char-style-override-1">Ey nazardan gaip sevgili, seni Tanrı’ya ısmarlıyorum. Sen, benim canımı yaktın, ama ben seni canla, gönülle sevmekteyim.</span></p>
				<p class="paragraf"><span class="char-style-override-1">Kefenimin eteğini toprağın ayağı altına çekmedikçe, elimi eteğinden çekmem; çekeceğimi de umma.</span></p>
				<p class="paragraf"><span class="char-style-override-1">Kaşlarının mihrabını göster de seher çağında ellerimi duaya kaldırayım, boynuna dolayayım... kem göz değmesin. </span></p>
				<p class="paragraf"><span class="char-style-override-1">Sana ulaşmak için Babil kuyusundaki Harut’un yanına bile gitmem lazımsa, yüz türlü sihirler yapar, seni elde eder, yine sana ulaşırım.</span></p>
				<p class="paragraf"><span class="char-style-override-1">Ey vefasız doktor, huzurunda ölmek istiyorum. Sen de hastanı bir kerecik olsun sor, soruştur. Ben, seni beklemekteyim.</span></p>
				<p class="paragraf"><span class="char-style-override-1">Gönlüne sevgi tohumunu ekmek için etrafında gözyaşlarımdan yüzlerce ırmak akıttım.</span></p>
				<p class="paragraf"><span class="char-style-override-1">* Ercesine hançer kullanan gamzenden memnunum doğrusu, kanımı döktü de beni ayrılık derdinden kurtardı.</span></p>
				<p class="paragraf"><span class="char-style-override-1">* Ağlayıp duruyorum, gözyaşlarımdan seller meydana geldi, maksadım da gönlüne muhabbet tohumunu ekmek! </span></p>
				<p class="paragraf"><span class="char-style-override-1">* Yanına gelmeme müsaade et de gönül hararetiyle her an ayağına gözlerimden inciler yağdırayım.</span></p>
				<p class="paragraf"><span class="char-style-override-1">Hafız, şarap içmek, güzel sevmek ve rintlik senin harcın değil, sen de bunları az çok yapmaktasın, ama benim ehemmiyet bile verdiğim yok.</span></p>
				<p class="Basic-Paragraph" xml:lang="en-GB"> </p>
				<p class="paragraf"><span class="char-style-override-2">Ey gaib eznazar be Huda misiparemet </span></p>
				<p class="paragraf"><span class="char-style-override-2">Canem bisuhti be dil-i dost daremet</span></p>
				<p class="arabaslik-sol-kucuk" id="toc_marker-2-3-32" xml:lang="en-GB">XLVII</p>
				<p class="paragraf"/>
				<p class="paragraf"><span class="char-style-override-1">Kızıl gül açıldı, bülbül sarhoş oldu, feryada başladı. Ey şaraba tapan sofiler, sarhoşluğa salâ! </span></p>
				<p class="paragraf"><span class="char-style-override-1">Sağlamlıkta taş gibi görünen tövbeye bir bak, ne tuhaf; sırça bir kadeh nasıl da onu kırıverdi!</span></p>
				<p class="paragraf"><span class="char-style-override-1">Şarap getir, istiğna makamında padişah, yoksul... ayık, sarhoş hepsi birdir.</span></p>
				<p class="paragraf"><span class="char-style-override-1">Mademki bu iki kapılı evden göçmek zaruri; yaşayış çardağı, yiyim kemeri ha yüksek olmuş, ha alçak!</span></p>
				<p class="paragraf"><span class="char-style-override-1">Dünyada zahmetsiz aşk müyesser olmuyor. Evet, Elest ahdini belaya bağlamışlar.</span></p>
				<p class="paragraf"><span class="char-style-override-1">Vara yoğa gönül koyup incinme, yüreğini hoş tut. Dünyadaki her kemalin sonu, nihayet yoktur.</span></p>
				<p class="paragraf"><span class="char-style-override-1">Asaf’ın azameti, yel at, kuş dili... hepsi yele gitti, sahibine hiçbir fayda vermedi.</span></p>
				<p class="paragraf"><span class="char-style-override-1">Kolum kanadım var diye yoldan çıkma. Menzil oku da bir zamancık yükselir, havada gider; ama sonunda toprağa düşüp kalır. </span></p>
				<p class="paragraf"><span class="char-style-override-1">Hafız, kaleminin dili nasıl şükredebilecek? Sözlerini elden ele gezdirip duruyorlar.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Şukufteşud gul-i hamra vu keşt bulbul mest </span></p>
				<p class="paragraf"><span class="char-style-override-2">Şala-yi serhoşi ey sufiyan-ı bade-perest</span></p>
				<p class="arabaslik-sol-kucuk" id="toc_marker-2-3-33" xml:lang="en-GB">XLVIII</p>
				<p class="paragraf"/>
				<p class="paragraf"><span class="char-style-override-1">Saçları dağınık, terlemiş, gülümsüyor, sarhoş... gömleği açık, gazel okumakta, elinde bir sürahi.</span></p>
				<p class="paragraf"><span class="char-style-override-1">Nergis gözü kavga arıyor, dudaklarından teessüfler dökülmekte. Dün gece tam gece yarısında yastığımın başucuna gelip oturdu.</span></p>
				<p class="paragraf"><span class="char-style-override-1">Kulağıma eğildi de hüzünlü bir sesle; ey eski âşıkım, uykun mu var, dedi.</span></p>
				<p class="paragraf"><span class="char-style-override-1">Bir arife böyle bir gece şarabı sunulur da artık şaraba tapmazsa, aşk kâfiri olur. </span></p>
				<p class="paragraf"><span class="char-style-override-1">Yürü be zahit, tortulu şarap içenleri kınayıp durma. Bize Elest günü bundan başka bir armağan vermediler ki...</span></p>
				<p class="paragraf"><span class="char-style-override-1">Kadehimize ne döktüyse içtik. İster helal cennet şarabı olsun, ister haram şarap!</span></p>
				<p class="paragraf"><span class="char-style-override-1">Şarap kadehinin gülümsemesiyle sevgilinin büklüm büklüm saçları, Hafız’ın tövbesi gibi nice tövbeler bozdu.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Zulf aşufte vu hoy-kerde vu handan-leb u mest </span></p>
				<p class="paragraf"><span class="char-style-override-2">Pirehen çak-u gazel-han-u surahi derdest</span></p>
				<p class="arabaslik-sol-kucuk" id="toc_marker-2-3-34" xml:lang="en-GB">XLIX</p>
				<p class="paragraf"/>
				<p class="paragraf"><span class="char-style-override-1">Tanrı, senin gönüller açan yüzünü, kaşını bu kadar güzel yarattı da benim işimin, gücümün açılıp ferahlamasını da o kaşın, gözün işaretlerine bağladı.</span></p>
				<p class="paragraf"><span class="char-style-override-1">Zamane, nergisî kaftanının kuşağına bağlayınca, beni de hayretle yola dikti, selviyi de. </span></p>
				<p class="paragraf"><span class="char-style-override-1">** Konca gibi, senin muhabbetine gönül bağlayanın işi, elbette bir gün senden esip gelen rüzgârla açılır.</span></p>
				<p class="paragraf"><span class="char-style-override-1">Gül bahçesinden esip gelen rüzgâr, senin muhabbetine gönül verince bizim işimizdeki yüzlerce düğümü de açtı, koncanın gönlündeki düğümü de.</span></p>
				<p class="paragraf"><span class="char-style-override-1">Felek beni senin kulluğuna verdi ve buna razı da etti; ama ne fayda ki, yine işi senin rızana bağladı.</span></p>
				<p class="paragraf"><span class="char-style-override-1">Bu hor hakir kulun gönlüne konca gibi düğümler vurma. Senin düğümler açan zülfüne bağlandı ve oradan ayrılmamaya ahdetti.</span></p>
				<p class="paragraf"><span class="char-style-override-1">Ey vuslat yeli, sen zaten başkasının hayatıydın. Fakat hataya bak ki; gönül vefanı umdu.</span></p>
				<p class="paragraf"><span class="char-style-override-1">Senin cevrinin yüzünden şehirden gideyim, dedim. Güldü de dedi ki: Hadi Hafız, git... senin ayağını kim bağladı ki?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Huda çi suret-u ebru-yı dil-guşa-yı tu best</span></p>
				<p class="paragraf"><span class="char-style-override-2">Guşad-ı kar-ı men ender girişmeha-yı tu best</span></p>
				<p class="arabaslik-sol-kucuk" id="toc_marker-2-3-35" xml:lang="en-GB">L</p>
				<p class="paragraf"/>
				<p class="paragraf"><span class="char-style-override-1">Göz seyrangâhımın çardağı senin yuvandır. Kerem et, gel kon. Ev, senin evin.</span></p>
				<p class="paragraf"><span class="char-style-override-1">Hal ve hattının güzelliğiyle ariflerin gönlünü aldın. Tuzağının, tanenin altında ne şaşılacak lütufların var.</span></p>
				<p class="paragraf"><span class="char-style-override-1">Ey sabah bülbülü, gönlün gülün vuslatıyla hoş olsun... çimenlikte duyulan ancak senin âşıkane gülbankın.</span></p>
				<p class="paragraf"><span class="char-style-override-1">Gönlümüzdeki zayıflığın tedavisini dudağına havale et. Çünkü bu gönül ferahlatıcı yakut macunu ancak senin hazinende.</span></p>
				<p class="paragraf"><span class="char-style-override-1">Bedenimle senin mülazemetinde değilim, ama canım eşiğinin toprağı.</span></p>
				<p class="paragraf"><span class="char-style-override-1">Ben her şuha gönül verecek adam değilim. Gönül hazinemin kapısında senin mührün, senin nişanın var.</span></p>
				<p class="paragraf"><span class="char-style-override-1">Ey her işi tatlı ve yerli yerinde olan tek binici, sen ne oyunbazsın... felek gibi serkeş bir at bile kamçına ram olmuş!</span></p>
				<p class="paragraf"><span class="char-style-override-1">Ben kim oluyorum? Oyunbaz felek bile, senin bahane dağarcığındaki hileler yüzünden sürçmekte.</span></p>
				<p class="paragraf"><span class="char-style-override-1">Meclisindeki musiki, şimdi feleği bile raksa soktu. Çünkü nağmelerin, tatlı sözlü Hafız’ın şiirleri!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ruvak-ı manzar-ı çeşm-i men aşiyane-i tust </span></p>
				<p class="paragraf"><span class="char-style-override-2">Kerem nema vu furud a ki hane hane-i tust</span></p>
				<p class="arabaslik-sol-kucuk" id="toc_marker-2-3-36" xml:lang="en-GB">LI</p>
				<p class="paragraf"/>
				<p class="paragraf">Hâce’nin canına, ezeli hukuka ve aramızdaki bozulmaz ahde ant olsun ki, sabah çağlarında senin devletine dua etmekteyim; munisim bu!</p>
				<p class="paragraf">Nuh tufanını bastıran gözyaşım, gönlümden senin sevgini mahvedemedi gitti.</p>
				<p class="paragraf"><span class="char-style-override-1">Bir alışverişte bulun da şu kırık gönlümü ele al. Çünkü kırıklığıyla bile yine yüz binlerce sağlam gönüle değer!</span></p>
				<p class="paragraf"><span class="char-style-override-1">** Sarhoştur, rüsvadır diye kınama beni, çünkü aşk mürşidi daha ezel gününde nasibini meyhaneden verdi!</span></p>
				<p class="paragraf"><span class="char-style-override-1">Karınca, Asaf’a dil uzattı, ama yerinde. Çünkü o, Süleyman’ın mührünü kaybetti de aramadı bile. </span></p>
				<p class="paragraf"><span class="char-style-override-1">Gönül, sevgilinin sonsuz lütfundan ümidini kesme. Mademki aşktan dem vurdun, durmadan başınla oynayıver! </span></p>
				<p class="paragraf"><span class="char-style-override-1">* Doğruluğa savaş da nefesinden güneş doğsun. Subh-u kazibin yüzü, yalancılığından karardı.</span></p>
				<p class="paragraf"><span class="char-style-override-1">* Elinden dağların delisi, çöllerin şeydası oldum da hâlâ merhamet edip bu silsileyi gevşetmiyorsun!</span></p>
				<p class="paragraf"><span class="char-style-override-1">Hafız, incinme ve güzellerden pek o kadar vefa umma. Ot bitmediyse, bağın ne suçu var?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Be can-ı Hace vu hakk-ı kadım-u ‘ahd-ı durust </span></p>
				<p class="paragraf"><span class="char-style-override-2">Ki munis-i dem-i subhem du’ay-ı devlet-i tust</span></p>
				<p class="arabaslik-sol-kucuk" id="toc_marker-2-3-37" xml:lang="en-GB">LII</p>
				<p class="paragraf"/>
				<p class="paragraf">Gördün mü? Sevgili, ancak cevretmeye, sitem etmeye koyuldu, başka bir hevesi de yok. Ahdini bozdu, bizim dertlerimizle hiç mukayyet olmadı.</p>
				<p class="paragraf">Güvercine benzeyen gönlümü vurdu, öldürdü; haremde avlanmanın haram olduğuna aldırış bile etmedi. Fakat Yarabbi, yine sen suçuna bakma!</p>
				<p class="paragraf">Cefa, bana kendi talihimden. Yoksa sevgili lütfetmesin, keremde bulunmasın... hâşâ, böyle şey olamaz.</p>
				<p class="paragraf">Bütün bunlarla beraber ondan horluk çekmeyen nereye giderse gitsin, kimse tarafından ağırlanmaz, ululanmaz.</p>
				<p class="paragraf"><span class="char-style-override-1">Saki, şarap sun; muhtesibe de de ki: Bizi hoş gör, kınama, Cem’in bile böyle bir kadehi yoktu.</span></p>
				<p class="paragraf"><span class="char-style-override-1">Kapısının harimine yol bulmayan yolcu, ovayı beyhude yere dolaştı, hareme yol bulamadı gitti.</span></p>
				<p class="paragraf"><span class="char-style-override-1">Hafız, sen fasahat topunu kap, götür. Çünkü davacının bir hüneri olması şöyle dursun, işten haberi bile yok!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Didi ki yar cuz ser-i cevr-u sitem nedaşt </span></p>
				<p class="paragraf"><span class="char-style-override-2">Bişkest ‘ahd-u vez gam-ı ma hiç gam nedaşt</span></p>
				<p class="arabaslik-sol-kucuk" id="toc_marker-2-3-38" xml:lang="en-GB">LIII</p>
				<p class="paragraf"/>
				<p class="paragraf"><span>Bir bülbül, gagasına güzel renkli bir gül yaprağı almış, o vuslat nimetine eriştiği halde yine hazin hazin, tatlı tatlı feryada koyulmuştu.</span></p>
				<p class="paragraf"><span>Vuslata eriştiğin halde bu feryat ve figan nedir, dedim. Dedi ki: Sevgilinin cilvesi bizi bu işe saldı.</span></p>
				<p class="paragraf"><span>Sevgili bizimle düşüp kalkmazsa, itiraza imkân mı var? O muradına erişmiş bir padişah... elbette yoksullardan arlanır.</span></p>
				<p class="paragraf"><span>Bizim naz ve niyazımız, sevgilinin güzelliğine tesir etmedi gitti. Sevgili, bizim yalvarışlarımıza hiçbir suretle aldırış etmedi. Nazeninlerden iltifat görecek kişiler, ancak bahtı olan kişilerdir.</span></p>
				<p class="paragraf"><span>Kalk, o nakkaşın kalemine canımızı feda edelim. Bütün bu şaşılacak nakışları pergeliyle o meydana getirdi!</span></p>
				<p class="paragraf"><span>İradeni aşk yoluna verdiysen, adın kötüye çıkacak diye düşünme. Şeyh-i San’an bile hırkasını meyhaneciye rehin vermişti.</span></p>
				<p class="paragraf"><span>Sülûkünde meleklerin tespihini zünnarıyla çeken, zünnar kuşanmış olduğu halde meleklerin tespihiyle meşgul olan kalender, vaktini ne de hoş geçirmiştir.</span></p>
				<p class="paragraf"><span>O huri yaradılışlı sevgilinin köşkünün damı altında Hafız’ın gözyaşları cennete akan ırmaklara döndü.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Bulbuli berg-i guli hoş-reng der minkâr daşt </span></p>
				<p class="paragraf"><span class="char-style-override-2">Vanderan berg-u neva hoş naleha-yi zar daşt</span></p>
				<p class="arabaslik-sol-kucuk" id="toc_marker-2-3-39" xml:lang="en-GB">LIV</p>
				<p class="paragraf"/>
				<p class="paragraf">Şuh kaşının kurduğu yay, bu kudretsiz âşıkın helaki için kurulmuş, onunla benim canıma kastetmekte.</p>
				<p class="paragraf">Şarap için terleyerek bahçeye ne zaman gittin ki, bu güzelliğin erguvanı ateşe verdi.</p>
				<p class="paragraf">Nergis, kendini beğendi de bir işvelendi; gözün bundan dolayı onun rağmına cihana yüzlerce fitne saldı.</p>
				<p class="paragraf">Senin yüzüne benzettim diye, seher çağı da hemen sabah rüzgârının eliyle ağzıma toprak saçtı.</p>
				<p class="paragraf">Menekşe büklüm büklüm turralarını düğümlerken, seher yeli zülfünün hikâyesini ortaya koydu.</p>
				<p class="paragraf">Ben bundan önce zahittim; ne şarap görmüştüm, ne çalgı duymuştum. Fakat meyhane sakilerinin havası, beni ona da düşürdü, buna da.</p>
				<p class="paragraf">Şimdi lal renkli şarapla hırkamı yıkayıp duruyorum. Fakat ezeli nasibi yıkayıp arıtmaya imkân mı var?</p>
				<p class="paragraf">İki cihanın da nakşı yokken, aşk ve muhabbet şivesi vardı. Zamane, sevgi âdetini ortaya şimdi atmadı ki.</p>
				<p class="paragraf">Hafız’ın açılıp gelişmesi, herhalde muğların şarabından harap olmaktadır, ezeli takdir böyle.</p>
				<p class="paragraf">* Zaman, beni Cihan Hâcesi’nin kulluğuna saldı. Anladım ki, artık âlem muradımca dönecek.</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hami ki ebru-yı suh-ı tu der keman endaht </span></p>
				<p class="paragraf"><span class="char-style-override-2">Be kasd-ı can-ı men-i zar-ı natevan endaht</span></p>
				<p class="arabaslik-sol-kucuk" id="toc_marker-2-3-40" xml:lang="en-GB">LV</p>
				<p class="paragraf"/>
				<p class="paragraf"><span class="char-style-override-1">Meyhane mahallesine yol bulan yolcu, başka bir kapı çalmanın beyhude ve abes bir düşünce olduğunu anlamıştır.</span></p>
				<p class="paragraf"><span class="char-style-override-1">Zamane, rintlik tacını, ancak âlemdeki yüceliği o taçta bilen kişiye verdi.</span></p>
				<p class="paragraf"><span class="char-style-override-1">* Meyhane eşiğine yol bulan, şarap kadehinden feyzaldı da tekkelerde açılan sırları anladı.</span></p>
				<p class="paragraf"><span class="char-style-override-1">Bizden divaneler ibadetinden başka ibadet isteme. Ne yapalım, şeyhimiz akıllılığı günah saymakta.</span></p>
				<p class="paragraf"><span class="char-style-override-1">Kadehin ağzındaki yazıdan iki âlem sırrını okuyan, Cem’in kadehindeki remizleri, yoldaki izlerden bile anlar.</span></p>
				<p class="paragraf"><span class="char-style-override-1">Gönlüm, sakinin gözünden canının bağışlanmasını dilemedi. Neden mi diyeceksin? Çünkü o; kalbi kara, merhametsiz güzelin âdetini biliyor.</span></p>
				<p class="paragraf"><span class="char-style-override-1">Bahtımın yıldızının tesiriyle gözlerimden seher çağlarında öyle yaşlar aktı, öyle ağladım ki, bu ağlayışı Zühre de gördü, Ay da anladı.</span></p>
				<p class="paragraf"><span class="char-style-override-1">** Kadehin dudağıyla sakinin yüzünü, bir gecelik hilalle ayın on dördü bilen kişinin bakışı, ne hoş bakıştır!</span></p>
				<p class="paragraf"><span class="char-style-override-1">Hafız’ın gizlice şarap içtiğini muhtesib ile şahne şöyle dursun, padişah bile duydu, bildi. </span></p>
				<p class="paragraf"><span class="char-style-override-1">O padişah, öyle bir derecesi yüce padişahtır ki, dokuz felek eyvanını dîvânhanesinden bir numune saymıştır.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Be kuy-ı meykede her saliki ki reh danist </span></p>
				<p class="paragraf"><span class="char-style-override-2">Deri diger zeden endişe-i tebeh danist</span></p>
				<p class="arabaslik-sol-kucuk" id="toc_marker-2-3-41" xml:lang="en-GB">LVI</p>
				<p class="paragraf"/>
				<p class="paragraf"><span class="char-style-override-1">Ağlamaktan gözbebeklerim kanlar içinde. Bir bak da gör, iştiyakınla halkın hali nasıl? </span></p>
				<p class="paragraf"><span class="char-style-override-1">Lal dudağınla şarap rengindeki gözünü anarak gam kadehinden içtiğim kızıl şarap, kandan ibaret!</span></p>
				<p class="paragraf"><span class="char-style-override-1">Civarın maşrıka benziyor; oradan yüzünün güneşi doğarsa, ne kutlu talihim var!</span></p>
				<p class="paragraf"><span class="char-style-override-1">Ferhat’ın sözü, ancak Şirin’in dudağının hikâyesi; Leyla’nın saçlarındaki büklüm de Mecnun’un durağı!</span></p>
				<p class="paragraf"><span class="char-style-override-1">Gönlümü bir sor, soruştur... çünkü boyun selvi gibi gönül alıcı. Söz söyle... çünkü sözün latif ve düzenli!</span></p>
				<p class="paragraf"><span class="char-style-override-1">Şarap döndür de cana biraz rahat ve huzur ver ey saki; çünkü hatırım, feleğin cevriyle perişan.</span></p>
				<p class="paragraf"><span class="char-style-override-1">Aziz sazım elimden gideli, eteğimin kenarı Ceyhun ırmağına döndü.</span></p>
				<p class="paragraf"><span class="char-style-override-1">Gamlı gönlüm, ihtiyarımla nasıl neşelensin? Bu gam, benim ihtiyarımla değil ki.</span></p>
				<p class="paragraf"><span class="char-style-override-1">Hafız, kendinden geçmiş olduğu halde sevgiliyi istemekte... adeta Karun hazinesini isteyen müflise dönmüş!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Zi girye merdum-ı çeşmem nişeste der hunest</span></p>
				<p class="paragraf"><span class="char-style-override-2">Bibin ki der talebet hal-i merduman çünest</span></p>
				<p class="arabaslik-sol-kucuk" id="toc_marker-2-3-42" xml:lang="en-GB">LVII</p>
				<p class="paragraf"/>
				<p class="paragraf"><span class="char-style-override-1">Saki, şarap getir. Sevgili yüzünden nikabı kaldırdı. Halvettekilerin çerağı yeniden yalımlandı.</span></p>
				<p class="paragraf"><span class="char-style-override-1">O başı alınmış mum tekrar yüzünü aydınlattı. Şu gün görmüş, yaş yaşamış adam, yeniden gençleşti.</span></p>
				<p class="paragraf"><span class="char-style-override-1">Aşk bir işveye başladı ki, müftü bile yoldan çıktı. Sevgili bir lütufta bulundu ki, düşman bile artık sevgili elden gitti diye çekinmeye başladı.</span></p>
				<p class="paragraf"><span class="char-style-override-1">Aman, o gönül aldatan tatlı sözlerden. Sanki ağzın, sözü şekere bandırdı.</span></p>
				<p class="paragraf"><span class="char-style-override-1">Tanrı bir İsa nefesli kişi gönderdi de gönlümüzü mecruh eden gam yükünü aldı, bizi kurtardı.</span></p>
				<p class="paragraf"><span class="char-style-override-1">Aya, güne güzellik satan ve huriye benzeyen her güzel, sen gelince başka bir işin peşine düştü, güzellik satmadan vazgeçti.</span></p>
				<p class="paragraf"><span class="char-style-override-1">Yedi gök, aşk hikâyesinin sedasıyla dolu. Öyle olduğu halde kısa görüşlü, bu husustaki sözü kısa kesti, aşka ehemmiyet vermedi!</span></p>
				<p class="paragraf"><span class="char-style-override-1">Hafız, sen bu duayı kimden öğrendin ki; baht bile şiirini muska yaptı, altınla kapladı.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Saki biya ki yar zi ruh perde ber girift </span></p>
				<p class="paragraf"><span class="char-style-override-2">Kar-ı çerag-ı halvetiyan baz der girift</span></p>
				<p class="arabaslik-sol-kucuk" id="toc_marker-2-3-43" xml:lang="en-GB">LVIII</p>
				<p class="paragraf"/>
				<p class="paragraf">Ken’an Piri’nin söylediği hoş bir söz duydum: Sevgilinin ayrılığı adama bir iş eder ki, sözle söylenmesine imkân bulunmaz.</p>
				<p class="paragraf"><span class="char-style-override-1">Şehir vaizinin dün söylediği kıyamet korkusu yok mu? Ayrılık zamanından bir kinaye.</span></p>
				<p class="paragraf"><span class="char-style-override-1">Sefere giden sevgiliyi kimden sorayım? Sabah rüzgârının söylediği sözlerin hepsi darmadağın, ipe sapa gelmiyor ki.</span></p>
				<p class="paragraf"><span class="char-style-override-1">Eski derdi yıllanmış şarapla giderin. Gönül hoşluğunun tohumu ancak bu. Bunu yaşlı ekinci de söyledi.</span></p>
				<p class="paragraf"><span class="char-style-override-1">Feryat ki; düşmana dost olan merhametsiz sevgili, ben dostların muhabbetinden vazgeçtim diye nasıl da pervasızca söyleyiverdi.</span></p>
				<p class="paragraf"><span class="char-style-override-1">Bundan böyle dosttan gelen her cefaya razıyım, hatta rakibe şükredeceğim. Çünkü gönül derdine alıştı, derman istemem dedi.</span></p>
				<p class="paragraf"><span class="char-style-override-1">Muradınca esse de rüzgâra gönül bağlama, güvenme. Çünkü rüzgâr bu sözü Süleyman’a misal olarak söyledi.</span></p>
				<p class="paragraf"><span class="char-style-override-1">* Felek sana bir fırsat verirse, sakın yolundan çıkma. Kim dedi sana ki, bu kocakarı hileden vazgeçti?</span></p>
				<p class="paragraf"><span class="char-style-override-1">Nasıldan, niçinden dem vurma. Kabiliyeti olan kul, sevgili ne derse canla kabul eder.</span></p>
				<p class="paragraf"><span class="char-style-override-1">Hafız senin aşkından, seni düşünmeden vazgeçti diye, kim söyledi ki? Bunu ben demedim, kim söylediyse bühtan etmiş!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Şinideem suhani hoş ki Pir-i Ken’an guft </span></p>
				<p class="paragraf"><span class="char-style-override-2">Firak-ı yar ne an mikuned ki bitvanguft</span></p>
				<p class="arabaslik-sol-kucuk" id="toc_marker-2-3-44" xml:lang="en-GB">LIX</p>
				<p class="paragraf"/>
				<p class="paragraf">Kıvırcık saçlarının kokusu, beni daima sarhoş etmekte... Sihirbaz gözünün aldatışı, beni her an harap eylemekte.</p>
				<p class="paragraf">Bunca sabrettim, Yarabbi, gözümün şem’ini mihraba benzeyen kaşlarıyla aydınlatmak üzere bir gececik olsun sevgiliyi görebilecek miyim?</p>
				<p class="paragraf"><span class="char-style-override-1">Gözbebeğim onun siyah beninden canımda bir muska. Onun için o görüş karaltısını aziz tutuyorum.</span></p>
				<p class="paragraf"><span class="char-style-override-1">Cihanı ebedi bir surette bezemek istersen, seher yeline söyle. Yüzündeki nikabı bir an için kaldırsın.</span></p>
				<p class="paragraf"><span class="char-style-override-1">Âlemden yokluğu kaldırmak dilersen saçlarını dök, silk... Her telinden binlerce can, binlerce ruh dökülsün; âlem ervah âlemi haline dönsün.</span></p>
				<p class="paragraf"><span class="char-style-override-1">Ben ve seher yeli... elinde bir kâr olmayan iki perişanız. Ben, gözünün sihrinden sarhoşum; o, saçlarının kokusundan.</span></p>
				<p class="paragraf"><span class="char-style-override-1">Hafız’daki bu himmet, ne himmettir ki; civarındaki topraktan başka gözünde ne dünya var, ne ahret.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Mudamem mest midared nesim-i c’ad-ı giysuyet </span></p>
				<p class="paragraf"><span class="char-style-override-2">Harabem mikuned her dem firib-i çeşm-i caduyet</span></p>
				<p class="arabaslik-sol-kucuk" id="toc_marker-2-3-45" xml:lang="en-GB">LX</p>
				<p class="paragraf"/>
				<p class="paragraf">Güzelliğin alımla birleşti, bütün dünyayı zapt etti. Evet, birlikle âlem zapt edilebilir.</p>
				<p class="paragraf">Mum, halvetindekilerin sırrını meydana koymaya yeltendi. Fakat Tanrı’ya şükrolsun ki; gönlündeki sır, ağzında kaldı, söyleyemedi. </p>
				<p class="paragraf">Gönlümdeki bu gizli ateş yok mu? Gökyüzündeki güneş onun ancak bir yalımı!</p>
				<p class="paragraf">Gül, sevgilinin renginden, kokusundan bahsetmek, onlara benzediğini söylemek istedi. Seher yeli gayrete geldi, gülü söyletmedi, sözünü ağzına tıkadı.</p>
				<p class="paragraf">Pergel gibi bir kenarda rahatça oturmaktaydım. Devran nihayet beni nokta gibi ortaya aldı.</p>
				<p class="paragraf">Sakinin yüzündeki ateş, kadehe aksettiği günden beri şarap kadehinin şevki vücudumun harmanını yaktı, yandırdı.</p>
				<p class="paragraf"><span class="char-style-override-1">Ahir zamanın eteğini tutan bu fitnelerden yenlerini silkerek salına salına muğların mahallesine gideceğim... Başka çarem yok. </span></p>
				<p class="paragraf"><span class="char-style-override-1">Şarap içmeye bak. Dünyanın sonunu gören, gamdan silkinip kurtuldu, ağır kadehi eline aldı.</span></p>
				<p class="paragraf"><span class="char-style-override-1">Gül yaprağına şakayıkın kanıyla şöyle yazmışlar: Pişkin adam, erguvan gibi şaraba düşer.</span></p>
				<p class="paragraf"><span class="char-style-override-1">Hafız, senin şiirinden letafet suyu damlamakta, haset eden nasıl olur da bir söz söyleyebilir?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Husnet be ittifak-ı melahat cihan girift </span></p>
				<p class="paragraf"><span class="char-style-override-2">Ari be ittifak cihan mitevan girift</span></p>
				<p class="arabaslik-sol-kucuk" id="toc_marker-2-3-46" xml:lang="en-GB">LXI</p>
				<p class="paragraf"/>
				<p class="paragraf">Ey sabah hüthütü, seni Seba’ya gönderiyorum. Bir bak, gör... nereden nereye yolluyorum.</p>
				<p class="paragraf">Senin gibi bir kuş tozlu, topraklı gam yurdunda kalırsa yazık. Seni buradan vefa yurduna gönderiyorum.</p>
				<p class="paragraf">Aşk yolunda yakınlık, uzaklık konağı yoktur. Seni apaşikâr görmekte, sana dualar, senalar yollamakta;</p>
				<p class="paragraf">Her sabah, seher rüzgârıyla, her akşam da şimal rüzgârıyla bir hayır dua kafilesi göndermekteyim.</p>
				<p class="paragraf">Gam askeri, gönül yuvasını yakıp yıkmasın diye aziz canımı azık olarak yolluyorum.</p>
				<p class="paragraf">* Ey nazardan gaip sevgili, daima gönlümdesin; sana dua etmekte, selamlar yollamaktayım.</p>
				<p class="paragraf">* Yüzüne bak da Tanrı sanatını seyret diye Tanrı’yı gösteren kalp aynasını gönderiyorum.</p>
				<p class="paragraf"><span class="char-style-override-1">* Çalgıcılar sana iştiyakımı bildirsinler diye şiirler düzüp, gazeller koşup sazla, nağmeyle yolluyorum.</span></p>
				<p class="paragraf"><span class="char-style-override-1">Gel ey saki, gayb hatifi beni müjdeledi de dedi ki: Sabret, sana deva göndermekteyim.</span></p>
				<p class="paragraf"><span class="char-style-override-1">Hafız, meclisimizin nağmesi, seni hayırla anmadan ibarettir. Sen de acele et, gel... sana at ve kaftan yolluyorum.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ey hudhud-i saba be Seba mifurustemet </span></p>
				<p class="paragraf"><span class="char-style-override-2">Binger ki ez kuca be kuca mifurustemet</span></p>
				<p class="arabaslik-sol-kucuk" id="toc_marker-2-3-47" xml:lang="en-GB">LXII</p>
				<p class="paragraf"/>
				<p class="paragraf">Kana susamış terütaze lal, sevgilimin dudağıdır; onu görmek için can vermek de benim işim.</p>
				<p class="paragraf">Onun gönül kapısını görüp de halimi inkâr eden, o kara gözlerden, o uzun kirpiklerden utansın!</p>
				<p class="paragraf">Kervanbaşı, pılı pırtımı mahalle kapısından dışarı çıkarma. O mahalle sevgilimin konağı olan bir ana cadde, dışarıda ne işim var benim?</p>
				<p class="paragraf">Talihime kulum doğrusu... bu vefa kıtlığında o esmer güzelin aşkı, beni satın aldı, ateşlere yandım!</p>
				<p class="paragraf">Gülün güzel kokulu tablasıyla amber kokuları saçan zülfü, benim güzel kokular saçan sevgilimin kokusunun pek az bir feyzinden ibaret.</p>
				<p class="paragraf">Bahçıvan, beni yel gibi kapından sürme. Senin yetiştirdiğin gül bahçesinin suyu, benim gül renkli gözyaşlarımdır.</p>
				<p class="paragraf">Sevgilinin, hasta gönlümün doktoru olan nergis gözleri, dudağından bal ve gül şerbeti içmemi emretti.</p>
				<p class="paragraf">Gazel vadisinde Hafız’a nükte öğreten, sözde misli olmayan o tatlı sözlü dilberin yadıdır.</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">La’l-i sirab be hun teşne leb-i yar-ı menest </span></p>
				<p class="paragraf"><span class="char-style-override-2">Vez pey-i diden-i o daden-i can kar-ı menest</span></p>
				<p class="arabaslik-sol-kucuk" id="toc_marker-2-3-48" xml:lang="en-GB">LXIII</p>
				<p class="paragraf"/>
				<p class="paragraf"><span class="char-style-override-1">Nice demlerdir, güzellerin sevdası dinimdir. Nice demlerdir bu sevdanın derdi, gamlı gönlümün neşesidir.</span></p>
				<p class="paragraf"><span class="char-style-override-1">Lalini görmek için canı görebilen bir göz lazım. Benim cihanı gören gözüm ise bu mertebeye erişemez.</span></p>
				<p class="paragraf"><span class="char-style-override-1">Bana dost ol ki, felek ancak senin Ay gibi yüzünle benim Pervin gibi yaşlarımdan bezenir.</span></p>
				<p class="paragraf"><span class="char-style-override-1">Aşkın, bana söz söylemeyi öğrettiği andan itibaren halk beni övmeyi, beğenmeyi vird edindi.</span></p>
				<p class="paragraf"><span class="char-style-override-1">Yarabbi, bana yokluk devletini ihsan et. Çünkü yüceliğimin sebebi, ancak budur.</span></p>
				<p class="paragraf"><span class="char-style-override-1">Şahneyle arkadaşlık eden vaize de ki, ululuk satmasın. Çünkü benim hor gönlüm, sultan konağı!</span></p>
				<p class="paragraf"><span class="char-style-override-1">* Yarabbi, bu maksat Kâbesini kim seyrediyor ki, yolundaki dikenler bile benim gülüm, nesrinim...</span></p>
				<p class="paragraf"><span class="char-style-override-1">Hafız, gayrı Perviz hikâyesini söyleme. Çünkü onun dudağı, benim Şirin Husrevimin içtiği şarabın ancak bir yudumunu içmekte; Perviz ancak sevgilimin artığıyla feyizlenmekte.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ruzgarist ki sevda-yı butan din-i menest </span></p>
				<p class="paragraf"><span class="char-style-override-2">Gam-ı in kar neşat-ı dil-i gamgin-i menest</span></p>
				<p class="arabaslik-sol-kucuk" id="toc_marker-2-3-49" xml:lang="en-GB">LXIV</p>
				<p class="paragraf"/>
				<p class="paragraf"><span class="char-style-override-1">Yarabbi, bu gönül aydınlatan çerağ, kimin köşkünün çerağı? Canımızı yaktı, yandırdı; bir sorun, kimin sevgilisi bu?</span></p>
				<p class="paragraf"><span class="char-style-override-1">Şimdi benim gönlümü yıkmakta, dinimi harap etmekte... acaba kimin koynunda yatıyor, kiminle kol boyun uyuyor, kimi mamur ediyor?</span></p>
				<p class="paragraf"><span class="char-style-override-1">Dudağının şarabı dudağımdan uzak olmayasıca, acaba kimin hayat şarabı, kiminle kadeh tokuşturmada?</span></p>
				<p class="paragraf"><span class="char-style-override-1">Allah aşkına bir sorun; kimin pervanesi, ziyası âleme saadetler veren o şem ile sohbet devletine kim erişmiş, kim bu devlete kavuşmuş?</span></p>
				<p class="paragraf"><span class="char-style-override-1">Herkes onu teshir için bir çeşit afsunla meşgul. Fakat onun nazik gönlü kimin efsanesine mail? Bilinmedi gitti!</span></p>
				<p class="paragraf"><span class="char-style-override-1">Yarabbi, o padişahlara benzer ay yüzlü, Zühre alınlı güzel kimin incisi, kime ait?</span></p>
				<p class="paragraf"><span class="char-style-override-1">Dedim ki: Hafız’ın divane gönlü sensiz ne yapacak, ne hale gelecek? Ah! Dudak altından güldü de dedi ki: Ben bilmem, kimin divanesi o?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ya Rab in şem’-i dil-efruz zi kaşane-i kist</span></p>
				<p class="paragraf"><span class="char-style-override-2">Can-ı ma suht bipursid ki canane-i kist</span></p>
				<p class="arabaslik-sol-kucuk" id="toc_marker-2-3-50" xml:lang="en-GB">LXV</p>
				<p class="paragraf"/>
				<p class="paragraf"><span class="char-style-override-1">Yüzünü kimse görmedi, binlerce gözcün var. Henüz konca halindesin, açılmadın, yüzlerce bülbülün var!</span></p>
				<p class="paragraf"><span class="char-style-override-1">** Dilerim, kimse senden ayrı düşmesin... ben, senden ayrı düştüm, ama umuyorum ki, pek yakında vuslatına kavuşacağım.</span></p>
				<p class="paragraf"><span class="char-style-override-1">Civarına geldiysem şaşılacak ne var? O diyarda benim gibi binlerce garip mevcut.</span></p>
				<p class="paragraf"><span class="char-style-override-1">Kim âşık oldu da sevgili onun haline bakmadı, onu görüp gözetmedi? Hocam, dert yok... yoksa doktor meydanda.</span></p>
				<p class="paragraf"><span class="char-style-override-1">Bir yerde ibadet yurdunu bezediler mi, elbette orada rahip manastırındaki nakusun sesi de duyulur, salibin şöhreti de.</span></p>
				<p class="paragraf"><span class="char-style-override-1">Hafız’ın bu derece feryadı boş yere değil herhalde. Mutlaka duyulmamış bir efsane, şaşılacak bir iş oldu!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ruy-ı tu keş nedid-u hezaran rakib hest </span></p>
				<p class="paragraf"><span class="char-style-override-2">Der gonce-i henuz-u şedet ‘endelib best</span></p>
				<p class="arabaslik-sol-kucuk" id="toc_marker-2-3-51" xml:lang="en-GB">LXVI</p>
				<p class="paragraf"/>
				<p class="paragraf"><span class="char-style-override-1">Yüzünün ziyasından aydınlanmayan bir göz, bir görüş yok. Kapının toprağını, gözüne minnetle çekmeyen bir göz olsun... imkânı mı var?</span></p>
				<p class="paragraf"><span class="char-style-override-1">Nazar ehli, yüzüne bakmada... doğru, fakat bir baş olsun da onda senin zülfünün havası olmasın... buna imkân yok.</span></p>
				<p class="paragraf"><span class="char-style-override-1">Sırrını gizleyemeyen gözyaşlarım kanlarla bulanık akarsa, şaşılacak şey mi? Sırrını faş edenin utanmaması, yaptığına nadim olmaması mümkün mü?</span></p>
				<p class="paragraf"><span class="char-style-override-1">* Rüzgârdan eteğine bir toz konmasın diye geçeceği hiçbir yol yok ki, gözyaşlarımın seliyle sulanmasın!</span></p>
				<p class="paragraf"><span class="char-style-override-1">Zülfünün gecesinden her yerde dem vurmasın diye, hiçbir sabah yok ki, seher yeliyle konuşup çekişmeyeyim.</span></p>
				<p class="paragraf"><span class="char-style-override-1">Ben talihimden incinmekteyim... yoksa zaten senin civarından muradına erişen kişi yok!</span></p>
				<p class="paragraf"><span class="char-style-override-1">Ey ballar, şekerler kaynağı, âlemde bir şeker yok ki, tatlı dudağından utanmasın; suya, tere gark olup erimesin!</span></p>
				<p class="paragraf"><span class="char-style-override-1">* Sırrın açığa vurulması doğru değil... yoksa rintler meclisinde duyulmayan bir şey mi var?</span></p>
				<p class="paragraf"><span class="char-style-override-1">* Aslan bile senin aşk yolunda tilkileşir. Ah bu yoldan... hiçbir tehlike tasavvur edilemez ki, bu yolda bulunmasın!</span></p>
				<p class="paragraf"><span class="char-style-override-1">* Gözyaşlarım, kapının toprağına akmakta... o yüzden sana minnettar. Fakat hiçbir kapı toprağı yok ki, orayı suladığı için gözyaşlarıma yüzlerce defa minnettar olmasın!</span></p>
				<p class="paragraf"><span class="char-style-override-1">* Varlıktan şu kadar bir ad, san var ki, var denmekte... yoksa zayıflıktan bir eseri bile yok mu, yok.</span></p>
				<p class="paragraf"><span class="char-style-override-1">Baştan başa vücudunda hiçbir hüner yoktur ki olmasın. Yalnız cefacı sevgili, şu kadarcık bir şey var: Hafız senden razı değil.</span></p>
				<p class="paragraf"><span class="char-style-override-2">Ruşen ez pertev-i ruyet nazari nist ki nist </span></p>
				<p class="paragraf"><span class="char-style-override-2">Minnet-i hak-i deret ber basari nist ki nist</span></p>
				<p class="arabaslik-sol-kucuk" id="toc_marker-2-3-52" xml:lang="en-GB">LXVII</p>
				<p class="paragraf"/>
				<p class="paragraf"><span class="char-style-override-1">Ey Saki, bayram geldi, bayramın kutlu olsun... ettiğin vaatler hatırından çıkmasın. </span></p>
				<p class="paragraf"><span class="char-style-override-1">Hayretteyim, bu ayrılık günlerinde dostlardan nasıl vazgeçtin? Gönlün bunu kabul etti ha!</span></p>
				<p class="paragraf"><span class="char-style-override-1">Saki, bizden asma kızına selam götür ve de ki: Artık meydana çık, gayret ve himmetimiz seni artık azat etti!</span></p>
				<p class="paragraf"><span class="char-style-override-1">Meclistekilerin neşesi senin kademinle, senin gelişinle. Seni neşeli görmek istemeyen gönül, gam yurdu olsun.</span></p>
				<p class="paragraf"><span class="char-style-override-1">Şükrolsun Tanrı’ya... yasemin, selvi, gül ve şimşad bahçen, bu güzün yağmasına uğramadı.</span></p>
				<p class="paragraf"><span class="char-style-override-1">Kem göz değmesin, o ünlü talihine, o doğuştan olma devletine. Seni o perişanlıktan yine kurtardı.</span></p>
				<p class="paragraf"><span class="char-style-override-1">Hafız, bu Nuh gemisinin devletini, bu büyük şarap kadehini elden bırakma. Yoksa hadiseler tufanı, varlığının kökünü bile siler süpürür.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Sakiya ameden-i ‘iyd mubarek badet </span></p>
				<p class="paragraf"><span class="char-style-override-2">Van meva’id-ki kerdi nereved ez yadet</span></p>
				<p class="paragraf"/>
				<p class="arabaslik-sol-kucuk" id="toc_marker-2-3-53" xml:lang="en-GB">LXVIII</p>
				<p class="paragraf"/>
				<p class="paragraf"><span class="char-style-override-1">Aşk yolu, bir yoldur ki; ne ucu var, ne kıyısı. O yolda can vermeden başka hiçbir çare bulunmaz.</span></p>
				<p class="paragraf"><span class="char-style-override-1">Aşka ne zaman gönül verirsen, o zamanın hoş bir andır. Hayır işte istihareye hiç hacet yok.</span></p>
				<p class="paragraf"><span class="char-style-override-1">Rintlik yolunu fırsat bil. Bu yol, definenin bulunduğu yer gibi herkese aşikâr değildir.</span></p>
				<p class="paragraf"><span class="char-style-override-1">Bizi, akıl bunu men etmekte diye korkutma, şarap getir. Çünkü akıl dediğin o şahnenin, bizim vilayetimizde hiçbir işi yok;</span></p>
				<p class="paragraf"><span class="char-style-override-1">Hilal gibi olan sevgili, temiz ve aydın bir gözle görülebilir. Her göz, o ay parçasının cilvegâhı olamaz.</span></p>
				<p class="paragraf"><span class="char-style-override-1">Bizi kim öldürüyor? Gözünden sor. Sevgili, ne talihin bir suçu var, ne yıldızın!</span></p>
				<p class="paragraf"><span class="char-style-override-1">Hafız’ın ağlaması, sana hiçbir suretle tesir etmedi gitti. Hayretteyim o gönüle; katılıkta hiç de mermerden aşağı değil.</span></p>
				<p class="paragraf"/>
				<p class="paragraf"><span class="char-style-override-2">Rahist rah-ı ‘ışk ki hiçeş kenare nist </span></p>
				<p class="paragraf"><span class="char-style-override-2">Anca cuz an ki can bisiparend çare nist</span></p>
				<p class="arabaslik-sol-kucuk" id="toc_marker-2-3-54" xml:lang="en-GB">LXIX</p>
				<p class="paragraf"/>
				<p class="paragraf">Sana gönül ahvalini söylemek hevesindeyim, senden gönül haberini duymak isteğine düştüm.</p>
				<p class="paragraf">Ham tamaha bak ki, etrafa yayılmış hikâyeyi rakiplerden gizlemek niyetindeyim.</p>
				<p class="paragraf">Böyle bir aziz ve şerefli kadir gecesi, sabaha kadar seninle beraber uyumak istiyorum.</p>
				<p class="paragraf">Eyvah, böyle nazik bir inciyi kapkaranlık gecede delmek, böyle bir şiiri gece yarısı söylemek hevesine kapıldım!</p>
				<p class="paragraf"><span class="char-style-override-1">Ey sabah rüzgârı, bu gece bana yardım et. Çünkü seher çağı açılmak, neşelenmek niyetindeyim.</span></p>
				<p class="paragraf"><span class="char-style-override-1">Yüceltmek için yolunun toprağını kirpiklerimin ucuyla süpürmek isterim.</span></p>
				<p class="paragraf"><span class="char-style-override-1">İddiaların rağmına Hafız gibi rintçe şiirler söylemek hevesindeyim.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hal-i dil ba tu guftenem hevesest </span></p>
				<p class="paragraf"><span class="char-style-override-2">Haber-i dil şunuftemen hevesest</span></p>
				<p class="arabaslik-sol-kucuk" id="toc_marker-2-3-55" xml:lang="en-GB">LXX</p>
				<p class="paragraf"/>
				<p class="paragraf">Zülfün, binlerce gönlü bir tek kılla bağladı. Binlerce çareye başvurmanın yolunu dört yandan da kesti.</p>
				<p class="paragraf">Âşıklar ondan esip gelen rüzgâra can versinler diye nafesini açtı, zülfünü çözdü. Fakat istek kapısını bağladı, kimseye koklatmadı bile.</p>
				<p class="paragraf">Sevgilim yeniay gibi kaşını gösterdi, cemalini arz etti de sonra yine yüzünü örttü, gizlendi. O yüzden çıldırdım işte.</p>
				<p class="paragraf">Saki, nice hilelerle kadehe şarap döktü, nice sanatlarla kadehi doldurdu. Şarap kabındaki nakışlara bak, kadehteki nakışlar bunlar!</p>
				<p class="paragraf">Yarabbi, sürahi ne fenalık etti de küpün kanı kulkul nağmeleriyle boğazında düğümlenip kaldı.</p>
				<p class="paragraf">Çalgıcı ne perde düzdü, nasıl bir nağmeye başladı da vecd ve hal ehli, sema perdesindeyken hayhuyu bıraktı. Onu dinlemeye koyuldu.</p>
				<p class="paragraf">Hafız, kim aşka düşmeden vuslat dilediyse, gönül Kâbesini tavaf etmeye abdestsiz ihram bağlandı demektir.</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Zulfet hezar dil be yeki tar-ı mu bibest </span></p>
				<p class="paragraf"><span class="char-style-override-2">Rah-ı hezar çareger ez çar su bibest</span></p>
				<p class="arabaslik-sol-kucuk" id="toc_marker-2-3-56" xml:lang="en-GB">LXXI</p>
				<p class="paragraf"/>
				<p class="paragraf"><span class="char-style-override-1">Ay yüzlü sevgili bu hafta şehirden gitti. Fakat bu birkaç gün, gözüme bir yıl gibi görünmekte. Ayrılık ne müşkül bir iştir, sen ne bilirsin?</span></p>
				<p class="paragraf"><span class="char-style-override-1">Gözbebeği, sevgilinin yüzünün letafetinden yüzünde kendi aksini gördü de misk renginde bir ben sandı. </span></p>
				<p class="paragraf"><span class="char-style-override-1">Şeker gibi dudağından hâlâ ana sütü damlamakta. Öyle olduğu halde işvede her kirpiği bir kan içici katil. </span></p>
				<p class="paragraf"><span class="char-style-override-1">Ey bütün şehirde kerem hususunda parmakla gösterilen sevgili, yazık... gariplere kerem etmede bu ne acayip ihmaldir.</span></p>
				<p class="paragraf"><span class="char-style-override-1">Bundan böyle artık cevher-i ferdin varlığında hiç şüphem kalmadı, ağzın buna aydın bir delil.</span></p>
				<p class="paragraf"><span class="char-style-override-1">Bize uğrayacağını müjdelediler... Bu, bizim için kutlu bir fal; bu hayırlı niyetten vazgeçme!</span></p>
				<p class="paragraf"><span class="char-style-override-1">Hasta Hafız’ın vücudu, feryattan kamış kaleminin içindeki kıla döndü, senin ayrılık dağını hangi gücüyle, hangi kuvvetiyle çekecek?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Mahem in hefte şud ez şehr-u be çeşmem salist</span></p>
				<p class="paragraf"><span class="char-style-override-2">Hal-i hicran tu çi dani ki çi muşkil halist</span></p>
				<p class="arabaslik-sol-kucuk" id="toc_marker-2-3-57" xml:lang="en-GB">LXXII</p>
				<p class="paragraf"/>
				<p class="paragraf"><span class="char-style-override-1">Sabah çağı bülbül yeni açılmış güle, az nazlan, bu bağda senin gibi nice güller açtı, dedi. </span></p>
				<p class="paragraf"><span class="char-style-override-1">Gül gülüp, doğru sözden incinmeyiz, ama hiçbir âşık da sevgiliye ağır söz söylememiştir diye cevap verdi.</span></p>
				<p class="paragraf"><span class="char-style-override-1">O murassa kadehten lal renkli şarap içmeye niyetin varsa, kirpiklerinin ucuyla bir hayli inciler delmelisin.</span></p>
				<p class="paragraf"><span class="char-style-override-1">Meyhane kapısı topraklarını yanaklarıyla süpürmeyen kişinin burnuna ebediyen muhabbet kokusu erişmez.</span></p>
				<p class="paragraf"><span class="char-style-override-1">Dün gece İrem gülistanında havanın letafetiyle seher rüzgârı esmiş, sümbülün zülfü perişan bir hale gelmişti.</span></p>
				<p class="paragraf"><span class="char-style-override-1">Dedim ki: Ey Cem’in makamı, cihanı gösteren kadehin nerde kaldı? Eyvah, o uyanık devlet uyudu, o devir gelip geçti, diye cevap verdi.</span></p>
				<p class="paragraf"><span class="char-style-override-1">Ağza gelen, söylenebilen söz aşk sözü olmaz. Saki, şarap sun ve bu dedikoduyu kısa kes.</span></p>
				<p class="paragraf"><span class="char-style-override-1">Hafız’ın gözyaşı, aklı da denizlere gark etti, sabrı da. Ne yapsın? Aşk gamının hararetini gizleyemedi.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Subh-dem murg-ı çemen ba gul-i nov haste guft </span></p>
				<p class="paragraf"><span class="char-style-override-2">Naz kem kun ki derin bag besi çun tu şukuft</span></p>
				<p class="arabaslik-sol-kucuk" id="toc_marker-2-3-58" xml:lang="en-GB">LXXIII</p>
				<p class="paragraf"/>
				<p class="paragraf"><span class="char-style-override-1">Sevgilinin eşiğinden lütuf ve inayet ummaktayım. Bir suç işledim, ama ümidim onun affında.</span></p>
				<p class="paragraf"><span class="char-style-override-1">Bilirim ki, suçumdan geçer. Peri gibi güzel, ama melek huyludur.</span></p>
				<p class="paragraf"><span class="char-style-override-1">Öyle bir ağladım ki, kim geçti de gözyaşlarımın akmakta olduğunu gördüyse, bu ne ırmaktır dedi.</span></p>
				<p class="paragraf"><span class="char-style-override-1">O ağız o kadar, adeta yok denecek kadar küçüktür ki, bir nişanesini bile bulamıyorum. O bel o kadar incedir ki, adeta bir kıl. Fakat ne çeşit kıl? Onu bilemiyoruz.</span></p>
				<p class="paragraf"><span class="char-style-override-1">Şaşıyorum doğrusu, gözümün işi gücü her an yıkanmak olduğu halde hayalin nasıl oldu da gözümden gitmedi?</span></p>
				<p class="paragraf"><span class="char-style-override-1">Saçın gönlü sebepsiz, bahanesiz çekip gitmekte. Zaten senin gönülleri çeken zülfünden sebep sormak, bahane aramak kimin haddine düşmüş?</span></p>
				<p class="paragraf"><span class="char-style-override-1">Nice zaman önce zülfünden bir kokudur duydum, hâlâ burnumdaki koku, o koku.</span></p>
				<p class="paragraf"><span class="char-style-override-1">Hafız, perişan halin kötü, ama sevgilinin zülfünün kokusuyla perişan oluşun iyi.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Darem umid-i atıfeti ez cenab-ı dost </span></p>
				<p class="paragraf"><span class="char-style-override-2">Kerdem cinayeti vu umidem be afv-i ost</span></p>
				<p class="Basic-Paragraph" xml:lang="en-GB"/>
				<p class="arabaslik-sol-kucuk" id="toc_marker-2-3-59" xml:lang="en-GB">LXXIV</p>
				<p class="paragraf"/>
				<p class="paragraf"><span class="char-style-override-1">Ey sabah yeli, sevgilinin ülkesine uğrarsan, onun amberler kokan saçlarından bana bir koku getir.</span></p>
				<p class="paragraf"><span class="char-style-override-1">Sevgilinin canına ant olsun, bana ondan bir haber getirirsen, şükrane olarak sana canımı saçarım.</span></p>
				<p class="paragraf"><span class="char-style-override-1">Tapısında sana yük olmazsa eğer, lütfet, kapısından bu iki göze bir avuç toz getir!</span></p>
				<p class="paragraf"><span class="char-style-override-1">Benim gibi yoksul birisi, onun vuslatını umsun, dilesin ha! Heyhat... ben olsa olsa, sevgilinin hayalini rüyamda görebilirim belki!</span></p>
				<p class="paragraf"><span class="char-style-override-1">Çam kozalığına benzeyen kalbim sevgilinin çam gibi uzun boyunun hasretiyle söğüt gibi titreyip durmakta.</span></p>
				<p class="paragraf"><span class="char-style-override-1">Sevgili, bizi hiçbir pula almasa bile, biz onun başındaki bir tek kılı iki cihana da satmaz, iki âleme de değişmeyiz.</span></p>
				<p class="paragraf"><span class="char-style-override-1">Gönlü gam bağından kurtulursa, ne var ki? Güzel sesli Hafız, sevgilinin kulu kölesi!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Saba eger guzeri uftedet bekişver-i dost </span></p>
				<p class="paragraf"><span class="char-style-override-2">Biyar nefhai ez giysuy-i mu anber-i dost</span></p>
				<p class="arabaslik-sol-kucuk" id="toc_marker-2-3-60" xml:lang="en-GB">LXXV</p>
				<p class="paragraf"/>
				<p class="paragraf"><span class="char-style-override-1">O peri yüzlü güzel, elbisesine bürünüp bizden ayrıldı gitti. Acaba ne suç gördü de hata yolundan yürüdü ki?</span></p>
				<p class="paragraf"><span class="char-style-override-1">O âlemi gören göz, nazarımdan gideli gözden neler gitti? Kimsecikler bilmez.</span></p>
				<p class="paragraf"><span class="char-style-override-1">Dün gece ciğerimizin yanışından meydana gelen ve bağrımızdan gelip geçen duman, mumun bile başından geçmemiştir.</span></p>
				<p class="paragraf"><span class="char-style-override-1">Onsuz ve ondan uzaktayken anbean gözüme gelen gözyaşı seli, gözümden giden bela tufanı!</span></p>
				<p class="paragraf"><span class="char-style-override-1">Ayrılık derdi gelince yere yıkıldık, elden deva gidince dert içinde kaldık. </span></p>
				<p class="paragraf"><span class="char-style-override-1">Güzel, vuslata dua ile erişmenin imkânı var, dedi. Bir ömürdür bütün günüm dua etmekle geçti.</span></p>
				<p class="paragraf"><span class="char-style-override-1">Niye ihram bağlayayım? O kıble burada değil ki. Niçin say edeyim? Merve’nin Safa’sı gitti.</span></p>
				<p class="paragraf"><span class="char-style-override-1">Dün doktor beni gördü de tahassürle dedi ki: Heyhat, hastalığı şifa kanununu da aştı!</span></p>
				<p class="paragraf"><span class="char-style-override-1">Sevgili, Hafız yokluk yurdundan gitti denmeden, ne olur, hatırımı sormak üzere bir kerecik olsun gel!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">An turk-i peri çihre ki der zir-i kaba reft </span></p>
				<p class="paragraf"><span class="char-style-override-2">Aya çi hata did ki ez rah-ı hata reft</span></p>
				<p class="arabaslik-sol-kucuk" id="toc_marker-2-3-61" xml:lang="en-GB">LXXVI</p>
				<p class="paragraf"/>
				<p class="paragraf"><span class="char-style-override-1">Vaiz, bu ne feryat? Var git işine. Yoldan çıkan benim gönlüm, sana ne oldu ki?</span></p>
				<p class="paragraf"><span class="char-style-override-1">Mademki sevgilinin dudağı beni ney gibi muradıma eriştirmiyor, bütün âlemin nasihati kulağıma yel gibi gelir!</span></p>
				<p class="paragraf"><span class="char-style-override-1">Tanrı’nın yoktan yarattığı beli, tasavvuru müşkül, öyle bir ince mesele ki, hiçbir mahluk halledemedi gitti.</span></p>
				<p class="paragraf"><span class="char-style-override-1">Civarındaki yoksul, sekiz cennetten de müstağnidir. Aşkının tutsağı, iki cihandan da hürdür.</span></p>
				<p class="paragraf"><span class="char-style-override-1">Aşk sarhoşluğu beni harap etti; ama varlığımın esası, o haraplıktan mamur olmada.</span></p>
				<p class="paragraf"><span class="char-style-override-1">Gönül, sevgilinin zulmünden, cevrinden ağlayıp inleme. Sevgili, sana ancak bunu nasip etmiş, bunu vermiş!</span></p>
				<p class="paragraf"><span class="char-style-override-1">Yürü Hafız, masal söyleme, afsun okuyup üfürme. Hatırımda bu çeşit masallar, buna benzer afsunlar pek çok!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Birov be kar-ı hod ey va’iz in çi feryadest </span></p>
				<p class="paragraf"><span class="char-style-override-2">Mera futad dil ezreh tura çi uftadest</span></p>
				<p class="arabaslik-sol-kucuk" id="toc_marker-2-3-62" xml:lang="en-GB">LXXVII</p>
				<p class="paragraf"/>
				<p class="paragraf"><span class="char-style-override-1">Ey seher rüzgârı, sevgilinin istirahat ettiği yer, o âşık öldüren hileci ay yüzlünün konağı nerde?</span></p>
				<p class="paragraf"><span class="char-style-override-1">Karanlık gece, önde Eymen Vadisi’nin yolu... fakat Tur’da görünen ateş nerde, vuslat vadisi hani? </span></p>
				<p class="paragraf"><span class="char-style-override-1">Cihana kim geldiyse harap olmuş, bir haraplığa düşmüştür. Söyleyin, nerde harabatta bir akıllı?</span></p>
				<p class="paragraf"><span class="char-style-override-1">Beşaret ehli, işaretten anlayandır. Nice nükteler var, fakat hani bir esrara mahrem?</span></p>
				<p class="paragraf"><span class="char-style-override-1">Seninle her kılımızın binlerce işi var. Biz neredeyiz, işi gücü olmayıp bizi kınayan nerede?</span></p>
				<p class="paragraf"><span class="char-style-override-1">* Büklüm büklüm saçlarından bir sorun: Bu gama düşmüş, başı dönmüş gönül hangisine giriftar?</span></p>
				<p class="paragraf"><span class="char-style-override-1">Akıl divane oldu, o misk gibi siyah ve kokulu silsile nerde? Gönül bizden kaçıp bir bucağa gitti, sığındı; sevgilinin kaşı nerde? </span></p>
				<p class="paragraf"><span class="char-style-override-1">Saki, çalgıcı, şarap... hepsi hazır. Fakat işret, sevgili olmadıkça olmaz, nerde sevgili?</span></p>
				<p class="paragraf"><span class="char-style-override-1">Hafız, dünya yeşilliğinde güz rüzgârından incinme... makul düşün, dikensiz gül nerde ki?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ey nesim-i seher aramgeh-i yar kucast </span></p>
				<p class="paragraf"><span class="char-style-override-2">Menzil-i an meh-i ‘aşık-kuş-i ‘ayyar kucast</span></p>
				<p class="arabaslik-sol-kucuk" id="toc_marker-2-3-63" xml:lang="en-GB">LXXVIII</p>
				<p class="paragraf"/>
				<p class="paragraf">Misk gibi zülfünün elinden bir hata çıktıysa çıktı; kara beni bize bir cefa ettiyse etti.</p>
				<p class="paragraf"><span class="char-style-override-1">Aşk şimşeği bir yün hırka giyinen kişinin harmanını yaktıysa yaktı; muradına ermiş padişah, bir yoksula cevrettiyse etti.</span></p>
				<p class="paragraf"><span class="char-style-override-1">Bir gönül, sevgilinin bakışlarından bir yük yüklendiyse yüklendi, olup bitti. Canla canan arasında bir macera olduysa oldu, geçti.</span></p>
				<p class="paragraf"><span class="char-style-override-1">Söz getirip götürenlerden elemeler meydana geldi, ama arkadaşlar arasındaki bu yakışmaz iş geçti gitti, gayrı anılmaz bile! </span></p>
				<p class="paragraf"><span class="char-style-override-1">Tarikatta kırılmak yoktur, şarap sun... gördüğün her keder, bize aynı sefa gibi gelip geçti.</span></p>
				<p class="paragraf"><span class="char-style-override-1">** Gönül, âşıklıkta tahammül gerek, ayak dire. Bir elem olduysa oldu, bir hata yapıldıysa yapıldı.</span></p>
				<p class="paragraf"><span class="char-style-override-1">Vaize söyle: Hafız’ı, tekkeden çıkıp gitti diye ayıplamasın. Hür kişilerin ayakları bir yere bağlanmaz ki, gittiyse gitti.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ger zi dest-i zulf-i muşkinet batai reft reft </span></p>
				<p class="paragraf"><span class="char-style-override-2">Ver zi hindu-yı şuma ber ma cefai reft reft</span></p>
				<p class="arabaslik-sol-kucuk" id="toc_marker-2-3-64" xml:lang="en-GB">LXXIX</p>
				<p class="paragraf"/>
				<p class="paragraf"><span class="char-style-override-1">Lal dudağından bir şerbet içirmeden geçti gitti. Ay gibi yüzünü doya doya seyredemedik vesselam.</span></p>
				<p class="paragraf"><span class="char-style-override-1">Sanki bizim sohbetimizden adamakıllı sıkılmıştı. Yükünü bağladı, tozuna bile erişmedik, geçip gitti:</span></p>
				<p class="paragraf"><span class="char-style-override-1">Seferden vazgeçmesi için fatihayı, Hırz-ı Yemanî’yi, ihlas suresini okuyup üfledik, ama hiçbir tesiri olmadı, yürüdü gitti.</span></p>
				<p class="paragraf"><span class="char-style-override-1">Bizi; melamet civarından gitmem diye aldatırdı. Fakat gördün mü? Bu çeşit aldatışlara inandık, ama aldatıp gitti!</span></p>
				<p class="paragraf"><span class="char-style-override-1">Güzellik ve letafet çimenliğinde salınan bir fidan oldu. Fakat biz vuslatının gülistanında salınamadık, geçti gitti! </span></p>
				<p class="paragraf"><span class="char-style-override-1">Hafız gibi, “vah yazık, gitti de vedalaşamadık bile” diye bütün gece ağlayıp inledik.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Şerbeti ez leb-i la’leş biçeşidim-u bireft </span></p>
				<p class="paragraf"><span class="char-style-override-2">Ruy-ı meh-peyker-i o sir nedidim-u bireft</span></p>
				<p class="arabaslik-sol-kucuk" id="toc_marker-2-3-65" xml:lang="en-GB">LXXX</p>
				<p class="paragraf"/>
				<p class="paragraf"><span class="char-style-override-1">Ben sarhoşum, bu sarhoştan ibadet ve salaha ait ahd ü peyman isteğinde bulunma. Ben, daha Elest gününde sarhoşlukla meşhur oldum.</span></p>
				<p class="paragraf"><span class="char-style-override-1">Aşk çeşmesinden abdest alır almaz, her ne varsa, bütün varlığa dört tekbir getiriverdim!</span></p>
				<p class="paragraf"><span class="char-style-override-1">Şarap sun da seni kaza ve kaderden agâh edeyim. Kimin yüzüne âşık oldum, kimin kokusundan sarhoş... anlatayım.</span></p>
				<p class="paragraf"><span class="char-style-override-1">Ey şaraba tapan, aşk yolunda dağın beli karınca belinden daha ince, daha ehemmiyetsizdir; rahmet kapısından ümit kesme!</span></p>
				<p class="paragraf"><span class="char-style-override-1">Nazar değmesin, o mestane gözden başka hiçbir kimse bu gök kubbenin altında hoş ve rahat değil!</span></p>
				<p class="paragraf"><span class="char-style-override-1">Can, ağzına kurban olsun. Cihan yeşilliğini bezeyen, görünüş bağında bu koncadan daha güzel hiçbir şey yaratmadı.</span></p>
				<p class="paragraf"><span class="char-style-override-1">Hafız, aşk devletiyle bir Süleyman kesildi. Yani sevgili, vuslatına dair elinde ancak bir rüzgâr var!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Metaleb ta’at-u peyman-ı selah ez men-i mest </span></p>
				<p class="paragraf"><span class="char-style-override-2">Ki be peymane-keşi şohre şudem ruz-ı Elest</span></p>
				<p class="arabaslik-sol-kucuk" id="toc_marker-2-3-66" xml:lang="en-GB">LXXXI</p>
				<p class="paragraf"/>
				<p class="paragraf"><span class="char-style-override-1">Gözbebeklerim, yüzünden başka bir şeye bakmamakta... perişan gönlümüz, senden başkasını anmamakta.</span></p>
				<p class="paragraf"><span class="char-style-override-1">Gönül yarasının kanından bir an bile temiz olmamakla beraber, gözyaşlarım yine haremini tavaf etmek için ehramlara bürünmekte.</span></p>
				<p class="paragraf"><span class="char-style-override-1">Sidre kuşu, seni dilemek hevesiyle uçmuyorsa dilerim, vahşi kuş gibi tuzağa tutulsun, kafese girsin!</span></p>
				<p class="paragraf"><span class="char-style-override-1">Müflis âşıkın sana verdiği gönül kalpsa ayıplama. Ne yapsın, geçer akçesi yok ki!</span></p>
				<p class="paragraf"><span class="char-style-override-1">Kimin himmeti onu dilemekte noksan değilse, kim onu azmederek isterse, nihayet eli elbette o yüce selviye ulaşır.</span></p>
				<p class="paragraf"><span class="char-style-override-1">İsa’nın ruh bağışlamasını anmam bile. Çünkü can arttırmada dudağın kadar mahareti yok! </span></p>
				<p class="paragraf"><span class="char-style-override-1">Aşkının ateşini sarf etmekte, bir ah bile etmemekteyim. Böyle olduğu halde bana gönül yarasına sabretmiyor denebilir mi?</span></p>
				<p class="paragraf"><span class="char-style-override-1"> Daha zülfünün ucunu gördüğüm gün dedim ki: Bu silsilenin perişanlığına nihayet olamaz.</span></p>
				<p class="paragraf"><span class="char-style-override-1">Sana ulaşmak, yalnız Hafız’ın gönlünde olan bir şey değil. Hatırında bu istek olmayan kim vardır?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Merdum-i dide-i ma cuz be ruhet nazır nist </span></p>
				<p class="paragraf"><span class="char-style-override-2">Dil-i ser-geşte-i ma gayr-i tura zakir nist</span></p>
				<p class="arabaslik-sol-kucuk" id="toc_marker-2-3-67" xml:lang="en-GB">LXXXII</p>
				<p class="paragraf">Güneş gibi olan yüzün gizlendi, günümün aydınlığı bitti. Ömrümden kalan ancak kapkaranlık bir gece!</p>
				<p class="paragraf">Ayrılığının çaresi ancak sabır. Fakat takatim kalmadı, nasıl sabredeyim?</p>
				<p class="paragraf"><span class="char-style-override-1">Seninle vedalaşırken o kadar ağladım ki, gözünden ırak olsun, gözümde nur kalmadı.</span></p>
				<p class="paragraf"><span class="char-style-override-1">Hayalin gözümden hem gider, hem de “yazıklar olsun... böyle bir bucak harap oldu” derdi.</span></p>
				<p class="paragraf"><span class="char-style-override-1">Vuslatın başımdan eceli uzaklaştırdı. Fakat ayrılığının devleti sayesinde şimdi o uzaklaştırma geçti, ecelim gelip çattı artık!</span></p>
				<p class="paragraf"><span class="char-style-override-1">Rakibin “başın sağ olsun, senden ayrı olan o hasta öldü” diyeceği an yaklaştı.</span></p>
				<p class="paragraf"><span class="char-style-override-1">** Bundan böyle sevgili, zahmet edip gelse bile ne faydası var ki? Hasta bedenden can çıkmak üzere, yaşamama imkân yok!</span></p>
				<p class="paragraf"><span class="char-style-override-1">Firakından gözlerimin yaşı akıp gidiyorsa, de ki: Ciğer kanını da dökmek gerek!</span></p>
				<p class="paragraf"><span class="char-style-override-1">Hafız gamdan, gussadan ağlayıp duruyor, güldüğü hiç yok. Yaslıda düğün dernek düşüncesi kalmaz ki.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Bi mihr-i ruhet ruz-ı mera nur nemandest </span></p>
				<p class="paragraf"><span class="char-style-override-2">Vez ö’mr-i mera cuz şeb-i deycur nemandest</span></p>
				<p class="arabaslik-sol-kucuk" id="toc_marker-2-3-68" xml:lang="en-GB">LXXXIII</p>
				<p class="paragraf"/>
				<p class="paragraf">Zülfün rüzgârın eline düşünce sevdalı gönül hasetinden, kederinden iki parça oldu.</p>
				<p class="paragraf">Sihirbaz gözün sihrin ta kendisi, sihre ait ne varsa onda yazılı. Yalnız şu var ki, bu muskanın kendisi de hasta!</p>
				<p class="paragraf">Zülfünün büklümündeki o kara ben nedir, bilir misin? Cim harfinin çanağına düşen mürekkep noktası!</p>
				<p class="paragraf">Cennet gibi yanağında misk gibi siyah ve güzel kokulu zülfün nedir? Cennet bahçesindeki tavus!</p>
				<p class="paragraf"><span class="char-style-override-1">Ey canımın munisi sevgili, yüzünü görmek hevesine düşen gönlüm, yolda bulunan ve rüzgârın eline düşmüş olan bir avuç tozdan, topraktan ibaret!</span></p>
				<p class="paragraf"><span class="char-style-override-1">Bu toprak beden, civarına öyle bir düşüş düşmüş ki, toz gibi kalkıp savrulmasına imkân yok!</span></p>
				<p class="paragraf"><span class="char-style-override-1">Ey İsa nefesli canan, vücuduma vuran selvi boyunun gölgesi, adeta çürümüş kemiklere düşen bir ruhun aksi!</span></p>
				<p class="paragraf"><span class="char-style-override-1">Durağı ancak Kâbe olan zahidi gördüm: O bile dudağının zikriyle meyhane kapısında mukim olmuş!</span></p>
				<p class="paragraf"><span class="char-style-override-1">Aziz dost, sevginde kendini kaybetmiş Hafız’ın derdinle bağdaşmağı dünden, bugünden değil, ezeli bir ahit!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ta ser-i zulf-i tu der dest-i nesim uftadest </span></p>
				<p class="paragraf"><span class="char-style-override-2">Dil-i sevda-zede ez gussa du nim uftadest</span></p>
				<p class="arabaslik-sol-kucuk" id="toc_marker-2-3-69" xml:lang="en-GB">LXXXIV</p>
				<p class="paragraf"/>
				<p class="paragraf"><span>Gönül, kendi kendisini zülfünün tuzağına müptela kıldı, onu gamzenle öldür... layığı bu! </span></p>
				<p class="paragraf"><span>Gönlümüzü ele almak, muradımızı vermek elinden geliyorsa durma, lütfet... çünkü tam yerinde bir hayırdır doğrusu.</span></p>
				<p class="paragraf"><span>Gülün güzelliği Çin ve Çigil diyarındaki miske muhtaç değildir. Nefesi kendi kaftanının iliğinden hasıl olur.</span></p>
				<p class="paragraf"><span>Ey tatlı dilli sevgilim, canına ant olsun, karanlık gecelerde mum gibi yanıp yakılmadaki maksadım kendimi yok etmektir.</span></p>
				<p class="paragraf"><span>Ey bülbül, sana gülün işvesini, tabiatını söyledim ya... bırak bu aşkı; çünkü o gülümseyen gül, ancak kendisini beğenir, kendi fikrine uyar.</span></p>
				<p class="paragraf"><span>Âlemin mürüvvetsiz devletlilerine başvurma, onların kapılarına varma. Afiyet hazinen yine kendi evinde, yine kendi yurdundadır.</span></p>
				<p class="paragraf"><span class="char-style-override-1">Hafız yandı, bitti diye, sevgiliye karşı beslediği aşk şartını bozmadı. Hâlâ ahdinde duruyor, hâlâ vefakâr!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Be dam-ı zulf-i tu dil mubtela-yı hiştenest </span></p>
				<p class="paragraf"><span class="char-style-override-2">Bikuş be gamze ki ineş seza-yi hiştenest</span></p>
				<p class="arabaslik-sol-kucuk" id="toc_marker-2-3-70" xml:lang="en-GB">LXXXV</p>
				<p class="paragraf"/>
				<p class="paragraf"><span class="char-style-override-1">Göğsüm sevgilinin derdiyle gönül ateşine yandı. Bu gönül yurdunda öyle bir ateş vardı ki, göğüs kâşanesini yaktı, yandırdı.</span></p>
				<p class="paragraf"><span class="char-style-override-1">Tenim, sevgilinin ayrılığıyla eridi. Canım sevgilinin yüzünün güneşiyle yandı.</span></p>
				<p class="paragraf"><span class="char-style-override-1">Peri yüzlü güzel, kim senin zincire benzeyen zülfünü gördüyse, sevdalı gönlü bu divaneye sızladı, yandı.</span></p>
				<p class="paragraf"><span class="char-style-override-1">Beni tanıyanların gönülleri yanarsa, tanıdıklarım bana acırlarsa, şaşılacak bir şey mi? Ben kendimden geçtim mi, tanımayanların bile gönülleri yanıyor!</span></p>
				<p class="paragraf"><span class="char-style-override-1">Zahitlik hırkamı harabat suyu alıp götürdü. Akıl evini de meyhane ateşi silip süpürdü!</span></p>
				<p class="paragraf"><span class="char-style-override-1">** Gönlüm, ettiğim tövbeyi kadeh gibi kırıverdi; ciğerim de şarapsız, kadehsiz kaldı da şarap gibi yanıp yakıldı!</span></p>
				<p class="paragraf"><span class="char-style-override-1">Macerayı kısa kes, tekrar gel ki, gözbebeğim gömleğini başından çıkardı, şükrane olarak ateşe yaktı, sulh etti. Sen de geçmişi bırak artık!</span></p>
				<p class="paragraf"><span class="char-style-override-1">* Gönül yanışına bak ki, gözyaşımdaki fazla hararetten mum bile dün gece bana acıdı da pervane gibi yanıp yakıldı.</span></p>
				<p class="paragraf"><span class="char-style-override-1">Hafız, masalı bırak, bir zaman da şarap iç. Çünkü bütün gece uyumadık, mum da efsanelerle yandı durdu.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Sineem zateş-i dil der gam-ı canane bisuht </span></p>
				<p class="paragraf"><span class="char-style-override-2">Ateşi bud derin hane ki kaşane bisuht</span></p>
				<p class="arabaslik-sol-kucuk" id="toc_marker-2-3-71" xml:lang="en-GB">LXXXVI</p>
				<p class="paragraf"/>
				<p class="paragraf"><span class="char-style-override-1">Zahire tapan zahit, bizim halimizi bilmez. Onun için hakkımızda ne derse desin, hoş görürüz. </span></p>
				<p class="paragraf"><span class="char-style-override-1">Tarikatta salike ne zuhur ederse, hayır odur. Gönül, doğru yolda kimse azıtmamıştır.</span></p>
				<p class="paragraf"><span class="char-style-override-1">Bakalım ne oyun görünecek, hele bir beydak sürelim. Rintlerin satranç meydanında şah, yelip yortmaz.</span></p>
				<p class="paragraf"><span class="char-style-override-1">Bu nakışları çok, sade ve yüce tavan nedir? Hiçbir arif bu muammayı bilmiyor.</span></p>
				<p class="paragraf"><span class="char-style-override-1">Yarabbi, bu ne istiğna, bu ne kudretli hikmet? Bütün yaralar gizli, ah etmeye bile mecal yok!</span></p>
				<p class="paragraf"><span class="char-style-override-1">Bizim Sahib-i dîvânımız galiba soruya, hesaba, kıyamete inanmıyor. Çünkü bu hükümde “Hasbeten lillah - Tanrı için” yazısı yok.</span></p>
				<p class="paragraf"><span class="char-style-override-1">Kim gelmek isterse, “gel” de. Kim ne söylemek isterse, “söyle” de. Bu kapıda perdeciyle kapıcının kibri, nazı yok.</span></p>
				<p class="paragraf"><span class="char-style-override-1">Kusur, noksan, bizim düzgün olmayan boyumuz bosumuzda. Yoksa senin ihsan ettiğin elbise kimsenin boyuna kısa gelmez.</span></p>
				<p class="paragraf"><span class="char-style-override-1">Meyhane kapısına gitmek, sadece renkli kişilerin harcıdır. Kendilerini beğenip satanlara şarap satanlar mahallesine yol yoktur.</span></p>
				<p class="paragraf"><span class="char-style-override-1">Meyhane pirinin kuluyum, onun lütfu daimi. Yoksa zahit şeyhin lütfu bazen var, bazen yok!</span></p>
				<p class="paragraf"><span class="char-style-override-1">Hafız, başköşeye oturmuyorsa, meşrebinin yüceliğinden. Sarhoş âşık mal, mevki kaydında değildir ki.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Zahid-i zahir perest ez hal-i ma agah nist </span></p>
				<p class="paragraf"><span class="char-style-override-2">Der hak-ı ma her çi guyed cay-ı hiç ikrah nist</span></p>
				<p class="arabaslik-sol-kucuk" id="toc_marker-2-3-72" xml:lang="en-GB">LXXXVII</p>
				<p class="paragraf"/>
				<p class="paragraf"><span class="char-style-override-1">Gönül ehlinin sözünü duyunca, “yanlış” deme. Söz anlamıyorsun canım efendim... yanlış burada.</span></p>
				<p class="paragraf"><span class="char-style-override-1">Başım dünyaya da eğilmemekte, ahrete de. Başımızdaki bu fitneleri Tanrı mübarek etsin.</span></p>
				<p class="paragraf"><span class="char-style-override-1">Bu gönlü dertli âşıkın gönlündeki kimdir, bilmem ki? Ben susmaktayım, gönülde feryatlar, kavgalar var!</span></p>
				<p class="paragraf"><span class="char-style-override-1">Gönlüm perdeden çıktı. Çalgıcı nerdesin? Çal, oku, kendine gel. İşimiz bu perdeden düzene girmekte.</span></p>
				<p class="paragraf"><span class="char-style-override-1">Dünya işine hiç iltifatım yoktu. Fakat yüzün dünyayı da, dünya işlerini de bezedi, bana güzel göstermeye başladı.</span></p>
				<p class="paragraf"><span class="char-style-override-1">İştiyakını çektiğimden, hayalini kurup durduğumdan nice gecelerdir uyumadım. Yüz gecelik sersemliğim var, meyhane nerde?</span></p>
				<p class="paragraf"><span class="char-style-override-1">Bir bak, ibadet yeri, gönlümün kanıyla bulandı. Artık beni şarapla yıkasanız da haklısınız!</span></p>
				<p class="paragraf"><span class="char-style-override-1">Hiç sönmeyen ateş bizim gönlümüzde. Onun için pir-i mugan aziz tutuyor, ağırlıyor.</span></p>
				<p class="paragraf"><span class="char-style-override-1">O çalgıcının çaldığı nağme neydi ki, ömür geçip gitti de aklım hâlâ o havayla dolu, fikrimde hâlâ lezzeti var.</span></p>
				<p class="paragraf"><span class="char-style-override-1">Dün gece gönlüme aşkından haber verdiler. Hafız’ın gönül fezası, hâlâ o sesle dolu.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Çu bişnovi suhan-ı ehl-i dil megu ki hatast </span></p>
				<p class="paragraf"><span class="char-style-override-2">Suhan-şinas nei can-ı men hata incast</span></p>
				<p class="arabaslik-sol-kucuk" id="toc_marker-2-3-73" xml:lang="en-GB">LXXXVIII</p>
				<p class="paragraf"/>
				<p class="paragraf"><span class="char-style-override-1">Zülfünün büklümü küfrün de tuzağı, imanın da. Bu, sanat yurdundaki sanatlarından bir parçacığı!</span></p>
				<p class="paragraf"><span class="char-style-override-1">Yüzün güzellik mucizesi, ama bakışının sözü, apaçık sihir!</span></p>
				<p class="paragraf"><span class="char-style-override-1">* O şuh gözden canımı kurtarmaya imkân mı var? Daima elinde yay, pusuda!</span></p>
				<p class="paragraf"><span class="char-style-override-1">O siyah göze yüzlerce aferin! Âşık öldürmede sihirler yaratıyor! </span></p>
				<p class="paragraf"><span class="char-style-override-1">Aşkın heyet ilmi, ne şaşılacak ilim. Göğün yedinci katı, o ilme göre yerin yedinci katı! </span></p>
				<p class="paragraf"><span class="char-style-override-1">Sanır mısın ki, kötü sözlü öldü de canını kurtardı? Hele dur bakalım, daha Kiramen Kâtibîn’le görülecek hesabı var!</span></p>
				<p class="paragraf"><span class="char-style-override-1">Hafız, zülfünün mekrinden emin olma. Zira gönlü aldı, şimdi de dini almak kaydında!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ham-ı zulf-i tu dam-ı kufr-u dinest </span></p>
				<p class="paragraf"><span class="char-style-override-2">Zi karistan-ı o yek şemme inest</span></p>
				<p class="arabaslik-sol-kucuk" id="toc_marker-2-3-74" xml:lang="en-GB">LXXXIX</p>
				<p class="paragraf">Gönlüm de gitti, dinim de. Sevgili beni kınamaya kalkışıp, haydi git, benimle düşüp kalkma; gayrı sende hayır kalmadı, dedi.</p>
				<p class="paragraf">Kimi duyduk ki, bu mecliste bir an olsun meserretle oturdu da sohbet sonu nedametle kalkmadı?</p>
				<p class="paragraf">Mum nasılsa yanılıp sevgilinin gülümseyen parlak yüzüne kendisini benzetti. Fakat bu suçun affı için âşıklarının huzurunda nice geceler ayaküstü dikilip ağladı, yandı yakıldı.</p>
				<p class="paragraf">Çayırda bahar rüzgârı o yanağın, o boy bosun havasıyla gül ve selvi yanından kalkıp esmeye başladı.</p>
				<p class="paragraf"><span class="char-style-override-1"> Sarhoş bir halde geçip gittin. Melekut âleminde halvete girmiş olanlar bile seni görünce birbirlerine karıştılar, bir kıyamettir koptu!</span></p>
				<p class="paragraf"><span class="char-style-override-1">Boyum bosum var diye naza kalkışan selvi, senin yürüyüşüne karşı utancından baş bile kaldıramadı, ayağını bile atamadı.</span></p>
				<p class="paragraf"><span class="char-style-override-1">Hafız, şu hırkanı at, belki canını kurtarabilirsin. Çünkü riya ve keramet harmanı tutuştu, alevlendi.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dil-u dinem şud-u dilber be melamet berhast </span></p>
				<p class="paragraf"><span class="char-style-override-2">Guft ba ma menişin kez tu selamet berhast</span></p>
				<p class="arabaslik-sol-kucuk" id="toc_marker-2-3-75" xml:lang="en-GB">XC</p>
				<p class="paragraf"/>
				<p class="paragraf"><span class="char-style-override-1">O fettan nergisin uykuya dalması, tegafülden gelmesi sebepsiz değil. O perişan zülfünün bükümlerinde elbet bir sebep var. </span></p>
				<p class="paragraf"><span class="char-style-override-1">Dudağından henüz süt akıyordu. Ben bu tuzluğun etrafındaki şeker, herhalde sebepsiz değildir derdim.</span></p>
				<p class="paragraf"><span class="char-style-override-1">Ömrün uzun olsun; iyice biliyorum ki, yay kurduğun kirpik oklarının bir sebebi var.</span></p>
				<p class="paragraf"><span class="char-style-override-1">Gönül herhalde gama, mihnete, derde, ayrılığa müptelasın. Bu nâle, bu feryat asılsız olamaz.</span></p>
				<p class="paragraf"><span class="char-style-override-1">Dün gece yel, sevgilinin civarından gülistana geldi, oradan gelip geçti. Ey gül, yakanı yırtman sebepsiz değil.</span></p>
				<p class="paragraf"><span class="char-style-override-1">Gönül aşk derdini halktan gizliyor, ama Hafız senin bu ağlayan gözlerin sebepsiz ağlamıyor ya!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hab-ı an nerkis-i fettan-ı tu bi çizi nist </span></p>
				<p class="paragraf"><span class="char-style-override-2">Tab-ı an zulf-i perişan-ı tu bi çizi nist</span></p>
				<p class="arabaslik-sol-kucuk" id="toc_marker-2-3-76" xml:lang="en-GB">XCI</p>
				<p class="paragraf"/>
				<p class="paragraf"><span class="char-style-override-1">Oruç geçti, bayram geldi, gönüller neşelendi. Şarap meyhanede köpürdü, şarap istemek zamanı gelip çattı. </span></p>
				<p class="paragraf"><span class="char-style-override-1">Zahitlik satan ağır canlıların nöbeti geçti. Rintlerin rintlik ve neşe zamanı geldi.</span></p>
				<p class="paragraf"><span class="char-style-override-1">Bizim gibi şarap içen niçin kınansın? Âşık rint için bu, ne ayıptır, ne de hata!</span></p>
				<p class="paragraf"><span class="char-style-override-1">Böyle riyasız şarap içiş, riya ile zahitlik satıştan yeğdir.</span></p>
				<p class="paragraf"><span class="char-style-override-1">Biz ne riyakâr rindiz, ne nifak adamı. Gizli şeyleri bilen Tanrı, buna şahittir.</span></p>
				<p class="paragraf"><span class="char-style-override-1">Tanrı’nın farzını yerine getirir, kimseye kötü söylemeyiz. Bu caiz değildir dedikleri şeye, caizdir demeyiz. </span></p>
				<p class="paragraf"><span class="char-style-override-1">Seninle birkaç kadeh şarap içersek, ne olur ki? Şarap zamanın kanı, senin kanın değil ya!</span></p>
				<p class="paragraf"><span class="char-style-override-1">Bu, kimseye zarar verecek bir ayıp değil. Hatta ayıp olsa bile ne var? Ayıbı olmayan adam nerde?</span></p>
				<p class="paragraf"><span class="char-style-override-1">Hafız, nasıl, niçin sözünü bırak... biraz da şarap iç. Tanrı hükmüne karşı nasıl, niçin demeye mecal mi var?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ruze yeksu şud-u ‘iyd amed-u dilha berhast </span></p>
				<p class="paragraf"><span class="char-style-override-2">Mey zi humhane becuş amed-u mey bayedhast</span></p>
				<p class="arabaslik-sol-kucuk" id="toc_marker-2-3-77" xml:lang="en-GB">XCII</p>
				<p class="paragraf"/>
				<p class="paragraf"><span class="char-style-override-1">Sevgili, elinde bir kadeh, şaraptan sarhoş olmuş... muğların ibadet yerine geldi. Şarap içenlerse, onun mest gözlerinden sarhoş olmuşlardı.</span></p>
				<p class="paragraf"><span class="char-style-override-1">Bindiği atın nalının izinde hilal şekli görünmekte, uzun boyuna karşı çamın boyu alçak kalmaktaydı.</span></p>
				<p class="paragraf"><span class="char-style-override-1">Ona nasıl var diyeyim? Kendimden haberim yok. Fakat nasıl yok da diyebilirim? Ona bakmakta, onu görmekteyim.</span></p>
				<p class="paragraf"><span class="char-style-override-1">O kalkınca iştiyak çekenlerin gönül mumları söndü, oturunca görenlerin feryatları yükseldi.</span></p>
				<p class="paragraf"><span class="char-style-override-1">Galiyenin kokusu güzelse, saçlarına sürüldüğünden; rastık yay şekline büründüyse, kaşlarına çekildiğinden.</span></p>
				<p class="paragraf"><span class="char-style-override-1">Tekrar gel ki, Hafız’ın giden ömrü geriye gelsin... Her ne kadar yaydan fırlayan ok, bir daha gelmezse de!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Der deyr-i mugan amed yarem kadehi derdest </span></p>
				<p class="paragraf"><span class="char-style-override-2">Mest ez mey-u mey-haran ez nerkis-i mesteş mest</span></p>
				<p class="paragraf"/>
				<p class="arabaslik-sol-kucuk" id="toc_marker-2-3-78" xml:lang="en-GB">XCIII *</p>
				<p class="paragraf"/>
				<p class="paragraf"><span>Beyim, ne güzel gitmektesin, sana kurban olayım. Güzel güzel, salına salına yürü de o güzel boyuna bosuna canlar vereyim.</span></p>
				<p class="paragraf"><span>Hadi, öl bakalım demiştin, acelesi yok ya... ne güzel tarizlerde bulunuyorsun, tarizine feda olayım.</span></p>
				<p class="paragraf"><span>Âşıkım, sarhoşum, sevgiliden ayrılmışım. O güzel saki nerde? Söyle; salınsın da onun selvi boyunun önünde can vereyim.</span></p>
				<p class="paragraf"><span>Bir ömürdür sevdasından hastalandığım sevgiliye söyle: Bize bir bak da şehla gözlerine kurban olayım.</span></p>
				<p class="paragraf"><span>Lal dudağım hem dert verir, hem deva demişsin! Canım kâh derdine feda olsun, kâh devana!</span></p>
				<p class="paragraf"><span>Salına salına ne de hoş yürüyorsun, kem göz senden ırak olsun... ayağının altında ölmek fikrindeyim.</span></p>
				<p class="paragraf"><span>Vuslatının halveti Hafız’ın yeri yurdu değil, ama her yerin hoş, her yerde sana kurban olayım.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Mir-i men hoş mirevi kander ser-u pa miremet </span></p>
				<p class="paragraf"><span class="char-style-override-2">Hiş hıraman şov ki piş-i kadd-i ra’na mîremet</span></p>
				<p class="arabaslik-sol-kucuk" id="toc_marker-2-3-79" xml:lang="en-GB">XCIV *</p>
				<p class="paragraf"/>
				<p class="paragraf"><span class="char-style-override-1">Yüzünün hayali, her yolda yoldaşımız... zülfünün kokusu daima bu kokuya agâh olan canımızda.</span></p>
				<p class="paragraf"><span class="char-style-override-1">Aşkı hoş görmeyen davacıların rağmına yüzün, bizim kaatı’ ve kesin bürhanımız. </span></p>
				<p class="paragraf"><span class="char-style-override-1">Bir bak, dinle, elmaya benzeyen çenendeki çukur ne diyor: Mısır’daki Yusuf gibi binlerce güzel bizim kuyumuza düşmüştür!</span></p>
				<p class="paragraf"><span class="char-style-override-1">O uzun zülfüne elimiz erişmezse, sende ne kabahat var? Suç bizim perişan bahtımızda, günah bizim kısa elimizde!</span></p>
				<p class="paragraf"><span class="char-style-override-1">Hususi halvet sarayının kapıcısına söyle: Filan, eşiğimizin bir bucağında oturanlardandır.</span></p>
				<p class="paragraf"><span class="char-style-override-1">Zahiren huzurumuzda değil, fakat hakikatte daima hatırımızda; gönlümüzden hiç çıkmaz.</span></p>
				<p class="paragraf"><span class="char-style-override-1">Eğer Hafız bir şey dileyerek kapıyı çalarsa, aç. Çünkü yıllardır bizim ay gibi yüzümüze müştak.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hayal-i ruy-i tu der her tarik hemreh-i mast </span></p>
				<p class="paragraf"><span class="char-style-override-2">Nesim-i muy-ı tu peyvend-i can-ı ageh-i mast</span></p>
				<p class="arabaslik-sol-kucuk" id="toc_marker-2-3-80" xml:lang="en-GB">XCV *</p>
				<p class="paragraf"/>
				<p class="paragraf"><span class="char-style-override-1">Saki, şarabı sun, oruç ayı geçti. Kadehi ver; ad, san zamanı geçip gitti.</span></p>
				<p class="paragraf"><span class="char-style-override-1">Aziz vakit geçti, gel de sürahi ve kadehsiz geçen ömrü kaza edelim.</span></p>
				<p class="paragraf"><span class="char-style-override-1">Beni öyle bir sarhoş et ki, kendimden geçeyim de hayal sahasına kim geldi, nereye gitti? Haberim bile olmasın!</span></p>
				<p class="paragraf"><span class="char-style-override-1">Kadehindeki bir yudum şaraba nail oluruz ümidiyle meyhanede her sabah, her akşam sana dua edilmekte.</span></p>
				<p class="paragraf"><span class="char-style-override-1">Dimağına senin kokun erişince ölmüş can, yeniden hayat buldu, yeniden dirildi.</span></p>
				<p class="paragraf"><span class="char-style-override-1">Zahit gurura daldı; sağlık, esenlikle yol alamadı. Halbuki rint, niyaz yoluyla doğruca melamet yurduna vardı, cennete girdi.</span></p>
				<p class="paragraf"><span class="char-style-override-1">Elimizdeki gönül şaraba sarf oldu. Herhalde kalp akçeydi; o yüzden harama gitti!</span></p>
				<p class="paragraf"><span class="char-style-override-1">Tövbe hararetiyle ödağacı gibi nice bir yanıp yakılacağız? Şarap sun... ömür, ham bir sevda ile gelip geçti.</span></p>
				<p class="paragraf"><span class="char-style-override-1">Artık Hafız’a nasihat etme, damağında halis şarabın lezzeti kalan ve kendisini kaybeden kişi, kurtuluş yolunu bulamaz.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Saki biyar bade ki mah-ı şıyam reft </span></p>
				<p class="paragraf"><span class="char-style-override-2">Derdih kadeh-ki mevsim-i namus-u nam reft</span></p>
				<p class="arabaslik-sol-kucuk" id="toc_marker-2-3-81" xml:lang="en-GB">XCVI *</p>
				<p class="paragraf"/>
				<p class="paragraf"><span class="char-style-override-1">Niyaz yüzüm, kapısında... bu yüzden Tanrı’ya şükrolsun meyhane kapısı açık.</span></p>
				<p class="paragraf"><span class="char-style-override-1">* Küplerin hepsi de sarhoşlukla köpürmüş, coşmuş. Ortadaki şarap, hakiki şarap, mecazi şarap değil!</span></p>
				<p class="paragraf"><span class="char-style-override-1">Canana layık olan daima sarhoşluk, gurur ve ululanma. Bize uyan da daima çaresizlik, âcizlik ve niyaz!</span></p>
				<p class="paragraf"><span class="char-style-override-1">Başkasına söylemediğimiz ve söylemeyeceğimiz sırrı dosta söyleyelim. Çünkü o, sırra mahremdir.</span></p>
				<p class="paragraf"><span class="char-style-override-1">Sevgilinin büklüm büklüm zülfünün şerhi kısa kesilmez ki... bu kıssa çok uzun!</span></p>
				<p class="paragraf"><span class="char-style-override-1">Mecnun’un gönlündeki ıstırap, daima Leyla’nın zülfündeki büklümlerden, Sultan Mahmud’un yüzü, her an Eyaz’ın ayağında.</span></p>
				<p class="paragraf"><span class="char-style-override-1">Gözüm, senin o güzel yüzünü göreli doğan kuşu gibi bütün âlemden göz yumdum. </span></p>
				<p class="paragraf"><span class="char-style-override-1">Senin hakikat Kâbesi olan civarına gelen her kişi, kaşlarının kıblesine dönmüş, namazın ta kendisinde.</span></p>
				<p class="paragraf"><span class="char-style-override-1">Ey meclistekiler, Hafız’ın gönlündeki yanışı, daima yanıp yakılan muma sorun! </span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Elminnetu lillah ki der-i meykede bazest </span></p>
				<p class="paragraf"><span class="char-style-override-2">Zan ru ki mera ber der-i o ruy-i niyazest</span></p>
				<p class="arabaslik-sol para-style-override-3" id="toc_marker-2-4">— S —</p>
				<p class="paragraf"/>
				<p class="arabaslik-sol-kucuk" id="toc_marker-2-4-1" xml:lang="en-GB">XCVII *</p>
				<p class="paragraf"/>
				<p class="paragraf"><span class="char-style-override-1">Medet, medet... derdimize derman yok, ayrılığımıza bir son!</span></p>
				<p class="paragraf"><span class="char-style-override-1">Dini, gönlü alıp götürdüler, şimdi de cana kastedecekler. Medet güzellerin cevrinden! </span></p>
				<p class="paragraf"><span class="char-style-override-1">Bir öpüş karşılığı can istemekteler. Aman bu gönül alıcılardan!</span></p>
				<p class="paragraf"><span class="char-style-override-1">Bu kâfir yürekliler kanımızı içtiler. Aman Müslümanlar, derman edin bize!</span></p>
				<p class="paragraf"><span class="char-style-override-1">Hafız gibi gece gündüz kendimden geçmiş bir halde yanıp ağlamaktayım; medet, medet!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Derd-i mara nist derman el gıyas </span></p>
				<p class="paragraf"><span class="char-style-override-2">Hecr-i mara nist payan el gıyas</span></p>
				<p class="arabaslik-sol para-style-override-3" id="toc_marker-2-5"><span class="char-style-override-5">— C —</span></p>
				<p class="arabaslik-sol-kucuk" id="toc_marker-2-5-1" xml:lang="en-GB">XCVIII *</p>
				<p class="paragraf"/>
				<p class="paragraf"><span class="char-style-override-1">Sen, ülkedeki bütün güzellerin başlarının tacısın. Bütün güzeller sana vergi verseler yaraşır.</span></p>
				<p class="paragraf"><span class="char-style-override-1">İki şuh gözün, Hita ve Habeş ülkelerini birbirine katmış, zülfünün büklümlerine Maçin ve Hint diyarları haraç vermiş! </span></p>
				<p class="paragraf"><span class="char-style-override-1">Yüzünün beyazlığı, gündüzden... siyah zülfünün siyahlığı, gecenin karanlığından daha parlaktır.</span></p>
				<p class="paragraf"><span class="char-style-override-1">Ballı ağzın Hızır’ın abıhayatına revaç veriyor... şeker gibi dudağın Mısır’da yetişen şeker kamışını andırmaz olmuş.</span></p>
				<p class="paragraf"><span class="char-style-override-1">Eğer sen gönül derdine ilaç vermezsen, hakikaten ben bu hastalıktan kurtulamayacağım.</span></p>
				<p class="paragraf"><span class="char-style-override-1">Taş yüreklisin... neden merhamet etmiyor, neden daima gönlümü kırıyorsun! Öyle bir gönlü kırmadasın ki, sırça gibi nazik.</span></p>
				<p class="paragraf"><span class="char-style-override-1">Dudağın Hızır, ağzın abıhayat... boyun selvi, belin kıl, göğsün fildişi!</span></p>
				<p class="paragraf"><span class="char-style-override-1">Hafız’ın gönlüne senin gibi bir padişahın aşkı düştü. Keşke kapındaki toprağın değersiz bir zerresi olsaydı!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Tui ki ber ser-i huban-ı kişveri çun tac</span></p>
				<p class="paragraf"><span class="char-style-override-2">Sezed eger heme-i dilberan dehendet bac</span></p>
				<p class="arabaslik-sol para-style-override-3" id="toc_marker-2-6">— H —</p>
				<p class="arabaslik-sol-kucuk" id="toc_marker-2-6-1" xml:lang="en-GB">XCIX *</p>
				<p class="paragraf"/>
				<p class="paragraf"><span class="char-style-override-1">Mezhebinde âşıkların kanını dökmek helalse, münasip gördüğün ne olursa olsun, biz de münasip görür, ondan hoşlanırız.</span></p>
				<p class="paragraf"><span class="char-style-override-1">Siyah zülfünün karanlığı zulmetleri meydana getirmede, ay gibi yüzünün beyazlığı sabahları izhar etmektedir.</span></p>
				<p class="paragraf"><span class="char-style-override-1">Kimse ne kement gibi zülfünün büklümlerinden kurtuldu, ne küçük birer yaya benzeyen kaşlarına ok gibi gözlerinden halas oldu!</span></p>
				<p class="paragraf"><span class="char-style-override-1">Gözümden yanıma öyle bir ırmak akmış ki, gemicilerin bile o suda yüzmeye kudretleri yok.</span></p>
				<p class="paragraf"><span class="char-style-override-1">Abıhayat gibi dudağın cana kuvvet vermede. Bu toprak bedenimiz şarap lezzetini onda bulmada.</span></p>
				<p class="paragraf"><span class="char-style-override-1">Lal dudağın yüzlerce minnetle bir öpücük verdi; gönlüm yüzlerce ısrardan sonra muradına erişti.</span></p>
				<p class="paragraf"><span class="char-style-override-1">Akşam geçip sabah geldikçe, gündüz bitip akşam oldukça âşıkların diline senin duan vird olmuştur.</span></p>
				<p class="paragraf"><span class="char-style-override-1">Hafız, bizden tövbe ve takva umma. Hiç kimse rint, âşık ve mecnun kişinin doğru yola geldiğini görmemiştir.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Eger be mezheb-i tu hun-ı ‘aşikest mubah </span></p>
				<p class="paragraf"><span class="char-style-override-2">Salah-ı ma heme anest kan turast salah</span></p>
				<p class="arabaslik-sol para-style-override-3" id="toc_marker-2-7">— H —</p>
				<p class="arabaslik-sol-kucuk" id="toc_marker-2-7-1" xml:lang="en-GB">C</p>
				<p class="paragraf"/>
				<p class="paragraf"><span class="char-style-override-1">Gönlüm, Ferruh’un hevesiyle, onun sevgisiyle zülfü gibi darmadağın. </span></p>
				<p class="paragraf"><span class="char-style-override-1">Siyah zülfünden başka kimse yüzünden nasip almıyor.</span></p>
				<p class="paragraf"><span class="char-style-override-1">O zülüf, ne talihli bir zenci kul ki, daima onunla yoldaş, daima onunla diz dize.</span></p>
				<p class="paragraf"><span class="char-style-override-1">Azat selvi, gönül çeken güzel boyunu görse, söğüt gibi tir tir titremeye başlar,</span></p>
				<p class="paragraf"><span class="char-style-override-1">Saki, Ferruh’un sihirbaz nergislerinin yadıyla erguvan renkli şarabı sun.</span></p>
				<p class="paragraf"><span class="char-style-override-1">Boynum dertten yay gibi büküldü, kaşları gibi iki büklüm oldu. </span></p>
				<p class="paragraf"><span class="char-style-override-1">Amber kokulu zülfü, Tatar diyarındaki misk’in kokusunu utandırdı.</span></p>
				<p class="paragraf"><span class="char-style-override-1">Herkesin birisine meyli var ya... benim gönlüm de Ferruh’a akmada.</span></p>
				<p class="paragraf"><span class="char-style-override-1">Hafız gibi Ferruh’un kulu kölesi olanın himmetine kulum, köleyim!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dil-i men der heva-yı ruy-ı Ferruh </span></p>
				<p class="paragraf"><span class="char-style-override-2">Buved aşufte hemçun muy-ı Ferruh</span></p>
				<p class="arabaslik-sol para-style-override-3" id="toc_marker-2-8">— D —</p>
				<p class="arabaslik-sol-kucuk" id="toc_marker-2-8-1" xml:lang="en-GB">CI</p>
				<p class="paragraf"/>
				<p class="paragraf"><span class="char-style-override-1">Yıllardır gönül Cem kadehini bizden ister dururdu; halbuki kendisinde olanı yabancıdan istiyordu!</span></p>
				<p class="paragraf"><span class="char-style-override-1">Kevn ve mekân sedefinde bulunmayan inciyi, deniz yolunda kaybolanlardan elde etmek ümidine düşmüştü.</span></p>
				<p class="paragraf"><span class="char-style-override-1">Dün müşkülümü nazarındaki kuvvetle muammalar halleden pir-i mugana arz ettim.</span></p>
				<p class="paragraf"><span class="char-style-override-1">Gördüm ki, sevinçli ve gülümser bir halde eline şarap kadehini almış, o aynada yüzlerce sırrı seyredip durmaktaydı.</span></p>
				<p class="paragraf"><span class="char-style-override-1">* Gönlüyle konca gibi hakikat sırrını gizliyor, yaprağa benzeyen hatırını da o nüshadan haşiyeliyordu.</span></p>
				<p class="paragraf"><span class="char-style-override-1">Hâkim Tanrı, sana bu cihanı gösteren kadehi ne vakit verdi, dedim. Dedi ki: Bu gök kubbe kurulduğu gün!</span></p>
				<p class="paragraf"><span class="char-style-override-1">* Tanrı, daima âşıkla beraber... fakat o, Tanrı’yı görmüyor, kendini ondan uzak sanıp “Yarabbi” demekte.</span></p>
				<p class="paragraf"><span class="char-style-override-1">Pir-i mugan dedi ki: Darağacının kadrini yücelten dostun suçu şuydu... Sırları açığa vurmak.</span></p>
				<p class="paragraf"><span class="char-style-override-1">Ruhulkudüs’ün feyzi yardım ederse, Mesiha’nın yaptığını başkaları da yapar.</span></p>
				<p class="paragraf"><span class="char-style-override-1">Ona dedim ki: Neden güzellerin saçları halka halka, büklüm büklüm... neden zincire benziyor? Hafız, şeyda gönlünden şikâyetlendi, onu zincire vurup uslandırmak için, diye cevap verdi.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Salha dil taleb-i cam-ı Cem ez ma mikerd </span></p>
				<p class="paragraf"><span class="char-style-override-2">Vançi hod daşt zi bigane temenna mikerd</span></p>
				<p class="arabaslik-sol-kucuk" id="toc_marker-2-8-2" xml:lang="en-GB">CII</p>
				<p class="paragraf"/>
				<p class="paragraf"><span class="char-style-override-1">Gönül, gördün ya; sevgilinin aşkı yine neler etti? Dilber nasıl gitti; vefakâr dosta neler yaptı?</span></p>
				<p class="paragraf"><span class="char-style-override-1">Ah bu nergise benzeyen sihirbaz gözden... ne oyunlar oynadı! Ah o sarhoşun elinden... ayıklara neler etti, neler?</span></p>
				<p class="paragraf"><span class="char-style-override-1">Gözyaşım, sevgilinin merhametsizliğinden şafak rengini aldı, şefkatsiz talihe bak, bu işte başıma neler açtı?</span></p>
				<p class="paragraf"><span class="char-style-override-1">Seher çağı Leyla’nın konağından bir şimşek parladı, ama yazıklar olsun... gönlü yaralı Mecnun’un harmanını ne hallere koydu?.</span></p>
				<p class="paragraf"><span class="char-style-override-1">Saki, bana şarap sun. Gayb âleminin yazıcısı esrar perdesi ardında neler yazdı? Kimseye malum değil!</span></p>
				<p class="paragraf"><span class="char-style-override-1">Bu gök daireyi nakışlarla bezeyen, pergelini döndürdü de ne işler yaptı? Kimse bilmedi gitti!</span></p>
				<p class="paragraf"><span class="char-style-override-1">Aşk fikri, Hafız’ın gönlüne gam ateşini salıp yaktı. Şu eski dosta bakın, dostuna neler etti?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Didi ey dil ki gam-ı ‘ışk diger bar çi kerd</span></p>
				<p class="paragraf"><span class="char-style-override-2">Çun bişud dilber-u ba yar-ı vefakâr çi kerd</span></p>
				<p class="arabaslik-sol-kucuk" id="toc_marker-2-8-3" xml:lang="en-GB">CIII</p>
				<p class="paragraf"/>
				<p class="paragraf">Seher çağında bülbül, sabah rüzgârına, gülün cemaline olan aşkımız bize neler etti, neler, diye hikâyeye başladı:</p>
				<p class="paragraf"><span class="char-style-override-1">Yüzünün renginden gönlüm kazılara bulandı, bu gül bahçesi yüzünden de dikenlere müptela oldum.</span></p>
				<p class="paragraf"><span class="char-style-override-1">O nazlı sevgilinin himmetine kul olayım... yaptığı hayrı riyasız yaptı doğrusu.</span></p>
				<p class="paragraf"><span class="char-style-override-1">Var olsun seher rüzgârı! Geceleri uyumayıp aşkla, dertle vakit geçirenlerin derdine deva buldu!</span></p>
				<p class="paragraf"><span class="char-style-override-1">Gayrı yabancılardan, derdimi bilmeyenlerden feryat etmem. Çünkü bana ne yaptıysa, o aşina sevgili yaptı.</span></p>
				<p class="paragraf"><span class="char-style-override-1">Padişahtan ihsan ummam hatadan ibaret. Sevgiliden de vefa diledim, ama o bana cefa etti!</span></p>
				<p class="paragraf"><span class="char-style-override-1">Seher yeli, gülün nikabını açtı; sümbülün zülüflerini dağıttı, koncanın elbisesindeki düğmeleri çözdü!</span></p>
				<p class="paragraf"><span class="char-style-override-1">Âşık bülbül, her yanda feryat ededursun... bu arada faydalanan seher yelinden başkası değil!</span></p>
				<p class="paragraf"><span class="char-style-override-1">Bana, şehir ulularından vefa eden, ancak devlet ve dinin kemali Ebül Vefa’dır.</span></p>
				<p class="paragraf"><span class="char-style-override-1">Şarap satanların mahallesine müjde verin! Hafız, riyakârane zahitlikten tövbe etti.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Saba bulbul hikâyet ba saba kerd</span></p>
				<p class="paragraf"><span class="char-style-override-2">Ki ‘ışk-ı ruy-ı gul ba ma çiha kerd</span></p>
				<p class="arabaslik-sol-kucuk" id="toc_marker-2-8-4" xml:lang="en-GB">CIV</p>
				<p class="paragraf"/>
				<p class="paragraf">Devranın gamına, gussasına bir deva bulabilirsen, belki gül renkli şarabın devriyle bir deva bulabilirsin.</p>
				<p class="paragraf">Şarapsız, musikisiz durma. Felek kubbesinin altında ancak bu teraneyle gamdan kurtulabilirsin.</p>
				<p class="paragraf"><span class="char-style-override-1">Seher yeli gibi hizmet edebilirsen, murat gülün nikabını açar, yüzünü gösterir.</span></p>
				<p class="paragraf"><span class="char-style-override-1">Meyhane kapısının yoksulluğu acayip bir iksirdir. Eğer bu iksiri elde edebilirsen, toprağı bile altın haline getirirsin.</span></p>
				<p class="paragraf"><span class="char-style-override-1">Aşk konağına varmak için yola çık, adım at. Bu sefere çıkarsan, çok kâr elde edersin. </span></p>
				<p class="paragraf"><span class="char-style-override-1">* Sevgilinin yüzünde ne nikap var, ne de perde. Fakat görebilmek için yolun tozunu yatıştır.</span></p>
				<p class="paragraf"><span class="char-style-override-1"> Gel, huzur zevkinin çaresi de nazar erbabının feyziyledir, işleri düzene koymak da.</span></p>
				<p class="paragraf"><span class="char-style-override-1">Sen daha tabiat sarayından dışarı çıkmamışsın. Tarikat civarına nerden gidebileceksin.</span></p>
				<p class="paragraf"><span class="char-style-override-1">Gönül, eğer hidayet nurundan agâh olursan, mum gibi gülerek candan, baştan geçersin.</span></p>
				<p class="paragraf"><span class="char-style-override-1">Fakat sen sevgilinin dudağıyla şarap kadehini istedikçe başka bir iş becerebileceğini umma.</span></p>
				<p class="paragraf"><span class="char-style-override-1">Hafız, bu şahane nasihati duyarsan, hakikatin anayoluna varabilirsin.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Deva-yı gussa-i devran eger tevanikerd </span></p>
				<p class="paragraf"><span class="char-style-override-2">Be devr-i bade-i gulgun meger tevanikerd</span></p>
				<p class="arabaslik-sol-kucuk" id="toc_marker-2-8-5" xml:lang="en-GB">CV</p>
				<p class="paragraf"/>
				<p class="paragraf">Yel gibi, dostun civarına gitmek için hareket edecek, nefesimi onun latif yadıyla miskler gibi güzel kokulu bir hale getireceğim.</p>
				<p class="paragraf">Bilgiden, dinden edindiğim bütün şerefleri, bütün yüzsularını o sevgilinin yoluna saçacağım.</p>
				<p class="paragraf"><span class="char-style-override-1">Ömür şarapsız, sevgilisiz boşu boşuna geçip duruyor. Bugünden sonra artık evvelki zamanımı kaza edeceğim ben.</span></p>
				<p class="paragraf"><span class="char-style-override-1">Nerde seher yeli? Sevgilinin saçlarının kokusunu getirsin, gül gibi kanlara bulanmış olan bu canımı o güzel kokuya feda edeceğim.</span></p>
				<p class="paragraf"><span class="char-style-override-1">Sabah vakti yanan mum gibi onun sevgisinden apaçık anladım ki, ömrümü bu yanıp yakılmayla, bu sevgiyle tüketeceğim ben.</span></p>
				<p class="paragraf"><span class="char-style-override-1">Sevgili, kendimi gözünün yadıyla harap edeceğim, eski ahdimin binasını sağlamlaştıracağım.</span></p>
				<p class="paragraf"><span class="char-style-override-1">Hafız, nifak ve riya gönüle sefa vermez. Ben kendime rintlik ve aşk yolunu seçeceğim.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Çu bad ‘azm-i ser-i kuy-ı yar hahemkerd </span></p>
				<p class="paragraf"><span class="char-style-override-2">Nefes be yad- hoşeş müşk-bar hahemkerd</span></p>
				<p class="arabaslik-sol-kucuk" id="toc_marker-2-8-6" xml:lang="en-GB">CVI</p>
				<p class="paragraf"/>
				<p class="paragraf">O iki kat zülfe el atmaya imkân yok. Sevgili, senin ahdine de dayanılmaz, seher yelinin sözüne de!</p>
				<p class="paragraf">Seni elde etmek için ne lazımsa yapıyor, nasıl çalışmak lazımsa çalışıyorum. Fakat şu var ki, kaza ve kaderi değiştirmek mümkün değil.</p>
				<p class="paragraf">Dostun eteği yüzlerce gönül kanıyla elde edildi. Düşmanın okuduğu afsunla terk etmeye imkân yok.</p>
				<p class="paragraf">Yüzünü gökteki aya benzetmek mümkün mü? Sevgili, o güzelim yüz, öyle her başsız, ayaksıza benzetilemez.</p>
				<p class="paragraf">Benim yüce boylu yarim semaa girince can libası nedir ki, yolunda yırtılmasın?</p>
				<p class="paragraf">Aşkın müşkül işi bilgimizin havsalasından hariçtir. Bu nükte, şu hatalı fikirle halledilemez. </p>
				<p class="paragraf"><span class="char-style-override-1">Ben ne diyeyim? Tabiatındaki nezaket öyle bir derecede ki, yavaş yavaş dua etmek bile sana dokunuyor, ıstırap veriyor.</span></p>
				<p class="paragraf"><span class="char-style-override-1">Sevgilinin yüzüne temiz bir gözle bakmak mümkün. Çünkü aynaya ancak tertemiz bir yüzle bakılır.</span></p>
				<p class="paragraf"><span class="char-style-override-1">Cihanın sevgilisisin, herkes seni sevmekte, herkes benim rakibim... bu kıskançlık beni öldürüyor. Fakat gece gündüz Tanrı kullarıyla savaşmaya imkân yok ki.</span></p>
				<p class="paragraf"><span class="char-style-override-1">Hafız’ın, kaşından başka mihrabı yok. Mezhebinde senden başkasına ibadet mümkün değil!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dest der halka-i an zulf-i duta netvankerd </span></p>
				<p class="paragraf"><span class="char-style-override-2">Tekye ber ahd-ı tu vu bad-ı saba netvankerd</span></p>
				<p class="arabaslik-sol-kucuk" id="toc_marker-2-8-7" xml:lang="en-GB">CVII</p>
				<p class="paragraf"/>
				<p class="paragraf">Gel, felek Türk’ü oruç hân-ı yağmasını yağmaladı. Bayram hilali kadehin dönmesini emretti.</p>
				<p class="paragraf">Ancak aşk meyhanesi toprağını ziyaret eden sevap kazandı, orucu da kabul edildi, haccı da!</p>
				<p class="paragraf">Bizim asıl durağımız harabat bucağıdır. Tanrı bu bucağı mamur edene hayırlar versin. </p>
				<p class="paragraf">O mihraba benzer kaşların büklümüne karşı, ancak ciğer kanıyla temizlenen kişi namaz kılabilir.</p>
				<p class="paragraf">Lal gibi şarabın değeri nedir? Akıl... Gel, kim bu ticarete giriştiyse, o kazandı!</p>
				<p class="paragraf">Feryat... bugün şehir şeyhinin kıya kıya bakan gözleri, şarap içenlere horlukla baktı.</p>
				<p class="paragraf">* Sevgilinin yüzüne bak ve bunu cana minnet bil. Çünkü göz, her işini bilerek yapar. </p>
				<p class="paragraf"><span class="char-style-override-1">Aşk sözünü Hafız’dan duy, vaizi dinleme. Vaizin söz söylemede sanatı çok, ama aşkı bilmiyor.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Biya ki Turk-i felek han-ı ruze garet kerd </span></p>
				<p class="paragraf"><span class="char-style-override-2">Hilal-i ‘iyd bedevr-i kadeh işaret kerd</span></p>
				<p class="arabaslik-sol-kucuk" id="toc_marker-2-8-8" xml:lang="en-GB">CVIII</p>
				<p class="paragraf"/>
				<p class="paragraf">Sofi, ağını kurdu, riya hokkasını açtı; hokkabaz felekle oyuna girişti.</p>
				<p class="paragraf">Fakat felek, ona bir oyun oynar ve onun külahının içinde yumurtayı kırıp halka öyle bir rüsva eder ki; revadır da. Çünkü o, sır ehliyle oyuna girişti. Onları aldatmaya kalkıştı.</p>
				<p class="paragraf">Saki, gel... sofilerin güzel dilberi yine cilvelenmeye başladı, yine naza girişti.</p>
				<p class="paragraf">Bu çalgıcı hangi diyardan acaba? Sazını Irak perdesinden düzüp çaldı, sonra Hicaz yoluna girdi.</p>
				<p class="paragraf">Gönül, gel de o yenleri kısa, elleri uzun zahitlerin işlerinden Tanrı’ya sığınalım!</p>
				<p class="paragraf">Riya yapma; aşk, muhabbet oyununu doğru oynamayanın yüzüne mâna kapısını kapamıştır.</p>
				<p class="paragraf">Yarın, hakikat meydana çıkınca mecazi amel edenler utanacaklar mutlaka.</p>
				<p class="paragraf">Ey salına salına yürüyen keklik, nereye gidiyorsun? Dur! Zahidin kedisi de namaz kılar ama, sakın aldanma.</p>
				<p class="paragraf">Hafız, rintleri kınama ki, Tanrı ta ezelden bizi zahitliğe de muhtaç etmedi, riyaya da!</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Sufi nihad dam-u ser-i hokka baz kerd </span></p>
				<p class="paragraf"><span class="char-style-override-2">Bunyad-ı mekr ba felek-i hokkabaz kerd</span></p>
				<p class="arabaslik-sol-kucuk" id="toc_marker-2-8-9" xml:lang="en-GB">CIX</p>
				<p class="paragraf"/>
				<p class="paragraf"><span class="char-style-override-1">Sevgili gönlümü aldı, yüzünü gizledi. Tanrı için olsun söyleyin, hiç kimse kimseye bu oyunu oynayabilir mi?</span></p>
				<p class="paragraf"><span class="char-style-override-1">Seher çağı, yalnızlık canıma kastetmişti, hayali geldi de sonsuz lütuflarda bulundu.</span></p>
				<p class="paragraf"><span class="char-style-override-1">Lale gibi nasıl gönlüm kanlarla dolmasın? Sevgilinin gözleri, bize iltifat bile etmedi.</span></p>
				<p class="paragraf"><span class="char-style-override-1">Bu can yakan derdi kime söyleyeyim, kime şikâyet edeyim? Canıma kasteden, benim doktorum!</span></p>
				<p class="paragraf"><span class="char-style-override-1">Beni mum gibi öyle bir yakıp yandırdı ki, sürahi bile halime ağladı, çeng bile feryada geldi.</span></p>
				<p class="paragraf"><span class="char-style-override-1">Ey seher yeli bir çaren varsa, tam vakti... Lütfet, çünkü iştiyak derdi canıma kıymak üzere.</span></p>
				<p class="paragraf"><span class="char-style-override-1">Merhametli dostlar içinde, sevgilimiz bize şöyle yaptı, böyle etti diye söylemeye imkân mı var?</span></p>
				<p class="paragraf"><span class="char-style-override-1">O yay kaşlı sevgilinin ok gibi gözleri, Hafız’a bir iş etti ki, düşman bile fırsat bulsa, böyle bir iş edemezdi.!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dil ez men burd-u ruy ez men nihan kerd </span></p>
				<p class="paragraf"><span class="char-style-override-2">Hudara ba ki in bazi tevankerd</span></p>
				<p class="arabaslik-sol-kucuk" id="toc_marker-2-8-10" xml:lang="en-GB">CX</p>
				<p class="paragraf"><span class="char-style-override-1">Dostlar, üzüm kızı gizlenişten tövbe etti; muhtesibin yanına vardı, artık ona müsaade edildi.</span></p>
				<p class="paragraf"><span class="char-style-override-1">Perde arkasından çıktı, meclise geldi, terini silin de meclistekiler, niye bu kadar gecikti, nerde kaldı, demesinler.</span></p>
				<p class="paragraf"><span class="char-style-override-1">** Örtünmeyi, gizlenmeyi kendisine âdet edinmiş olan şu sarhoş üzüm kızının vuslatına erişelim... tam zamanı.</span></p>
				<p class="paragraf"><span class="char-style-override-1">* Gönül, müjde ver! Yine aşk çalgıcısı, sarhoşça sazın perdelerine dokundu, mahmurluğa çareler buldu.</span></p>
				<p class="paragraf"><span class="char-style-override-1">Vuslat gününün koncası sevgiliden esip gelen rüzgârla açıldı; güzel sesli bülbül de okka gülünün açılması yüzünden neşelendi.</span></p>
				<p class="paragraf"><span class="char-style-override-1">Üzüm şarabı, zahidin hırkasını öyle bir kirletti ki, değil yedi kere suyla yıkamakla, hatta yüz kere ateşte yakmakla bile temizlenmez!</span></p>
				<p class="paragraf"><span class="char-style-override-1">Hafız, düşkünlüğü elden bırakma. Çünkü cüret sahibi olan kişi, ırzını da gurur yüzünden telef etti, malını da, dinini de.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dostan duhter-i rez tovbe zi mestur i kerd </span></p>
				<p class="paragraf"><span class="char-style-override-2">Şud suy-ı muhtesib-u kar bedesturi kerd</span></p>
				<p class="arabaslik-sol-kucuk" id="toc_marker-2-8-11" xml:lang="en-GB">CXI</p>
				<p class="paragraf"/>
				<p class="paragraf"><span class="char-style-override-1">Zahitler mihrapta, minberde bu çeşit cilvelenip dururlar, ama halvete girdiler mi o bildiğin başka işe koyulurlar.</span></p>
				<p class="paragraf"><span class="char-style-override-1">Bir müşkülüm var; şunu meclisin âliminden bir soruver: Halka “tövbe edin” diye emredip duranlar, neden tövbeye pek yanaşmazlar?</span></p>
				<p class="paragraf"><span class="char-style-override-1">Sanki kıyamet gününe inanmazlar da Tanrı işinde bu hilelerde, bu düzenlerde bulunurlar. </span></p>
				<p class="paragraf"><span class="char-style-override-1">** Harabat pirine kul olayım... dervişleri hiçbir şeye niyaz etmezler ve bu yüzden hazinenin başına bile toprak saçarlar.</span></p>
				<p class="paragraf"><span class="char-style-override-1">* Yarabbi, bu sonradan görme zenginleri yoksul et de yine kendi eşeklerine kendileri seyis olsunlar! Çünkü ak köleyi seyis olarak kullandıklarından naz ü edaya kalkışıyorlar!</span></p>
				<p class="paragraf"><span class="char-style-override-1">Ey melek, aşk meyhanesinin kapısında dur da Tanrı’yı tespih et. Çünkü adamın hamurunu orada yoğururlar!</span></p>
				<p class="paragraf"><span class="char-style-override-1">Onun sonu olmayan güzelliği, bunca âşık öldürdüğü halde gayb âleminden yine bir zümre baş gösterir!</span></p>
				<p class="paragraf"><span class="char-style-override-1">Ey hanekah yoksulu sıçra, hanekahtan çık... muğların ibadet yurdunda insana öyle bir su verirler ki, gönüller zenginleşir.</span></p>
				<p class="paragraf"><span class="char-style-override-1">Seher çağı arştan bir coşkunluktur koptu. Akıl dedi ki: Galiba melekler Hafız’ın şiirini ezberliyorlar.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Zahidan kin cilve der mihrab-u minber mikunend </span></p>
				<p class="paragraf"><span class="char-style-override-2">Çun be halvet mirevend an kar-ı diger mikunend</span></p>
				<p class="arabaslik-sol-kucuk" id="toc_marker-2-8-12" xml:lang="en-GB">CXII</p>
				<p class="paragraf"/>
				<p class="paragraf"><span class="char-style-override-1">Bilir misin, çeng ve ut ne anlatmakta? Şarabı gizli için, çünkü apaçık içene gâvur diyorlar.</span></p>
				<p class="paragraf"><span class="char-style-override-1">Aşk remzini söyleyin, duymayın derler, ama anlattıkları hikâye, ne müşkül bir hikâye! </span></p>
				<p class="paragraf"><span class="char-style-override-1">Aşkın namusunu berbat etmekteler, âşıkların da şerefini gideriyorlar. Gençleri ayıplıyorlar, yaşlıları kınıyorlar!</span></p>
				<p class="paragraf"><span class="char-style-override-1">* Kimyagerler, hâlâ olmayacak hayale kapılmakta, iksir elde etmeye çalışmaktalar... halbuki şimdiye kadar kara kalpten başka bir şey elde edemediler gitti!</span></p>
				<p class="paragraf"><span class="char-style-override-1">Biz, kapı ardında yüz türlü şeylerle aldanıp duruyoruz, ama kim bilir perdenin ardında ne tedbirde bulunuyorlar?</span></p>
				<p class="paragraf"><span class="char-style-override-1">Yine pir-i muganın huzurunu bozmaktalar. Bak şu saliklere, ona neler ediyorlar?</span></p>
				<p class="paragraf"><span class="char-style-override-1">Yüzlerce yüzsuyunu yarım bir bakışla almaya imkân var. Fakat güzeller bu alışverişte ihmal gösteriyorlar.</span></p>
				<p class="paragraf"><span class="char-style-override-1">Bir bölük halk, sevgilinin vuslatına çalışıp çabalayarak erişmek ümidinde... bir bölük halk da işi takdire havale etmekte.</span></p>
				<p class="paragraf"><span class="char-style-override-1">* Sözün hulasası şu: Zamanın bekasına aldanma. Bu iş yurdu öyle bir yerdir ki, halden hale girer, değişir durur.</span></p>
				<p class="paragraf"><span class="char-style-override-1">** Evden putu çıkar da sevgilinin konağı olsun. Halbuki evlerini sevgiliye yurt etmek hevesine düşenler, gönülleriyle canlarını başkasının yurdu yapıyorlar, sevgilinin gelmesine imkân mı var?</span></p>
				<p class="paragraf"><span class="char-style-override-1">Şarap içmeye bak. İyi bakarsan şeyh de riyakâr, Hafız da, müftü de, muhtesib de!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dani ki çeng-u ‘ud çi takrir mikunend </span></p>
				<p class="paragraf"><span class="char-style-override-2">Pinhan horid bade ki tekfir mikunend</span></p>
				<p class="arabaslik-sol-kucuk" id="toc_marker-2-8-13" xml:lang="en-GB">CXIII</p>
				<p class="paragraf"/>
				<p class="paragraf"><span class="char-style-override-1">Şarap satan, rintlerin hacetini reva ederse, Tanrı günahları bağışlar, belaları giderir.</span></p>
				<p class="paragraf"><span class="char-style-override-1">Saki, şarabı adalet kadehiyle sun da yoksul gayrete gelmesin... yoksa cihanı belalara boğar.</span></p>
				<p class="paragraf"><span class="char-style-override-1">Eğer salik emanete hıyanet etmez, ahdinde vefakâr olursa, mutlaka bu belalardan aman müjdesi gelir.</span></p>
				<p class="paragraf"><span class="char-style-override-1">Ey hakîm, ister sıkıntı gelsin, ister rahat ve huzur... bunları başkasından bilme. Ne gelirse, Tanrı’dan gelir.</span></p>
				<p class="paragraf"><span class="char-style-override-1">Akla, bilgiye yol olmayan bir iş yurdunda neden zayıf reye istinat ederler, niçin olmayacak abes tedbirde bulunmaya kalkışırlar? </span></p>
				<p class="paragraf"><span class="char-style-override-1">Çalgıcı, bu nağmeyi çal: Kimse ecelsiz ölmez. Bu nağmeyi çalmayan hata etmektedir.</span></p>
				<p class="paragraf"><span class="char-style-override-1">* Bizi aşk derdiyle sarhoşluk sersemliğinin belası öldürdü. Ya sevgilinin vuslatı derman edebilir, ya saf şarap.</span></p>
				<p class="paragraf"><span class="char-style-override-1">Can, şarap sevdasıyla geçip gitti, Hafız da aşktan öldü. Nerde bir İsa nefesli ki bizi diriltsin?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ger mey-furuş hacet-i rindan reva kuned </span></p>
				<p class="paragraf"><span class="char-style-override-2">İzed guneh bibahş ed-u ref-i bela kuned</span></p>
				<p class="arabaslik-sol-kucuk" id="toc_marker-2-8-14" xml:lang="en-GB">CXIV</p>
				<p class="paragraf"/>
				<p class="paragraf">Acaba herkesin nakdini ayara vuracakları gün gelecek mi? O gün bir gelse de sofilerin her birini bir kötü işte yakalasalar!</p>
				<p class="paragraf">Bence dostların bütün işleri bırakıp bir sevgilinin zülfüne yapışmaları münasip.</p>
				<p class="paragraf"><span class="char-style-override-1">Erler, sakinin zülfüne ne güzel sarıldılar. Fakat felek onları bir kararda tutsa.</span></p>
				<p class="paragraf"><span class="char-style-override-1">Güzellere takva kolunun kuvvetini söyleme. Bu alay, öyle bir alaydır ki, bir kaleyi tek bir süvariyle zapt eder.</span></p>
				<p class="paragraf"><span class="char-style-override-1">Yarabbi, bu Türk güzelleri ne yiğit, ne kan dökücü erler... Kirpik okuyla her an birisini avlamaktalar!</span></p>
				<p class="paragraf"><span class="char-style-override-1">Senin şiirinle ve ney sesiyle raks etmek ne hoş. Hele elde bir sevgilinin eli de olursa.</span></p>
				<p class="paragraf"><span class="char-style-override-1">Hafız, zamane oğlanları, yoksulların gamına aldırış etmiyorlar. Bunlarla düşüp kalkmadansa, mümkünse aralarından çıkıp bir bucağa çekilmek daha yeğ!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Nakdhara buved aya ki ‘ayari girend </span></p>
				<p class="paragraf"><span class="char-style-override-2">Ta heme şavma’adaran pey-i kari girend</span></p>
				<p class="arabaslik-sol-kucuk" id="toc_marker-2-8-15" xml:lang="en-GB">CXV</p>
				<p class="paragraf"/>
				<p class="paragraf"><span class="char-style-override-1">Güzeller bu çeşit cilvelenip dururlarsa zahitlerin imanlarına zarar verirler.</span></p>
				<p class="paragraf"><span class="char-style-override-1">O nergis nerde açılırsa, gül yüzlü güzeller, ona gözlerinde yer verirler.</span></p>
				<p class="paragraf"><span class="char-style-override-1">Sevgilimiz semaa girdi mi, melekler arş üstünden el çırparlar.</span></p>
				<p class="paragraf"><span class="char-style-override-1">Ey selvi boylu genç, boyun çevgân gibi bükülmeden bir top kapmaya bak!</span></p>
				<p class="paragraf"><span class="char-style-override-1">** Sabah çağı aynanı parlatırsa, devlet güneşin doğar, yüz gösterir.</span></p>
				<p class="paragraf"><span class="char-style-override-1">Âşıklar başlarına buyruk değillerdir. Sen ne buyurursan onu yaparlar.</span></p>
				<p class="paragraf"><span class="char-style-override-1">Gözbebeğim kanlara bulandı. Bu zulmü nerde ederler?</span></p>
				<p class="paragraf"><span class="char-style-override-1">Tufana ait rivayet edilegelen bu hikâyeler, gözüme bir katreden bile değersiz görünmede! </span></p>
				<p class="paragraf"><span class="char-style-override-1">** Bayrama benzeyen cemalin nerde ki, âşıklar sana vefa göstererek canlarını kurban etsinler!</span></p>
				<p class="paragraf"><span class="char-style-override-1">Gönül, dertten az ağla, az inle. Sır ehli olanlar, hicran potasında bile hoş bir zevk, hoş bir sefa bulurlar.</span></p>
				<p class="paragraf"><span class="char-style-override-1">Hafız, gece yarısı ah etmeden vazgeçme de gönül aynanı sabah gibi parlatsınlar.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Şahedan ger dilberi zinsan kunend </span></p>
				<p class="paragraf"><span class="char-style-override-2">Zahidanra rahne der iman kunend</span></p>
				<p class="arabaslik-sol-kucuk" id="toc_marker-2-8-16" xml:lang="en-GB">CXVI</p>
				<p class="paragraf"/>
				<p class="paragraf"><span class="char-style-override-1">Gönüle mahrem olan, sevgilinin haremine girip yerleşti. Bu işi başaramayan inkâra düştü, bu hali tasdik etmedi.</span></p>
				<p class="paragraf"><span class="char-style-override-1">Gönlüm, perdeyi aştıysa ayıplama. Tanrı’ya şükürler olsun, zan perdesinde kalmadı</span></p>
				<p class="paragraf"><span class="char-style-override-1">Sofiler hep sarhoş oldular, geçip gittiler; bu halleri de unutuldu gitti! Her pazar başında söylenip duran yalnız bizim maceramız!</span></p>
				<p class="paragraf"><span class="char-style-override-1">O billur elden aldığımız lal renkli şarabın her katresi tahassür, gözyaşı oldu da inciler saçan gözde kaldı.</span></p>
				<p class="paragraf"><span class="char-style-override-1">Gönlümden başka, aşka düşüp ezelden ebede kadar âşık olan hiç kimseyi duymadım.</span></p>
				<p class="paragraf"><span class="char-style-override-1">Bu dönen kubbede aşk sözünün sesinden daha hoş bir yadigâr kaldığını görmedim.</span></p>
				<p class="paragraf"><span class="char-style-override-1">Nergis gözüne özendi, fakat şiveni elde edemedi ki. Sadece hasta ve mahmur bir hale düşüp kaldı, işte o kadar!</span></p>
				<p class="paragraf"><span class="char-style-override-1">* Bir hırkam vardı, yüzlerce ayıbımı örterdi... hırka, şaraba ve çalgıya rehin oldu, elimde kalan yalnız bir zünnar!</span></p>
				<p class="paragraf"><span class="char-style-override-1">* Çin sureti, senin güzelliğine öyle hayran oldu ki, macerası her yerde kapılarda, duvarlarda kaldı; hâlâ söylenir, seyredilir! </span></p>
				<p class="paragraf"><span class="char-style-override-1">Hafız’ın gönlü, bir gün olur tekrar gelirim diye zülfünün seyrangâhına gitti, ama orada tutuldu kaldı, geri gelmedi gitti!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Her ki şud mahrem-i dil der harem-i yar bimand </span></p>
				<p class="paragraf"><span class="char-style-override-2">Van ki in kar nedanist der inkâr bimand</span></p>
				<p class="arabaslik-sol-kucuk" id="toc_marker-2-8-17" xml:lang="en-GB">CXVII</p>
				<p class="paragraf"/>
				<p class="paragraf"><span class="char-style-override-1">Müjde geldi: Gam günleri sürüp gitmeyecekmiş. Sefa zamanı baki olmadığı gibi, gam günleri de baki değilmiş.</span></p>
				<p class="paragraf"><span class="char-style-override-1">Ben, gerçi sevgilinin nazarında bir avuç toprak kadar hor hakir oldum, ama rakip de böyle hürmetli kalmaz elbette.</span></p>
				<p class="paragraf"><span class="char-style-override-1">Perdeci herkesi kılıçtan geçirdikçe, hiç kimse dostun hariminde oturup kalamaz.</span></p>
				<p class="paragraf"><span class="char-style-override-1">Mademki varlık sayfasına yazılan yazı kalmaz, bozulup gider... şu halde iyi ve kötü nakış ne şükre değer, ne şikâyete! </span></p>
				<p class="paragraf"><span class="char-style-override-1">* Rivayet ettiler, Cemşid meclisinin nağmesi buymuş: Mademki Cemşid de baki değil, getir şarap kadehini! </span></p>
				<p class="paragraf"><span class="char-style-override-1">Ey mum, pervanenin vuslatını ganimet bil ki, bu alışveriş sabah çağına kadar sürüp gitmez!</span></p>
				<p class="paragraf"><span class="char-style-override-1">Zengin kişi, yoksulunun gönlünü ele al. Çünkü altın mahzeniyle gümüş hazinesi ebedi kalmaz.</span></p>
				<p class="paragraf"><span class="char-style-override-1">Bu zebercet kemere altınla yazdılar: Kerem ehlinin iyiliğinden başka her şey fani!</span></p>
				<p class="paragraf"><span class="char-style-override-1">Hafız sevgilinin merhametinden ümit kesme... cefa nakşıyla sitem nişanesi ebedi değil ya!</span></p>
				<p class="paragraf"/>
				<p class="paragraf"><span class="char-style-override-2">Resid müjde ki eyyam-ı gam nehahedmand </span></p>
				<p class="paragraf"><span class="char-style-override-2">Çunan nemand-u çunin niz hem nehahedmand</span></p>
				<p class="arabaslik-sol-kucuk" id="toc_marker-2-8-18" xml:lang="en-GB">CXVIII</p>
				<p class="paragraf"/>
				<p class="paragraf"><span class="char-style-override-1">Bizim güzellere bakışımıza bihaberler hayret ediyorlar. Ben göründüğüm gibiyim, artık ötesini onlar bilirler!</span></p>
				<p class="paragraf"><span class="char-style-override-1">Akıllılar, varlık pergelinin noktasıdırlar; ama aşk bilir ki, onların da bu dairede başları dönmüştür. </span></p>
				<p class="paragraf"><span class="char-style-override-1">Tanrı ahdimizi ağızları tatlı güzellere bağladı. Biz umumiyetle kuluz, onlar sahiplerimiz!</span></p>
				<p class="paragraf"><span class="char-style-override-1">Yüzünün cilvegâhı yalnız benim gözüm değil. Ayla güneş de bu aynaya bakıyor.</span></p>
				<p class="paragraf"><span class="char-style-override-1">Aşktan dem vurmak ve sevgiliden şikâyet etmek... ne olmayacak laf! Bu çeşit yalancı âşıklar ayrılığa layıktırlar. </span></p>
				<p class="paragraf"><span class="char-style-override-1">Muğbeçeler düşüncemizi duyar, anlarlarsa bundan böyle yün hırkamızı rehin almazlar.</span></p>
				<p class="paragraf"><span class="char-style-override-1">* Kör yarasa, gece vakti güneşin vuslatına eremez. Ona bakmaya muktedir olanlar bile bu aynaya hayran olmuşlardır.</span></p>
				<p class="paragraf"><span class="char-style-override-1">Siyah gözlerin öğretirse öğretir; yoksa herkes gizlenmeye ve sarhoşluğa muktedir değildir.</span></p>
				<p class="paragraf"><span class="char-style-override-1">Rüzgâr kokunu, ruhların geçtiği, eğlendiği yere götürürse; akılla can varlık gevherini kudumuna saçar.</span></p>
				<p class="paragraf"><span class="char-style-override-1">Zahit, Hafız’ın rintliğini anlamazsa ne var? Şeytan, Kuran okuyanlardan kaçar elbette.</span></p>
				<p class="paragraf"/>
				<p class="paragraf"><span class="char-style-override-2">Der nazar-bazi-i ma bibaberan hayranend </span></p>
				<p class="paragraf"><span class="char-style-override-2">Men çüninem ki nemudem diger işan danend</span></p>
				<p class="arabaslik-sol-kucuk" id="toc_marker-2-8-19" xml:lang="en-GB">CXIX</p>
				<p class="paragraf"/>
				<p class="paragraf"><span class="char-style-override-1">Senin sarhoş nergislerine padişahlar kuldur, köledir. Lal dudaklarının sarhoşları, akıllılardır.</span></p>
				<p class="paragraf"><span class="char-style-override-1">Senin sırrını, sabah yeli yaydı, benim aşkımı gözyaşı. Yoksa âşık da sır saklar, maşuk da.</span></p>
				<p class="paragraf"><span class="char-style-override-1">Buradan geçerken iki kat zülfünün altından bak da gör. Sağda, solda ne gamlılar, ne matemliler var.</span></p>
				<p class="paragraf"><span class="char-style-override-1">Seher yeli gibi menekşeliğe bir uğra da bak. Zülfünün zulmünden nice kararsız yaslılar var.</span></p>
				<p class="paragraf"><span class="char-style-override-1">Ey Tanrı’yı tanıyan, cennet bizim nasibimizdir; yürü, işine bak. Asıl kereme müstahak olanlar, günahkârlardır. </span></p>
				<p class="paragraf"><span class="char-style-override-1">* O gül yanağa gazel okuyan yalnız ben değilim. Senin her yanda binlerce bülbüllerin var!</span></p>
				<p class="paragraf"><span class="char-style-override-1">Meyhaneye git de çehreni kızıl bir hale getir. Zahitlerin ibadet yerine gitme, oradakilerin hepsi mürai, hepsi suçlu, hepsi kara yüzlü!</span></p>
				<p class="paragraf"><span class="char-style-override-1">Ey kademi kutlu Hızır, elimi tut. Yoldaşların hepsi atlı, sadece ben yaya yürüyorum.</span></p>
				<p class="paragraf"><span class="char-style-override-1">Hafız, o parlak zülüften halas olmasın. Senin kemendine bağlananlar, her şeyden kurtulmuşlardır.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Gulam-ı nergis-i mest-i tu tacdaranend </span></p>
				<p class="paragraf"><span class="char-style-override-2">Harab-ı bade-i la’l-ı tu huşyaranend</span></p>
				<p class="arabaslik-sol-kucuk" id="toc_marker-2-8-20" xml:lang="en-GB">CXX</p>
				<p class="paragraf"/>
				<p class="paragraf">Yüzünü parlatan, kendisine çekidüzen veren herkes dilberlik nedir bilmez... her ayna yapan İskenderlikten anlamaz. </p>
				<p class="paragraf">Külahını yana yıkıp sert oturan herkesin padişahlıktan, ululuktan haberi yoktur.</p>
				<p class="paragraf"><span class="char-style-override-1">Yoksullar gibi karşılık umarak kulluk etme. Sevgili, esasen kula bakmayı, kulu görüp gözetmeyi bilir.</span></p>
				<p class="paragraf"><span class="char-style-override-1">Vefa ve ahde sebatı öğrenirsen iyi olur. Yoksa cevretmeyi herkes bilir.</span></p>
				<p class="paragraf"><span class="char-style-override-1">Divane gönlümü aldırdım gitti... bilmedim ki, insanoğlu da peri şivesini bilirmiş!</span></p>
				<p class="paragraf"><span class="char-style-override-1">O takvayı yakan rindin himmetine köleyim ki, yoksul görünür de kimya ilmini bilir. </span></p>
				<p class="paragraf"><span class="char-style-override-1">Burada kıldan ince binlerce nükte var: Her başını tıraş eden kalenderliği bilmez ki!</span></p>
				<p class="paragraf"><span class="char-style-override-1">* Benin bir mücevherdir bence; ben de kuyumcuyum. Misli bulunmayan mücevherin kadrini kuyumcu bilir.</span></p>
				<p class="paragraf"><span class="char-style-override-1">* Yüz bin güzelliğiyle güzeller padişahı olan dilber; insaf ve adaleti de bilse, dünyaya hükmeder.</span></p>
				<p class="paragraf"><span class="char-style-override-1">Hafız’ın güzel şiirinden şiire kabiliyeti olan ve Farsça söz söylemeye muktedir bulunan anlar.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ne her ki çihre berefruht dilberi daned </span></p>
				<p class="paragraf"><span class="char-style-override-2">Ne her ki ayine sazed Sikenderi daned</span></p>
				<p class="arabaslik-sol-kucuk" id="toc_marker-2-8-21" xml:lang="en-GB">CXXI</p>
				<p class="paragraf"/>
				<p class="paragraf"><span class="char-style-override-1">Yasemin kokulu güzeller insana hemdem olurlarsa, gam tozunu yatıştırır, insanı neşelendirirler. Peri yüzlüler inada başlarlarsa, gönülleri kararsız bir hale getirirler. </span></p>
				<p class="paragraf"><span class="char-style-override-1">Cefa terkisini bağladılar mı, gönülleri de bağlarlar... amber gibi saçlarını çözdüler mi, canları da saçarlar.</span></p>
				<p class="paragraf"><span class="char-style-override-1">Gözümden akan lal gibi kızıl kanları gördüler mi, gülerler. Yüzümden de gizli sırlarımı okur, anlarlar.</span></p>
				<p class="paragraf"><span class="char-style-override-1">Ömrümüzde bir an bizimle otursalar bile eğleşmezler, hemen kalkarlar. Kalktılar mı da gönlümüze iştiyak fidanını dikerler.</span></p>
				<p class="paragraf"><span class="char-style-override-1">Halvetteki âşıkların gözyaşlarını anladılar mı, bu hale bir tedbir bulurlar... seher çağında uyanık âşıkların sevgilerini bildiler mi, onlardan sevgi yüzünü çevirmezler.</span></p>
				<p class="paragraf"><span class="char-style-override-1">Âşıkın derdine deva etmeyi kolay sanan var mı, nerde öyle birisi? Derman için tedbirlerde bulunanlar bile nihayet âciz kalırlar.</span></p>
				<p class="paragraf"><span class="char-style-override-1">Mansur gibi dara çekilenleri yüceltirler. Hafız’ı da bu dergâha davet ettiler mi ederler.</span></p>
				<p class="paragraf"><span class="char-style-override-1">* İştiyak çekenler bu tapıya niyaz edince Sevgililer naz ederler. Bu derde düşüp de derman kaydında olanlar, acze düşerler.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Semen-bunyan gubar-ı gam çu binşinend binşanend </span></p>
				<p class="paragraf"><span class="char-style-override-2">Peri-runyan karar ez dil çu bistizend bistanend</span></p>
				<p class="arabaslik-sol-kucuk" id="toc_marker-2-8-22" xml:lang="en-GB">CXXII</p>
				<p class="paragraf"/>
				<p class="paragraf"><span class="char-style-override-1">Nazarlarıyla toprağı altın haline getirenler, acaba bir göz ucuyla bize de bakmazlar mı ki?</span></p>
				<p class="paragraf"><span class="char-style-override-1">Derdimi sahte doktorlara söylemektense, gizlemem daha iyi. Belki gayb hazinesinden tedavi ederler.</span></p>
				<p class="paragraf"><span class="char-style-override-1">Sevgili, yüzünden nikabı kaldırmamakta, yüzünü kimseye göstermemekte... böyle olduğu halde neden herkes kendi düşüncesine göre onu anlatıp durmada? </span></p>
				<p class="paragraf"><span class="char-style-override-1">İyi akıbete nail olmak, ne rintlikledir, ne zahitlikle, işi Tanrı inayetine bırakmak daha iyi!</span></p>
				<p class="paragraf"><span class="char-style-override-1">Marifet sahibi ol. Çünkü nazar ehli olanlar aşk pazarında ancak bildiklerle, marifet sahipleriyle alışverişte bulunurlar.</span></p>
				<p class="paragraf"><span class="char-style-override-1">Şarap içmene bak! Ağyardan gizli yüzlerce günah, riya ile edilen ibadetten yeğdir.</span></p>
				<p class="paragraf"><span class="char-style-override-1">Yusuf’un kokusunu duyduğum gömleği, korkuyorum, kıskanç kardeşleri yırtacak.</span></p>
				<p class="paragraf"><span class="char-style-override-1">Şimdi perde örtülü... her çeşit olup gidiyor. Fakat perde kalkınca bilmem ne özür bulurlar, ne yaparlar, ne ederler? </span></p>
				<p class="paragraf"><span class="char-style-override-1">Bu söze taş bile ağlasa, şaşılmaz. Gönül sahipleri, gönül hikâyesini çok hoş bir eda ile anlatırlar.</span></p>
				<p class="paragraf"><span class="char-style-override-1">* Meyhaneye uğra da oradakiler vakitlerini sana dua etmeye sarf etsinler.</span></p>
				<p class="paragraf"><span class="char-style-override-1">* Beni çağıracaksan, hasetçilere duyurmadan çağır. Çünkü hakiki ihsan sahipleri pek çok gizli hayırda bulunurlar ve bunu ancak Tanrı için yaparlar!</span></p>
				<p class="paragraf"><span class="char-style-override-1">Hafız, vuslatın sürüp gitmesi müyesser olmuyor. Padişahlar, yoksulların haline pek az aldırış ediyorlar!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Anan ki hakra be nazar kimya kunend </span></p>
				<p class="paragraf"><span class="char-style-override-2">Aya buved ki guşe-i çeşmi bema kunend</span></p>
				<p class="arabaslik-sol-kucuk" id="toc_marker-2-8-23" xml:lang="en-GB">CXXIII</p>
				<p class="paragraf"/>
				<p class="paragraf"><span class="char-style-override-1">Dün gece seher çağı beni gamdan kurtardılar. O gece karanlığında bana abıhayat sundular.</span></p>
				<p class="paragraf"><span class="char-style-override-1">Zat ziyasının parıltısıyla kendimden geçtim, bana Sıfat tecellisinden şarap verdiler.</span></p>
				<p class="paragraf"><span class="char-style-override-1">Ne mübarek seherdi o seher... ne kutlu bir geceydi o kadir gecesi. O gece bana bu yepyeni beratı ihsan ettiler.</span></p>
				<p class="paragraf"><span class="char-style-override-1">Bundan böyle yüzümü sevgilinin güzelliği aynasından ayırmam. Çünkü bana sevgilinin Zat cilvesi, o aynada göründü.</span></p>
				<p class="paragraf"><span class="char-style-override-1">Muradım olduysa, gönlüm neşelendiyse; şaşılacak ne var? Ben zaten bunlara müstahaktım; bunları bana zekât olarak verdiler.</span></p>
				<p class="paragraf"><span class="char-style-override-1">O cevre, cefaya sabır ve sebat etme kabiliyetini verdikleri gün, hâtif bana bu devletin de müjdesini vermişti.</span></p>
				<p class="paragraf"><span class="char-style-override-1">* Sözlerimden damlayan bütün bu ballar, şekerler yok mu? Sabrıma karşılık olarak verdikleri kamış kalemindendir hep.</span></p>
				<p class="paragraf"><span class="char-style-override-1">Zamanenin gam bağlarından beni kurtardılar ya, bu kurtuluş, Hafız’ın himmetiyle ve seher çağlarında uyanık bulunanların nefeslerinin feyziyledir.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Duş vakt-i seher ez gussa necatem dadend </span></p>
				<p class="paragraf"><span class="char-style-override-2">Vanderan zulmet-i şeb ab-ı heyatem dadend</span></p>
				<p class="arabaslik-sol-kucuk" id="toc_marker-2-8-24" xml:lang="en-GB">CXXIV</p>
				<p class="paragraf"/>
				<p class="paragraf">Gönül, acaba meyhane kapılarını yine açarlar, bizim bağlı işlerimizdeki düğümü yine çözerler mi ki?</p>
				<p class="paragraf">Kendini beğenmiş zahidin hatırı için kapadılar, fakat gönlünü sağlam tut. Elbette Allah için açarlar.</p>
				<p class="paragraf">Sabah şarabı içen rintlerin gönüllerindeki saflık yüzünden, dua anahtarıyla nice kapalı kapılar açılır.</p>
				<p class="paragraf"><span class="char-style-override-1">Üzüm kızının başsağlığı mektubunu yazın da bütün sarhoşlar, kirpiklerinden kanlar saçsınlar!</span></p>
				<p class="paragraf"><span class="char-style-override-1">Saf şarap öldü, çengin saçlarını kesin de bütün muğbeçeler, iki kat zülüflerini açsınlar, feryat ve figana koyulsunlar!</span></p>
				<p class="paragraf"><span class="char-style-override-1">Meyhane kapısını bağladılar, riya evini açacaklar. Hoş görme bunu Yarabbi!</span></p>
				<p class="paragraf"><span class="char-style-override-1">Hafız, şu yün hırkam yok mu... yarın görürsün, altından ne kötü bir zünnar çıkaracaklar!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Başed ey dil ki der-i meykedeha biguşayend </span></p>
				<p class="paragraf"><span class="char-style-override-2">Kirih ez kar-ı furu-beste-i ma biguşayend</span></p>
				<p class="arabaslik-sol-kucuk" id="toc_marker-2-8-25" xml:lang="en-GB">CXXV</p>
				<p class="paragraf"/>
				<p class="paragraf">Halis ve berrak şarapla güzel saki, yolun öyle iki tuzağı ki; cihandaki akıllı, fikirli adamların hiçbirisi bunların kemendinden kurtulamaz.</p>
				<p class="paragraf">Ben gerçi âşıkım, rindim, sarhoşum, günahkârım... fakat binlerce şükrolsun, Allah için şehirdeki dostlar günahsız ya!</p>
				<p class="paragraf">Meyhaneye edebe riayet etmeden ayak basma. Çünkü meyhane kapısının salikleri, padişah mahremleridir.</p>
				<p class="paragraf">Cefa etmek, dervişlik ve saliklik işi değil. Şarap sun, bu yolcular, yol ehli değiller!</p>
				<p class="paragraf">Aşk yoksullarını hor görme. Bu kavim, kemersiz padişah, taçsız husrevlerdir!</p>
				<p class="paragraf">Aklını başına al. İstiğna rüzgârı esti mi, binlerce ibadet harmanını yarım arpaya bile almazlar!</p>
				<p class="paragraf">* Kullar kaçar, köleler başından çekilirlerse; güzellik saltanatı çöker, bozulur.</p>
				<p class="paragraf"><span class="char-style-override-1">* Tortulu şarap içen ve bir renkte olan erlerin himmetine kulum... yeşil giyinen, fakat kalpleri kara olan taifenin değil!</span></p>
				<p class="paragraf"><span class="char-style-override-1">Aşk eşiği yücedir. Hafız bir himmet et. Âşıklar himmetsiz kişileri huzurlarına kabul etmezler.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Şerab-ı bi gaş-u saki-i hoş du dam-ı rehend </span></p>
				<p class="paragraf"><span class="char-style-override-2">Ki ziyrekan-ı cihan ez kemend-i şan nerehend</span></p>
				<p class="arabaslik-sol-kucuk" id="toc_marker-2-8-26" xml:lang="en-GB">CXXVI</p>
				<p class="paragraf"/>
				<p class="paragraf">Bilmem ki uğradığımız sarhoşluk, ne çeşit sarhoşluktu, saki kimdi, bu şarabı nereden getirdi?</p>
				<p class="paragraf">Sen de şarabı al, sahra yolunu tut; bülbül ne güzel çilemekte, şakımakta.</p>
				<p class="paragraf">** Bu makam bilen çalgıcı, hangi perdeden çalmakta, hangi makamdan söylemekte? Aşina bir söz söyledi, bildiğimiz bir şeyi hatırlattı!</p>
				<p class="paragraf">Gülle nesrinin gelişi hayırlı, mutlu olsun... menekşe hoş geldi, yasemin sefalar getirdi.</p>
				<p class="paragraf">Gönül, konca gibi halledilmedik işlerden şikâyetlenme; bak, sabah rüzgârı düğümleri çözen bir nefha yolladı.</p>
				<p class="paragraf">* Sabah yelinin ne de güzel, ne de hoş hüneri var; sanki Süleyman’ın hüthütü... sanki Seba gülşeninden neşe müjdesi getirdi.</p>
				<p class="paragraf">Yüreğimizin zayıflığına ilaç, sakinin göz ucuyla bir işaretidir. Başını kaldır, bak; doktor geldi, ilaç getirdi.</p>
				<p class="paragraf">Pir-i muganın müridiyim, incinme ey şeyh! Neden mi diyeceksin? Çünkü sen vaat ettin, o yerine getirdi; ondan!</p>
				<p class="paragraf">O asker Türk’ün açgözlülüğüne kurban olayım... bir tek hırkadan başka bir şeyciğim yok, bana bile hücum etti!</p>
				<p class="paragraf"><span class="char-style-override-1">** Felek, şimdi Hafız’a isteyerek, dileyerek kul olur. Çünkü kapımıza kaçıp, tapınıza sığındı!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Çi mestiyest nedanem ki ru bema averd </span></p>
				<p class="paragraf"><span class="char-style-override-2">Ki bud saki-yu in bade ezkuca averd</span></p>
				<p class="arabaslik-sol-kucuk" id="toc_marker-2-8-27" xml:lang="en-GB">CXXVII</p>
				<p class="paragraf"/>
				<p class="paragraf"><span class="char-style-override-1">Dün gece melekleri gördüm, meyhane kapısını çaldılar; Adem’in balçığını yoğurdular, o balçıktan şarap kadehi yaptılar.</span></p>
				<p class="paragraf"><span class="char-style-override-1">Ben şu toprak yeryüzünde oturduğum halde, gizlilik hareminde, melekut âleminin tertemiz sahasında oturanlar, benimle hemdem oldular, sarhoşçasına şarap içtiler. </span></p>
				<p class="paragraf"><span class="char-style-override-1">Gök bile emanet yükünü çekemedi de bu işi görmek için kura çektiler; bu divaneye isabet etti!</span></p>
				<p class="paragraf"><span class="char-style-override-1">Yetmiş iki milletin hepsini de mazur gör. Çünkü hakikati görmedikleri için masal kapısını çaldılar!</span></p>
				<p class="paragraf"><span class="char-style-override-1">Şükrolsun, aramız düzeldi, barıştık. Sofiler, buna şükür olarak raks ede ede şarap içmeye koyuldular.</span></p>
				<p class="paragraf"><span class="char-style-override-1">Şulesine mumun bile güldüğü ateşe ateş demezler. Ateş, pervaneyi yakıp kül eden ateşe derler.</span></p>
				<p class="paragraf"><span class="char-style-override-1">Sözün saçı, kalemle taranmaya bağlandığı günden beri hiç kimse Hafız gibi düşünce yüzünden örtüyü açmadı; hiçbir şair onun gibi şiir söyleyemedi.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Duş didem ki melaik der-i meyhane zedend </span></p>
				<p class="paragraf"><span class="char-style-override-2">Gil-i adem bisiriştend-u be peymane zedend</span></p>
				<p class="arabaslik-sol-kucuk" id="toc_marker-2-8-28" xml:lang="en-GB">CXXVIII</p>
				<p class="paragraf"/>
				<p class="paragraf"><span class="char-style-override-1">Durağımıza yolun uğrarsa, bize iltifat eder de gelirsen; kutluluk burcunun hüması tuzağımıza düştü demektir.</span></p>
				<p class="paragraf"><span class="char-style-override-1">** Yüzünün aksi kadehimize düşerse, neşeden habbeler gibi külahımı göklere atarım.</span></p>
				<p class="paragraf"><span class="char-style-override-1">Murat ayının ufuktan doğduğu gece, olur ya, belki ışığı bizim damımıza da düşer.</span></p>
				<p class="paragraf"><span class="char-style-override-1">Padişahlara bile bu kapının toprağını öpmeye izin yok. Biz nereden varıp selam verebileceğiz, kudretimiz mi var?</span></p>
				<p class="paragraf"><span class="char-style-override-1">Canımı dudağına feda ettiğim vakit, zülâlinden damağımıza bir katrecik düşer diye ümitlenmiştim.</span></p>
				<p class="paragraf"><span class="char-style-override-1">Ümitsizlenip bu kapıdan gitme. Bir fal aç bakalım, belki devlet kurası adımıza düşer, olur ya!</span></p>
				<p class="paragraf"><span class="char-style-override-1">Zülfünün hayali dedi ki: Canı vesile etme. O av, bizim tuzağımıza çok düşer!</span></p>
				<p class="paragraf"><span class="char-style-override-1">Hafız, senin civarındaki topraktan bahsetti mi, can gülşeninin rüzgârı dimağımıza kadar gelir, erişir!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Huma-yı burc-ı se’adet be dam-ı ma ufted </span></p>
				<p class="paragraf"><span class="char-style-override-2">Eger tura guzeri ber mekam-ı ma ufted</span></p>
				<p class="arabaslik-sol-kucuk" id="toc_marker-2-8-29" xml:lang="en-GB">CXXIX</p>
				<p class="paragraf"/>
				<p class="paragraf"><span class="char-style-override-1">Benim salına salına gezip yürüyen selvi boylum, niçin çayırlığa, çimenliğe gelmez? Neden gülle hemdem olmaz, yasemini hatırlamaz, anmaz?</span></p>
				<p class="paragraf"><span class="char-style-override-1">* Dün turralarından şikâyet ettim, acıklandım da dedi ki: Bu kara kul, bana kulak vermiyor ki!</span></p>
				<p class="paragraf"><span class="char-style-override-1">Abes yere gezip tozan gönlüm, onun zülfündeki büklümlere gitti gideli o uzun yolculuğundan geri dönmeye hiç niyet etmiyor, vatanına dönmeye hiç niyeti yok!</span></p>
				<p class="paragraf"><span class="char-style-override-1">Keman kaşlarına karşı ne oyunlar, ne şuhluklar yapıyorum. Fakat kulağı burulmuş bir kere... bana kulak bile verdiği yok!</span></p>
				<p class="paragraf"><span class="char-style-override-1">Eteğinde bunca güzel kokular olduğu halde şaşıyorum, sana uğrayıp geçen seher yeli, neden toprağı Huten miski haline getirmiyor?</span></p>
				<p class="paragraf"><span class="char-style-override-1">Menekşelerin zülfü, rüzgârların tesiriyle kıvrım kıvrım olur, menekşeler açılır bahar gelirken, ne yazık... gönlüm, o ahdinden dönen sevgiliyi anmıyor bile!</span></p>
				<p class="paragraf"><span class="char-style-override-1">* Gönül, onun yüzünü görürüm ümidiyle cana hemdem olmamakta... can, onun civarına varırım diye tene hizmet etmemekte. </span></p>
				<p class="paragraf"><span class="char-style-override-1">Gümüş baldırlı sakim, hep tortulu şarap verse de şarap kadehi gibi bütün vücudunu ağız haline getirmeyen, o tortulu şarabı istemeyen kim var?</span></p>
				<p class="paragraf"><span class="char-style-override-1">Öğüt kabul etmeyen Hafız, senin gamzenin şehidi oldu. Söz dinlemeyen, kılıcı hak eder.</span></p>
				<p class="paragraf"><span class="char-style-override-1">* Yüzsuyumu hor görme... bulutun feyzi, benim gözyaşlarım olmadıkça Aden incisini meydana getiremez.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Serv-i çeman-i men çira meyl-i çemen nemikuned </span></p>
				<p class="paragraf"><span class="char-style-override-2">Hemdem-i gül nemişeved y ad-ı semen nemikuned</span></p>
				<p class="arabaslik-sol-kucuk" id="toc_marker-2-8-30" xml:lang="en-GB">CXXX</p>
				<p class="paragraf"/>
				<p class="paragraf"><span class="char-style-override-1">Hayli zamandır hasbıhalini yazmadın, bir mektup göndermedin; nerde bir mahrem ki, sana birkaç haber göndereyim.</span></p>
				<p class="paragraf"><span class="char-style-override-1">Biz o yüce tapıya erişemeyiz. Meğerki siz lütfedesiniz de bu tarafa birkaç adım atasınız.</span></p>
				<p class="paragraf"><span class="char-style-override-1">Şarap küpten çıkıp testiye girdi, meclise geldi; gül de nikabını kaldırdı, işreti fırsat bil, birkaç kadeh çek!</span></p>
				<p class="paragraf"><span class="char-style-override-1">Gülbeşeker, gönlümüzün ilacı değil. Bir itabı, birkaç öpücüğe mezcet de sun bize!</span></p>
				<p class="paragraf"><span class="char-style-override-1">Zahit, rintlerin sokağından selametle geç git... kötülükle adı çıkmış birkaç kişinin sohbeti seni de harap etmesin.</span></p>
				<p class="paragraf"><span class="char-style-override-1">Şarabın bütün ayıplarını söyledin, hünerini de söyle. Birkaç bir şey bilmezin hatırı için hikmeti inkâr etme!</span></p>
				<p class="paragraf"><span class="char-style-override-1">Ey meyhane yoksulları, Tanrı sizin dostunuzdur, yaverinizdir. Nimete, ihsana erişmek emeliyle birkaç hayvana aldırış etmeyin! </span></p>
				<p class="paragraf"><span class="char-style-override-1">Meyhane piri, tortulu şarap içen müridine ne de güzel dedi: Bir alay ham kişiye yanmış gönlün ahvalini söyleme!</span></p>
				<p class="paragraf"><span class="char-style-override-1">Hafız, senin güneş yüzünün yalımından yandı. Ey maksadına erişmiş, muradına nail olmuş sevgili, lütfet de muradına eremeyen birkaç zavallıya da bir bak!</span></p>
				<p class="paragraf"/>
				<p class="paragraf"><span class="char-style-override-2">Hasb-ı hali nenuvişti vu şud eyyami çend </span></p>
				<p class="paragraf"><span class="char-style-override-2">Mahremi ku ki furustem be tu peygami çend</span></p>
				<p class="arabaslik-sol-kucuk" id="toc_marker-2-8-31" xml:lang="en-GB">CXXXI</p>
				<p class="paragraf"/>
				<p class="paragraf"><span class="char-style-override-1">Sır mahzeninin incisi, nasılsa öyle.... Sevgi hokkası, yine o mühürle mühürlenmiş, yine o nişanla durup durmakta.</span></p>
				<p class="paragraf"><span class="char-style-override-1">Âşıklar emanete hıyanet etmezler. Hulasa inciler saçan göz, yine eskisi gibi.</span></p>
				<p class="paragraf"><span class="char-style-override-1">Sabah yelinden sor. Her gece sabaha kadar canımızın munisi, evvelce olduğu gibi yine zülfünün kokusu.</span></p>
				<p class="paragraf"><span class="char-style-override-1">Güneş yine taşı lal ve yakut yapmakta... fakat lali, yakutu isteyen yok.</span></p>
				<p class="paragraf"><span class="char-style-override-1">Göz ucuyla öldürdüğün âşıkı ziyarete gel. Çünkü biçare gönül, aynen yine öylece seni gözlemekte.</span></p>
				<p class="paragraf"><span class="char-style-override-1">Yüreğimizin kanını döküyor ve bunu gizliyorsun. Fakat evvelce olduğu gibi yine o kan lal dudaklarında ayan.</span></p>
				<p class="paragraf"><span class="char-style-override-1">Siyah zülfün artık yol urmaz dedim; ama yıllar geçti, hâlâ eski huyunda.</span></p>
				<p class="paragraf"><span class="char-style-override-1">Hafız, gözünün kanlı yaşlarını göster. Çünkü bu kaynaktan yine evvelki su akıp durmada.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Gevher-i mahzen-i esrar hemanest ki bud </span></p>
				<p class="paragraf"><span class="char-style-override-2">Hokka-i mihr bedan muhr-u nişanest ki bud</span></p>
				<p class="arabaslik-sol-kucuk" id="toc_marker-2-8-32" xml:lang="en-GB">CXXXII</p>
				<p class="paragraf"/>
				<p class="paragraf"><span class="char-style-override-1">Evimizi peri yurdu haline getiren sevgili, baştan ayağa kadar peri gibi ayıpsızdı, kusursuzdu.</span></p>
				<p class="paragraf"><span class="char-style-override-1">Gönül, onu elde ederim ümidiyle bu şehirde yerleşmeyi kurmuştu. Zavallı bilmedi ki, sevgilisi gidecek;</span></p>
				<p class="paragraf"><span class="char-style-override-1">Benim akıllı, benim ay yüzlü sevgilim yol, edep bilirdi, nazar ehlinin erkanına vâkıftı.</span></p>
				<p class="paragraf"><span class="char-style-override-1">Onu benim elimden merhametsiz, şefkatsiz talih aldı... evet... ne çarem var? Kamer devrinin bir devletiydi, ancak bu kadar sürer.</span></p>
				<p class="paragraf"><span class="char-style-override-1">Hoş gör, mazur tut ey gönül! Sen bir yoksulsun, onunsa güzellik ülkesinde taçlara layık bir başı vardı!</span></p>
				<p class="paragraf"><span class="char-style-override-1">Yalnız benim gönlümdeki sırrı faş etmedi ki; felek, felek olalı âdeti perde yırtmak, sır faş etmek!</span></p>
				<p class="paragraf"><span class="char-style-override-1">Güzel geçen günler, sevgiliyle geçen günlermiş. Ondan ötesi hep abes, hep beyhude!</span></p>
				<p class="paragraf"><span class="char-style-override-1">Irmak kıyısı, gül, yeşillik, yaban gülü... hepsi hoştu; ama yazıklar olsun, o geçer akçe yolcuymuş, gelip geçti!</span></p>
				<p class="paragraf"><span class="char-style-override-1">Bülbül, seher vakti gül, sabah rüzgârıyla cilveleşmekteydi, sen hasetinden kendini öldür!</span></p>
				<p class="paragraf"><span class="char-style-override-1">Tanrı’nın Hafız’a verdiği saadet hazinelerinin hepsi, geceleri dua etmenin, seherleri vird okumanın bereketinden!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">An yar kezo hane-i ma cay-i peri bud </span></p>
				<p class="paragraf"><span class="char-style-override-2">Ser ta kademeş çun peri ez ‘ayb beri bud</span></p>
				<p class="arabaslik-sol-kucuk" id="toc_marker-2-8-33" xml:lang="en-GB">CXXXIII</p>
				<p class="paragraf"/>
				<p class="paragraf"><span class="char-style-override-1">Yarabbi seher çağı meyhane mahallesinde ne kargaşalık vardı acaba? Dilber ve saki gelmiş; mum, meşale yanmış, hepsi birbirine girmişti!</span></p>
				<p class="paragraf"><span class="char-style-override-1">Harfe, sese sığmayan... sözle, sesle anlatılamayan aşk; tef ve ney feryadıyla coşmuş, feryat ediyordu.</span></p>
				<p class="paragraf"><span class="char-style-override-1">O divanelik meclisinde geçen bahisler medreseden de hariçti, medresedeki mesele ve kıyl ü kaalden de!</span></p>
				<p class="paragraf"><span class="char-style-override-1">Gönül, sakinin naz ve işvesine razıydı, şükrediyordu; fakat talihsizliğimden biraz şikâyetim vardı.</span></p>
				<p class="paragraf"><span class="char-style-override-1">Şöyle bir mukayesede bulundum, o sihirbaz sarhoş gözün sürüsünde Samirî gibi binlerce sihirbaz vardı.</span></p>
				<p class="paragraf"><span class="char-style-override-1">Dedim ki: Beni dudağına havale et, bir öpücük versin. Güldü de dedi ki: Benimle nerden böyle bir muamelen var?</span></p>
				<p class="paragraf"><span class="char-style-override-1">Talihim kutlu ve yaver. Dün gece ayla sevgilinin yüzü karşı karşıyaydı.</span></p>
				<p class="paragraf"><span class="char-style-override-1">Sevgilinin ağzı, Hafız’ın derdine derman; ama feryat, feryat... mürüvvet zamanında ne kadar da daralıyor!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Be kuy-ı meykede ya Rab seher çi meşgale bud </span></p>
				<p class="paragraf"><span class="char-style-override-2">Ki cuş-ı şahed-u sakiy-yu şem’-u meş’ale bud</span></p>
				<p class="arabaslik-sol-kucuk" id="toc_marker-2-8-34" xml:lang="en-GB">CXXXIV</p>
				<p class="paragraf"/>
				<p class="paragraf"><span class="char-style-override-1">Dün seher çağında tesadüfen bir iki kadeh şarap içmiştim. Sakinin dudağının iştiyakı da şarabıma neşe vermişti.</span></p>
				<p class="paragraf"><span class="char-style-override-1">Sarhoşlukla bir kere daha gençlik çağı güzeline dönmek, onunla bağdaşmak istedim. Fakat artık aramıza talâk düşmüştü, ayrılmıştık bir kere!</span></p>
				<p class="paragraf"><span class="char-style-override-1">Tarikat duraklarından nereyi seyrettiysek gördük ki, âşıklıkla zahitlik birbirinden ayrılmış, bir arada olmuyor.</span></p>
				<p class="paragraf"><span class="char-style-override-1">Saki, bana durmadan şarap sun ki, bu yola âşıkça gelmeyenler nifaka düşmüşler.</span></p>
				<p class="paragraf"><span class="char-style-override-1">O sarhoş gözün elinden bir bucağa sığınmayı düşünüyordum, fakat yay gibi kaşlarından takatim tükenmiş; sabrım, kararım elde değil!</span></p>
				<p class="paragraf"><span class="char-style-override-1">Tabirci, dün gece sabah vaktinin tatlı uykusunda bir rüya gördüm, güneş evime gelmiş; bir tabir et, bir müjde ver!</span></p>
				<p class="paragraf"><span class="char-style-override-1">Hafız bu perişan şiiri yazarken, fikir kuşu iştiyak tuzağına düşmüştü.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Yek du camem diy sehergeh ittifak uftadebüd </span></p>
				<p class="paragraf"><span class="char-style-override-2">Vez leb-i saki şerabem der mezak uftadebüd</span></p>
				<p class="arabaslik-sol-kucuk" id="toc_marker-2-8-35" xml:lang="en-GB">CXXXV</p>
				<p class="paragraf"/>
				<p class="paragraf"><span>Dün gece yanakları yalımlı, parıldar bir halde gelmekteydi; bilmem yine nerede, hangi gamlı âşıkın gönlünü yakmıştı?</span></p>
				<p class="paragraf"><span>Âşık öldürme, şehri birbirine katma âdeti bir elbise ki, tam boyuna göre biçilmiş!</span></p>
				<p class="paragraf"><span>Âşıkların canlarını yüzündeki çöreotuna benzer benler sanıyor; sanki yüzünün ateşini bu iş için yakmış.</span></p>
				<p class="paragraf"><span>Zülfünün küfrü, din yolunu kesmekte... o taş yüreklinin yüzü, bir meşale ki, ardını da yakmada, yandırmada.</span></p>
				<p class="paragraf"><span class="char-style-override-1">Bana, seni ağlatıp inleterek öldürürüm, dedi. Ama gördüm ki, gizlice bu gönlü yanık âşıka bakmakta.</span></p>
				<p class="paragraf"><span class="char-style-override-1">Gönül, avucuna bir hayli kan toplamıştı. Fakat göz bu kanları döküp gitti. Allah Allah... kim toplamıştı, kim telef etti?</span></p>
				<p class="paragraf"><span class="char-style-override-1">Sevgiliyi dünyaya bile değişme. Yusuf’u kalp akçeye satan pek o kadar kâr etmedi.</span></p>
				<p class="paragraf"><span class="char-style-override-1">Sevgili, ne hoş dedi, ne hoş: Git Hafız, hırkanı ateşlere yak! Yarabbi, bu kalp ahvalinden anlayışı kimden öğrendi ki?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Duş miamed-u ruhsare berefruhte bud </span></p>
				<p class="paragraf"><span class="char-style-override-2">Ta kuca baz dil-i gamzedei suhtebud</span></p>
				<p class="arabaslik-sol-kucuk" id="toc_marker-2-8-36" xml:lang="en-GB">CXXXVI</p>
				<p class="paragraf"/>
				<p class="paragraf">Müslümanlar, bir vakit benim de bir gönlüm vardı, bir müşkülüm oldu mu ona söylerdim.</p>
				<p class="paragraf">Dertten bir girdaba düştüm mü, tedbiriyle bir kıyıya varırım diye umardım.</p>
				<p class="paragraf">Benimle dert ortağıydı, iş bilir bir dosttu. Gönül ehli olanların hepsi ona dayanır, ona güvenirlerdi!</p>
				<p class="paragraf">Sevgilinin civarında beni bırakıp kayboldu gitti. Yarabbi, orası ne etek tutan durakmış ki!</p>
				<p class="paragraf">Hüner, mahrumiyet ayıbıyla beraberdir, fakat benden daha mahrum bir yoksul da olur mu?</p>
				<p class="paragraf">Bu perişan cana merhamet et... vaktiyle o da iş bilirdi, o da kâmildi! Aşk bana söz söylemeyi öğrettiği andan beri, sözlerim her meclisin nüktesi oldu.</p>
				<p class="paragraf">Artık Hafız nüktecidir deme... çünkü gördük biz, o sağlam bir cahil!</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Muselmanan mera vakti dili bud </span></p>
				<p class="paragraf"><span class="char-style-override-2">Ki ba vey guftemi ger muşkili bud</span></p>
				<p class="arabaslik-sol-kucuk" id="toc_marker-2-8-37" xml:lang="en-GB">CXXXVII</p>
				<p class="paragraf"/>
				<p class="paragraf"><span class="char-style-override-1">Güzel bir rüya gördüm, elimde şarap kadehi vardı. Tabir edildi, devlete erişeceğim.</span></p>
				<p class="paragraf"><span class="char-style-override-1">Otuz yıldır dert, meşakkat çektim de nihayet bundan kurtuluş iki yıllık şarabın elindeymiş!</span></p>
				<p class="paragraf"><span class="char-style-override-1">Bahttan istediğim murat miski, o perçemi misk kokulu güzelin saçlarındaki büklümlerdeymiş!</span></p>
				<p class="paragraf"><span class="char-style-override-1">Gam tozu beni benden almıştı, işim bitmişti. Devlet yardım etti, kadehte şarap vardı da kendime geldim. </span></p>
				<p class="paragraf"><span class="char-style-override-1">Meyhane eşiğinden kan yutup duralım. Rızkım buymuş, ezelden bana bu nevale takdir edilmiş!</span></p>
				<p class="paragraf"><span class="char-style-override-1">Sevgi tohumunu ekmeyen, güzellik bahçesinden bir gül bile devşirmeyen kişi, yel uğrağında lale gözleyen kişiye benzer!</span></p>
				<p class="paragraf"><span class="char-style-override-1">Seher çağı, bülbül feryat ve figan ederken, yolum gül bahçesine düştü.</span></p>
				<p class="paragraf"><span class="char-style-override-1">Hafız’ın, padişahı metheden güzel şiirini gördüm. Bu cönkteki bir beyit, yüzlerce risaleden yeğdi.</span></p>
				<p class="paragraf"><span class="char-style-override-1">* O hamlesi şiddetli padişah, öyle bir padişah ki, savaş günü aslanları bile mağlup eden güneş onun karşısında bir ceylan yavrusundan daha aşağı bir hale düşer.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Didem be hab-i hoş ki be destem piyale bud </span></p>
				<p class="paragraf"><span class="char-style-override-2">Ta’bir reft-u kar be devlet havale bud</span></p>
				<p class="arabaslik-sol-kucuk" id="toc_marker-2-8-38" xml:lang="en-GB">CXXXVIII</p>
				<p class="paragraf"/>
				<p class="paragraf"><span class="char-style-override-1">Yıllardır defterimiz şaraba rehin edilmişti; yıllardır meyhanenin parlaklığı bizim dersimizin, duamızın sebebiyleydi.</span></p>
				<p class="paragraf"><span class="char-style-override-1">Pir-i muganın iyiliğine bak ki, bizim gibi kötü sarhoşlar ne yaptıysa, kerem gözüyle hepsini iyi, hepsini hoş görmekteydi.</span></p>
				<p class="paragraf"><span class="char-style-override-1">Bilgi defterimizi tamamıyla şarapla yıkayın; çünkü feleği gördüm, bilgi sahibinin gönlüne kastediyor.</span></p>
				<p class="paragraf"><span class="char-style-override-1">* Gönül, güzellik nedir biliyor, anlıyorsan güzellerden alım iste. Bunu nazar bilgisinde basiret sahibi birisi söyledi.</span></p>
				<p class="paragraf"><span class="char-style-override-1">Gönül, pergel gibi her tarafa dönüp dolaşmaktaydı, ama sevgiliyi sevme dairesinde ayağını direyen bir başı dönmüş kişiydi.</span></p>
				<p class="paragraf"><span class="char-style-override-1">Çalgıcı, sevgi derdine ait öyle bir gazel okumaktaydı ki, cihan hâkimlerinin kirpiklerinden kan damlıyordu.</span></p>
				<p class="paragraf"><span class="char-style-override-1">Neşeden ırmak kıyısındaki gül gibi açılmaktaydım; başımda o usul boylu selvinin gölgesi vardı.</span></p>
				<p class="paragraf"><span class="char-style-override-1">Gülreng Pirim; maviler giyinen sofiler hakkında kötü söylememe müsaade etmedi; yoksa söylenecek ne hikâyeler vardı, ne hikâyeler!</span></p>
				<p class="paragraf"><span class="char-style-override-1">Hafız’ın, altın yaldızlı kalbi ona layık olmadı gitti. Çünkü bu sarraf bütün gizli şeyleri biliyordu.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Salha defter-i ma der girev-i sahba bud </span></p>
				<p class="paragraf"><span class="char-style-override-2">Revank-ı meykede ez ders-i du’ay-ı ma bud</span></p>
				<p class="arabaslik-sol-kucuk" id="toc_marker-2-8-39" xml:lang="en-GB">CXXXIX</p>
				<p class="paragraf"/>
				<p class="paragraf"><span class="char-style-override-1">Anılsın o demler ki, hiç olmazsa bize bir meylin vardı... sevginin eseri yüzümüzde görünüp dururdu! </span></p>
				<p class="paragraf"><span class="char-style-override-1">Anılsın o demler ki, gözlerin azarla beni öldürürken, İsa mucizesine mazhar olan şeker dudakların diriltirdi.</span></p>
				<p class="paragraf"><span class="char-style-override-1">Anılsın o demler ki, işret meclisinde sabah şarabını içerdik... benimle sevgiliden başka kimse yoktu, yalnız Tanrı bizimleydi!</span></p>
				<p class="paragraf"><span class="char-style-override-1">Anılsın o demler ki, yüzün neşe çerağını parlatınca bu yanan gönül pervasız bir pervane kesilirdi!</span></p>
				<p class="paragraf"><span class="char-style-override-1">Anılsın o demler ki, o edep erkan meclisinde sarhoşça gülen, yalnız şaraptı! </span></p>
				<p class="paragraf"><span class="char-style-override-1">Anılsın o demler ki, yakut gibi kadeh, gülünce benimle lal dudaklarının arasında hikâyeler geçer, latifeler söylenirdi!</span></p>
				<p class="paragraf"><span class="char-style-override-1">Anılsın o demler ki, sevgilim külahını bağlayınca cihanı dönüp dolaşan ay, maiyetinde bir haberci çavuş kesilirdi! </span></p>
				<p class="paragraf"><span class="char-style-override-1">* Anılsın o demler ki, sarhoş bir halde meyhanede otururdum da bugün mescitte bile bulamadığım vecdi bulur, hallenirdim.</span></p>
				<p class="paragraf"><span class="char-style-override-1">Anılsın o demler ki, Hafız’ın delinmemiş inciye benzeyen şiirleri, tashihinle düzelir, doğrulurdu!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Yad bad an ki nihayet nazari bama bud </span></p>
				<p class="paragraf"><span class="char-style-override-2">Eser-i mihr-i tu ber çihre-i ma peyda bud</span></p>
				<p class="arabaslik-sol-kucuk" id="toc_marker-2-8-40" xml:lang="en-GB">CXL</p>
				<p class="paragraf"/>
				<p class="paragraf">Anılsın o demler ki, senin civarın konağımdı, kapının toprağı gözümü aydınlatıyordu.</p>
				<p class="paragraf">İkimiz de tıpkı gül gibi, süsen gibi tertemiz bir sevgiyle yaşardık. Duygularımız, düşüncelerimiz birdi, benim dilim senin kalbinden geçenleri söylerdi.</p>
				<p class="paragraf">Gönül akıl pirinden mânalar nakleder, müşkül olanlarını aşk şerh edip söylerdi. </p>
				<p class="paragraf">* Ah o tuzak yurdundaki cevirden, sitemden... feryat o meclisteki yanıp yakılmadan, niyazdan!</p>
				<p class="paragraf">Asla sevgiliden ayrılmam derdim, gönlümde bu niyet vardı. Fakat ne yapayım ki, benim çalışmam da boşa çıktı, gönlün çalışması da!</p>
				<p class="paragraf">Dün gece dostların yadıyla meyhaneye gitmiştim. Şarap küpünü gördüm, gönlünde kan, ayağı balçıklara batmış!</p>
				<p class="paragraf"><span class="char-style-override-1">Ayrılık derdine sebep ne diye, bir sorayım dedim. Fakat akıl müftüsü bu meselede mest ve hayran!</span></p>
				<p class="paragraf"><span class="char-style-override-1">Hakikaten Ebu İshak’ın firuze hatemi pek güzel parladı, ama ne çare? O devlet pek çabuk geldi, geçti!</span></p>
				<p class="paragraf"><span class="char-style-override-1">Hafız, o salınan kekliğin kahkahasını duymuştun ya... kaza ve kader şahininin pençesinden nasıl da gafildi!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Yad bad an ki ser-s küy-i tuem menzil bud </span></p>
				<p class="paragraf"><span class="char-style-override-2">Didera ruşeni ez hak-i deret hasıl bud</span></p>
				<p class="arabaslik-sol-kucuk" id="toc_marker-2-8-41" xml:lang="en-GB">CXLI</p>
				<p class="paragraf"/>
				<p class="paragraf">Dün gece meclisimizde senin saçlarından bahsediyorduk. Gece yarısına kadar sözümüz, hep o saçların silsilesine aitti.</p>
				<p class="paragraf">Gönül, kirpiklerinin okundan kanlara bulandığı halde yine kaşının yay odasına müştaktı.</p>
				<p class="paragraf">Allah taksiratını affetsin, sabah yeli senden bir habercik olsun getirdi... yoksa civarından kimseyi görememiştim.</p>
				<p class="paragraf">Ben de selametteydim, benim de başım dinçti. Meğer saçlarının büklümleri yoluma tuzak kurmuş!</p>
				<p class="paragraf">Âlemin aşk kavgasından hiçbir haberi yoktu... fakat senin sihirbaz bakışların cihana fitneler saldı!</p>
				<p class="paragraf">Kaftanının düğmesini çöz de gönlüm açılsın. Çünkü gönlüm, ancak yanını görmekle açılabilir!</p>
				<p class="paragraf">Sendeki vefa ve mürüvvet hakkı için Hafız’la kabrine bir uğra... dünyadan seni arzulayarak gitti!</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Düş der halka-i ma kıssa-i giysü-yı tu bud </span></p>
				<p class="paragraf"><span class="char-style-override-2">Ta dil-i şeb suhan-i silsile-i muy-i tu bud</span></p>
				<p class="arabaslik-sol-kucuk" id="toc_marker-2-8-42" xml:lang="en-GB">CXLII</p>
				<p class="paragraf"/>
				<p class="paragraf"><span class="char-style-override-1">Bir an bile meyhaneden nam ve nişan bulundukça başımız pir-i muganın yoluna toprak olacak.</span></p>
				<p class="paragraf"><span class="char-style-override-1">Ezelden beri pir-i muganın halkası kulağımda, onun kuluyum. Ezelde nasılsam yine öyleyim, ebede kadar da bu böyle gidecek. </span></p>
				<p class="paragraf"><span class="char-style-override-1">Yolun kabrimize uğrarsa, himmet dile. Çünkü kabrimiz cihan rintlerinin ziyaretgâhı olacaktır.</span></p>
				<p class="paragraf"><span class="char-style-override-1">Ey kendisini gören zahit, yürü... bu perdenin ardındaki sır, senin gözünden de gizli kalacak, benim gözümden de!</span></p>
				<p class="paragraf"><span class="char-style-override-1">O âşık öldüren sevgilim bugün sarhoş bir halde yola düştü. Acaba benden başka kimin gözlerinden kanlı yaşlar akacak ki?</span></p>
				<p class="paragraf"><span class="char-style-override-1">İştiyakınla mezara baş koyunca, gözlerim kıyamet gününün sabahına kadar açık kalacak, seni gözleyecek.</span></p>
				<p class="paragraf"><span class="char-style-override-1">Hafız’ın bahtı eğer böyle yardım ederse, sevgilinin zülfü daima başkalarının elinde kalıp duracak.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ta zi meyhane demi nam-u nişan bahedbud </span></p>
				<p class="paragraf"><span class="char-style-override-2">Ser-i ma hak-i reh-i pir-i mugan bahedbud</span></p>
				<p class="arabaslik-sol-kucuk" id="toc_marker-2-8-43" xml:lang="en-GB">CXLIII</p>
				<p class="paragraf"/>
				<p class="paragraf"><span class="char-style-override-1">Bu hastanın kılıcınla öldürülmesi mukadder değilmiş... yoksa merhametsiz gönlünün bu hususta hiçbir taksiri yok!</span></p>
				<p class="paragraf"><span class="char-style-override-1">Yarabbi, bu güzellik aynasının cevheri nedir ki, ahım ona tesir edecek kuvvette değil!</span></p>
				<p class="paragraf"><span class="char-style-override-1">İbadet yurdunda seni tanıyan bir pir bile yok. Onun için tahassürle meyhanelere başvurdum.</span></p>
				<p class="paragraf"><span class="char-style-override-1">Bu divane, zülfünü elde bıraktıktan sonra layığı ancak zincir halkası!</span></p>
				<p class="paragraf"><span class="char-style-override-1">Naz çimenliğinde boyundan daha nazik selvi yetişmedi. Tasvir âleminde nakşından güzel bir nakış yok!</span></p>
				<p class="paragraf"><span class="char-style-override-1">Belki seher yeli gibi yine civarına erişirim diye, dün gece sabahlara kadar feryat ettim, ele geçen yalnız buydu.</span></p>
				<p class="paragraf"><span class="char-style-override-1">Ey ayrılık ateşi, senden neler çektim, neler? Mum gibi yok olmaktan başka elimde bir tedbirim yoktu ki!</span></p>
				<p class="paragraf"><span class="char-style-override-1">Senden ayrı düşen Hafız’ın derdi, öyle bir azap ayeti ki, tefsire lüzum yok!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Katl-i in haste be şemşir-i tu takdir nebud </span></p>
				<p class="paragraf"><span class="char-style-override-2">Verne hiç ez dil-i bi rahm-i tu taksir nebud</span></p>
				<p class="arabaslik-sol-kucuk" id="toc_marker-2-8-44" xml:lang="en-GB">CXLIV</p>
				<p class="paragraf"/>
				<p class="paragraf"><span class="char-style-override-1">Sen bundan önce âşıkların derdiyle daha fazla mukayyet olurdun. Bize meylin, bizimle sohbetin âlemlere yayılmıştı.</span></p>
				<p class="paragraf"><span class="char-style-override-1">Anılsın o gece sohbetleri ki, tatlı dudaklı güzellerle aşk sırrından ve âşıklardan bahsederdik.</span></p>
				<p class="paragraf"><span class="char-style-override-1">Ezel sabahından ebed akşamının sonuna kadar dostluğumuz, sevgimiz bir ahit üzere, bir karar üzereydi.</span></p>
				<p class="paragraf"><span class="char-style-override-1">Daha bu yeşil tavan çatılmadan, daha bu gök kemer kurulmadan gözlerimiz sevgilinin yay kaşlarına hayrandı.</span></p>
				<p class="paragraf"><span class="char-style-override-1">Maşukun gölgesi, âşıkın üstüne düştü de ne oldu ki? Elbet öyle olacaktı. Biz ona muhtaçtık, o bize müştak!</span></p>
				<p class="paragraf"><span class="char-style-override-1">* Meclisteki ay yüzlülerin güzelliği gerçi adamda ne gönül bırakırdı, ne din. Fakat biz tabiat güzelliğinden, ahlak temizliğinden ayrılmadık.</span></p>
				<p class="paragraf"><span class="char-style-override-1">* Padişah kapısındaki bir yoksul bana bir nükte söyledi. Dedi ki: Hangi sofraya oturduysam, rızkı veren Tanrı!</span></p>
				<p class="paragraf"><span class="char-style-override-1">Tespihimin ipi koptuysa, beni mazur gör. Elim gümüş gibi bembeyaz baldırlı sakinin eteğine sarılmıştı!</span></p>
				<p class="paragraf"><span class="char-style-override-1">Kadir gecesinde şarap içti diye beni ayıplama. Sevgili sarhoş geldi, rafta da bir kadeh vardı... dayanamadık! </span></p>
				<p class="paragraf"><span class="char-style-override-1">Hafız’ın şiiri, daha Adem Peygamber zamanında cennette nesrin ve gül defterlerinin yapraklarına ziynet olmuştu.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Piş ezinet biş ezin gam-hari-i uşşak bud </span></p>
				<p class="paragraf"><span class="char-style-override-2">Mihr-verziyy-i tu ba ma şöhre-i afak bud</span></p>
				<p class="arabaslik-sol-kucuk" id="toc_marker-2-8-45" xml:lang="en-GB">CXLV</p>
				<p class="paragraf"/>
				<p class="paragraf"><span class="char-style-override-1">Gerçi bu söz şehir vaizine hoş gelmez, ama doğrusu bu: Riyaya yapışıp mürailik ettikçe Müslüman olmaz vesselam!</span></p>
				<p class="paragraf"><span class="char-style-override-1">Rintlik öğren, kerem sahibi. Şarap içmemek o kadar büyük bir hüner değil... hayvan da içmiyor, ama insan değil ki!</span></p>
				<p class="paragraf"><span class="char-style-override-1">Feyzi kabul etmek için temiz bir yaradılış gerek. Yoksa her taş, her topaç, inci ve mercan olmaz.</span></p>
				<p class="paragraf"><span class="char-style-override-1">Gönül, hoş ol... İsm-i azam işini işler durur. Şeytanlıkla, hileyle cin Müslüman olamaz.</span></p>
				<p class="paragraf"><span class="char-style-override-1">Şimdi gayrı aşka koyuldum. Bu yolda çalışmaktayım. Umuyorum ki bu, yücelen öbür hünerler gibi beni mahrum etmez.</span></p>
				<p class="paragraf"><span class="char-style-override-1">Dün gece, gönlünün muradını yarın vereceğim, demişti. Yarabbi, bir sebep halk et de pişman olmasın!</span></p>
				<p class="paragraf"><span class="char-style-override-1">Tanrı’dan sana güzel huylar vermesini dilerim. Güzel huylar versin de hatırımızı perişan etme artık!</span></p>
				<p class="paragraf"><span class="char-style-override-1">Hafız, zerrede yüce himmet olmadıkça parlak güneş çeşmesini elbette istemez.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Gerçi ber vaiz-i şehr in suhan asan neşeved </span></p>
				<p class="paragraf"><span class="char-style-override-2">Ta riya verzed-u salus muselman neşeved</span></p>
				<p class="arabaslik-sol-kucuk" id="toc_marker-2-8-46" xml:lang="en-GB">CXLVI</p>
				<p class="paragraf"/>
				<p class="paragraf"><span class="char-style-override-1">Namaz kılarken hatırıma yay kaşların geldi. Öyle bir halete düştüm ki, mihrap bile feryada başladı.</span></p>
				<p class="paragraf"><span class="char-style-override-1"> Artık benden sabır tamahında bulunma, akla uyarım sanma. Senin gördüğün o tahammül tamamıyla yele savruldu gitti!</span></p>
				<p class="paragraf"><span class="char-style-override-1">Şarap saf bir hale geldi, yeşillikteki kuşlar sarhoş oldular. Âşıklık mevsimi gelip çattı, iş düzene girdi.</span></p>
				<p class="paragraf"><span class="char-style-override-1">Cihanın halinden iyilik kokusu duyuyorum. Gül neşe getirdi, sabah rüzgârı da neşeli bir hale geldi.</span></p>
				<p class="paragraf"><span class="char-style-override-1">Ey hüner gelini, bahttan şikâyet etme. Güzellik gelin odasını beze. Bize damat geldi.</span></p>
				<p class="paragraf"><span class="char-style-override-1">Gönül aldatan çiçeklerin hepsi süslenip bezendi. Tanrı’nın verdiği güzellikle gelen yalnız bizim sevgilimiz.</span></p>
				<p class="paragraf"><span class="char-style-override-1">Ağaçların hepsi yük altında. Çünkü hepsinin kaydı var, alakası var. Ne hoştur selvi ki, gam yükünden azat.</span></p>
				<p class="paragraf"><span class="char-style-override-1">Çalgıcı, Hafız’ın hoş bir gazelini oku da yine musiki ile avunduğum zamanları hatırladım diyeyim.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Der nemazem ham-ı ebruy-ı tu ba yad amed </span></p>
				<p class="paragraf"><span class="char-style-override-2">Haleti reft ki mihrab be feryad amed</span></p>
				<p class="arabaslik-sol-kucuk" id="toc_marker-2-8-47" xml:lang="en-GB">CXLVII</p>
				<p class="paragraf"/>
				<p class="paragraf"><span class="char-style-override-1">Seher yeli, şarap satan yaşlı adamı kutlulamaya geldi: Neşe, işret, naz etme ve içme zamanı erişti.</span></p>
				<p class="paragraf"><span class="char-style-override-1">Hava, Mesih nefesini kazandı; rüzgâr miskler saçtı, ağaç yeşerdi, kuşlar coştular.</span></p>
				<p class="paragraf"><span class="char-style-override-1">Bahar rüzgârı lale tandırını öyle bir kızdırdı ki, konca terlere boğuldu, kızardı... gül coştu, neşelendi.</span></p>
				<p class="paragraf"><span class="char-style-override-1">Sözümü can kulağıyla duy, işret etmeye bak. Bu söz, seher çağı hatiften kulağıma çalındı.</span></p>
				<p class="paragraf"><span class="char-style-override-1">Hür süsen, bülbülden bilmem ne duydu da bunca dili olduğu halde sükûta vardı.</span></p>
				<p class="paragraf"><span class="char-style-override-1">Dağınık fikirlerden vazgeç de hatırını bir yere topla; malum ya, Şeytan gidince melek gelir.</span></p>
				<p class="paragraf"><span class="char-style-override-1">Dostlar meclisi namahremlerin sohbet yeri değildir. Kadehin üstünü örtün, hırka giyen mürai sofi geldi.</span></p>
				<p class="paragraf"><span class="char-style-override-1">Hafız, hanekahtan çıkıp meyhaneye gitmekte. Galiba zahitlik ve riya sarhoşluğundan ayrıldı, aklı başına geldi.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Saba be tehniyet-i pir-i mey-furuş amed </span></p>
				<p class="paragraf"><span class="char-style-override-2">Ki mevsim-i tarab-u ‘ayş-u naz-u nuş amed</span></p>
				<p class="arabaslik-sol-kucuk" id="toc_marker-2-8-48" xml:lang="en-GB">CXLVIII</p>
				<p class="paragraf"/>
				<p class="paragraf"><span class="char-style-override-1">Seher çağı uyanık baht, yastığımın başucuna geldi de dedi ki: Kalk, o şirin Husrev geldi.</span></p>
				<p class="paragraf"><span class="char-style-override-1">Bir kadeh çek, sarhoş bir halde seyretmek için salına salına gel de gör... Sevgilin ne debdebeyle teşrif etti.</span></p>
				<p class="paragraf"><span class="char-style-override-1">Ey halvet bucağında nafe açan, müjdemi ver. Huten sahrasından misk kokulu ahu geldi.</span></p>
				<p class="paragraf"><span class="char-style-override-1">Ağlayış, yanan âşıklara yine yüzsuyu verdi. Âşıklar, yine izzete eriştiler. Feryat yine yoksul âşıkın imdadına yetişti.</span></p>
				<p class="paragraf"><span class="char-style-override-1">Gönül kuşu yine bir yay kaşlının havasında... fakat ey güvercin, dikkat et, gelen sevgili şahindir, seni kapıverir.</span></p>
				<p class="paragraf"><span class="char-style-override-1">Saki şarap sun, düşmandan, dosttan gam yeme. Çünkü gönlümüzün muradı oldu; düşman gitti, dost geldi.</span></p>
				<p class="paragraf"><span class="char-style-override-1">Bahar bulutu zamanın vefasızlığını görünce yasemine, sümbüle, ağustos gülüne ağlamaya başladı.</span></p>
				<p class="paragraf"><span class="char-style-override-1">Sabah rüzgârı Hafız’ın sözlerini bülbülden duyunca, amberler saçarak fesleğen seyrine geldi.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Seherem devlet-i bidar be balin amed </span></p>
				<p class="paragraf"><span class="char-style-override-2">Guft berhiz ki an Husrev-i Şirin amed</span></p>
				<p class="arabaslik-sol-kucuk" id="toc_marker-2-8-49" xml:lang="en-GB">CXLIX</p>
				<p class="paragraf"/>
				<p class="paragraf">Sevgili, senin aşkın hayret fidanıdır. Vuslatın da hayretin kemali.</p>
				<p class="paragraf">Nice vuslat deryasına dalanlar, nihayet hayrete vardılar.</p>
				<p class="paragraf"><span class="char-style-override-1">Hayret hayalinin geldiği yerde ne vuslat kalır, ne vuslata eren.</span></p>
				<p class="paragraf"><span class="char-style-override-1">Bir gönül göster bana ki; onun yolunda, çehresinde hayret beni hasıl olmamış bulunsun.</span></p>
				<p class="paragraf"><span class="char-style-override-1">Ne tarafı dinlediysem, kulağıma “Hayret nedir?” suali geldi.</span></p>
				<p class="paragraf"><span class="char-style-override-1">Hayret ululuğuna varan kişi, yüceliğinin kemalinden mahvolur.</span></p>
				<p class="paragraf"><span class="char-style-override-1">Hafız’ın vücudu, baştan ayağa kadar aşk içinde bir hayret fidanı olup kaldı.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">‘Işk-ı tu nihal-i hayret amed </span></p>
				<p class="paragraf"><span class="char-style-override-2">Vasl-ı tu kemal-i hayret amed</span></p>
				<p class="arabaslik-sol-kucuk" id="toc_marker-2-8-50" xml:lang="en-GB">CL</p>
				<p class="paragraf"/>
				<p class="paragraf">Dostlar, sevgilinin zülfünü çözün. Bu gece, ne hoş bir gece. Bu hikâyeyle uzatın bu geceyi.</p>
				<p class="paragraf">Meclis halvet, dostlar bir arada. Göz değmesin, “Ve in yekâdü”yü okuyun, kapıyı kapatın.</p>
				<p class="paragraf">Rebapla çeng, yüce sesle diyorlar ki: Sır ehlinin sözlerine can kulağınızı verin.</p>
				<p class="paragraf">Eğer Tanrı’nın lütuflarına dayanırsanız; sevgilinin canına ant olsun, gam, perdelerinizi yırtmaz, sizi rüsva edemez.</p>
				<p class="paragraf">Âşıkla maşuk arasında hayli fark var. Sevgili nazlanırsa, siz niyaz edin.</p>
				<p class="paragraf">Sohbet pirinin ilk öğüdü şu: Sizinle cins olmayanla sohbetten çekinin.</p>
				<p class="paragraf"><span class="char-style-override-1">Bu halkada aşkla diri olmayanın, ölmeden cenaze namazını kılıverin, ben veriyorum fetvayı.</span></p>
				<p class="paragraf"><span class="char-style-override-1">Hafız sizden bir nimet isterse, onu gönüller alan sevgilinin dudaklarına havale edin.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Mu’aşiran girih ez zulf-i yar baz kunid </span></p>
				<p class="paragraf"><span class="char-style-override-2">Şebi hoşest bedin kıssaeş dıraz kunid</span></p>
				<p class="arabaslik-sol-kucuk" id="toc_marker-2-8-51" xml:lang="en-GB">CLI</p>
				<p class="paragraf"/>
				<p class="paragraf"><span class="char-style-override-1">Dostlar, geceki sohbeti ve sohbet ettiğimiz sevgiliyi... içten gelen kulluk haklarını anın.</span></p>
				<p class="paragraf"><span class="char-style-override-1">Sarhoş olunca, âşıkların feryadını çeng ve çegane sesleriyle hatırlayın!</span></p>
				<p class="paragraf"><span class="char-style-override-1">Şarabın letafeti sakinin yüzünde cilvelenmeye başlayınca, siz de nağmelere başlayın, âşıkları hatırınıza getirin!</span></p>
				<p class="paragraf"><span class="char-style-override-1">Ümit elini maksat beline dolayınca, bizim sohbetimizi de derhatır edin, bizi de unutmayın!</span></p>
				<p class="paragraf"><span class="char-style-override-1">* Devlet atı serkeşçe gider, ama yoldaştan da anın, onların atlarını da kamçılayın!</span></p>
				<p class="paragraf"><span class="char-style-override-1">Bir zamanlar vefakârların gamına aldırış bile etmezdiniz. Şimdi zamanenin vefasızlığını görün de onları da hatırlayın;</span></p>
				<p class="paragraf"><span class="char-style-override-1">Ey ululuk köşesine kurulanlar, merhamet edin de Hafız’ın yüzünü ve bu eski eşiği anın!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Mu’aşiran zi harif-i şebane yad arid </span></p>
				<p class="paragraf"><span class="char-style-override-2">Hukuk-ı bendegi-i muhlisane yad arid</span></p>
				<p class="arabaslik-sol-kucuk" id="toc_marker-2-8-52" xml:lang="en-GB">CLII</p>
				<p class="paragraf"/>
				<p class="paragraf"><span class="char-style-override-1">Güzellikte, ahlakta, vefada hiç kimse bizim sevgilimizle boy ölçüşemez. Sen de bu sözümüzü inkâr edemezsin.</span></p>
				<p class="paragraf"><span class="char-style-override-1">Güzellik taslayanlar cilvelendiler; ama güzellikte, alımda hiçbiri sevgilimize çıkışamaz.</span></p>
				<p class="paragraf"><span class="char-style-override-1">Bunca zamanlık sohbet hakkı için; hiçbir sırdaş, bizim hak gözetir dostumuza erişemez.</span></p>
				<p class="paragraf"><span class="char-style-override-1">Kâinat pazarına binlerce para, pul gelir. Fakat bir tanesi bile bizim ayyar dostumuzun parası gibi değil!</span></p>
				<p class="paragraf"><span class="char-style-override-1">Kudret kaleminden binlerce suret zuhur eder, ama hiçbiri sevgilimizin gönüller alan nakşına, suretine benzemez.</span></p>
				<p class="paragraf"><span class="char-style-override-1">Yazık... ömür kervanı öyle bir gidiş gitti ki, diyarımızın havasına tozu bile gelmiyor artık!</span></p>
				<p class="paragraf"><span class="char-style-override-1">Gönül, hasetçilerin eziyetinden incinme, Tanrı’ya dayan. Bizim ümidini, kesmeyen hatırımıza kötülük gelmez.</span></p>
				<p class="paragraf"><span class="char-style-override-1">Öyle yaşa ki; ölüp toprak bile olsan, üstüne uğrayanın hatırına senden bir toz bile konmasın.</span></p>
				<p class="paragraf"><span class="char-style-override-1">Hafız yanıp yakıldı. Fakat korkuyorum, muradına erişmiş padişahımız hikâyesini bile duymayacak!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Be husn-ı hulk-u vefa keş beyar-ı ma neresed </span></p>
				<p class="paragraf"><span class="char-style-override-2">Tura derin suhan inkâr-ı kar-ı ma neresed</span></p>
				<p class="arabaslik-sol-kucuk" id="toc_marker-2-8-53" xml:lang="en-GB">CLIII</p>
				<p class="paragraf"/>
				<p class="paragraf"><span class="char-style-override-1">İnsanın hatırı hüzünlü olursa, nasıl olur da güzel bir şiir yazabilir, buna imkân mı var? Öyle olduğu halde, biz bir güzel şiir söyledik ki, olursa da bu kadar olur.</span></p>
				<p class="paragraf"><span class="char-style-override-1">Lal dudaklarından aman yüzüğüne nail olursam, yüzlerce Süleyman mülkü, yüzük kaşımın hükmüne girer.</span></p>
				<p class="paragraf"><span class="char-style-override-1">Gönül, hasetçinin ta’nından gamlanmamak gerek... dikkat et, belki hayrın bundadır.</span></p>
				<p class="paragraf"><span class="char-style-override-1">Bu hayaller yaratan kalemden bir şey anlamayan adamın nakşını bir pula almam, isterce Nakkaş Mani olsun!</span></p>
				<p class="paragraf"><span class="char-style-override-1">Şarap kadehiyle gönül kanının her birini bir adama verdiler. Kısmet dairesinde hal böyledir işte!</span></p>
				<p class="paragraf"><span class="char-style-override-1">Tanrı’nın takdiri bu... gül suyunu, pazarlarda salınan bir güzel yaptı, gülü de perde altında oturan bir dilber!</span></p>
				<p class="paragraf"><span class="char-style-override-1">Hafız’ın rintliği terk etmesi, hatırından çıkarması imkânsız. Bu ezeli bir takdir ebede kadar da böyle gider!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Key şi’r-i hoş engized hatır ki hazin başed </span></p>
				<p class="paragraf"><span class="char-style-override-2">Yek nükte ezin ma’ni guftim-u nemin başed</span></p>
				<p class="arabaslik-sol-kucuk" id="toc_marker-2-8-54" xml:lang="en-GB">CLIV</p>
				<p class="paragraf"/>
				<p class="paragraf"><span class="char-style-override-1">Kime ezelden devlet feyzi nasip olmuşsa, ebede kadar murat kadehi canına hemdem olur.</span></p>
				<p class="paragraf"><span class="char-style-override-1">Şaraptan tövbe etmek istediğim an dedim ki: İyi ama bu ağaç, sonunda pişmanlık meyvesi verecek! </span></p>
				<p class="paragraf"><span class="char-style-override-1">Süsen gibi seccademi omzuma alıp zahit olmaya özendim... fakat gül gibi şarap rengine bulanmış hırka... bırak sen de, böyle Müslümanlık mı olur ki?</span></p>
				<p class="paragraf"><span class="char-style-override-1">Kadeh çerağı olmadıkça halvette oturamıyorum. Gönül ehlinin bucağı nurani olmalı!</span></p>
				<p class="paragraf"><span class="char-style-override-1">Yüce himmetli olmaya çalış, murassa kadeh olmazsa olmasın. Şarap rindin nar renkli yakutudur!</span></p>
				<p class="paragraf"><span class="char-style-override-1">İşimiz düzensiz görünüyor, ama hor bakma. Bu ülkede yoksulluk, padişahlığın bile hasetini celp eder!</span></p>
				<p class="paragraf"><span class="char-style-override-1">* Gönül, iyi adlı olmak istiyorsan, kötülerle düşüp kalkma. Canım efendim, kendini beğenmek nadanlık alametidir.</span></p>
				<p class="paragraf"><span class="char-style-override-1">* Üns ve işret meclisi, bahar... meclisteki sohbet de şiir sohbeti... böyle bir âlemde sevgiliden şarap kadehini almamak ağır canlılıktır doğrusu! </span></p>
				<p class="paragraf"><span class="char-style-override-1">Dün bir aziz dedi ki: Hafız gizlice şarap içiyor. A azizim, ayıbın gizli yapılması daha iyi değil mi ki?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Der ezel her ko be feyz-i devlet erzani buved </span></p>
				<p class="paragraf"><span class="char-style-override-2">Ta ebed cain-ı muradeş hemdem-i cani buved</span></p>
				<p class="arabaslik-sol-kucuk" id="toc_marker-2-8-55" xml:lang="en-GB">CLV</p>
				<p class="paragraf"/>
				<p class="paragraf">Gaybı gören ve Cem kadehine malik olan gönülden Süleyman’ın yüzüğü bir müddetçik kaybolursa, ne gam!</p>
				<p class="paragraf">Gönül hazinesini yoksulların kaşına gözüne, benine, güzelliğine verme. Kadrini bilen padişah gibi birisine teslim et.</p>
				<p class="paragraf"><span class="char-style-override-1">Her ağaç gönlümüzün cefasına tahammül edemez. Servinin himmetine köle olayım; onda bu sadakat, onda bu sebat var. </span></p>
				<p class="paragraf"><span class="char-style-override-1">Kimin altı kuruşu varsa, sarhoş nergis gibi neşesinden kadehin dibine koyacağı mevsim gelip çattı.</span></p>
				<p class="paragraf"><span class="char-style-override-1">Şimdi altını şaraptan esirgeme, gül gibi sen de paranı sarf et de Akl-ı Kül seni yüzlerce ayıpla töhmet altına almasın.</span></p>
				<p class="paragraf"><span class="char-style-override-1">Gayb sırrını kimse bilmez, sözü uzatma, hikâyeyi kısa kes. Hangi mahrem gönül, bu hareme yol buldu ki?</span></p>
				<p class="paragraf"><span class="char-style-override-1">* Gönlüm tecerrütten dem vururdu, ama şimdi zülfünün kokusuna düştü de seher yeliyle yüzlerce işi var.</span></p>
				<p class="paragraf"><span class="char-style-override-1">* Gönül muradını kimden sorayım, kimden arayayım? Bir sevgili yok ki, güzelliğiyle beraber kereme de sahip olsun.</span></p>
				<p class="paragraf"><span class="char-style-override-1">Hafız’ın hırkasının yeninden, yakasından ne fayda? Biz Tanrı istiyorduk, onda put gizli!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dili ki gayb-nemayest-u Cam-ı Cem dared </span></p>
				<p class="paragraf"><span class="char-style-override-2">Zi hatemi ki demi gun sved çi gam dared</span></p>
				<p class="arabaslik-sol-kucuk" id="toc_marker-2-8-56" xml:lang="en-GB">CLVI</p>
				<p class="paragraf"/>
				<p class="paragraf">Zülfüne el atsam; incinir, kızar. Uzlaşmak istesem; darılır, azarlar.</p>
				<p class="paragraf">Yeni ay gibi, zavallı âşıklara kaşının ucunu gösterir, gizleniverir! </p>
				<p class="paragraf">İşret gecesi uyumaz, beni harap eder... Gündüzün şikâyet etsem; gözlerini kapar, uykuya dalar! </p>
				<p class="paragraf">Gönül, işret yolu, kargaşalıklarla, fitnelerle dopdoludur. Bu yolda acele giden düşer!</p>
				<p class="paragraf"><span class="char-style-override-1">Habbelerin başlarına ululuk yeli girse bile hükmü yoktur. Saltanattan şarap havasıyla geçip gidiverir.</span></p>
				<p class="paragraf"><span class="char-style-override-1">Sevgilinin kapısında yoksul olmayı saltanata bile değişme, kim bu kapının gölgesini bırakıp da güneş altına gider? </span></p>
				<p class="paragraf"><span class="char-style-override-1">** Gönül yaşlandın mı artık güzellik, naziklik satmaya kalkışma. Bu alışveriş gençlik çağında yürür!</span></p>
				<p class="paragraf"><span class="char-style-override-1">Kara saçların müsveddesi tamamlandı, saç ağarmaya başladı mı, ak saçları yüzlerce defa yolmaya kalkış... azalmaz ki!</span></p>
				<p class="paragraf"><span class="char-style-override-1">Hafız, yolunun hicabı sensin, sen aradan kalk! Ne mutlu o kişiye ki, bu yolu hicapsız yürür gider.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Çu dest der ser-i zulfeş zenem be tab reved </span></p>
				<p class="paragraf"><span class="char-style-override-2">Ver asti talebem ber ser-i ‘itab reved</span></p>
				<p class="arabaslik-sol-kucuk" id="toc_marker-2-8-57" xml:lang="en-GB">CLVII</p>
				<p class="paragraf"/>
				<p class="paragraf"><span>Saki, selvi, gül ve lale bahsi başladı, bahar geldi. Fakat bu bahis, ancak üç kadeh şarapla yürür</span></p>
				<p class="paragraf"><span>Şarap sun... yeşillik gelini güzelleşti, bezendi. Artık gelin bezeyene hacet yok.</span></p>
				<p class="paragraf"><span>Ta Bengal’e kadar varacak olan bu Fars şekeri, bu Farsça şiir yüzünden bütün Hint duduları, bütün Hintli şairler şekere düşer, bu şiiri okur, beğenirler.</span></p>
				<p class="paragraf"><span>Şiir yolundaki tayy-i mekâna bak, tayy-i zamanı gör. Bu bir gecelik çocuk, bu bir gece içinde meydana gelen şiir, tam yüz yıllık yol alıyor.</span></p>
				<p class="paragraf"><span>Kendisini ibadete vermiş olanları bile aldatan ceylan gözlere bak! Sihir kervanı bile o gözlerin ardından gitmekte.</span></p>
				<p class="paragraf"><span>Dünyanın işvesine kapılıp yoldan çıkma. Bu kocakarı hilelerle oturur, düzenlerle kalkar; işi gücü hileden, düzenden ibarettir.</span></p>
				<p class="paragraf"><span class="char-style-override-1">Padişahın bahçesinden bahar yeli esiyor, lale kadehine çiğ tanelerinden şarap dolmada.</span></p>
				<p class="paragraf"><span class="char-style-override-1">Hafız, Sultan Celaleddin’in (Gıyaseddin)</span><span class="char-style-override-4">*</span><span class="char-style-override-1"> meclisine olan iştiyaktan vazgeçme; bu tahassürle feryat et... senin işin ancak feryatla yola girer.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Saki hadis-i serv-u gul-u lale mireved</span></p>
				<p class="paragraf"><span class="char-style-override-2">Vin bahs ba selase-i gessale mireved</span></p>
				<p class="arabaslik-sol-kucuk" id="toc_marker-2-8-58" xml:lang="en-GB">CLVIII</p>
				<p class="paragraf"><span class="char-style-override-1">Mart ayının bulutu göründü, nevruz rüzgârı esti. Şarap ve çalgı parası istiyorum. Kim, “işte buyur” diyecek?</span></p>
				<p class="paragraf"><span class="char-style-override-1">Güzeller cilvelenmekte... bense kesemden utanıyorum. Aşk ve müflislik pek ağır bir yük; fakat çekmek gerek! </span></p>
				<p class="paragraf"><span class="char-style-override-1">Cömertlik kıtlığı var, yüzsuyunu satmaya değmez. Hırkayı satıp şaraba, güle harcamalı!</span></p>
				<p class="paragraf"><span class="char-style-override-1">Galiba devletim uyanacak... bahtım açılacak; dün gece dua ediyordum, tanyeri ağarmaya başladı.</span></p>
				<p class="paragraf"><span class="char-style-override-1">Gül, bahçeye bir duvakla, fakat yüz binlerce gülüşle geldi... sanki bir bucakta bir kerem sahibinin kokusunu duydu!</span></p>
				<p class="paragraf"><span class="char-style-override-1">Rintlikte eteğim yırtılırsa ne zarar; bir elbiseyi de iyi atliye ile paralarız!</span></p>
				<p class="paragraf"><span class="char-style-override-1">Lal dudaklarına ait bu söylediğim sözleri kim söyledi; zülfünden gördüğüm bu zulmü kim gördü?</span></p>
				<p class="paragraf"><span class="char-style-override-1">Bilmem Hafız’ın gönlüne bu âşık öldüren oku kim attı? Bildiğim şu kadar: Latif şiirinden kan damlamaktaydı!</span></p>
				<p class="paragraf"><span class="char-style-override-1">Padişahın adaleti aşk mazlumlarının halini sormazsa, bucaktakiler gayrı huzur ve istirahattan tamahlarını kessinler!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ebr-i azari beramed bad-ı nevruzi vezid </span></p>
				<p class="paragraf"><span class="char-style-override-2">Vech-i mey mihahem-u mutrib ki miguyed reşid</span></p>
				<p class="arabaslik-sol-kucuk" id="toc_marker-2-8-59" xml:lang="en-GB">CLIX</p>
				<p class="paragraf"/>
				<p class="paragraf"><span class="char-style-override-1">Şu fikirdeyim: Elimden gelirse bir işe sarılayım ki; gam, gussa sona ersin.</span></p>
				<p class="paragraf"><span class="char-style-override-1">Gönül seyrangâhı zıt şeylerin buluşup görüşeceği yer değil. Bir yerden Şeytan çıkarsa, melek o vakit oraya girer.</span></p>
				<p class="paragraf"><span class="char-style-override-1">Zulmeden hâkimlerle konuşmak, en uzun kış gecelerine benzer. Sen nuru güneşten iste, güneşten... belki zuhur eder.</span></p>
				<p class="paragraf"><span class="char-style-override-1">Ev sahibi, acaba ne vakit dışarıya çıkacak diye dünyadaki mürüvvetsiz kişilerin kapısında ne vakte kadar oturup duracaksın?</span></p>
				<p class="paragraf"><span class="char-style-override-1">Yoksulluğu bırakma, rastladığın yolcudan feyiz dile de hazineye sahip ol.</span></p>
				<p class="paragraf"><span class="char-style-override-1">İyi kişi de metaını gösterdi, kötü kişi de. Acaba hangisi makbule geçecek dersin?</span></p>
				<p class="paragraf"><span class="char-style-override-1">Âşık bülbül, sen hemen yaşamayı iste, sağlık olsun... bağ yine yeşerir, gül yine koncalanır!</span></p>
				<p class="paragraf"><span class="char-style-override-1">Bu küçücük yurtta Hafız’ın gafletine şaşılmaz. Meyhaneye giden, kendisini kaybeder, habersiz bir halde geri gelir.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ber ser-i anem ki ger zi dest berayed </span></p>
				<p class="paragraf"><span class="char-style-override-2">Dest be kari zenem ki gussa derayed</span></p>
				<p class="arabaslik-sol-kucuk" id="toc_marker-2-8-60" xml:lang="en-GB">CLX</p>
				<p class="paragraf"/>
				<p class="paragraf">Şarap güneşi, kadeh doğusundan doğunca sakinin yanağında binlerce lale açar.</p>
				<p class="paragraf">Yeşillikten o perçemin kokusu geldi mi, rüzgâr sümbülün kokusunu gülün başına çalar.</p>
				<p class="paragraf"><span class="char-style-override-1">Ayrılık gecesinin hikâyesi öyle hemence anlatılıverecek bir hikâye değil... zerresinden yüzlerce risale meydana gelir.</span></p>
				<p class="paragraf"><span class="char-style-override-1">Yüzlerce dert çekilmeden bir nimet elde edilsin... yağma mı var? Bunu baş aşağı dönmüş feleğin sofrasından umma!</span></p>
				<p class="paragraf"><span class="char-style-override-1">Nuh Peygamber gibi tufan derdine sabrın varsa, bela savuşur; bin yıllık murat nihayet elde edilir.</span></p>
				<p class="paragraf"><span class="char-style-override-1">Maksat incisi çalışmakla ele girmez. Takdire havale etmeksizin buna nail olmayı ummak bir hayalden ibarettir.</span></p>
				<p class="paragraf"><span class="char-style-override-1">Zülfünden esip gelen rüzgâr, Hafız’ın mezarına uğrarsa, bedeninin toprağından yüz binlerce feryat yükselir.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Çu aftab-ı mey ez meşrık-ı piyale berayed </span></p>
				<p class="paragraf"><span class="char-style-override-2">Zi bag-ı ‘arız-ı saki hezar lale berayed</span></p>
				<p class="arabaslik-sol-kucuk" id="toc_marker-2-8-61" xml:lang="en-GB">CLXI</p>
				<p class="paragraf"/>
				<p class="paragraf">Gönlüm misket üzümünden çekilmiş şarabı çekerse, yeri var. Çünkü zahitlikten de hayır kokusu gelmiyor, riyadan da!</p>
				<p class="paragraf">Bütün âlem halkı beni aşktan men etse, faydasız... yine ben, Tanrı’nın emrini, Tanrı’nın takdirini işlerim.</p>
				<p class="paragraf">Kerem feyzinden ümit kesme; kerim olan elbette günahları affeder, âşıkları bağışlar! </p>
				<p class="paragraf">Gönül, sevgilinin zülfünden bir örgü çözerim ümidine düştü de bu yüzden zikir halkasına girdi.</p>
				<p class="paragraf">Senin güzelliğin Tanrı vergisi, bu güzellikle bahtın gelin odasına oturmuşsun, gelin bezeyenin bezemesine ne ihtiyacın var!</p>
				<p class="paragraf">Yeşillik hoş, hava latif, şarap halis... şimdi hoş bir gönülden başka hiçbir şeye lüzum yok!</p>
				<p class="paragraf"><span class="char-style-override-1">Cihan gelini güzeldir, ama aklını başına topla... bu açılmadık kız, hiç kimsenin nikâhına girmez.</span></p>
				<p class="paragraf"><span class="char-style-override-1">Sevgiliye latife yollu dedim ki: Ey ay yüzlü, ne olur bir öpücük versen de senin o şeker gibi öpücüğünle gönlü hasta birisi huzura erse...</span></p>
				<p class="paragraf"><span class="char-style-override-1">Güldü de dedi ki: Hafız, Allah için olsun öpüşünle ayın yüzünü bulaştırma, bunu reva görme!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Eger be bade-i muşkin keşed dilem şayed </span></p>
				<p class="paragraf"><span class="char-style-override-2">Ki buy-ı hayr zi zuhd-u riya nemiyayed</span></p>
				<p class="arabaslik-sol-kucuk" id="toc_marker-2-8-62" xml:lang="en-GB">CLXII</p>
				<p class="paragraf"/>
				<p class="paragraf">Usanıp, seni terk ederek civarından giden kişinin işi ileri gelmez; sonunda utanır, pişman olur.</p>
				<p class="paragraf">Yolcu hidayet nuruyla yol alır, sevgiliye varır. Sapıklıkla yola düşerse, hiçbir yere varamaz, </p>
				<p class="paragraf">Ömrünün sonunda olsun şaraptan, sevgiliden faydalan. Baştan başa boş geçen vakte yazık!</p>
				<p class="paragraf">Ey yolunu azıtan gönlün delili, Tanrı için olsun bir yardım et. Garip yol alamazsa, delille gider.</p>
				<p class="paragraf">Ayıklık, sarhoşluk, hepsi son nefeste belli olur. Kimse öbür dünyaya ne halde gideceğini bilmez.</p>
				<p class="paragraf">Kılavuzu Tanrı lütfu olan kervan şevketle konar, azametle göçer!</p>
				<p class="paragraf">Hafız, hikmet çeşmesinden bir kadeh elde etmeye bak. Belki bu suretle gönlünden bilgisizlik nakşı arınır.</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ez ser-i kuy-ı tu her ko be melalet bireved </span></p>
				<p class="paragraf"><span class="char-style-override-2">Nereved kareş-u ahır be hacalet bireved</span></p>
				<p class="arabaslik-sol-kucuk" id="toc_marker-2-8-63" xml:lang="en-GB">CLXIII</p>
				<p class="paragraf"/>
				<p class="paragraf"><span class="char-style-override-1">Ne mutlu her gördüğünün ardına düşmeyen, her çağrıldığı kapıya habersizce varmayan gönüle.</span></p>
				<p class="paragraf"><span class="char-style-override-1">O şirin dudağa tamah etmemem daha doğru, ama sinek nasıl olur da şekere gitmez?</span></p>
				<p class="paragraf"><span class="char-style-override-1">* Gamlar görmüş, kederler geçirmiş olan gözümün karasını gözyaşıyla yıkamaya kalkışma. Yüzünün güzelliği, gözümden asla gitmez, buna imkân yok!</span></p>
				<p class="paragraf"><span class="char-style-override-1">Gönül, böylece abes yerlerde dolaşıp durma, hercailik etme. Bu huylarla hiçbir iş göremezsin.</span></p>
				<p class="paragraf"><span class="char-style-override-1">Kendimden daha günahkâr, amel defteri benden daha siyah kimseyi göremiyorum. Bu hal ile nasıl olur da gönlümün dumanı, kalem gibi başımdan tütmez?</span></p>
				<p class="paragraf"><span class="char-style-override-1">Ben sarhoşum; suçumu bağışlama eteğiyle ört. Şeriatın yüzsuyu bu kadarcık bir günahla hemen gidivermez ya!</span></p>
				<p class="paragraf"><span class="char-style-override-1">Yoksulunum, ama kemerine ancak altınla, gümüşle el urulabilecek bir selvi boylunun havasına düştüm!</span></p>
				<p class="paragraf"><span class="char-style-override-1">Sen huylarının güzelliği bakımından başka bir âlemdesin, bana vefa edeceğine dair söz vermiş, ahdetmişsin, onu da unutmazsın, değil mi?</span></p>
				<p class="paragraf"><span class="char-style-override-1">Hüthüt tacıyla beni aldatmaya kalkışma, yoldan çıkarmaya uğraşma. Akdoğan, padişaha benzer, her bayağı avın peşine düşmez.</span></p>
				<p class="paragraf"><span class="char-style-override-1">Şarabı önce Hafız’a sun, fakat bir şartla: Meclisteki söz dışarıya sızmasın!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hoşa dili ki mudam ez pey i nazar nereved </span></p>
				<p class="paragraf"><span class="char-style-override-2">Beher dereş ki bihanend bihaber nereved</span></p>
				<p class="arabaslik-sol-kucuk" id="toc_marker-2-8-64" xml:lang="en-GB">CLXIV</p>
				<p class="paragraf"/>
				<p class="paragraf"><span class="char-style-override-1">Baht sevgilinin ağzından bana bir nişan bile vermemekte... devlet, gizli sırdan bana bir haber bile duyurmamakta.</span></p>
				<p class="paragraf"><span class="char-style-override-1">Bir öpüş için can verip durmaktayım. Fakat ne bunu alıyor, ne onu veriyor. </span></p>
				<p class="paragraf"><span class="char-style-override-1">Öldüm bu ayrılıktan... bir türlü o perdeye yol bulamıyorum, oraya varmama imkân yok... yahut da imkân var, fakat perdeci yol göstermemekte!</span></p>
				<p class="paragraf"><span class="char-style-override-1">Zülfünü seher yeli çekiyor. Şu aşağılık feleğe bak, orada esen rüzgâr kadar olsun bir değer vermiyor bana.</span></p>
				<p class="paragraf"><span class="char-style-override-1">Pergel gibi etrafında dönüp dolaşıyorum da devran nokta gibi etrafına yol vermemekte, muradıma ulaştırmamakta.</span></p>
				<p class="paragraf"><span class="char-style-override-1">Sabırla şeker elde edilir... edilir ama, zamanenin kötülüğüne bak ki, bana sabredecek kudret bile vermiyor!</span></p>
				<p class="paragraf"><span class="char-style-override-1">Dedim ki, uyuyayım da sevgilinin yüzünü göreyim... fakat ey Hafız, feryat ve figan aman vermiyor, uyuyamıyorum ki!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Baht ez dehan-ı dost nişanem nemidehed </span></p>
				<p class="paragraf"><span class="char-style-override-2">Devlet haber zi raz-ı nihanem nemidehed</span></p>
				<p class="arabaslik-sol-kucuk" id="toc_marker-2-8-65" xml:lang="en-GB">CLXV</p>
				<p class="paragraf"/>
				<p class="paragraf"><span class="char-style-override-1">Sofi, şarabı itidal üzere içerse, afiyetler olsun. Haddini aşırırsa; bu işi unutsun, bu işe yeltenmesin.</span></p>
				<p class="paragraf"><span class="char-style-override-1">Bir yudum şarap vermeye kadir olup da ihsanda bulunanın eli, maksat güzelini sarıp dursun.</span></p>
				<p class="paragraf"><span class="char-style-override-1">Pirimiz dedi ki: Takdir kaleminde hata yoktur. Hataları örten temiz nazarına aferin!</span></p>
				<p class="paragraf"><span class="char-style-override-1">Türklerin padişahı yabancıların sözünü dinliyor. Siyavuş’un kanına girdi, bu zulümden utansın!</span></p>
				<p class="paragraf"><span class="char-style-override-1">Gözüm yüzüne ayna tutanlardan; o güzel yüzden bir an bile ayrılmıyor. Dudaklarım da göğsünden, omzundan öpücükler alsın bari. </span></p>
				<p class="paragraf"><span class="char-style-override-1">Kibrinden bu yoksula bir söz bile söylemedi, ama canım o sükût eden fıstığa kurban olsun!</span></p>
				<p class="paragraf"><span class="char-style-override-1">İnsanlara iltifat eden, hatıralarını hoş tutan sarhoş nergisi, âşıkın kanını kadehe kor da içerse; ballar, şekerler olsun!</span></p>
				<p class="paragraf"><span class="char-style-override-1">Hafız cihanda senin kulluğunla şöhret buldu. Kulağı zülfünün kulluk halkasından hali kalmasın!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Sofi er bade beendaze hored nuşeş bad </span></p>
				<p class="paragraf"><span class="char-style-override-2">Verne endişe-i in kar feramuşeş bad</span></p>
				<p class="arabaslik-sol-kucuk" id="toc_marker-2-8-66" xml:lang="en-GB">CLXVI</p>
				<p class="paragraf"/>
				<p class="paragraf">Bu şehirde gönlümüzü alacak bir güzel yok. Bahtım yar olursa, buradan pılı pırtımı alıp gideceğim ben.</p>
				<p class="paragraf">Nerde bir sarhoş er ki, gönlü yanmış âşık; keremini görsün de muradını dile getirsin?</p>
				<p class="paragraf">Bağcı sana bakıyorum da görüyorum ki, güzden hiç haberin yok. Ah bir gün râna gülünü rüzgâr savuruverirse!</p>
				<p class="paragraf">Zaman hırsızı uyumuyor, emin olma. Sana bugün gelip çatmadıysa, yarın gelir çatar.</p>
				<p class="paragraf">Belki bir nazar sahibi gelir, seyreder diye heveslenip hayalimde bunca oyunlar düzmekte, bunca sanatlar koşmaktayım.</p>
				<p class="paragraf">Kırk yılda sahip olduğum bilgiyi, fazileti; korkuyorum, o sarhoş gözler bir anda yağma ediverecek!</p>
				<p class="paragraf">Sihir mucizeyle boy ölçüşemez, emin ol. Samirî kim oluyor ki, yed-i beyzaya galebe çalabilsin?</p>
				<p class="paragraf">Şarabın gök renkli kadehi, gönül darlığına settir; elden bırakma... yoksa gam seli, seni siler süpürür,</p>
				<p class="paragraf"><span class="char-style-override-1">* Aşk yolu, okçuların pusu kurdukları yerdir. Ama bilerek, tedbirlice giden; düşmandan kurtulur, hasmına galebe eder. </span></p>
				<p class="paragraf"><span class="char-style-override-1">Hafız, can sevgilinin sarhoş gamzesini isterse, evden başkalarını çıkar; o vakit gelir, canı da alıp götürür.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Nist der şehr nigari ki dil-i ma bibered </span></p>
				<p class="paragraf"><span class="char-style-override-2">Bahtem er yar şeved rahtem ezinca bibered</span></p>
				<p class="arabaslik-sol-kucuk" id="toc_marker-2-8-67" xml:lang="en-GB">CLXVII</p>
				<p class="paragraf"/>
				<p class="paragraf">Şarap olsun da gizlice içilsin... bu ne demek? Bu temelsiz bir iş. Rintler safına katıldık gitti, ne olursa olsun!</p>
				<p class="paragraf">Gönlümü sıkma, feleği anıp durma. Hiçbir mühendisin fikri bu ukdeyi çözemedi!</p>
				<p class="paragraf">Zamanenin inkılabına şaşma, felek bu efsaneden milyonlarcasını hatırlar.</p>
				<p class="paragraf">Kadehi edep şartlarına riayetle ele al; çünkü Cemşid’in, Behmen’in ve Kubad’ın kafataslarından terkip edilmiştir.</p>
				<p class="paragraf">Kim bilir ki, Kavus’la Key nereye gittiler? Kim vâkıftır ki, Cem’in tahtı yel üstünde nasıl yürüdü, nasıl geçip gitti?</p>
				<p class="paragraf">Görüyorum, hâlâ laleler, Ferhat’ın Şirin’e çektiği hasret yüzünden döktüğü kanlı gözyaşlarından bitiyor.</p>
				<p class="paragraf">Lale, zamanın vefasızlığını anlamış olmalı ki; doğdu, öldü de şarap kadehini elinden bırakmadı.</p>
				<p class="paragraf">Gel, gel de bir zaman şarapla harap olalım. Belki bu harabatta bir defineye rastlarız.</p>
				<p class="paragraf">Musalla’nın latif rüzgârıyla Rüknâbad ırmağı, bana bir yere gitmek için müsaade etmiyor.</p>
				<p class="paragraf"><span class="char-style-override-1">Hafız gibi kadehi hemen ele alma. Ancak kopuz nalesiyle işret et. Çünkü neşeli gönlü, musiki ibrişimine bağlamışlardır.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Şerab-u ‘ayş-ı nihan çist kar-ı bibunyad </span></p>
				<p class="paragraf"><span class="char-style-override-2">Zedim ber şaf-ı rindan herçi badabad</span></p>
				<p class="arabaslik-sol-kucuk" id="toc_marker-2-8-68" xml:lang="en-GB">CLXVIII</p>
				<p class="paragraf"/>
				<p class="paragraf"><span class="char-style-override-1">Şarap da gönül derdini hatırımızdan çıkarmasa, hadiseler bizi kökümüzden söküp atacak.</span></p>
				<p class="paragraf"><span class="char-style-override-1">Akıl sarhoşluğa demir atmasa, bu gemiyi şu bela girdabından kurtarmaya imkân mı var?</span></p>
				<p class="paragraf"><span class="char-style-override-1">Eyvah... felek, herkesle gizlice ve başka bir tarzda oyun oynadı. Fakat bu hilebaza galip gelen kimse yok.</span></p>
				<p class="paragraf"><span class="char-style-override-1">Yolumuz karanlıklar diyarına düştü... nerde bir yol gösteren Hızır? Mahrumiyet ateşi suyumuzu, selimizi kurutacak.</span></p>
				<p class="paragraf"><span class="char-style-override-1">Zayıf gönlüm, aheste esen hasta seher yeli canıma can katar, yeniden hayat bulurum ümidiyle çayırlığa, çimenliğe meyletmekte.</span></p>
				<p class="paragraf"><span class="char-style-override-1">Hafız yanıp yakıldı da kimsecikler halini sevgiliye söylemedi gitti. Allah rızası için rüzgâr bir haber götürürse, götürecek!</span></p>
				<p class="paragraf"><span class="char-style-override-1">Aşk doktoru benim, şarap sun! Bu macun, gönüle huzur verir, yanlış düşünceleri giderir!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Eger ne bade gam-ı dil zi yad-ı ma bibered </span></p>
				<p class="paragraf"><span class="char-style-override-2">Nehib-i hadise bunyad-ı ma zica bibered</span></p>
				<p class="arabaslik-sol-kucuk" id="toc_marker-2-8-69" xml:lang="en-GB">CLXIX</p>
				<p class="paragraf"/>
				<p class="paragraf"><span class="char-style-override-1">Güzelliğin daima artıp dursun... yüzün her yıl lale gibi kıpkırmızı olsun!</span></p>
				<p class="paragraf"><span class="char-style-override-1">Başımızdaki aşkının hayali gün geçtikçe artsın!</span></p>
				<p class="paragraf"><span class="char-style-override-1">Âlemdeki bütün güzellerin boyları, senin boyuna karşı eğilsin, bükülsün!</span></p>
				<p class="paragraf"><span class="char-style-override-1">Yeşillikte bitip alabildiğine boy atan selvi, senin elif gibi düzgün boyuna karşı nun gibi eğilsin! </span></p>
				<p class="paragraf"><span class="char-style-override-1">Sana meftun olmayan göz, gözyaşı incileri gibi kana gark olsun! </span></p>
				<p class="paragraf"><span class="char-style-override-1">Gözüm, gönül alıcılıkta türlü türlü sihirlere üstat kesilsin;</span></p>
				<p class="paragraf"><span class="char-style-override-1">Nerde bir kabiliyetli gönül varsa, gamına düşsün, sabrı, kararı kalmasın!</span></p>
				<p class="paragraf"><span class="char-style-override-1">Aşkından hali olan gönül, vuslatının halkasından çıksın!</span></p>
				<p class="paragraf"><span class="char-style-override-1">Hafız’ın canı olan o lal dudakların, aşağılık adamların dudaklarından uzak olsun!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Husn-i tu hemişe der fuzun bad </span></p>
				<p class="paragraf"><span class="char-style-override-2">Ruyet heme sale lalegun bad</span></p>
				<p class="arabaslik-sol-kucuk" id="toc_marker-2-8-70" xml:lang="en-GB">CLXX</p>
				<p class="paragraf"/>
				<p class="paragraf"><span class="char-style-override-1">Cemali her göze güneş kesilsin... güzel yüzü güzellikten de daha güzel bir hale gelsin!</span></p>
				<p class="paragraf"><span class="char-style-override-1">Zülfüne bağlanmayan, dilerim Tanrı’dan, zülfü gibi karmakarışık, altüst olsun!</span></p>
				<p class="paragraf"><span class="char-style-override-1">Âlem padişahlarının gönülleri, şahin kanatlı bir hüma olan zülfünün kanadı altına girsin!</span></p>
				<p class="paragraf"><span class="char-style-override-1">Cemaline âşık olmayan gönül, daima ciğer kanına gark olsun!</span></p>
				<p class="paragraf"><span class="char-style-override-1">Güzelim, gamzen ok atmaya başladı mı, hedefi mecruh gönlüm olsun; o oklar benim gönlüme gelsin, sancılsın.</span></p>
				<p class="paragraf"><span class="char-style-override-1">Şeker gibi lal dudakların öpücük verirse, can damağım o öpücüklerle şekerlensin! </span></p>
				<p class="paragraf"><span class="char-style-override-1">Her an sana yeniden âşık oluyorum, aşkım her an tazelenip duruyor. Senin de her an güzelliğin artsın!</span></p>
				<p class="paragraf"><span class="char-style-override-1">Hafız yüzüne candan müştak. Sen de lütfet müştakların haline bir bak!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Cemaleş aftab-ı her nazar bad </span></p>
				<p class="paragraf"><span class="char-style-override-2">Zi hubi ruy-ı hiş-i hubter bad</span></p>
				<p class="arabaslik-sol-kucuk" id="toc_marker-2-8-71" xml:lang="en-GB">CLXXI</p>
				<p class="paragraf"/>
				<p class="paragraf"><span class="char-style-override-1">Hatırlansın dostların vuslat günü, anılsın o zamanlar!</span></p>
				<p class="paragraf"><span class="char-style-override-1">Damağım gam acılığından zehre döndü. Hatıra gelsin şarap içenlere “afiyetler, şekerler olsun” sesi!</span></p>
				<p class="paragraf"><span class="char-style-override-1">Dostlar beni anmıyorlar, hatırlarına bile getirmiyorlar. Fakat benden bunlara binlerce selam!</span></p>
				<p class="paragraf"><span class="char-style-override-1">Bu bağda, bu belaya tutuldum bir kere. Bana hakkı geçenlere Tanrı selametler versin!</span></p>
				<p class="paragraf"><span class="char-style-override-1">Gözümde her an yüzlerce ırmak var, ama bağcıların Zinderud’u yine hatırımda!</span></p>
				<p class="paragraf"><span class="char-style-override-1">Hafız’ın sırrı, artık söylenmeyip kaldı demektir. Yazıklar olsun... sırdaşları anıp duruyorum şimdi!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ruz-ı vasl-ı dostdaran yad bad </span></p>
				<p class="paragraf"><span class="char-style-override-2">Yad bad an ruzgaran yad bad</span></p>
				<p class="arabaslik-sol-kucuk" id="toc_marker-2-8-72" xml:lang="en-GB">CLXXII</p>
				<p class="paragraf"/>
				<p class="paragraf"><span class="char-style-override-1">Rüzgâr dün gece sefere giden sevgiliyi hatırlattı. Ben de ne olursa olsun, arık gönlümü yele vereceğim!</span></p>
				<p class="paragraf"><span class="char-style-override-1">İşim bir yere vardı ki, gayrı her akşam parlayan ah ateşini hemdem edinecek, her sabah rüzgârla dertleşeceğim.</span></p>
				<p class="paragraf"><span class="char-style-override-1">Gayretsiz gönlüm saçlarının büklümünü yurt edineli vatanını anmıyor bile!</span></p>
				<p class="paragraf"><span class="char-style-override-1">Azizlerin öğütlerinin kadri bugün anlaşıldı. Yarabbi, bize öğüt verenlerin ruhlarını şad et!</span></p>
				<p class="paragraf"><span class="char-style-override-1">Rüzgâr bahçede gül koncasının elbiselerindeki düğmeleri çözerken seni andım da yüreğim kan kesildi.</span></p>
				<p class="paragraf"><span class="char-style-override-1">Zayıf vücudum elden gitmişti artık... sabah çağında rüzgâr vuslatından bir koku getirdi de yine can buldum.</span></p>
				<p class="paragraf"><span class="char-style-override-1">Hafız, senin iyi tabiatın nihayet seni maksadına ulaştırır. Tabiatı iyi olan adama canlar feda!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Duş agehi zi yar-ı sefer-kerde dad bad </span></p>
				<p class="paragraf"><span class="char-style-override-2">Men niz dil bebad dehem her çi bad bad</span></p>
				<p class="arabaslik-sol-kucuk" id="toc_marker-2-8-73" xml:lang="en-GB">CLXXIII</p>
				<p class="paragraf"/>
				<p class="paragraf">Ardına düşsem, fitneler koparır. Aramayıp otursam; kinlenir, küser, öç almaya kalkışır.</p>
				<p class="paragraf">Bir yol uğrağında vefakârlık ederek bir zamancağız peşine düşsem, benden yel gibi kaçar.</p>
				<p class="paragraf">Tamaha düşüp bir yarım öpücük istesem, hokka gibi ağzından şeker gibi yüzlerce alay, yüzlerce latife dökülmeye başlar, benimle eğlenmeye koyulur.</p>
				<p class="paragraf">Nergis gözlerinden gördüğüm o hile yok mu? Nice yüzsuyunu toprağa döker, nice adamlar aldatır!</p>
				<p class="paragraf"><span class="char-style-override-1">Aşk sahrasının yokuşu da tuzak, inişi de. Nerde bir aslan yürekli yiğit ki, beladan kaçınmasın?</span></p>
				<p class="paragraf"><span class="char-style-override-1">Sen hemen ömürle sabır dile... oyuncu felek bundan daha şaşılacak binlerce oyun oynar, görürsün!</span></p>
				<p class="paragraf"><span class="char-style-override-1">Hafız, teslim eşiğine baş koy. Çünkü sen inada kalkıştın mı, felek de inada kalkışır, onunla başa çıkamaz ki!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Eger revem zi peyeş fitneha berengized </span></p>
				<p class="paragraf"><span class="char-style-override-2">Ver ez taleb binişinem be kine berhized</span></p>
				<p class="arabaslik-sol-kucuk" id="toc_marker-2-8-74" xml:lang="en-GB">CLXXIV</p>
				<p class="paragraf"/>
				<p class="paragraf">Yanağına gül ve nesrin rengi veren Tanrı, bu yoksula da sabır ve karar vermeye kadirdir.</p>
				<p class="paragraf">Saçlarına zulüm öğreten Yaratıcı’nın keremi adalet de öğretir. O saçlar bana lütufta da bulunur elbet.</p>
				<p class="paragraf">Ben daha gönlünün iradesini Şirin’in dudağına verdiği gün Ferhat’tan ümit kesmiştim.</p>
				<p class="paragraf">Altın hazinesi yoksa, kanaat hazinesi var ya. Padişahlara onu ihsan eden, yoksullara da bunu vermiş!</p>
				<p class="paragraf">Cihan, görünüşte güzel bir gelin... fakat o gelini alan ömrünü nikâh parası olarak verir!</p>
				<p class="paragraf">Bundan böyle elim selvinin eteğinde, ırmağın dudağındadır. Hele şimdi sabah yeli ilkbahar müjdesini de vermekte.</p>
				<p class="paragraf">Hafız’ın gönlü, zamane gamının elinde kan oldu. Ey Hâce Kıvameddin, feryat ayrılığından!</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">An ki ruhsar-ı tura reng-i gul-u nesrin dad </span></p>
				<p class="paragraf"><span class="char-style-override-2">Sabr-u aram tevaned be men-i miskin dad</span></p>
				<p class="arabaslik-sol-kucuk" id="toc_marker-2-8-75" xml:lang="en-GB">CLXXV</p>
				<p class="paragraf"/>
				<p class="paragraf"><span class="char-style-override-1">Seher çağında doğu padişahı bayrağını dağlara dikince, sevgilim kendisini özleyen, gelişini umup duran âşıkların kapısını merhamet eliyle çaldı.</span></p>
				<p class="paragraf"><span class="char-style-override-1">Sabah feleğin muhabbetinin ne olduğunu apaydın anladı da murada erişenlerin gururuna bir hoşça güldü.</span></p>
				<p class="paragraf"><span class="char-style-override-1">Sevgilim dün gece mecliste raksa kalktı. Zülfünün örgüsünü çözdü, fakat dostların gönüllerini zülfüne bağladı!</span></p>
				<p class="paragraf"><span class="char-style-override-1">Şarap içen gözleri, ayıkları da şarap meclisine çağırmıştı ya... işte ben daha o zaman elimi gönlümün kanıyla yıkamış, oldu olanlar demiş, her şeyden ümidimi kesmiştim.</span></p>
				<p class="paragraf"><span class="char-style-override-1">Ona bu ayyarlığı bilmem ki hangi taş yürekli öğretti? Dışarı çıkar çıkmaz ilk işi, geceleri ibadetle meşgul olanların yollarını vurmak oldu!</span></p>
				<p class="paragraf"><span class="char-style-override-1">Yüzüne renk ve letafet vermek için ne canlar feda ettik, ne kanlar yuttuk da o muradına erişir erişmez can verenlere kastetti, onları kendisinden uzaklaştırdı.</span></p>
				<p class="paragraf"><span class="char-style-override-1">Ben bu yün hırkayla onu nasıl avlayabilirim, imkân mı var? Öyle bir zırhlı er ki; kirpikleri, hançerli erlerin bile yolunu vurmakta! </span></p>
				<p class="paragraf"><span class="char-style-override-1">Padişahın muvaffakiyet kurasını çekmesine, devletinin kutluluğuna himmet etmekteyiz. Hafız’ın gönlündeki muradı ver, sana bahtiyarlar falını açtı!</span></p>
				<p class="paragraf"><span class="char-style-override-1">* O Mansur Padişah, öyle bir kudreti galip padişahlar padişahı, öyle bir din ülkesinin eridir ki; kimseden esirgemediği cömertliği bahar bulutlarına güler; o onlardan da vergilidir!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Seher çun husrev-i haver ‘alem ber kuhsaran zed </span></p>
				<p class="paragraf"><span class="char-style-override-2">Be dest-i merhamet yarem der-i ümmidvaran zed</span></p>
				<p class="arabaslik-sol-kucuk" id="toc_marker-2-8-76" xml:lang="en-GB">CLXXVI</p>
				<p class="paragraf"/>
				<p class="paragraf"><span class="char-style-override-1">Güzelliğin ezelde tecellî edince aşk meydana geldi, bütün âlemi ateşlere yaktı.</span></p>
				<p class="paragraf"><span class="char-style-override-1">Yüzün bir cilve etti, fakat meleklerde aşka kabiliyet görmeyince gayrete geldi, ateşin ta kendisi oldu, insanları tutuşturdu!</span></p>
				<p class="paragraf"><span class="char-style-override-1">Akıl da o şuleden çerağ uyandırmak istedi; ama şimşeği parladı, cihanı birbirine kattı, akıl mahrum kaldı gitti!</span></p>
				<p class="paragraf"><span class="char-style-override-1">Başkaları huzur ve istirahat kurasını çektiler, kısmetleri buymuş. Bizim gamlı gönlümüz de gam ve cefa kurasını çekti!</span></p>
				<p class="paragraf"><span class="char-style-override-1">Kadri yüce can, çene çukurundaki kuyuya heveslendi de o büklüm büklüm saçlara yapıştı!</span></p>
				<p class="paragraf"><span class="char-style-override-1">Hafız, neşeli gönlünün neşe ve huzur sebeplerini kalemiyle çizdiği gün senin aşkınla şad olmak ümidinden de vazgeçti!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Der ezel pertevi husnet zi tecelli dem zed </span></p>
				<p class="paragraf"><span class="char-style-override-2">‘Işk peyda şud-u ateş be heme ‘alem zed</span></p>
				<p class="arabaslik-sol-kucuk" id="toc_marker-2-8-77" xml:lang="en-GB">CLXXVII</p>
				<p class="paragraf"/>
				<p class="paragraf"><span class="char-style-override-1">Bir güzelim var ki, gül gibi yüzünün çevresinde sümbül gibi gölgeliği var... bahara benzeyen yanağında erguvanın kanıyla yazılmış bir ferman mevcut.</span></p>
				<p class="paragraf"><span class="char-style-override-1">Yeni biten sakalı güneş yüzünü kapladı, örttü. Yarabbi, ebedi bir güzelliği var, ona ebedi ömürler ver!</span></p>
				<p class="paragraf"><span class="char-style-override-1">Âşık olunca maksat incisini buldum dedim. Bu denizin ne kanlar saçan dalgaları varmış, bilmedim!</span></p>
				<p class="paragraf"><span class="char-style-override-1">Gözünden canımı kurtarmaya imkân mı var? Görüp duruyorum, Yayına okunu kurmuş, her bucakta pusuda!</span></p>
				<p class="paragraf"><span class="char-style-override-1">Gözümü, gönül alıcı selvi boyundan mahrum etme. O boyu bosu bu kaynağa dik; bak, ne güzel akar suyu var!</span></p>
				<p class="paragraf"><span class="char-style-override-1">Beni terkiye bağlayacaksan, Allah aşkına bağla, hemence de avla... vakit geçirme. Çünkü bir işi geciktirmede afetler vardır, sonra maksadına ulaşmak isteyen ziyana düşer! </span></p>
				<p class="paragraf"><span class="char-style-override-1">Zülfünün tuzağını âşıkların gönüllerine yayarken gammaz sabah rüzgârına, sırrımızı gizli tut, der.</span></p>
				<p class="paragraf"><span class="char-style-override-1">Ey bülbül! Gül, yüzüne gülerse, sakın aldanma. Cihanın bütün güzelliğine sahip olsa, yine güle inanmak doğru değil!</span></p>
				<p class="paragraf"><span class="char-style-override-1">Tanrı’nın, seni kem gözden saklamasını dilersen, bana ayrılık korkusuyla emniyet verme, beni kendinden ayırma.</span></p>
				<p class="paragraf"><span class="char-style-override-1"> Başkalarıyla şarap içiyor da bana cefa etmekte. Ey meclis şahnesi, Tanrı hakkı için, ondan öcümü al benim!</span></p>
				<p class="paragraf"><span class="char-style-override-1">Bahtıma ne özürler getireyim? Hafız’ı öldüren, yayından oku eksik olmayan ve şehri birbirine katan o güzel!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Buti darem ki gerd-i gül zi sunbul sayeban dared </span></p>
				<p class="paragraf"><span class="char-style-override-2">Behar-i ‘arızeş hatti behun-ı ergavan dared</span></p>
				<p class="arabaslik-sol-kucuk" id="toc_marker-2-8-78" xml:lang="en-GB">CLXXVIII</p>
				<p class="paragraf"/>
				<p class="paragraf"><span class="char-style-override-1">Gönlümüz yüzüne hayrandır; çayıra, çimene hiçbir meyli yok. Zaten selvi gibi ayağı bağlı, lale gibi yüreği dağlı!</span></p>
				<p class="paragraf"><span class="char-style-override-1">Başımız, kimsenin yayına eğilmez; inziva ehlinin gönlünde dünya yoktur.</span></p>
				<p class="paragraf"><span class="char-style-override-1">Kapkaranlık gece, çöl... nereye gidebilirim ki? Meğer senin çerağa benzeyen yüzün, yoluma ışık salsın!</span></p>
				<p class="paragraf"><span class="char-style-override-1">Menekşeden ıstıraba düştüm doğrusu... zülfünden bahsetmekte, ona benzediğini söylemekte. Hele şu aşağılık kara köleye bak, başında ne sevdalar var!</span></p>
				<p class="paragraf"><span class="char-style-override-1">Ben ve sabah çağındaki mum... beraberce söyle desek yeri var: Yandık yakıldık da sevgilimiz bize ehemmiyet bile vermiyor.</span></p>
				<p class="paragraf"><span class="char-style-override-1">* Bu yeşillikte kış bulutu gibi ağlasam yaraşır; bülbülün neşe yuvasına bak, kuzgunlara yurt olmuş.</span></p>
				<p class="paragraf"><span class="char-style-override-1">Hafız’ın dertli gönlü, aşk dersi sevdasında... hatırında ne seyir var, ne bağ bahçe havası.</span></p>
				<p class="paragraf"><span class="char-style-override-1">Bahçeye gel de taht üstünde oturan güle bak. Lale de eline bir kadeh almış, adeta padişah nedimine benziyor.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dil-i ma be devr-i ruyet zi çemen ferag dared </span></p>
				<p class="paragraf"><span class="char-style-override-2">Ki çu sevr pay-bendest-u çu lale dag dared</span></p>
				<p class="arabaslik-sol-kucuk" id="toc_marker-2-8-79" xml:lang="en-GB">CLXXIX</p>
				<p class="paragraf"/>
				<p class="paragraf"><span class="char-style-override-1">Vefakâr âşıkların hatırına riayet edenleri Tanrı her hususta, herhalde belalardan korur.</span></p>
				<p class="paragraf"><span class="char-style-override-1">Sevgilinin ahdini bozmamasını dilersen dikkat et, senden sevgi bağını çözmesin. </span></p>
				<p class="paragraf"><span class="char-style-override-1">Sevgilinin sözünü ancak sevgiliye söylerim. Çünkü aşina sözüne aşina olan riayet eder.</span></p>
				<p class="paragraf"><span class="char-style-override-1">* Günün öyle geçsin, öyle yaşa ki; ayağın sürçerse, melek bile iki elini açsın da sana dua etsin.</span></p>
				<p class="paragraf"><span class="char-style-override-1">Ey seher yeli, eğer sevgilinin zülfüne uğrar da orada gönlü görürsen lütfet, de ki: Yerini bırakmasın, oradan hiçbir yere kıpırdamasın.</span></p>
				<p class="paragraf"><span class="char-style-override-1">* Gönlümü hoş tut, dedim. Ne dedi, bilir misin? Kulun elinden ne gelir? Tanrı hoş tutsun!</span></p>
				<p class="paragraf"><span class="char-style-override-1">* Sevgi sohbetiyle vefayı terk etmeyen sevgiliye başım da feda olsun, malım da; canım da kurban olsun, gönlüm de!</span></p>
				<p class="paragraf"><span class="char-style-override-1">Geçtiğin yolun tozu nerde ki; Hafız sabah yelinden yadigâr diye alsın, saklasın! </span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Her an ki canib-i ehl-i vefa nigeh dared </span></p>
				<p class="paragraf"><span class="char-style-override-2">Hudaş der heme hal ez bela nigeh dared</span></p>
				<p class="arabaslik-sol-kucuk" id="toc_marker-2-8-80" xml:lang="en-GB">CLXXX</p>
				<p class="paragraf"/>
				<p class="paragraf">Can yüzünü görmezse; cihana meyletmez, dünyayı istemez. Sevgilisi olmayanın canı da yoktur!</p>
				<p class="paragraf">Hiç kimsede o sevgilinin nişanesini görmedim. Ya benim haberim yok, ya sevgilinin nişanesi!</p>
				<p class="paragraf">Bu yolda her çiğ tanesi yüzlerce ateş denizi. Fakat ne yazık ki; bu muammayı anlatmak, söylemek de mümkün değil!</p>
				<p class="paragraf"><span class="char-style-override-1">Feragat konağını bırakmaya imkân yok. Kervanbaşı, dur. Zaten bu yolun ucu, sonu yok ki!</span></p>
				<p class="paragraf"><span class="char-style-override-1">** Pek öyle bir zevki yok sevgilisiz yaşamanın... sevgilisiz yaşamanın pek öyle bir zevki yok!</span></p>
				<p class="paragraf"><span class="char-style-override-1">Beli bükülmüş çeng seni işrete çağırmakta. Kabul et, yaşlıların nasihati sana hiçbir ziyan vermez.</span></p>
				<p class="paragraf"><span class="char-style-override-1">Karun hazinesini zaman yele verdi. Bu ahvali gönüle gizlice söyle de o da altını saklamasın.</span></p>
				<p class="paragraf"><span class="char-style-override-1">* Gönül, rintlik usulünü muhtesibden öğren. Sarhoş ama, bak, kimse onu sarhoş sanmıyor.</span></p>
				<p class="paragraf"><span class="char-style-override-1">* Engel mum bile olsa yine ondan sırlarını gizle. Çünkü o başı kesilmiş mumun dili pek değil.</span></p>
				<p class="paragraf"><span class="char-style-override-1">Dünyada kimsenin Hafız gibi kulu yok... çünkü dünyada kimsenin senin gibi padişahı yok!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Can bi cemal-i ruyet meyl-i cihan nedared </span></p>
				<p class="paragraf"><span class="char-style-override-2">Her kes ki in nedared hakka ki an nedared</span></p>
				<p class="arabaslik-sol-kucuk" id="toc_marker-2-8-81" xml:lang="en-GB">CLXXXI</p>
				<p class="paragraf"/>
				<p class="paragraf">Her kaşı gözü, yanı beli olan güzel değildir. Sen alımı olanın yüzüne kul ol!</p>
				<p class="paragraf">Huriyle perinin şivesi de latiftir, ama asri güzellik adını söylemek istemediğim sevgilimdeki güzellik.</p>
				<p class="paragraf">Ey güler gül, benim gözümün kaynağını bul. Gelirsin diye, bak ne hoş sular akmakta?</p>
				<p class="paragraf">Eğri kaşların ok atıcılıkta kimin elinde yay varsa aldı.</p>
				<p class="paragraf"><span class="char-style-override-1">Senden güzellik topunu kim kapabilir? O sahada güneş bile dizgini elinde, ihtiyarına malik bir süvari değil!</span></p>
				<p class="paragraf"><span class="char-style-override-1">Sence makbul olalı sözüm gönüllere tesir eder oldu. Evet, evet... aşk sözünde başka bir tesir, başka bir alamet vardır.</span></p>
				<p class="paragraf"><span class="char-style-override-1">Aşk yolunda kimse, yakınen sırra mahrem olamadı. Herkes fikrince bir vehme kapıldı, bir şüpheye düştü.</span></p>
				<p class="paragraf"><span class="char-style-override-1">Harabatta oturanlara kerametten dem vurma. Her sözün bir vakti var, her nüktenin bir yeri! </span></p>
				<p class="paragraf"><span class="char-style-override-1">* Akıllı bir kuş, sonunda gözü olan bir baharın çimenliğinde otağ kurmaz! </span></p>
				<p class="paragraf"><span class="char-style-override-1">Davacıya de ki: Hafız’a nükte satma, bizim kalemimizin de dili var, sözü var!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Şahed an nist ki muyi vu miyani dared </span></p>
				<p class="paragraf"><span class="char-style-override-2">Bende-i tal’at-ı o baş ki ani dared</span></p>
				<p class="arabaslik-sol-kucuk" id="toc_marker-2-8-82" xml:lang="en-GB">CLXXXII</p>
				<p class="paragraf"/>
				<p class="paragraf">Yüzünün aydınlığı ayda bile yok. Sana nispetle gül, bir ot letafetini bile haiz değildi. </p>
				<p class="paragraf">Can konağım kaşının ucu... padişahın bile bundan güzel bir bucağı yok.</p>
				<p class="paragraf">* Hele bir bak da gör, gönlümün dumanı yüzüne neler edecek? Bilirsin ya, aynanın aha tahammülü yok.</p>
				<p class="paragraf">* Nergisin küstahlığına bak, sana karşı açıldı. O yırık gözlü, edebe riayet etmiyor ki! </p>
				<p class="paragraf">Gördüm; o kara yürekli gözün, aşinaya hiç bakmamakta.</p>
				<p class="paragraf"><span class="char-style-override-1">Ey harabat müridi, hanekahı olmayan şeyhin neşesi şerefine bana o koca kadehi sun!</span></p>
				<p class="paragraf"><span class="char-style-override-1">Kan iç de sükût et. Çünkü o nazik gönül medet isteyenlerin ahına, feryadına tahammül etmiyor.</span></p>
				<p class="paragraf"><span class="char-style-override-1">Zülfünün zulmünü çeken sadece ben değilim ki. O zenci hâkimin dağı, kimin yüreğinde yok?</span></p>
				<p class="paragraf"><span class="char-style-override-1">Bu kapıya yol bulamayan kişiye de ki: Yürü; elini, bileğini ciğer kanıyla yıka da gel!</span></p>
				<p class="paragraf"><span class="char-style-override-1">Hafız sana secde ettiyse, ayıplama. Ey put gibi güzel sevgili, aşk kâfirinin günahı yoktur ki.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ruşeni i tal’at-ı tu mah nedared </span></p>
				<p class="paragraf"><span class="char-style-override-2">Piş-i tu gul revnak-ı kiyah nedared</span></p>
				<p class="arabaslik-sol-kucuk" id="toc_marker-2-8-83" xml:lang="en-GB">CLXXXIII</p>
				<p class="paragraf"/>
				<p class="paragraf"><span>Dostluk ağacını dik de gönlündeki maksat meyvelensin, düşmanlık fidanını sök. O fidan sayısız zahmetler meydana getirir.</span></p>
				<p class="paragraf"><span>Mademki meyhaneye konuksun; rintleri ağırla, onlara hürmet et. Çünkü bu sarhoşluktan ayıldın mı, baş ağrısına uğrar, musibetlere düşersin.</span></p>
				<p class="paragraf"><span>Sohbet gecesini ganimet bil. Çünkü zamanımızdan sonra felek çok döner... nice geceler, nice gündüzler gelip geçer!</span></p>
				<p class="paragraf"><span>Yarabbi, Leyla’nın devesini çeken ve ay beşiğini bile hükmünde tutan devecinin gönlüne bir ilham ver de Mecnun’a da bir uğrasın!</span></p>
				<p class="paragraf"><span>Gönül, sen ömrün baharını iste. Yoksa bu yeşillik her yıl nesrin gibi yüzlerce gül yetiştirir, bülbül gibi binlerce âşık meydana çıkarır!</span></p>
				<p class="paragraf"><span>Yaralı gönlüm zülfünde karar kıldı, oraya bağlandı. Tanrı için olsun, tatlı dudağına emret de onu tez bir karara kosun, zülfün gibi kararsız ve perişan bırakmasın.</span></p>
				<p class="paragraf"><span class="char-style-override-1">Hafız, yaşlılık çağında Tanrı’dan bir kere daha bu bağda bir ırmak kıyısında oturmak, bu selviyi kucaklamak istiyor.</span></p>
				<p class="paragraf"><span class="char-style-override-1">** Gönül, yüzlerce batmanlık gam yükü yüklenmişsin, fakat taşıyamıyorsun. Yürü; birer batman, birer batman yüklen de taşı bari!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dıraht-ı dosti binşan ki kam-ı dil bebar ared</span></p>
				<p class="paragraf"><span class="char-style-override-2">Nihal-i duşmeni berken ki renc-i bişumar ared</span></p>
				<p class="arabaslik-sol-kucuk" id="toc_marker-2-8-84" xml:lang="en-GB">CLXXXIV</p>
				<p class="paragraf"/>
				<p class="paragraf"><span class="char-style-override-1">Sazı bir perdeden çal ki, o nağmeyle ah etmek imkânı bulunsun. Öyle bir şiir oku ki, o şiirle koca şarap kadehi çekilebilsin!</span></p>
				<p class="paragraf"><span class="char-style-override-1">Sevgilinin kapısına baş koymak imkânı ele geçerse, yücelik gülbankını göklere salmak mümkün.</span></p>
				<p class="paragraf"><span class="char-style-override-1">Bükülmüş boyumuz sana ehemmiyetsiz görünüyor, ama düşmanların gözüne bu yayla ok atılabilir.</span></p>
				<p class="paragraf"><span class="char-style-override-1">Âşıklık sırları hanekaha sığmaz. Muğların kadehi yine muğlarla içilebilir.</span></p>
				<p class="paragraf"><span class="char-style-override-1">Yoksulda padişah sarayının eşyası ne gezer? Bizim ancak ateşlere atılabilecek bir eski hırkamız var!</span></p>
				<p class="paragraf"><span class="char-style-override-1">Nazar ehli iki âlemi de bir bakışta oynar, kaybeder; iki cihandan da bir anda geçer. Buna aşk derler. Burada ilk ortaya konulan şey, can nakdidir.</span></p>
				<p class="paragraf"><span class="char-style-override-1">Sevgilinin vuslat-ı devleti bir kapı açmak diliyorsa, bu hayalle şimdiden eşiğine başlar koyalım.</span></p>
				<p class="paragraf"><span class="char-style-override-1">Aşk, gençlik, rintlik... bu üçü murat ve maksat mecmuasıdır. Bunlar kimde varsa, o adam muradına erişmiştir. Mânalar bir araya geldi mi, beyan topunu çelmek mümkündür.</span></p>
				<p class="paragraf"><span class="char-style-override-1">Zülfün selamet yolunu kesti... fakat şaşılacak şey değil ki. Yol kesici sen olduktan sonra yüzlerce kervan soyulabilir.</span></p>
				<p class="paragraf"><span class="char-style-override-1">Hafız, Kuran hakkı için riyayı bırak. Belki ihlas sahipleriyle devlet topunu vurur, kutluluğa erişirsin.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Rahi bizen ki ahi bersaz-ı an tevankerd </span></p>
				<p class="paragraf"><span class="char-style-override-2">Şi’ri bihan ki ba o rıt -ı giran tevankerd</span></p>
				<p class="arabaslik-sol-kucuk" id="toc_marker-2-8-85" xml:lang="en-GB">CLXXXV</p>
				<p class="paragraf"/>
				<p class="paragraf"><span class="char-style-override-1">Bir anı bile gamla geçirmek, bütün cihan saltanatına değmez. Hırkamızı şaraba sat (gamdan kurtulalım); zaten bundan daha iyi bir pahası da bulunamaz ki</span></p>
				<p class="paragraf"><span class="char-style-override-1">Takva seccadesi ne acayip bir seccade. Şarap satanların mahallesinde onu bir kadeh şaraba bile almıyorlar; bir kadeh şaraba bile değmiyor!</span></p>
				<p class="paragraf"><span class="char-style-override-1">Rakip, bu kapıdan yüz çevir diye bana serzenişlerde bulundu... başımıza neler geldi ki, onun sevgilinin kapısındaki toprak kadar bile değeri kalmamış!</span></p>
				<p class="paragraf"><span class="char-style-override-1">Padişahlık tacının heybetinde can korkusu gizli. Alımlı bir külah, ama baş vermeye değmez ki!</span></p>
				<p class="paragraf"><span class="char-style-override-1">Kâr kazanma sevdasıyla denizin derdini çekmek, önce kolay göründü. Fakat yanılmışım, bu tufan yüzlerce inciye bile değmez.</span></p>
				<p class="paragraf"><span class="char-style-override-1">Hafız gibi kanaat sahibi olmaya çalış. Alçak dünyadan vazgeç. Çünkü alçaklara bir arpa kadar bile minnet etmek, iki yüz batman altına değmez.</span></p>
				<p class="paragraf"><span class="char-style-override-1">Sevgili, yüzünü sana iştiyak çekenlerden gizlersen daha hoş olur. Çünkü bütün âlemi zapt etmek sevinci, bir ordunun derdini çekmeye değmez ki.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Demi ba gam be ser burden cihan yekser nemierzed </span></p>
				<p class="paragraf"><span class="char-style-override-2">Be mey bifruş delk-i ma bezin bihter nemierzed</span></p>
				<p class="arabaslik-sol-kucuk" id="toc_marker-2-8-86" xml:lang="en-GB">CLXXXVI</p>
				<p class="paragraf"/>
				<p class="paragraf">Kim senin güzel kokunu sabah rüzgârından işittiyse, aşina bir dosttan aşina bir söz işitmiş demektir.</p>
				<p class="paragraf">Gönlümün sende hakkı vardı. Cam ortağından hiç de layık olmayan söz duyması yaraşmazdı doğrusu!</p>
				<p class="paragraf"><span class="char-style-override-1">Yarabbi, sırra mahrem nerde ki; bir zamancık gönül ne dedi, neler işitti, anlatayım.</span></p>
				<p class="paragraf"><span class="char-style-override-1">Ey güzellik padişahı. Yoksula da bir bak, yoksulu da bir gör ki; bu kulak, nice şah ve yoksul hikâyesi işitmiştir!</span></p>
				<p class="paragraf"><span class="char-style-override-1">Canımı misk kokulu şarapla tedavi ediyor, hoş bir hale getiriyorum. Çünkü ibadet yurdunda hırka giymiş sofiden riya kokusu duymuş, bunalmıştı.</span></p>
				<p class="paragraf"><span class="char-style-override-1">Şarabı hırka altında gizli gizli, sadece bugün içmiyorduk ki. Meyhane piri bu macerayı yüzlerce defa işitti.</span></p>
				<p class="paragraf"><span class="char-style-override-1">Çeng sesiyle şarap içişimiz bugüne mahsus değil. Felek kubbesi bunu duyalı nice zaman oldu.</span></p>
				<p class="paragraf"><span class="char-style-override-1">Arif yolcu Tanrı sırrını kimseciklere söylemedi. Böyle olduğu halde şaşıyorum, şarap satan bunu nerden duydu?</span></p>
				<p class="paragraf"><span class="char-style-override-1">Saki gel... aşk yüksek sesle seslenmekte, hikâyemizi söyleyen de yine o hikâyeyi bizden duymuştur.</span></p>
				<p class="paragraf"><span class="char-style-override-1">Civarından mahrum oldum da ne oldu? Zamane gülşeninden kim vefa kokusu almıştır ki?</span></p>
				<p class="paragraf"><span class="char-style-override-1">Hakîmin nasihati doğrunun, hayrın ta kendisi... onu kabul edene ne mutlu!</span></p>
				<p class="paragraf"><span class="char-style-override-1">Hafız, vazifen ancak dua etmek... duydu mu, duymadı mı diye kayıtlanma!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Buy-ı hos-i tu her ki zi bad-ı saba şinid </span></p>
				<p class="paragraf"><span class="char-style-override-2">Ez yar-ı aşina suhan-i aşina şinid</span><span class="char-style-override-1"> </span></p>
				<p class="arabaslik-sol-kucuk" id="toc_marker-2-8-87" xml:lang="en-GB">CLXXXVII</p>
				<p class="paragraf"/>
				<p class="paragraf">O kutsi kuş yine kapımdan girerse, geçmiş ömrüm bu yaşlılıkta bile geri gelir, gençleşirim.</p>
				<p class="paragraf">Ümidim var; bu yağmur gibi gözyaşlarım tesir eder de gözümden kaybolan devlet şimşeği tekrar çakar.</p>
				<p class="paragraf"><span class="char-style-override-1">O yüce sevgilinin ayaklarına saçmayayım da ne yapayım? Can incisi, bundan başka ne işe yarar ki?</span></p>
				<p class="paragraf"><span class="char-style-override-1">Tanrı’dan dilerim, ayağının bastığı toprak; başımın tacı olan sevgili yine gelse, yine başıma o devlet tacı konar!</span></p>
				<p class="paragraf"><span class="char-style-override-1">Sefere giden yeni ayımı tekrar görürsem, kutluluk damına çıkar da yeni devlete ulaşanların davulunu çalarım!</span></p>
				<p class="paragraf"><span class="char-style-override-1">** Ardından gitmek istiyorum, aziz dostlara bir gün gelip ulaşamazsam bile haberim olsun, gelir ya!</span></p>
				<p class="paragraf"><span class="char-style-override-1">Çeng sesiyle tatlı sabah uykusu mani oluyor herhalde. Yoksa seher çağlarındaki ahımı duysa, elbette gelirdi! </span></p>
				<p class="paragraf"><span class="char-style-override-1">Ay yüzlü padişahımın cemalini arzuladım... Hafız, bir himmet et, selametle yine kapımdan girsin!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Eger an tair-i kudsi zi derem baz ayed </span></p>
				<p class="paragraf"><span class="char-style-override-2">‘Ömr-i bigzeşte bepirane serem baz ayed</span></p>
				<p class="arabaslik-sol-kucuk" id="toc_marker-2-8-88" xml:lang="en-GB">CLXXXVIII</p>
				<p class="paragraf"/>
				<p class="paragraf">Gönül, müjde... öyle bir Mesih nefesli gelmekte ki, güzel nefeslerinden birinin kokusu duyulmakta.</p>
				<p class="paragraf">Ayrılık derdinden ağlama... dün gece fala baktım, bir feryada erişen geliyor.</p>
				<p class="paragraf">Eymen vadisinin ateşine sevinen yalnız ben değilim. Musa bile oraya bir parçacık ateş almak ümidiyle geliyordu.</p>
				<p class="paragraf">Hiçbir kimse yok ki, civarında bir işi olmasın. Oraya herkes bir hevesle gelmekte.</p>
				<p class="paragraf">Sevgilinin konağı nerde? Kimse bilmedi gitti. Şu kadar var ki, bir çan sesidir, duyulmakta.</p>
				<p class="paragraf">* Bir yudum şarap sun. Herkes kerem erbabının meyhanesine bir şey istemek için gelir.</p>
				<p class="paragraf"><span class="char-style-override-1">Sevgili, gam hastasının halini sormaya meylederse, de ki: Henüz bir nefestir gelmekte... işte o kadar!</span></p>
				<p class="paragraf"><span class="char-style-override-1">Bu bağın bülbülünün halini sorun. Bir kafesten gelen bir feryat duyuyorum; galiba tutulmuş, kafese girmiş!</span></p>
				<p class="paragraf"><span class="char-style-override-1">Dostlar, sevgili, Hafız’ın gönlünü avlamak istiyor ha? Hiçbir büyük doğan bir sineği avlamaya gelir mi?</span><span class="char-style-override-4">*</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Mujde ey dil ki mesiha nefesi miyayed </span></p>
				<p class="paragraf"><span class="char-style-override-2">Ki ez enfas-ı hoşeş buy-ı kesi miyayed </span></p>
				<p class="arabaslik-sol-kucuk" id="toc_marker-2-8-89" xml:lang="en-GB">CLXXXIX</p>
				<p class="paragraf"/>
				<p class="paragraf"><span class="char-style-override-1">Müjde geldi: Bahar oldu, çimenler bitti. Elimize bir para düşerse; güle, şaraba harcamak gerek.</span></p>
				<p class="paragraf"><span class="char-style-override-1">Kuşlar ötüşmeye başladılar, şarap badyası nerde? Bülbül şakımaya koyuldu, gülün nikabını kim açtı ki?</span></p>
				<p class="paragraf"><span class="char-style-override-1">Sakinin işvesi gönlümü öyle bir alış aldı ki, artık ondan başka hiçbir kimseyle konuşmaya mecalim yok.</span></p>
				<p class="paragraf"><span class="char-style-override-1">Ben bu gül gibi şaraplara bulanmış hırkayı yakacağım artık. Şarap satan yaşlı adam, bir yudumcuk şaraba bile almıyor.</span></p>
				<p class="paragraf"><span class="char-style-override-1">** Yoldaş, aşk yolunun şaşılacak şeyleri çoktur. Bu çöldeki ceylandan erkek aslan bile korkup önüne katılarak kaçmıştır!</span></p>
				<p class="paragraf"><span class="char-style-override-1">** Aşk yurduna varmak için delilsiz adım atma. Bu yolda rehbersiz yürüyen kayboldu gitti.</span></p>
				<p class="paragraf"><span class="char-style-override-1">Dertten şikâyet etme... edep yolunda zahmet çekmeyen rahata kavuşmaz.</span></p>
				<p class="paragraf"><span class="char-style-override-1">Güzellerin elmaya benzeyen yanaklarını ısırmayan kişi cennet meyvelerinden ne zevk alır ki?</span></p>
				<p class="paragraf"><span class="char-style-override-1">Ey harem yolunun delili, Allah hakkı için bir medet. Aşk çölünün ne ucu var, ne bucağı! </span></p>
				<p class="paragraf"><span class="char-style-override-1">Hafız, dilek bağından bir gül bile deremedi. Yoksa buralara mürüvvet rüzgârı esmedi mi ki?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Resid mujde ki amed behar-u sebze demid </span></p>
				<p class="paragraf"><span class="char-style-override-2">Vazife ger biresed masrifeş gulest-u nebid</span></p>
				<p class="arabaslik-sol-kucuk" id="toc_marker-2-8-90" xml:lang="en-GB">CXC</p>
				<p class="paragraf"/>
				<p class="paragraf"><span class="char-style-override-1">Korkuyorum, bu gama sabredemeyip ağlıyoruz; gözyaşlarımız perdemizi yırtacak, gizlediğimiz sır âlemlere yayılacak, dillere destan olacak!</span></p>
				<p class="paragraf"><span class="char-style-override-1">Sabırla taş lal olur derler. Doğru, doğru ama, ciğer kanıyla olur!</span></p>
				<p class="paragraf"><span class="char-style-override-1">Her yana dua okları attım... belki bir tanesi olsun hedefe varır!</span></p>
				<p class="paragraf"><span class="char-style-override-1">Meyhaneye ağlayarak, medet isteyerek gideceğim. Belki orada gamdan kurtulurum!</span></p>
				<p class="paragraf"><span class="char-style-override-1">Ey can, halimizi sevgiliye söyle. Ama sabah rüzgârına duyurma, gizli söyle. </span></p>
				<p class="paragraf"><span class="char-style-override-1">Rakibin gururuna şaşıyorum, hatta canım bile sıkılıyor. Yarabbi, dilenci itibar sahibi olmasın, yüce mesnetlere ulaşmasın!</span></p>
				<p class="paragraf"><span class="char-style-override-1"> De ki: Senin sevginin kimyasıyla toprak, altına döndü. Evet lütfunuzun bereketiyle toprak altın kesilir.</span></p>
				<p class="paragraf"><span class="char-style-override-1">Birisinin nazar sahiplerince makbul olması için, onda güzellikten başka daha çok şeyler bulunması lazım.</span></p>
				<p class="paragraf"><span class="char-style-override-1">Senin yüce selviye benzeyen başında öyle bir serkeşlik var ki... başlar o eşiğin kapısına toprak olsun.</span></p>
				<p class="paragraf"><span class="char-style-override-1">Hafız, sevgilinin misk gibi saçları elindeyken sus... Seher yeli haber alırsa, görürsün.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Tersem ki eşk der gam-ı ma perde derşeved </span></p>
				<p class="paragraf"><span class="char-style-override-2">Vin raz ser bemihr be ‘alem semer şeved</span></p>
				<p class="arabaslik-sol-kucuk" id="toc_marker-2-8-91" xml:lang="en-GB">CXCI</p>
				<p class="paragraf"/>
				<p class="paragraf"><span class="char-style-override-1">Bahçeden bir meyve koparsam... çerağınla ayağımın basacağı yeri görsem ne olur ki?</span></p>
				<p class="paragraf"><span class="char-style-override-1">Yarabbi, o yüce selvinin gölgesinde bu yanık âşık bir an otursa, ne çıkar ki?</span></p>
				<p class="paragraf"><span class="char-style-override-1">Ey eserleri kutlu Süleyman mührü, aksin yüzük kaşıma vursa ne var?</span></p>
				<p class="paragraf"><span class="char-style-override-1">Şehirdeki vaiz, padişahla şahnenin sevgisini ihtiyar etti. Ben de bir güzelin sevgisini seçersem ayıp mı?</span></p>
				<p class="paragraf"><span class="char-style-override-1">Aklım başımdan gitti. Eğer şarap dediğin buysa, ben önceden gördüm. Daha dinin başına da neler gelecek, neler?</span></p>
				<p class="paragraf"><span class="char-style-override-1">Değerli ömrüm sevgiliyle şaraba harcandı gitti. Bakalım... sevgiliden başıma neler gelecek, şarap beni ne hallere sokacak?</span></p>
				<p class="paragraf"><span class="char-style-override-1">Vezir âşıklığımı duydu da hiçbir şey demedi, tınmadı bile. Hafız da ne halde olduğumu bilirse ne çıkar?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ger men ez bag-ı tu yek medve biçinem çi şeved </span></p>
				<p class="paragraf"><span class="char-style-override-2">Piş-i payi beçerag-ı tu bibinem çi şeved</span></p>
				<p class="arabaslik-sol-kucuk" id="toc_marker-2-8-92" xml:lang="en-GB">CXCII</p>
				<p class="paragraf"/>
				<p class="paragraf"><span>Hastalar seni istiyor, fakat kudretleri yok ki... sen de onlara zulüm edersen, bu iş mürüvvete layık değildir.</span></p>
				<p class="paragraf"><span>Biz senden cefa görmedik... zaten sen de yol erlerinin mezhebinde olmayan şeyi beğenmez, yapmazsın ki.</span></p>
				<p class="paragraf"><span>Kör olsun o göz ki; aşka düşmemiştir, ağlamaktan suyu bilmemektedir. Kararsın o gönül ki; sevgi çerağından mahrumdur:</span></p>
				<p class="paragraf"><span class="char-style-override-1">Devleti devlet kuşundan, onun gölgesinden dile. Ne gezer kuzgunla çaylakta devlet kanadı?</span></p>
				<p class="paragraf"><span class="char-style-override-1">Meyhaneden himmet istediğimi ayıplama. Şeyhimiz dedi ki: İbadet yurdunda himmet yoktur.</span></p>
				<p class="paragraf"><span class="char-style-override-1">Temizlik olmadıktan sonra Kâbe de bir, puthane de. Bir yurtta temizlik yok mu, hayrı yok orasının.</span></p>
				<p class="paragraf"><span class="char-style-override-1">Hafız bilgiye, edebe çalış. Edebi olmayan, padişah meclisindeki sohbete layık değildir.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hasteganra çu taleb başed-u kuvvet nebuved </span></p>
				<p class="paragraf"><span class="char-style-override-2">Er tu bidad kuni şart-ı muruvvet nebuved</span></p>
				<p class="arabaslik-sol-kucuk" id="toc_marker-2-8-93" xml:lang="en-GB">CXCIII</p>
				<p class="paragraf"/>
				<p class="paragraf">Dedim ki: Sevgili, senin derdine düştüm, dertliyim. Dedi ki: Derdin bir gün nihayete erer. Dedim ki: Bana ay ol, beni ışıklandır. Dedi ki: Talihin varsa pekâlâ.</p>
				<p class="paragraf">Dedim ki: Merhametlilerden vefa âdetini öğren. Dedi ki: Güzeller pek az vefakâr olurlar.</p>
				<p class="paragraf">Dedim ki: Hayaline göz yumacağım, gönlüme hayalini getirmeyeceğim. Dedi ki: Hayalim geceleri yürür, başka yoldan girer.</p>
				<p class="paragraf">Dedim ki: Zülfünün kokusu âlem içinde yolumu kaybettirdi. Dedi ki: Bilirsen, sana yol gösteren yine odur.</p>
				<p class="paragraf">Dedim ki: Seher yelinden gelen hava ne güzel hava. Dedi ki: Sevgilinin civarından gelen rüzgâr, ne kutlu rüzgâr.</p>
				<p class="paragraf">Dedim ki: Lal dudağını öpme arzusu beni öldürdü. Dedi ki: Sen kulluk et, sevgili elbette kulunu görür, gözetir.</p>
				<p class="paragraf">* Dedim ki: Merhametli gönlün benimle ne vakit uzlaşacak? Dedi ki: Vakti gelinceye kadar bunu kimseye söyleme sakın.</p>
				<p class="paragraf">Dedim ki: Gördün ya, işret zamanı sona erdi. Dedi ki: Sus Hafız, bu derdin de sonu gelecek elbet.</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Guftem gam-ı tu darem gufta gamet serayed </span></p>
				<p class="paragraf"><span class="char-style-override-2">Guftem ki mah-ı men şov gufta eger berayed</span></p>
				<p class="arabaslik-sol-kucuk" id="toc_marker-2-8-94" xml:lang="en-GB">CXCIV</p>
				<p class="paragraf"/>
				<p class="paragraf"><span class="char-style-override-1">Hicran gündüzüyle sevgilinin ayrılık gecesi sona erdi. Fala baktım, yıldız muvafık düştü; iş sona vardı.</span></p>
				<p class="paragraf"><span class="char-style-override-1">Güz mevsiminin o nazlanışı, o zulmü, bahar rüzgârının kudumuyla nihayete erdi.</span></p>
				<p class="paragraf"><span class="char-style-override-1">Şükürler olsun Tanrı’ya, gül ikbal külahını gösterdi. Kış rüzgârının kibri, dikenin ululuğu bitti.</span></p>
				<p class="paragraf"><span class="char-style-override-1">Ümit sabahı, gayb perdesinin ardına gizlenmiş, itikâfa çekilmişti. Ona de ki: Gel artık karanlık gece sona erdi.</span></p>
				<p class="paragraf"><span class="char-style-override-1">Uzun gecelerde o perişanlık, o gönül derdi... Hepsi sevgilinin saçları sayesinde bitti gitti.</span></p>
				<p class="paragraf"><span class="char-style-override-1">Sevgilinin devleti sayesinde dert hikâyesi bitti ya... Fakat ben hâlâ zamanenin vefasızlığı yüzünden inanamıyorum buna.</span></p>
				<p class="paragraf"><span class="char-style-override-1">Saki, lütuflar ettin... Kadehin şarapla dolsun, senin tedbirinle sersemlikten kurtuldum.</span></p>
				<p class="paragraf"><span class="char-style-override-1">Kimse Hafız’ı hesaba almaz, ama şükürler olsun, o sonsuz, hesapsız mihnetler gelip geçti artık.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ruz-ı hicran-u şeb-i firkat-ı yar ahır şud </span></p>
				<p class="paragraf"><span class="char-style-override-2">Zedem in fal-u guzeşt ahter-u kar ahır şud</span></p>
				<p class="arabaslik-sol-kucuk" id="toc_marker-2-8-95" xml:lang="en-GB">CXCV</p>
				<p class="paragraf"/>
				<p class="paragraf"><span class="char-style-override-1">Kimsede dostluk eseri görmüyorum. Dostlar ne oldular? Dostluk ne zaman bitti, sevenler nerde kaldılar?</span></p>
				<p class="paragraf"><span class="char-style-override-1">Abıhayat bulandı; kademi kutlu Hızır nerde? Gül dalından kan damlamakta, ne oldu bahar rüzgârları?</span></p>
				<p class="paragraf"><span class="char-style-override-1">Hiç kimse, bir dost da dostluk hukukunu güdüyor dememekte; hukuk gözetenler ne hale düştüler, sevgililer ne oldular ki?</span></p>
				<p class="paragraf"><span class="char-style-override-1">Bu diyarda şehriyarlar vardı; bu diyar merhametli, muhabbetli kişilerin yurduydu. Merhamet ne vakit sona erdi, şehriyarlar ne oldular?</span></p>
				<p class="paragraf"><span class="char-style-override-1">Yıllardır mürüvvet madeninden bir lal bile meydana gelmemekte. Ne oldu güneşin ziyasına; ne oldu yelin, yağmurun gayretine?</span></p>
				<p class="paragraf"><span class="char-style-override-1">Kerem ve muvaffakiyet topunu ortaya attılar da kimse meydana çıkmıyor. Nereye gitti süvariler?</span></p>
				<p class="paragraf"><span class="char-style-override-1">Yüz binlerce gül açıldı, bir bülbül sesi bile yükselmiyor. Bülbüller neye uğradılar, ne haldeler?</span></p>
				<p class="paragraf"><span class="char-style-override-1">Zühre hoş bir nağme çalmamakta, çengi mi yandı ki? Kimsede sarhoşluk zevki yok, ne oldu şarap içenlere?</span></p>
				<p class="paragraf"><span class="char-style-override-1">Hafız, Tanrı sırrını kimse bilmez. Sus! Devir ne halde, zamane ne oldu diye, kime soruyorsun ki?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dosti der kes nemibinim yaranra çi şud </span></p>
				<p class="paragraf"><span class="char-style-override-2">Dosti key ahır amed dostdaranra çi şud</span></p>
				<p class="arabaslik-sol-kucuk" id="toc_marker-2-8-96" xml:lang="en-GB">CXCVI</p>
				<p class="paragraf"/>
				<p class="paragraf">Seher yelinin nefesi miskler saçacak... yaşlı âlem, yeni baştan gençleşecek. </p>
				<p class="paragraf">Erguvan, akik renkli kadehi yasemine sunacak. Nergis şakayıkı seyredecek.</p>
				<p class="paragraf">Bülbül, ayrılık derdinden bu zulmü çekti ya... artık ta gülün otağına kadar naralar atarak gidecek.</p>
				<p class="paragraf">Mescitten çıkıp meyhaneye gittiysem, hoş gör. Vaaz uzun sürdü, baktım, zaman geçecek!</p>
				<p class="paragraf">Gönül, bugünün işretini yarına bırakırsan, yarın sağ kalacağına kim kefil oluyor ki?</p>
				<p class="paragraf">Şaban ayında kadehi elden bırakma. Çünkü bu güneş ta ramazan bayramı gecesine kadar gözlerden gizlenecek.</p>
				<p class="paragraf"><span class="char-style-override-1">Gül, pek azizdir... sohbetini fırsat bilin. Bağa bu yoldan geldi, o yoldan gidiverecek.</span></p>
				<p class="paragraf"><span class="char-style-override-1">* Çalgıcı, mahrem bir meclis... gazel oku, çalgı çal. Ne vakte kadar, böyle oldu, şöyle olacak deyip durursun?</span></p>
				<p class="paragraf"><span class="char-style-override-1">Hafız, varlık ülkesine senin için geldi. Bir ayak at da vedama gel, çünkü nerdeyse gidecek!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-1"> </span><span class="char-style-override-2">Nefes-i bad-ı saba muşk-feşan hahedşud </span></p>
				<p class="paragraf"><span class="char-style-override-2">‘Alem-i pir diger bare cuvan hahedşud</span></p>
				<p class="arabaslik-sol-kucuk" id="toc_marker-2-8-97" xml:lang="en-GB">CXCVII</p>
				<p class="paragraf"/>
				<p class="paragraf">Bir yıldız parladı, meclise ay kesildi. Bizim ürkmüş, kaçmış gönlümüze yoldaş oldu.</p>
				<p class="paragraf">Güzelim, mektebe gitmediği, yazı yazmadığı halde göz ucuyla yüzlerce müderrise ders öğretmekte!</p>
				<p class="paragraf">Onun kokusuyla hasta âşıkların gönülleri, sabah rüzgârı gibi nesrinin yanağıyla nergisin gözüne feda oldu gitti:</p>
				<p class="paragraf">Sevgili, beni bugün garipler meclisinin başköşesine oturttu. Şehir yoksuluna bak, meclise bey kesildi.</p>
				<p class="paragraf">Sevgi neşe yurdu, artık mamur olur. Çünkü sevgilimin kemere benzeyen kaşları, oraya mühendis oldu.</p>
				<p class="paragraf">Allah için olsun, dudağındaki şarap sızıntısını sil. Kiminle içti acaba diye hatırıma binlerce vesvese gelmekte.</p>
				<p class="paragraf">İşven âşıklara öyle bir şarap içirdi ki; bilgi hayırsız bir hale geldi, akıl duygusuz.</p>
				<p class="paragraf">* Dostlar meyhane yolundan dizgin çevirdiler, neden mi? Çünkü Hafız, bu yola gitti de müflis oldu.</p>
				<p class="paragraf">Hafız, Sultan Ebül Fevaris’in meclisinde bir yudum şarap içti de Hızır’ın abıhayatına da nail oldu, İskender’in kadehine de!</p>
				<p class="paragraf"><span class="char-style-override-1">Şiirim altın gibi pek değerli... evet, devletlilere makbul oluşu; bu bakıra kimya tesirini gösterdi.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Sitare-i bidirahşid-u mah-ı meclis şud </span></p>
				<p class="paragraf"><span class="char-style-override-2">Dil-i remide-i mara refik-u munis şud</span></p>
				<p class="arabaslik-sol-kucuk" id="toc_marker-2-8-98" xml:lang="en-GB">CXCVIII</p>
				<p class="paragraf"/>
				<p class="paragraf"><span class="char-style-override-1">Halvette oturmakta olan Hafız, dün gece meyhaneye geldi. Ahd ü peymanından vazgeçti, kadeh sevdasına düştü.</span></p>
				<p class="paragraf"><span class="char-style-override-1">* Dün sürahiyi, kadehi kıran deli sofi, yine bir yudumcuk şarapla uslandı, akıllandı.</span></p>
				<p class="paragraf"><span class="char-style-override-1">Güzelim gençlik çağı, dün gece rüyada göründü de yine bu kocalık halinde bizi aşka düşürdü, divane etti. </span></p>
				<p class="paragraf"><span class="char-style-override-1">Din yolunu vuran muğbeçe geçerken, gönül o aşinanın ardına düştü, herkese bigâne oldu.</span></p>
				<p class="paragraf"><span class="char-style-override-1">Gülün yanağındaki ateş bülbülün harmanını yaktı. Mumun gülümseyen çehresi pervaneye afet kesildi.</span></p>
				<p class="paragraf"><span class="char-style-override-1">Gece gündüz ağlamam, Tanrı’ya şükrolsun, zayi olmadı. Yağmurlarımızın katresi tek bir inci haline geldi.</span></p>
				<p class="paragraf"><span class="char-style-override-1">Sakinin gözleri afsun ayeti okudu. Evrad halkamız efsane meclisi oldu.</span></p>
				<p class="paragraf"><span class="char-style-override-1">Şimdi Hafız’ın konağı, artık padişah otağıdır. Gönül sevgiliye gitti, can da cananına ulaştı.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hafız-ı halvet-nişin duş bemeyhane şud </span></p>
				<p class="paragraf"><span class="char-style-override-2">Ezser-i peyman bireft baser-i peymane şud</span></p>
				<p class="arabaslik-sol-kucuk" id="toc_marker-2-8-99" xml:lang="en-GB">CXCIX</p>
				<p class="paragraf"/>
				<p class="paragraf"><span class="char-style-override-1">Kara gözlü güzellerin sevdasından geçmeme imkân yok. Bu, Tanrı’nın takdiri... başka türlü olması mümkün değil.</span></p>
				<p class="paragraf"><span class="char-style-override-1">Rakip öyle işler yaptı, bizi öyle incitti ki, uzlaşmaya yer bırakmadı. Onca seher çağlarında uyanık âşıkların ahları göğe çıkmaz mı ki?</span></p>
				<p class="paragraf"><span class="char-style-override-1">Ezel günü, bize rintlikten başka bir şey takdir etmediler. O zaman takdir edilenden fazla bir şey olacak değil ya!</span></p>
				<p class="paragraf"><span class="char-style-override-1">Muhtesib, Allah için olsun, bizi tef ve ney feryadına bağışla. Şeriat sazı bu efsaneden kanunsuz bir hale girmez. </span></p>
				<p class="paragraf"><span class="char-style-override-1">Lal renkli şarap, emin bir yer, merhametli sevgili de sakilik etmekte. Gönül, işin şimdi düzelmezse, ne vakit düzelecek?</span></p>
				<p class="paragraf"><span class="char-style-override-1">Kudretim ancak şuna yetişiyor: Gizlice aşkıyla uğraşıp durayım. Kucaklamak, öpmek ve sevmekten bahse hacet bile yok... zaten bunlara imkân yok ki.</span></p>
				<p class="paragraf"><span class="char-style-override-1">Ey göz, Hafız’ın göğsü levhinden gam nakşının rengi yıkamakla çıkmaz zaten.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Mera mihr-i siyeh-çeşman zi ser birun nehahedşud </span></p>
				<p class="paragraf"><span class="char-style-override-2">Kaza-yı asmanest in-u digergun nehahedşud</span></p>
				<p class="arabaslik-sol-kucuk" id="toc_marker-2-8-100" xml:lang="en-GB">CC</p>
				<p class="paragraf"/>
				<p class="paragraf"><span class="char-style-override-1">Gönül işi başa varsın diye canım eridi, fakat imkânsız... bu ham istek için yanıp yakıldık, fakat bir türlü olmadı.</span></p>
				<p class="paragraf"><span class="char-style-override-1">Eyvah, maksat definesini elde etmek için gamlara düştüm, cihanda harap oldum da yine bulamadım:</span></p>
				<p class="paragraf"><span class="char-style-override-1">Yazıklar olsun... huzur bucağını aradım, bulmak için dilenci oldum, nice ululara başvurdum... bulamadım gitti!</span></p>
				<p class="paragraf"><span class="char-style-override-1">Bir gece latife yollu, meclisine baş olayım, dedi. Kendi isteğimle ona adi bir köle oldum da o yine meclise gelmedi, yine efendilik etmedi!</span></p>
				<p class="paragraf"><span class="char-style-override-1">Rintlerle düşüp kalkacağım diye adım rintlikle, sarhoşlukla âleme yayıldı, ama rint olamadım gitti.</span></p>
				<p class="paragraf"><span class="char-style-override-1">* Gönül güvercini çırpınıp dursa, layıktır. Yolunda sevgilinin büklüm büklüm saçlarının tuzağını gördü de gidip tutulmadı!</span></p>
				<p class="paragraf"><span class="char-style-override-1">Sarhoşlukla o lal dudakları öpmek hevesine düştüm. Bu hevesle kadeh gibi, gönlüme ne kadar döküldü de yine müyesser olmadı.</span></p>
				<p class="paragraf"><span class="char-style-override-1">Aşk mahallesine delilsiz ayak atma. Ben delilsiz gitmek için neler yaptım da yine gidemedim.</span></p>
				<p class="paragraf"><span class="char-style-override-1">Hafız, düşünceye dalıp o güzeli ram etmek için binlerce fikir kurdu... fakat imkânı yok.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Gudaht can ki şeved kar-ı dil temam neşud </span></p>
				<p class="paragraf"><span class="char-style-override-2">Bisuhtim derin arzuy-ı ham neşud</span></p>
				<p class="arabaslik-sol-kucuk" id="toc_marker-2-8-101" xml:lang="en-GB">CCI</p>
				<p class="paragraf"/>
				<p class="paragraf">Bu kocalıkta yaşlı başıma bir genç sevdasıdır düştü. Gönlümde gizlediğim sır açığa çıktı.</p>
				<p class="paragraf">Gönül kuşum nazar yolundan uçtu, havalandı. Ey göz, bir bak, acaba kimin tuzağına düştü ki?</p>
				<p class="paragraf">Eyvah, o kara gözlü, misk kokulu ahu yüzünden ciğerime nafe gibi nice gönül kanları damladı!</p>
				<p class="paragraf"><span class="char-style-override-1">Seher yelinin eline düşen miskler, hep civarındaki topraklara uğradığından.</span></p>
				<p class="paragraf"><span class="char-style-override-1">Sevgili, kirpiklerin cihanı zapt eden kılıcını çekti mi, nice gönlü uyanık şehitler birbirinin üstüne düşmekte, birbirinin üstüne yığılmakta!</span></p>
				<p class="paragraf"><span class="char-style-override-1">Çok tecrübe ettik: Her işin karşılığını veren bu ibadet yurdunda kim dertlilerle uğraşır, onları incitirse; nihayet yıkılır, helak olur gider.</span></p>
				<p class="paragraf"><span class="char-style-override-1">Kara taş can verse bile, yine lal olamaz. Ne yapsın? Yaradılışı kötü bir kere.</span></p>
				<p class="paragraf"><span class="char-style-override-1">Hafız’ın elini güzellerin zülfü tutmuş, götürüp dururken ne şaşılacak şey ki, şimdi tepesi üstü yıkıla kaldı!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Pirane serem ‘ışk-ı cuvani beser uftad </span></p>
				<p class="paragraf"><span class="char-style-override-2">Van raz-ki der dil binuhuftem beder uftad</span></p>
				<p class="arabaslik-sol-kucuk" id="toc_marker-2-8-102" xml:lang="en-GB">CCII</p>
				<p class="paragraf"/>
				<p class="paragraf"><span class="char-style-override-1">Yüzün kadeh aynasına aksedeli, arif şarabın gülmesine kapıldı da ham tamaha düştü.</span></p>
				<p class="paragraf"><span class="char-style-override-1">Yüzünün güzelliği aynada bir kere cilvelenir cilvelenmez bütün bu nakışlar, bu suretler, evham aynasında zuhur ediverdi!</span></p>
				<p class="paragraf"><span class="char-style-override-1">Şu şarabın aksi, görünen şu güzellikler, şu suretler yok mu... sakinin yüzünün kadehe bir aksinden meydana gelme!</span></p>
				<p class="paragraf"><span class="char-style-override-1">Aşk gayreti bütün ileri gelenlerin dilini kesti, hepsi sükûta vardı... öyle olduğu halde sevgilinin gamına ait sır, bilmem ki nerden halkın ağzına düştü?</span></p>
				<p class="paragraf"><span class="char-style-override-1">Ben mescitten meyhaneye kendiliğimden düşmedim ya... bu iş ezelden takdir edilmiş, ezelden nasibim buymuş!</span></p>
				<p class="paragraf"><span class="char-style-override-1">Bu dönen âlemin dairesine düşen kişi, pergel gibi devrana uymasın da ne yapsın?</span></p>
				<p class="paragraf"><span class="char-style-override-1">Sevgilinin gam kılıcına oynaya oynaya gitmek gerek. Çünkü onun şehidi olanın çok güzel, çok hayırlı bir akıbeti vardır.</span></p>
				<p class="paragraf"><span class="char-style-override-1">Gönül çene çukurundan çıktı, zülfünün büklümüne asıldı. Ah, kuyudan kurtuldu da tuzağa düştü!</span></p>
				<p class="paragraf"><span class="char-style-override-1">Hocam, beni artık ibadet yurdunda göremezsin. İşimiz sakinin yüzüyle kadehin dudağına kaldı!</span></p>
				<p class="paragraf"><span class="char-style-override-1">Sofilerin hepsi şarap içer, hepsi güzel sever. Fakat ne yapalım ki, aralarında yalnız yüreği yanık Hafız’ın adı kötüye çıktı!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">‘Aks-i ruy-i tu çu der ayine-i cam uftad </span></p>
				<p class="paragraf"><span class="char-style-override-2">Arif ez hande-i mey der tama’-ı ham uftad</span></p>
				<p class="arabaslik-sol-kucuk" id="toc_marker-2-8-103" xml:lang="en-GB">CCIII</p>
				<p class="paragraf"/>
				<p class="paragraf"><span class="char-style-override-1">Gül hoş geldi, sefalar getirdi. Bu mevsimde elimde kadehten başka bir şey olmasın. Bundan daha hoş bir iş olamaz.</span></p>
				<p class="paragraf"><span class="char-style-override-1">Gönül hoşluğunu elde et, gönül hoşluğunu... sedefte daima inci olmaz ki.</span></p>
				<p class="paragraf"><span class="char-style-override-1">Bu mevsimi ganimet bil de gül bahçesinde şarap içmeye bak. Gül, öbür haftaya kalmaz, bu mevsim çabucak geçer!</span></p>
				<p class="paragraf"><span class="char-style-override-1">Ey altınlarla bezenmiş kadehi lal şarapla dolduran, onu altını olmayana sun!</span></p>
				<p class="paragraf"><span class="char-style-override-1">Ey şeyh, gel, bizim meyhanemizden cennette bile bulunmayan şarabı iç! </span></p>
				<p class="paragraf"><span class="char-style-override-1">Bizimle ders arkadaşıysan; şu sayfaları yıka, sil. Aşk bilgisi deftere sığmaz!</span></p>
				<p class="paragraf"><span class="char-style-override-1">Bu sözü benden duy: Öyle bir güzele gönül ver ki; güzelliği süsle, bezenmekle olmasın.</span></p>
				<p class="paragraf"><span class="char-style-override-1">Yarabbi, bana sersemlik vermeyen bir şarap sun... onu içeyim ve hiç başım ağrımasın.</span></p>
				<p class="paragraf"><span class="char-style-override-1">Ancak yaradılışında hiçbir letafet olmayan kişi, Hafız’ın şiirinde hata bulur, beğenmez.</span></p>
				<p class="paragraf"><span class="char-style-override-1">Ben candan Sultan Üveys’in kuluyum. O isterse, beni hatırlamasın. </span></p>
				<p class="paragraf"><span class="char-style-override-1">Âlemi bezeyen tacına ant olsun, güneş bile o taç kadar güzel değil! </span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hoş amed gul vezan hoşter nebaşed </span></p>
				<p class="paragraf"><span class="char-style-override-2">Ki der destet be cuz sager nebaşed</span></p>
				<p class="arabaslik-sol-kucuk" id="toc_marker-2-8-104" xml:lang="en-GB">CCIV</p>
				<p class="paragraf"/>
				<p class="paragraf"><span class="char-style-override-1">Ben şarap içmeyeyim ha?.. bu ne masal, bu ne olmayacak şey? Galiba benim birazcık aklım, bu kadarcık tedbirim var!</span></p>
				<p class="paragraf"><span class="char-style-override-1">Ben geceleri takva yolunu tefle, kopuzla vururken, şimdi mi yola geleceğim, bu ne uydurma hikâye?</span></p>
				<p class="paragraf"><span class="char-style-override-1">Zahit tuttuğu yolu bırakıp rint olamazsa mazur gör. Aşk öyle bir iş ki, hidayete bağlı.</span></p>
				<p class="paragraf"><span class="char-style-override-1">Pir-i muganın kuluyum, o beni bilgisizlikten kurtardı. Pirimiz ne yaparsa hoştur, inayetin ta kendisidir.</span></p>
				<p class="paragraf"><span class="char-style-override-1">Şimdiye kadar meyhane yolunu bilmiyordum. Yoksa gizlenişim bu zamana kadar sürer miydi?</span></p>
				<p class="paragraf"><span class="char-style-override-1">Zahide gururlanma ve namaz kılma verildi, bana sarhoşluk ve niyaz etme. Bakalım sen ikimizden hangisine inayet edecek, hangimizin amelini kabul eyleyeceksin?</span></p>
				<p class="paragraf"><span class="char-style-override-1">Dün gece bu dertle uyuyamamıştım. Bir yoldaş diyordu ki: Hafız da sarhoş olursa, şikâyete hakkımız var doğrusu!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Men-u inkâr-ı şerabin çi hikâyet başed </span></p>
				<p class="paragraf"><span class="char-style-override-2">Galiba in kaderem ‘akl-u kifayet başed</span></p>
				<p class="arabaslik-sol-kucuk" id="toc_marker-2-8-105" xml:lang="en-GB">CCV</p>
				<p class="paragraf"/>
				<p class="paragraf">Sofinin hali tamamıyla saf, tamamıyla riyasız değildir. Nice hırkalar var ki, ateşe layıktır.</p>
				<p class="paragraf">Bir tecrübe mihengi olsa da içi dışına uymayan mürailerin hep yüzleri kararsa... ne hoş oturdu!</p>
				<p class="paragraf"><span class="char-style-override-1">Sofimiz seher virdinden mest oluyor ya... bir de geceleyin bak, nasıl sarhoş olmakta!</span></p>
				<p class="paragraf"><span class="char-style-override-1">Nazla, nimetle yetişen sevgiliye yol bulamaz. Âşıklık bela çeken rintlerin harcıdır.</span></p>
				<p class="paragraf"><span class="char-style-override-1">Aşağılık dünyanın gamını niceye bir çekeceksin? Şarap çek. Bilgili gönül de teşvişe düşerse, yazık doğrusu!</span></p>
				<p class="paragraf"><span class="char-style-override-1">Sakinin yüzündeki tüyler, su gibi saf yüzünü böyle nakşeder durursa, nice yüzler kanlı gözyaşlarıyla nakışlanır!</span></p>
				<p class="paragraf"><span class="char-style-override-1">Şarap satan, şarabı ay gibi sakinin eliyle sunarsa, Hafız’ın hırkasını da alır, seccadesini de!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Nakd-i sufi ne heme safiy-i bigaş başed </span></p>
				<p class="paragraf"><span class="char-style-override-2">Ey besa hırka ki mustovcib-i ateş başed</span></p>
				<p class="arabaslik-sol-kucuk" id="toc_marker-2-8-106" xml:lang="en-GB">CCVI</p>
				<p class="paragraf"/>
				<p class="paragraf">Sevgili bana yar olursa, halvet hoş. Fakat ben yanar dururum da o ağyar meclisine çerağ olursa, hoş değil doğrusu!</p>
				<p class="paragraf">Zaman zaman ifritin eline geçtikten sonra, ben öyle Süleyman mührünü bir pula bile almam.</p>
				<p class="paragraf">Yarabbi... rakip, vuslat bezmine mahrem olsun da benim nasibim mahrumiyet olsun... layık görme bunu!</p>
				<p class="paragraf">Devlet kuşuna söyle: Dudunun çaylaktan değersiz sayıldığı bir ülkeye asla yücelik gölgesi salmasın!</p>
				<p class="paragraf">İştiyakımı arza ne hacet var? Sözümdeki yanıştan gönlümün ateşi anlaşılıp durmakta.</p>
				<p class="paragraf">Senin civarının havası, bir türlü başımdan gitmiyor... evet, garibin gönlü daima vatandadır.</p>
				<p class="paragraf">Hafız’ın süsen gibi on dili olsa, yine huzurunda konca gibi ağzı mühürlü!</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hoşest halvet eger yar yar-ı men başed </span></p>
				<p class="paragraf"><span class="char-style-override-2">Ne men bisuzem-u o şem’-i encümen başed</span></p>
				<p class="arabaslik-sol-kucuk" id="toc_marker-2-8-107" xml:lang="en-GB">CCVII</p>
				<p class="paragraf"/>
				<p class="paragraf">Gönlüm güneş yüzlü güzellerin sevgisinden başka bir şey kabul etmiyor. Her yoldan nasihat veriyorum; ama nafile, tesiri yok!</p>
				<p class="paragraf">Ey öğütçü, Tanrı hakkı için kadehten, şaraptan bahset. Hayalimize bundan daha güzel bir nakış gelmiyor ki!</p>
				<p class="paragraf">* Gül yüzlü saki, gel... şu kızıl şarabı sun. Gönlümüzde bundan daha iyi bir fikir yok!</p>
				<p class="paragraf">Şarap sürahisini gizlice taşıyorum, halk kitap sanıyor. Bu riya ateşi defteri, kitabı yakmazsa, şaşarım doğrusu!</p>
				<p class="paragraf">Bu şaraba bulanmış yamalı hırkayı bir gün yakacağım ya... şarap satanların piri bu hırkaya bir kadeh şarap bile vermiyor!</p>
				<p class="paragraf">Dostlar lal renkli şaraba benzeyen dudağından sefa bulmakta. Çünkü o cevher doğruluktan başka bir nakış kabul etmemekte.</p>
				<p class="paragraf">* Bu kadar güzel bir yüz, bu kadar güzel bir göz... sonra da ona bakma, gözünü yum diyorsun ha? Hadi be vaiz, mânasız vaaz bizim kafamıza girmez.</p>
				<p class="paragraf">Rintlere nasihat eden ve Tanrı’nın takdiriyle savaşan öğütçünün gönlünü pek dar, pek sıkıntılı görmekteyim; zavallının galiba şarap kadehi yok.</p>
				<p class="paragraf">Bu mecliste mum gibi ağlarken gülmekteyim... ateş gibi bir dilim var, ama sözüm geçmiyor ki!</p>
				<p class="paragraf">Bir gün İskender gibi şarap kadehi aynasını elime alayım da isterse bu ateş bir zaman beni yaksın, sarhoş etsin... isterse yakmasın, ayık kalayım... ne olursa olsun!</p>
				<p class="paragraf">Sarhoş gözlerine kurban olayım, gönlümü ne güzel de avladı. Hiç kimse vahşi kuşları bundan daha iyi bir tarzda avlayamaz.</p>
				<p class="paragraf"><span class="char-style-override-1">Söz, bizim ihtiyacımızla sevgilinin istiğnasında. Gönül, sihirbazlık neye yarar sevgiliye tesir etmedikten sonra!</span></p>
				<p class="paragraf"><span class="char-style-override-1">Devletli, Tanrı hakkı için kapından başka bir kapı, yolundan başka bir yol bilmeyen yoksuluna merhamet et!</span></p>
				<p class="paragraf"><span class="char-style-override-1">Padişahlar padişahına şaşıyorum; bu kadar güzel ve tatlı şiir söylediği halde Hafız’ı neden baştan ayağa kadar altınlara gark etmiyor?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dilem cuz mihr-i meh-ruyan tariki bernemigired </span></p>
				<p class="paragraf"><span class="char-style-override-2">Zi her der midehem pendeş ve liykin dernemigired</span></p>
				<p class="arabaslik-sol-kucuk" id="toc_marker-2-8-108" xml:lang="en-GB">CCVIII</p>
				<p class="paragraf"/>
				<p class="paragraf"><span class="char-style-override-1">Bir bülbül gönül kanları yuttu da bir gül elde etti, ama kıskançlık rüzgârı gönlümü yüzlerce dikenle perişan bir hale getirdi.</span></p>
				<p class="paragraf"><span class="char-style-override-1">Dudunun şeker hayaliyle gönlü hoştu, onu elde ederim diye avunuyordu. Ansızın yokluk seli gelip emel nakşını bozuverdi!</span></p>
				<p class="paragraf"><span class="char-style-override-1">Acısını unutmayayım; o gönül meyvesi, gözümün nuru sevgili ne kolay, ne çabuk geçip gitti. Fakat bizim işimizi ne müşkül bir hale soktu!</span></p>
				<p class="paragraf"><span class="char-style-override-1">Kervanbaşı yüküm düştü; Tanrı için yardım et. Senin kerem ümidin beni bu kervana yoldaş etti.</span></p>
				<p class="paragraf"><span class="char-style-override-1">Toprak yüzümle gözyaşımı hor görme. Çünkü yeşil renkli felek neşe evini bu samanlı balçıktan kurdu!</span></p>
				<p class="paragraf"><span class="char-style-override-1"> Hafız şahruhu sürmedin, fırsatı kaçırdın. Ne yapayım? Zamanın oyunu beni gafil avladı!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Bulbuli hun-ı dili hord-u guli haşıl kerd </span></p>
				<p class="paragraf"><span class="char-style-override-2">Bad-ı gayret be sedeş har perişan-dil kerd</span></p>
				<p class="arabaslik-sol-kucuk" id="toc_marker-2-8-109" xml:lang="en-GB">CCIX</p>
				<p class="paragraf"/>
				<p class="paragraf"><span class="char-style-override-1">Arifin biri seher çağı meyhaneyi ziyaret ederek saf şarapla abdest aldı, arınıp temizlendi.</span></p>
				<p class="paragraf"><span class="char-style-override-1">Güneşin altın kadehi gizlenince, bayram hilali kadehin dönmesini emretti.</span></p>
				<p class="paragraf"><span class="char-style-override-1">Dertlere düşüp gözyaşıyla, ciğer kanıyla yıkanan, temizlenen kişinin ne hoştur namazı, niyazı! </span></p>
				<p class="paragraf"><span class="char-style-override-1">İmam o anda namaza durmak niyetindeydi, ama hırkasını üzüm kızının kanıyla yıkadı, bu yüzden namaza duramadı!</span></p>
				<p class="paragraf"><span class="char-style-override-1">Gönlüm zülfünün halkasına can verdi de fitneler satın aldı. Fakat bilmem ki, ne kâr gördü de bu alışverişe girişti.</span></p>
				<p class="paragraf"><span class="char-style-override-1">Eğer cemaat bugün imamı beklerse, Hafız haber ver: Şarapla yıkandı; nafile beklemesinler!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Be ab-ı ruşen-i mey arifi teharet kerd</span></p>
				<p class="paragraf"><span class="char-style-override-2">Alessabah ki meyhanera ziyaret kerd</span></p>
				<p class="arabaslik-sol-kucuk" id="toc_marker-2-8-110" xml:lang="en-GB">CCX</p>
				<p class="paragraf"/>
				<p class="paragraf">Giderken bizi anmadığını, gamlı gönlümüzü bir vedayla olsun şad etmediğini unutmayacağız.</p>
				<p class="paragraf"><span class="char-style-override-1">O talihi yaver sevgili hayır işten, makbul amelden bahseder dururdu. Fakat bu yaşlı kulunu neden azat etmedi bilmem ki?</span></p>
				<p class="paragraf"><span class="char-style-override-1">Halimi arz etmek, çektiklerimi anlatmak için giydiğim kâğıt elbiseyi gönlümün kanıyla yıkayayım. Çünkü felek, adalet sancağının altına varmamıza yol vermedi.</span></p>
				<p class="paragraf"><span class="char-style-override-1">Gönül sana belki ulaşır, işitirsin diye bu dağda öyle feryatlar etti ki, Ferhat bile bu derece feryat etmemiştir.</span></p>
				<p class="paragraf"><span class="char-style-override-1">Seher çağlarında feryat eden bülbül bile, gülistan gölgen eksileli şimşadın perçemlerine yuva kurmaz oldu.</span></p>
				<p class="paragraf"><span class="char-style-override-1">Sabah rüzgârı çavuşu senden sanat öğrense yeri var. Çünkü o bile senin kadar acele etmemiştir.</span></p>
				<p class="paragraf"><span class="char-style-override-1">Tanrı’nın sanat meşşatesi, sevgilimizdeki bu Tanrı vergisi güzelliği ikrar etmeyenin muradına kalem yürütmemiştir.</span></p>
				<p class="paragraf"><span class="char-style-override-1">Ey çalgıcı, perdeyi değiştir de Irak yoluna gir... çünkü sevgili bu yola gitti de bizi anmadı bile!</span></p>
				<p class="paragraf"><span class="char-style-override-1">Hafız’ın nağmeleri, Irakî’nin gazelleridir. Kim bu gönüller yakan nağmeleri duydu da feryat etmedi?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Yad bad an ki zi ma vakt-i sefer yad nekerd </span></p>
				<p class="paragraf"><span class="char-style-override-2">Be veda’i dil-i gamdide-i ma şad nekerd</span></p>
				<p class="arabaslik-sol-kucuk" id="toc_marker-2-8-111" xml:lang="en-GB">CCXI</p>
				<p class="paragraf"/>
				<p class="paragraf">Yüzümü yoluna koydum da bana uğramadı bile. Yüz türlü lütfunu gözetip durdum da bana bakmadı bile!</p>
				<p class="paragraf">Gözyaşı sellerimiz gönlüne yol bulamadı. Yağmur taneleri mermer taşa tesir etmedi gitti.</p>
				<p class="paragraf">Yarabbi, o yiğit genci sen koru... halvettekilerin, münzevi âşıkların ah oklarından hiç çekinmiyor.</p>
				<p class="paragraf"><span class="char-style-override-1">Dün gece feryadımdan balık da uyuyamadı, kuş da... öyle olduğu halde o şuh göze bak ki, uykudan başını bile kaldırmadı.</span></p>
				<p class="paragraf"><span class="char-style-override-1">Ayağının ucunda mum gibi ölmek istiyorum. Halbuki o seher yeli gibi semtimize bile uğramadı.</span></p>
				<p class="paragraf"><span class="char-style-override-1">Sevgili, senin kılıcına karşı canını siper etmeyen hangi taş yürekli, hangi kabiliyetsizdir?</span></p>
				<p class="paragraf"><span class="char-style-override-1">Hafız’ın dili kesik kalemi, başını terk etmedikçe meclistekilerden kimseye senin sırrını söylemedi!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ru berreheş nihadem-u bermen guzer nekerd </span></p>
				<p class="paragraf"><span class="char-style-override-2">Sed lutf-i çeşm daştem-u yek nazar nekerd</span></p>
				<p class="arabaslik-sol-kucuk" id="toc_marker-2-8-112" xml:lang="en-GB">CCXII</p>
				<p class="paragraf"/>
				<p class="paragraf">Sevgili gitti de âşıklara haber bile vermedi. Ne şehirdeki dostunu andı, ne seferdeki yoldaşını.</p>
				<p class="paragraf">Ya benim bahtım dostluk yolunu bıraktı, yahut sevgili bu yola, bu yordama uğramadı gitti.</p>
				<p class="paragraf">Dedim ki; ağlamakla gönlünü yumuşatır, onu merhamete getiririm... Ne gezer? Yağmur damlalarının kara taşa tesir etmediği gibi, ağlayışım o taş yüreğe eser bile etmedi.</p>
				<p class="paragraf">Latifeyi bırak. Kararsız gönül kuşu, âşıklık tuzağını bir türlü terk etmedi vesselam.</p>
				<p class="paragraf">Yüzünü kim gördüyse geldi, gözlerimi öptü. Gözüm, yaptığı işi basiretsiz yapmaz ki.</p>
				<p class="paragraf">Ben mum gibi canımı da feda etmeye kalktım da o seher yeli gibi bile olsun... bize uğramadı!</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dilber bireft-u dilşudeganra haber nekerd </span></p>
				<p class="paragraf"><span class="char-style-override-2">Yad-ı harif-i şehr-u refik-i sefer nekerd</span></p>
				<p class="arabaslik-sol-kucuk" id="toc_marker-2-8-113" xml:lang="en-GB">CCXIII</p>
				<p class="paragraf"/>
				<p class="paragraf"><span class="char-style-override-1">O boşboğaz, benim rintliğimi, âşıklığımı ayıplıyor. Fakat gayb bilgisi sırlarına itiraz etmekte.</span></p>
				<p class="paragraf"><span class="char-style-override-1">Muhabbet sırrının kemaline bak, günahımdan meydana gelen noksana değil. Hünersiz kişi ayıba bakar.</span></p>
				<p class="paragraf"><span class="char-style-override-1">Meyhanemizin toprağı güzel koku yerine koyna, koltuğa sürülse; o zaman cennet hurilerinin kokuları duyulur.</span></p>
				<p class="paragraf"><span class="char-style-override-1">Sakinin gamzesi İslam yolunu öyle bir vurdu ki, şaraptan çekinmek için ancak Suheyb olmak lazım.</span></p>
				<p class="paragraf"><span class="char-style-override-1">Kimse bunda şüpheye, tereddüde düşmesin. Kutluluk hazinesinin anahtarı, gönül ehline makbul olmaktan ibarettir.</span></p>
				<p class="paragraf"><span class="char-style-override-1">Eymen vadisinin çobanı, yıllarca Şuayb’e canla başla hizmet eder de sonra muradına kavuşur.</span></p>
				<p class="paragraf"><span class="char-style-override-1">Hafız, gençlik çağıyla yaşlılık demini andı mı, efsanesi gözlerden kanlar damlatır.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Mera be rindiy-i ‘ışk an fuzul ‘ayb kuned </span></p>
				<p class="paragraf"><span class="char-style-override-2">Ki itiraz beresrar-ı ‘ilm-i gayb kuned</span></p>
				<p class="arabaslik-sol-kucuk" id="toc_marker-2-8-114" xml:lang="en-GB">CCXIV</p>
				<p class="paragraf"/>
				<p class="paragraf"><span class="char-style-override-1">Bana kerem ederek vefakârlıkta bulunacak, benim gibi kötülük eden birisine bir dem iyilik edecek kim var?</span></p>
				<p class="paragraf"><span class="char-style-override-1">Önce kopuz ve ney sesiyle gönüle ondan haber verecek, sonra da bir kadeh şarapla bana vefakârlık edecek kim?</span></p>
				<p class="paragraf"><span class="char-style-override-1">Canımı ıstıraplara düşürecek sevgiliden bir murat almadım... Fakat ümitsizliğe düşmeye gelmez. Belki gönlümü ele alır, olur ya! </span></p>
				<p class="paragraf"><span class="char-style-override-1">Dedim ki: Ben, ben olalı o saçların bir düğümünü bile çözmedim. Dedi ki: Sana öyle cevretmesini ben söyledim.</span></p>
				<p class="paragraf"><span class="char-style-override-1">Kaba huylu, hırka giymiş sofi, aşktan bir koku bile almamış. Bir gün ona aşk sarhoşluğunu anlat da ayıklığı terk etsin.</span></p>
				<p class="paragraf"><span class="char-style-override-1">Benim gibi namı nişanı olmayan yoksulun öyle bir sevgiliye âşık olması pek müşkül bir iş. Padişah, pazarlarda parmakla gösterilen bir rintle nasıl olur da gizlice işret eder </span></p>
				<p class="paragraf"><span class="char-style-override-1">O kıvrım kıvrım, o büklüm büklüm saçlardan sitem görürsem, çok değil. Ayyarlık edene bağdan, zincirden ne gam!</span></p>
				<p class="paragraf"><span class="char-style-override-1">Hafız, onun hilelerle dolu gözlerine bak da visaline yeltenme. Çünkü onun o gece rengindeki saçları, pek çok hilekârlıkta bulunur, pek çok!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">An kist kez ruy-ı kerem ba ma vefadari kuned </span></p>
				<p class="paragraf"><span class="char-style-override-2">Ber cay-ı bed-kari çu men yek dem nikukari kuned</span></p>
				<p class="arabaslik-sol-kucuk" id="toc_marker-2-8-115" xml:lang="en-GB">CCXV</p>
				<p class="paragraf"/>
				<p class="paragraf">Gönül yan yakıl. Senin yanıp yakılman ne işler eder? Gece yarısındaki bir niyaz, yüzlerce belayı defeder.</p>
				<p class="paragraf">Peri çehreli sevgilinin azarını âşıkçasına çek. Çünkü kaşla, gözle bir işaret, yüzlerce cefaya değer.</p>
				<p class="paragraf">Cihanı gösteren kadehe hizmet eden kişiye mülk âleminden melekut âlemine kadar bütün hicapları kaldırırlar.</p>
				<p class="paragraf">Aşk doktoru, İsa nefeslidir, esirgeyicidir. Fakat sende dert görmezse kimi tedavi etsin?</p>
				<p class="paragraf">İşini Tanrı’ya bırak da gönlünü hoş tut. Davacı acımazsa, Tanrı acır.</p>
				<p class="paragraf">Uyumuş bahtımdan usanmışım. Olur da belki bir uyanık can, tanyeri ağarırken bana bir dua eder.</p>
				<p class="paragraf"><span class="char-style-override-1">Hafız, yandı gitti de sevgilinin zülfünden bir koku bile almadı. Meğerki onu bu devlete sabah rüzgârı eriştirsin!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dila bisuz ki suz-ı tu karha bikuned </span></p>
				<p class="paragraf"><span class="char-style-override-2">Niyaz-ı nim-şebi def’-i şed bela bikuned</span></p>
				<p class="arabaslik-sol-kucuk" id="toc_marker-2-8-116" xml:lang="en-GB">CCXVI</p>
				<p class="paragraf"/>
				<p class="paragraf">Devlet kuşu yine gelir, yine başımıza konarsa; sevgili geri gelir, bizimle hemdem olur, vuslatına erişiriz.</p>
				<p class="paragraf">Gözde onun kudumuna saçacak inci ve mücevher kalmadı, ama kanlar yutar da yine mücevherler saçmaya çalışır!</p>
				<p class="paragraf">Dün gece dedim ki: Lal dudağı acaba bana bir çare bulur mu ki? Gayb hatifi seslendi: Evet bulur!</p>
				<p class="paragraf">Kimse ona derdinizden bahsedemez. Meğerki sabah rüzgârı geçerken kulağına fısıldasın.</p>
				<p class="paragraf">Alıcı bir doğan olan bakışımı bir sülün sevgiliye uçurdum. Belki bahtım yardım eder de onu geriye çağırır... belki o da sülünü avlar, bana getirir!</p>
				<p class="paragraf">Şehir âşıklardan hali, belki bir yandan birisi çıkar da bir iş görür.</p>
				<p class="paragraf">Nerde bu kerem sahibi ki, bir dertli onun neşe meclisinden bir yudumcuk şarap içerek sersemliğini gidersin?</p>
				<p class="paragraf">Ya sevgili vefakârlıkta bulunsun, ya vuslat haberi gelsin, yahut da rakibin ölümünü duyayım. Acaba felek bu iki üç işten birisini yapar mı?</p>
				<p class="paragraf">Hafız, onun kapısından ayrılmazsan elbette bir gün bir köşeden zuhur eder.</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Tayir-i devlet eger baz guzari bikuned </span></p>
				<p class="paragraf"><span class="char-style-override-2">Yar baz amed-u ba vasl karari bikuned </span></p>
				<p class="arabaslik-sol-kucuk" id="toc_marker-2-8-117" xml:lang="en-GB">CCXVII*</p>
				<p class="paragraf"/>
				<p class="paragraf"><span class="char-style-override-1">Miskler kokan kaleminin bizi andığı gün, iki yüz kul azat etmiş kadar ecre nail olursun.</span></p>
				<p class="paragraf"><span class="char-style-override-1">Allah selametler versin, Selma’nın habercisi o sevgiliden bize bir selamet haberi getirirse ne olur?</span></p>
				<p class="paragraf"><span class="char-style-override-1">Bir sına da bak; benim gibi bir harap kişiyi lütfunla mamur edersen, sana ne kadar murat hazinesi verirler!</span></p>
				<p class="paragraf"><span class="char-style-override-1">Yarabbi, o Şirin padişahın gönlüne bir ilham ver de merhamet etsin, Ferhat’a bir uğrasın.</span></p>
				<p class="paragraf"><span class="char-style-override-1">Padişaha, ömrünün bir anında adalette bulunmak, yüz yıl ibadet etmekten yeğdir.</span></p>
				<p class="paragraf"><span class="char-style-override-1">Nazındaki işve beni benden aldı. Bundan sonra bakalım daha ne hâkimane tedbirlerde bulunacak, daha neler yapacak?</span></p>
				<p class="paragraf"><span class="char-style-override-1">Senin temiz yaradılışını övmemize hacet yok. Gelini bezeyen, Tanrı vergisi güzelliğe ne ilave edebilir ki?</span></p>
				<p class="paragraf"><span class="char-style-override-1">Şiraz’da maksadımıza erişemedik. Hafız’ın Bağdat’a hareket edeceği gün, ne kutlu bir gün olacak!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Kilk-i muşkin-i tu ruzi ki zima yad kuned </span></p>
				<p class="paragraf"><span class="char-style-override-2">Bibered ecr-u dused bende ki azad kuned</span></p>
				<p class="arabaslik-sol-kucuk" id="toc_marker-2-8-118" xml:lang="en-GB">CCXVIII*</p>
				<p class="paragraf"/>
				<p class="paragraf"><span class="char-style-override-1">Sevgiliye dedim ki: Ağzın, dudağın beni ne vakit muradıma nail edecek. Dedi ki: Baş üstüne... sen ne dersen öyle olsun.</span></p>
				<p class="paragraf"><span class="char-style-override-1">Dedim ki: Dudağın Mısır haracını istemekte. Dedi ki: Bu alışverişte bulunanlar, ziyan etmezler.</span></p>
				<p class="paragraf"><span class="char-style-override-1">Dedim ki: Ağzın bir noktadan ibaret, bu noktanın sırrını kim bildi? Dedi ki: Bu öyle bir hikâye ki, ancak nükte bilenlerle konuşulabilir.</span></p>
				<p class="paragraf"><span class="char-style-override-1">Dedim ki: Puta tapma, Tanrı’yla düş kalk. Dedi ki: Aşk yurdunda bunu da yaparlar, onu da.</span></p>
				<p class="paragraf"><span class="char-style-override-1">Dedim ki: Meyhane sevdası gönülden gamı da giderir, gussayı da. Dedi ki: Bu gönül yapanlara ne mutlu.</span></p>
				<p class="paragraf"><span class="char-style-override-1">Dedim ki: Şarap içmek ve hırka giymek birbirine zıt. Sofilik yolunda şarap içilmez. Dedi ki: Bunu pir-i muganın mezhebinde hoş görürler.</span></p>
				<p class="paragraf"><span class="char-style-override-1">Dedim ki: Tatlı dudaklı dilberlerin lal dudaklarından yaşlı kişiye ne fayda! Dedi ki: Şeker gibi bir öpücük verirlerse, adamı gençleştirirler.</span></p>
				<p class="paragraf"><span class="char-style-override-1">Dedim ki: Hâce ne vakit gerdeğe girecek? Dedi ki: Müşteri ile ay kıran edince.</span></p>
				<p class="paragraf"><span class="char-style-override-1">Dedim ki: Senin devletine dua etmek Hafız’ın virdi. Dedi ki: Bu duayı yedi kat gökteki melekler de edip dururlar!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Guftem kiyem dehan-u lebet kamran kuned </span></p>
				<p class="paragraf"><span class="char-style-override-2">Gufta beçeşm her çi tu guyi çunan kuned</span></p>
				<p class="arabaslik-sol-kucuk" id="toc_marker-2-8-119" xml:lang="en-GB">CCXIX</p>
				<p class="paragraf"/>
				<p class="paragraf"><span class="char-style-override-1">Ey fıstığa benzeyen ağzı, şekere ait sözlere gülen, o sözlerle istihza eden sevgili, Tanrı hakkı için bir kerecik tatlı tatlı gül... müştakım o gülmeye. </span></p>
				<p class="paragraf"><span class="char-style-override-1">Tuba’nın ne haddi var ki, boyundan bahsetsin! Bu sözü geçiyorum, çünkü laf uzar gider.</span></p>
				<p class="paragraf"><span class="char-style-override-1">Gözlerinden kanlı ırmaklar akmamasını istiyorsan, el oğlanlarının sohbetinden vefa umma, bu vefaya gönül verme!</span></p>
				<p class="paragraf"><span class="char-style-override-1">Sen ister hoş gör, ister kına; biz kendini beğenen şeyhe inanmayız vesselam!</span></p>
				<p class="paragraf"><span class="char-style-override-1">Gönlü bu bağla bağlanmayan, nasıl olur da benim halimdeki perişanlığı anlar?</span></p>
				<p class="paragraf"><span class="char-style-override-1">İştiyak ateşi kızıştı, nerde o selvi boylu güzel? Gelsin de canımı yüzündeki ateşe üzerlik tohumu gibi atıvereyim!</span></p>
				<p class="paragraf"><span class="char-style-override-1">Sevgilimiz şeker gibi gülerek söze başlayınca, sen kim oluyorsun a fıstık? Tanrı için olsun, âlemi kendine güldürme, kendini rüsva etme! </span></p>
				<p class="paragraf"><span class="char-style-override-1">Hafız, güzellerin göz ucuyla bakışlarından bir türlü geçemiyorsun. Yurdun neresi, biliyor musun? Harezm mi, Hucend mi?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ey piste-i tu hande zede berhadis-i kand </span></p>
				<p class="paragraf"><span class="char-style-override-2">Muştakem ezberay-ı Huda yek şeker bihand</span></p>
				<p class="arabaslik-sol-kucuk" id="toc_marker-2-8-120" xml:lang="en-GB">CCXX *</p>
				<p class="paragraf"/>
				<p class="paragraf"><span class="char-style-override-1">Hatırı perişan olmayan ve nazlı bir sevgiliye malik bulunan kişiye kutluluk hemdemdir, devlet yar.</span></p>
				<p class="paragraf"><span class="char-style-override-1">Aşk hariminin eşiği akıldan çok üstündür. O eşiği, canını eline alan kişi öpebilir.</span></p>
				<p class="paragraf"><span class="char-style-override-1">Tatlı ve küçücük ağzı, olsa olsa Süleyman mührü olacak, lal mührünün nakşıyla bütün cihanı hükmü altına almış.</span></p>
				<p class="paragraf"><span class="char-style-override-1">Lal dudak ve misk gibi bıyık. Güzellerde o varsa, bu yoktur; bu varsa, o yok. Kurban olayım sevgilime, güzelliği noksansız; o da var, bu da.</span></p>
				<p class="paragraf"><span class="char-style-override-1">Ey devletli, arık ve yoksul kişileri hor görme. Yollarda düşüp kalkan yoksul, işret meclisinin başköşesinde oturur.</span></p>
				<p class="paragraf"><span class="char-style-override-1">Yeryüzünde oldukça, kudret ve kuvveti fırsat bil. Devranın yeraltında nice kudretsizlikleri, nice acizleri var:</span></p>
				<p class="paragraf"><span class="char-style-override-1">Dertlilerin duaları candan da belayı giderir, tenden de. Başak toplayandan ar eden harmanın kim hayrını gördü ki?</span></p>
				<p class="paragraf"><span class="char-style-override-1">Seher yeli, yüzlerce Cemşid ve Keyhusrev’i aşağılık bir kul olarak kullanan o güzeller padişahına aşkımdan bir bahset.</span></p>
				<p class="paragraf"><span class="char-style-override-1">Eğer, ben Hafız gibi müflis âşık istemem derse, de ki: Sultanların yoksullarla düşüp kalkması âdettir!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Her an ko hatır-ı mecmu’-u yar-ı nazenin dared </span></p>
				<p class="paragraf"><span class="char-style-override-2">Se’adet hemdem-i o keşt-u devlet hemnişin dared</span></p>
				<p class="arabaslik-sol-kucuk" id="toc_marker-2-8-121" xml:lang="en-GB">CCXXI *</p>
				<p class="paragraf"/>
				<p class="paragraf">Sevgilinin güzelliğini, başını, gözünü daima seyreden kişi, muhakkak görgüsünden faydalanır, nasibini alır.</p>
				<p class="paragraf">Kalem gibi itaat başımızı fermanına koyduk, hükmünden baş kaldırmayız. Meğerki kılıçla başımızı uçura.</p>
				<p class="paragraf">Mum gibi kılıcının altında daima bir başka başı olan, bir başı kesildikçe öbür başını kılıcının altına koyan kişi, vuslatının fermanını elde eder elbet.</p>
				<p class="paragraf"><span class="char-style-override-1">Eşik gibi, başı daima bu kapıda olan ayağını öpmek devletine erişir.</span></p>
				<p class="paragraf"><span class="char-style-override-1">Kuru zahitlikten usandım artık. Nerde saf şarap? Dimağım daima şarap kokusuyla terütaze bir hale gelir.</span></p>
				<p class="paragraf"><span class="char-style-override-1">Şaraptan hiçbir fayda elde edemediysen, hiç olmazsa bir an olsun seni akıl vesvesesinden de habersiz bir hale getirmiyor mu ve bu kafi değil mi ki?</span></p>
				<p class="paragraf"><span class="char-style-override-1">Takva yolundan bir adım bile çıkmayan kişi, bundan böyle meyhaneye varmak üzere sefere düştü. </span></p>
				<p class="paragraf"><span class="char-style-override-1">Hafız’ın ciğerinde lale gibi bir sevgi dağı var. Bu dağ, nihayet onun kırık gönlünü toprağa götürecektir.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Kesi ki husn-u hat-ı dost der nazar dared </span></p>
				<p class="paragraf"><span class="char-style-override-2">Muhakkakest ki o hasıl-ı basar dared</span></p>
				<p class="arabaslik-sol-kucuk" id="toc_marker-2-8-122" xml:lang="en-GB">CCXXII *</p>
				<p class="paragraf"/>
				<p class="paragraf"><span class="char-style-override-1">Misk ıtrı bile sümbül saçlarına haset eden sevgili, yine âşıklara nazlanmakta, onları azarlamakta.</span></p>
				<p class="paragraf"><span class="char-style-override-1">Şehidinin baş uçundan yel gibi geçip gitmekte. Ne çare? O, bir ömür... elbette çabucak gelip gidecek.</span></p>
				<p class="paragraf"><span class="char-style-override-1">Zülfünün ardından ay ve güneş gibi görünen yüzü, bulut altındaki güneş.</span></p>
				<p class="paragraf"><span class="char-style-override-1">O usul boylu selviye benzeyen boyuna tazeden tazeye su versin diye, gözüm gözyaşlarını her yana akıttı.</span></p>
				<p class="paragraf"><span class="char-style-override-1">Şuh bakışın hata ederek kanımı dökmekte... fırsatı elden kaçırmasın; tam doğru bir fikre sahip.</span></p>
				<p class="paragraf"><span class="char-style-override-1">Abıhayat, sevgilinin dudağındaki bu neşeyse, bu feyizse; Hızır’ın elde ettiği apaşikâr ki, bir seraptan ibaretmiş.</span></p>
				<p class="paragraf"><span class="char-style-override-1">Mahmur gözün gönlümden ciğerimi istemekte, sarhoş bir Türk... Galiba canı kebap istiyor.</span></p>
				<p class="paragraf"><span class="char-style-override-1">Hasta canımda öyle bir liyakat yok ki, gelip halini hatırını sorasın. Ne hoş hastadır o hasta ki, sevgili o dilemeden gelir, hatırını sorar, onunla konuşup görüşür.</span></p>
				<p class="paragraf"><span class="char-style-override-1">Sarhoş gözünün her bucakta bir harap sarhoşu varken, hiç Hafız’ın hasta gönlüne bakar mı? Ne gezer?</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">An ki ez sunbul-i o galiye tabi dared </span></p>
				<p class="paragraf"><span class="char-style-override-2">Baz badilşudegan naz-u itabi dared</span></p>
				<p class="arabaslik-sol-kucuk" id="toc_marker-2-8-123" xml:lang="en-GB">CCXXIII *</p>
				<p class="paragraf"/>
				<p class="paragraf"><span class="char-style-override-1">Aşk çalgıcısının ne acayip sazı, ne şaşılacak sesi var. Birbirine benzemez türlü türlü perdelere makamlara girdi.</span></p>
				<p class="paragraf"><span class="char-style-override-1"> Âlemden âşıkların feryadı eksik olmasın. Onların feryadında güzel bir ahenk, ferah verici bir hava var.</span></p>
				<p class="paragraf"><span class="char-style-override-1">Tortulu şarap içen pirimizin ne altını var, ne gücü, kuvveti. Fakat ihsan sahibi, suçları örtücü bir Tanrı’sı var ya.</span></p>
				<p class="paragraf"><span class="char-style-override-1">Gönlümü hoş tut. Bu şekere tapan sinek, senin sevgine düşeli hüma kudretini kazandı!</span></p>
				<p class="paragraf"><span class="char-style-override-1">Padişahın yoksul bir komşusu olsa da onun halini hatırını sorsa, bu adalete sığmaz bir şey değil ki.</span></p>
				<p class="paragraf"><span class="char-style-override-1">Doktorlara kanlı gözyaşlarımı gösterdim. Dediler ki: Aşk derdi, ciğerler yakan bir devası var.</span></p>
				<p class="paragraf"><span class="char-style-override-1">Gamzeden cefa etmeyi öğrenme. Çünkü aşk mezhebinde her amelin bir ecri, her işin bir karşılığı vardır.</span></p>
				<p class="paragraf"><span class="char-style-override-1">O şaraba tapan gâvur oğlanı ne güzel de dedi: Sefalı, neşeli kişinin cemali şevkine iç!</span></p>
				<p class="paragraf"><span class="char-style-override-1">Padişahım, kapında oturan Hafız, fatiha okudu; senin de bir “amin” demeni istiyor.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Mutrıb-ı ‘ışk ‘aceb saz-u nevayi dared </span></p>
				<p class="paragraf"><span class="char-style-override-2">Nakş-ı her nagme-ki zed rah becayi dared</span></p>
				<p class="arabaslik-sol-kucuk" id="toc_marker-2-8-124" xml:lang="en-GB">CCXXIV *</p>
				<p class="paragraf"/>
				<p class="paragraf"><span class="char-style-override-1">Kimin elinde kadeh varsa, Cem saltanatına daima sahiptir.</span></p>
				<p class="paragraf"><span class="char-style-override-1">Hızır’ın hayat bulduğu suyu meyhanede ara, o su kadehtedir.</span></p>
				<p class="paragraf"><span class="char-style-override-1">Şaraba canını bile değiş, ömrün düzeni ancak şarapladır.</span></p>
				<p class="paragraf"><span class="char-style-override-1">Biz şaraba düşkünüz, zahitler takvaya... bakalım sevgili, hangisine meyledecek, onca hangisi makbul olacak?</span></p>
				<p class="paragraf"><span class="char-style-override-1">Saki, zamanede dudağından başka muradına erişmiş kimse yok.</span></p>
				<p class="paragraf"><span class="char-style-override-1">Nergis, bütün bu sarhoşluk şivelerini senin güzel gözünden ödünç almada.</span></p>
				<p class="paragraf"><span class="char-style-override-1">Gönlümün sabah akşam virdi, yanağını, zülfünü anmak.</span></p>
				<p class="paragraf"><span class="char-style-override-1">Lal dudağın, dertlilerin yarasına tuz ekip durmakta.</span></p>
				<p class="paragraf"><span class="char-style-override-1">Ey can, güzelliğinin çene çukurunda Hafız gibi yüzlerce kulu kölesi var!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">An keş ki be dest cam dared </span></p>
				<p class="paragraf"><span class="char-style-override-2">Sultani-i Cem mudam dared</span></p>
				<p class="arabaslik-sol-kucuk" id="toc_marker-2-8-125" xml:lang="en-GB">CCXXV *</p>
				<p class="paragraf"/>
				<p class="paragraf">Seher çağında sabah rüzgârı, sevgilinin zülfünden bir koku getirmekte; getirdiği o koku ile divane gönlümüzü yeniden aşka salmaktaydı.</p>
				<p class="paragraf">Ben o selviyi göz bahçesinden kopardım, görmek istemem artık! Çünkü gamıyla açılan her çiçek, gönüle ancak mihnet vermekteydi.</p>
				<p class="paragraf"><span class="char-style-override-1">Köşkünün damından baktım, apaçık gördüm. Ay ışığı bile o güneşin güzelliğinden utanıyor, yüzünü duvara çeviriyordu.</span></p>
				<p class="paragraf"><span class="char-style-override-1">Aşkının ateşinden korktum, yanmasın diye kanlı gönlümü salıverdim. Fakat yaralı gönül kanlar saça saça yine o yola yöneldi, yine o izi izledi.</span></p>
				<p class="paragraf"><span class="char-style-override-1">Çalgıcının ve sakinin sözüne uyup vakitli vakitsiz dışarı çıkıyor, sevgiliden gelecek bir müjdeci gözlüyordum. Çünkü bu aşılmaz yoldan pek güç haber gelmekteydi.</span></p>
				<p class="paragraf"><span class="char-style-override-1">Sevgilinin vergisi baştan başa lütuf, baştan başa ihsan, ister tespih çekmemi buyursun, ister bana zünnar versin!</span></p>
				<p class="paragraf"><span class="char-style-override-1">Tanrı bağışlasın, kaş çatışı beni halsiz bıraktı, ama işvelerle de bu hastanın başucuna gelip müjdelerde bulundu.</span></p>
				<p class="paragraf"><span class="char-style-override-1">Dün gece Hafız’ı şarapla, kadehle gördüm de şaşırdım. Fakat men edemedim... çünkü sofi gibi o da gizlice içiyordu.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Saba vakt-i seher buyi zi zulf-i yar miaverd </span></p>
				<p class="paragraf"><span class="char-style-override-2">Dil-i şuride-i mara bebu der kar miyared</span></p>
				<p class="arabaslik-sol-kucuk" id="toc_marker-2-8-126" xml:lang="en-GB">CCXXVI*</p>
				<p class="paragraf"/>
				<p class="paragraf">Seher yeli, dün gece mihnet ve gam günlerinin artık geçmek üzere bulunduğunu bildirdi, beni agâh etti.</p>
				<p class="paragraf">Seher yelinin bu müjdesine karşılık sabah şarabı içenlere yeni, yakası yırtılmış elbisemizi verelim!</p>
				<p class="paragraf">Gel, gel... sen cennet hurisisin ve Rıdvan seni bu kulun gönlü için bu dünyaya getirdi.</p>
				<p class="paragraf">Şiraz’a bahtımızın inayetiyle yoldaş olup gidelim. Bahtımızın bize verdiği bu yoldaş ne güzel yoldaş!</p>
				<p class="paragraf">Hatırımızı yapmaya bak. Çünkü bu yumuşak keçe külah, nice padişah taçlarını kırdı geçirdi!</p>
				<p class="paragraf">O göçebe ve aya benzer güzelin yanağını hatırlayınca gönül ay otağına ne feryatlar saldı bilsen!</p>
				<p class="paragraf"><span class="char-style-override-1">Hafız, o padişahlar padişahının eşiğine sığınalı, sancağını gök kubbeye yükseltti.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Nesim-i bad-ı saba duşem agehi averd </span></p>
				<p class="paragraf"><span class="char-style-override-2">Ki ruz-ı mihnet-u gam ru bekutehi averd</span></p>
				<p class="arabaslik-sol-kucuk" id="toc_marker-2-8-127" xml:lang="en-GB">CCXXVII *</p>
				<p class="paragraf"/>
				<p class="paragraf"><span class="char-style-override-1">Dün gece vezirden muştucu geldi: Süleyman’dan işret etmeye ferman çıktı.</span></p>
				<p class="paragraf"><span class="char-style-override-1">Vücudumuzun toprağını gözyaşıyla balçık haline getir... yıkık gönül sarayını tamir etmek zamanı gelip çattı.</span></p>
				<p class="paragraf"><span class="char-style-override-1">Sevgilinin zülfüne ait şu sonu gelmeyen sözler yok mu? Binlerce sır içinde söze düşebilen, söylenebilen ancak bir harften ibaret!</span></p>
				<p class="paragraf"><span class="char-style-override-1">Aman, ey şaraba bulanmış hırkam, ayıbımı ört! O eteği temiz sevgili ziyarete geldi.</span></p>
				<p class="paragraf"><span class="char-style-override-1">Meclisi aydınlatan sevgili, başköşeye geçip kuruldu. Bugün artık güzellerin hepsinin değeri, hepsinin yeri belli olur, meydana çıkar.</span></p>
				<p class="paragraf"><span class="char-style-override-1">Himmete bak! Bir karıncacık horluğuna, hakirliğine bakmadan tacı gökyüzünün yüceliği olan Cem’in tahtına geldi, Süleyman’la konuşup görüştü.</span></p>
				<p class="paragraf"><span class="char-style-override-1">Gönül, sevgilinin şuh gözlerinden imanını koru. Çünkü o okçu sihirbaz yağma için geldi.</span></p>
				<p class="paragraf"><span class="char-style-override-1">Hafız, sen yoksulluğa bulanmışsın, padişahtan bir feyiz dile. Çünkü o cömertlik unsuru herkesi yokluktan yoksulluktan ayırtmak için geldi.</span></p>
				<p class="paragraf"><span class="char-style-override-1">Padişahın meclisi denizdir. Fırsatı ganimet bil. Ey ziyanlara gark olan, aklını başına al, ticaret zamanı erişti.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Duş ez cenab-ı Asaf peyk-i beşaret amed </span></p>
				<p class="paragraf"><span class="char-style-override-2">Kez hazret-i Suleyman ‘işret işaret amed</span></p>
				<p class="arabaslik-sol-kucuk" id="toc_marker-2-8-128" xml:lang="en-GB">CCXXVIII *</p>
				<p class="paragraf"/>
				<p class="paragraf"><span class="char-style-override-1">Müjde ey gönül, yine sabah rüzgârı geldi. Hoş haberler getiren hüthüt, Seba’dan erişti.</span></p>
				<p class="paragraf"><span class="char-style-override-1">Ey bülbül, yine Davut nağmelerine başla... Süleyman’a benzeyen gül yine havadan gelip yetişti. </span></p>
				<p class="paragraf"><span class="char-style-override-1">Nerde bir arif ki, süsenin dilini anlasın da sorsun: Niçin gitti; mademki gitti, sonra niçin geldi?</span></p>
				<p class="paragraf"><span class="char-style-override-1">Tanrı ihsanı olan şu bahtımın lütfuna bak. Adamlık etti, keremler eyledi de o ay yüzlü güzelim, vefakârlık ederek yine geldi.</span></p>
				<p class="paragraf"><span class="char-style-override-1">Lale, bülbülden tatlı şarap kokusu aldı, gönlü dağlandı, deva ümidiyle gelip şaraba sarıldı.</span></p>
				<p class="paragraf"><span class="char-style-override-1">Kulağıma çan sesleri gelinceye kadar, gözüm bu kafilenin yoluna dikilmiş kalmıştı.</span></p>
				<p class="paragraf"><span class="char-style-override-1">Hafız eziyet kapısını çaldı, ahdinden döndü; fakat sevgilinin lütfuna bak; o yine kerem etti, kapımızdan girdi!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Mujde ey dil ki diger bad-ı saba baz amed </span></p>
				<p class="paragraf"><span class="char-style-override-2">Hudhud-i hoş-haber eztarf-ı Seba baz amed</span></p>
				<p class="arabaslik-sol-kucuk" id="toc_marker-2-8-129" xml:lang="en-GB">CCXXIX *</p>
				<p class="paragraf"/>
				<p class="paragraf"><span class="char-style-override-1">Tenin, doktorların nazına niyaz etmesin, doktorlara muhtaç olmasın... nazik vücudun hastalıklardan incinmesin.</span></p>
				<p class="paragraf"><span class="char-style-override-1">Bütün âlemin selameti, senin selametinledir. Hiçbir rahatsızlığa düşme, hiçbir suretle dertlenme.</span></p>
				<p class="paragraf"><span class="char-style-override-1">Suret güzelliği de sıhhatine bağlı, mâna güzelliği de. Zahirin solmasın, bâtının kaygı nedir bilmesin.</span></p>
				<p class="paragraf"><span class="char-style-override-1">Güz mevsimi, bu bahçeye yağmaya gelince, dilerim senin uzun boylu selviye benzer uzun boyuna yol bulmasın.</span></p>
				<p class="paragraf"><span class="char-style-override-1">Bir yerde güzelliğin cilvelenmeye başladı mı, kem gözlülerde, kötülük isteyen kişilerde kınama kudreti kalmasın.</span></p>
				<p class="paragraf"><span class="char-style-override-1">Ay gibi yüzüne kim kem nazarla bakarsa, canı gam ateşine üzerlik olsun, cayır cayır yansın!</span></p>
				<p class="paragraf"><span class="char-style-override-1">Şifa, Hafız’ın şeker saçan sözlerindedir. O sözlerde şifa ara da gül suyu ile şekere muhtaç olma.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Tenet be naz-ı tabiban niyazmend mebad </span></p>
				<p class="paragraf"><span class="char-style-override-2">Vucud-i nazuket azurde-i gezend mebad</span></p>
				<p class="arabaslik-sol-kucuk" id="toc_marker-2-8-130" xml:lang="en-GB">CCXXX *</p>
				<p class="paragraf"/>
				<p class="paragraf">Sevgilinin yüzü olmadıkça gül neye yarar? Şarapsız bahar hoş değildir.</p>
				<p class="paragraf">Lale yanaklı bir dilber yoksa; çayır çimen, bağ bahçe hiçbir şeye yaramaz.</p>
				<p class="paragraf"><span class="char-style-override-1">Bülbülün sesi olmadıkça selvinin raksı, gülün alımı nedir ki?</span></p>
				<p class="paragraf"><span class="char-style-override-1">Şeker dudaklı, gül endamlı sevgili de öpülüp koçulmadıkça hoşça gitmez.</span></p>
				<p class="paragraf"><span class="char-style-override-1">Aklın eli, sevgilinin nakşından başka ne nakış yaparsa yapsın, hiçtir.</span></p>
				<p class="paragraf"><span class="char-style-override-1">Hafız, can hor hakir bir akçeden ibarettir. Sevgiliye saçmaya yaramaz bile!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Gul bi ruh-ı yar hoş nebaşed </span></p>
				<p class="paragraf"><span class="char-style-override-2">Bi bade behar hoş nebaşed</span></p>
				<p class="arabaslik-sol-kucuk" id="toc_marker-2-8-131" xml:lang="en-GB">CCXXXI *</p>
				<p class="paragraf"/>
				<p class="paragraf"><span class="char-style-override-1">Dün, Allah hayrını versin, şarap satan pir dedi ki: Şarap iç, gönül derdini hatırdan çıkar.</span></p>
				<p class="paragraf"><span class="char-style-override-1">Şarap, adımı sanımı yele veriyor, dedim. Dedi ki: Sen, benim sözümü tut; ne olursa olsun!</span></p>
				<p class="paragraf"><span class="char-style-override-1">Kâr da elden çıkacak, zarar da, sermaye de... bu alışveriş için kederlenme, boş ver!</span></p>
				<p class="paragraf"><span class="char-style-override-1">Süleyman tahtının bile yele gittiği bir yerde, sen bir hiçe gönül korsan, eline yel geçer, yel!</span></p>
				<p class="paragraf"><span class="char-style-override-1">Hafız, eğer hakîmlerin öğüdünden usandıysan, hikâyeyi kısa keselim, ömrün uzun olsun, eyvallah!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Di pir-i mey-furuş ki zikreş be hayr bad </span></p>
				<p class="paragraf"><span class="char-style-override-2">Gufta şerab nuş-u gam-ı dil biber ziyad</span></p>
				<p class="arabaslik-sol-kucuk" id="toc_marker-2-8-132" xml:lang="en-GB">CCXXXII *</p>
				<p class="paragraf"/>
				<p class="paragraf"><span class="char-style-override-1">Nice zaman oldu, sevgili bir haber bile göndermedi, bir şey yazmadı. Ne selamı geldi, ne kelamı var!</span></p>
				<p class="paragraf"><span class="char-style-override-1">Yüz mektup yolladım. O gençler padişahı ne bir haberci koşturdu, ne bir selam yolladı!</span></p>
				<p class="paragraf"><span class="char-style-override-1">Vahşilere dönmüşüm, aklım kaçıp gitmiş. Öyle olduğu halde bu âşıkına keklik gibi salınan bir muştucu bile yollamadı gitti.</span></p>
				<p class="paragraf"><span class="char-style-override-1">Gönül kuşumun elden çıkacağını bildi de, o müselsel yazısıyla bir tuzak olsun göndermedi.</span></p>
				<p class="paragraf"><span class="char-style-override-1">Ah o sarhoş ve şeker dudaklı saki, mahmurluğumu bildi de bir kadeh bile lütfetmedi.</span></p>
				<p class="paragraf"><span class="char-style-override-1">O kadar kerametlerden, makamlardan bahsedip durdum da hiçbir makamdan bana bir haber göndermedi, hiçbir suretle sözüme aldırış etmedi!</span></p>
				<p class="paragraf"><span class="char-style-override-1">Hafız, edebini takın. Padişah kölesine haber göndermezse; neden göndermedi, niçin böyle yaptı denemez ki!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Diyrest ki dildar peyami nefurustad </span></p>
				<p class="paragraf"><span class="char-style-override-2">Nenvişt kelamiyy-u peyami nefurustad</span></p>
				<p class="arabaslik-sol-kucuk" id="toc_marker-2-8-133" xml:lang="en-GB">CCXXXIII*</p>
				<p class="paragraf"/>
				<p class="paragraf"><span class="char-style-override-1">Ey padişahlar padişahı, felek topu çevgânına ram olsun. Salındığın meydan kevn ü mekân fezası olsun, bütün âlem hükmüne girsin, </span></p>
				<p class="paragraf"><span class="char-style-override-1">Zafer hatununun zülfü, tuğunun perçemine âşık olsun, ebedi fütuhat gözü senin salınıp yürümene gönül versin!</span></p>
				<p class="paragraf"><span class="char-style-override-1">Utarit’in inşası şevketinin sıfatıdır, ey ulu padişah. Akl-ı Kül, dîvânının tuğrakeşine kul olsun!</span></p>
				<p class="paragraf"><span class="char-style-override-1">Selvi boyunu gören Tuba hasetlenmekte... ebedi cennet de bağına bahçene gıptalar etsin!</span></p>
				<p class="paragraf"><span class="char-style-override-1">Yalnız hayvanat, nebatat, cemadat değil... Emr âleminde ne varsa hepsi fermanına muti olsun!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Husreva kuy-ı felek der ham-i çevgan-ı tu bad </span></p>
				<p class="paragraf"><span class="char-style-override-2">Sahat-i kevn-u mekân ‘arşa-i meydan-ı tu bad</span></p>
				<p class="arabaslik-sol-kucuk" id="toc_marker-2-8-134" xml:lang="en-GB">CCXXXIV *</p>
				<p class="paragraf"/>
				<p class="paragraf"><span class="char-style-override-1">Dün gece menekşe güle güzel bir nişane verdi de dedi ki: Saçımın büklümleri, cihanda filan güzelin saçlarını andırıyor.</span></p>
				<p class="paragraf"><span class="char-style-override-1">Gönlüm sır hazinesiydi; kaza eli kapısını kapadı, anahtarını da bir güzele teslim etti.</span></p>
				<p class="paragraf"><span class="char-style-override-1">Yıkık bir halde kapına geldim. Doktor, ilaç olarak lütfunun mumyasını tavsiye etti.</span></p>
				<p class="paragraf"><span class="char-style-override-1">Kudreti olup bedeni sağ esen, gönlü neşeli olan ve bir kudretsize yardım eden kişinin gönlü neşeli, hatırı hoş olsun! </span></p>
				<p class="paragraf"><span class="char-style-override-1">Yürü ey öğütçü, sen kendini tedavi et. Şarap ve dilber kime ziyan verdi ki?</span></p>
				<p class="paragraf"><span class="char-style-override-1">Sevgili yanımdan geçti de rakiplere dedi ki: Yazık, yoksul Hafız ne yaman da can verdi!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Benefşe duş be gul guft-u hoş nişani dad </span></p>
				<p class="paragraf"><span class="char-style-override-2">Ki tab-ı men be cihan turra-i fulani dad</span></p>
				<p class="arabaslik-sol-kucuk" id="toc_marker-2-8-135" xml:lang="en-GB">CCXXXV *</p>
				<p class="paragraf"/>
				<p class="paragraf"><span class="char-style-override-1">Bundan böyle, o salına salına yürüyüşüyle beni kökümden çekip çıkaran yüce boylu selvinin eteğine yapışacağım. El benim, etek onun gayrı. </span></p>
				<p class="paragraf"><span class="char-style-override-1">Çalgıya, şaraba hacet yok; yüzünü aç da cemalinin ateşi, beni üzerlik gibi çıtırdaya çıtırdaya raksa getirsin!</span></p>
				<p class="paragraf"><span class="char-style-override-1">Sevgilinin atının tırnağıyla yerlere yıkılıp, toza toprağa bulanmayan yüz, baht ve gelin odasının aynası olamaz.</span></p>
				<p class="paragraf"><span class="char-style-override-1">Gamının sırlarını söyleyecek, ortalığa yayacağım; ne olursa olsun, daha fazla sabrım yok, ne yapayım? Ne vakte dek ve ne kadar sabredeyim?</span></p>
				<p class="paragraf"><span class="char-style-override-1">Avcı, o miskler kokan ahumu öldürme sakın... o kara gözlerden utan, kementle bağlama onu!</span></p>
				<p class="paragraf"><span class="char-style-override-1">Bu kapıdan ayrılmama imkân yok. O yüce köşkün kenarını nerden öpeceğim?</span></p>
				<p class="paragraf"><span class="char-style-override-1">Hafız, o misk kokulu ahudan vazgeçme. Divanenin bağlı kalması daha doğru!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ba’d ezin dest-i men-u damen-i an serv-i bulend </span></p>
				<p class="paragraf"><span class="char-style-override-2">Ki be bala-yı çeman ez bun-u bihem berkend</span></p>
				<p class="arabaslik-sol-kucuk" id="toc_marker-2-8-136" xml:lang="en-GB">CCXXXVI*</p>
				<p class="paragraf"/>
				<p class="paragraf"><span class="char-style-override-1">Güzelliğinin yadı, gönlümden, canımdan asla çıkmamakta. O salına salına yürüyen selvi boylu katiyen hatırımdan gitmemekte. </span></p>
				<p class="paragraf"><span class="char-style-override-1">Ağzının hayali, feleğin cefasıyla, zamanın derdiyle bu başı dönen âşıkın aklından gitmiyor ki.</span></p>
				<p class="paragraf"><span class="char-style-override-1">Gönlüm ezelde zülfünle bağdaştı, ebede kadar bu ahitten dönmez.</span></p>
				<p class="paragraf"><span class="char-style-override-1">Senin gam yükünden başka ne varsa, bu yoksul âşıkın gönlünden çıkıyor da o bir türlü çıkmıyor!</span></p>
				<p class="paragraf"><span class="char-style-override-1">Sevgin gönülde, canda öyle bir yer tuttu ki; başım gitse, bu sevgi gitmeyecek.</span></p>
				<p class="paragraf"><span class="char-style-override-1">Gönlüm güzellerin ardından giderse mazurdur. Ne yapsın? Dertli elbette derman ardından koşar.</span></p>
				<p class="paragraf"><span class="char-style-override-1">Hafız gibi serseri olmak istemeyen, güzellere gönül vermesin, onların peşinden koşmasın.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hergizem nak-ş-ı tu ez levh-i dil-u can nereved </span></p>
				<p class="paragraf"><span class="char-style-override-2">Hergiz ezyad-ı men an servi hıraman nereved</span></p>
				<p class="arabaslik-sol-kucuk" id="toc_marker-2-8-137" xml:lang="en-GB">CCXXXVII *</p>
				<p class="paragraf"/>
				<p class="paragraf">Gel, Mansur Padişah’ın sancağı erişti; fetih ve muştuluk haberi güneşle aya kadar vardı.</p>
				<p class="paragraf"><span class="char-style-override-1">Baht cemali zafer yüzünden nikabı kaldırdı; adaletin kemali, imdat isteyenin feryadına yetişti.</span></p>
				<p class="paragraf"><span class="char-style-override-1">Felek şimdi güzelce dönecek... ay doğdu. Cihan şimdi gönlün istediği gibi... Padişah geldi.</span></p>
				<p class="paragraf"><span class="char-style-override-1">Gönül ve bilgi kervanları yol kesicilerden artık emin olabilirler, yol eri erişti.</span></p>
				<p class="paragraf"><span class="char-style-override-1">Mısır azizi, kıskanç kardeşlerinin rağmına kuyudan çıktı, yüce aya kadar yüceldi.</span></p>
				<p class="paragraf"><span class="char-style-override-1">Deccal işlerini işleyen mülhit sofi nerede? Söyle ona! Yan yakıl... dine penah olan Mehdi zuhur etti!</span></p>
				<p class="paragraf"><span class="char-style-override-1">Seher yeli, bu aşk gamıyla yanıp yakılan gönül ile ah dumanından başıma neler geldi? Sen söyle!</span></p>
				<p class="paragraf"><span class="char-style-override-1">Padişahım, ateş otlara ne yaparsa, iştiyakın da bana onu yaptı, başıma o geldi!</span></p>
				<p class="paragraf"><span class="char-style-override-1">Hafız, uykuya varma. Tanrı’nın kabul tapısına erişenler, gece yarısındaki virdle, sabah çağındaki evradla eriştiler.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Biya ki rayet-i Mansur-ı Padşah resid </span></p>
				<p class="paragraf"><span class="char-style-override-2">Nuvid-i feth-u beşaret bemihr-u mah resid</span></p>
				<p class="arabaslik-sol-kucuk" id="toc_marker-2-8-138" xml:lang="en-GB">CCXXXVIII *</p>
				<p class="paragraf"/>
				<p class="paragraf">Sevgilim, kadehi eline alınca güzellerin revnakını giderir, alışverişlerine kesat verir.</p>
				<p class="paragraf">Onun gözünü kim gördüyse, dedi ki: Nerde muhtesib? Tutsun şu sarhoşu!</p>
				<p class="paragraf">Sevgili, oltasıyla avlasın diye balık gibi denizlere düştüm.</p>
				<p class="paragraf">Ağlaya, ağlaya ayaklarına kapandım, elimden tutar mı ki?</p>
				<p class="paragraf"><span class="char-style-override-1">Hafız gibi Elest şarabından bir kadehe malik olanın ne mutlu gönlüne!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Yarem çu kadeh be dest gired </span></p>
				<p class="paragraf"><span class="char-style-override-2">Bazar-ı butan şikest gired</span></p>
				<p class="arabaslik-sol-kucuk" id="toc_marker-2-8-139" xml:lang="en-GB">CCXXXIX*</p>
				<p class="paragraf"/>
				<p class="paragraf"><span class="char-style-override-1">Cihan, bayram kaşına hilalden rastık çekti; bayram hilali göründü... sevgilinin kaşlarına bakmak gerek!</span></p>
				<p class="paragraf"><span class="char-style-override-1">Sevgilim yay kaşlarına rastık çekince boyumu hilal gibi büktü.</span></p>
				<p class="paragraf"><span class="char-style-override-1">Sabah çağında yüzünde terleyen bıyık ve sakallarının rüzgârı bahçeden geçmiş olmalı ki, gül kokumu duydu da sabah gibi üstündeki elbiseyi yırttı, açıldı.</span></p>
				<p class="paragraf"><span class="char-style-override-1">Âlemde daha ne çeng vardı, ne rebap. Ne gül vardı, ne şarap! Benim vücudumun balçığıysa gül suyu ile ve şarapla yoğrulmuştu.</span></p>
				<p class="paragraf"><span class="char-style-override-1">Gel de gönül derdini söyleyeyim. Çünkü sensiz ne söylemeye kudretim var, ne dinlemeye!</span></p>
				<p class="paragraf"><span class="char-style-override-1">Vuslatının karşılığı can bile olsa satın almaya razıyım. Gözü açık tacir, ne bulursa alır.</span></p>
				<p class="paragraf"><span class="char-style-override-1">Akşama benzeyen zülfünün çevresinde ay yüzünü görünce gecem aydınlandı, gündüze döndü.</span></p>
				<p class="paragraf"><span class="char-style-override-1">Canım ağzıma geldi de hâlâ muradıma erişemedim. Ümidim bitti de hâlâ istek bitmedi.</span></p>
				<p class="paragraf"><span class="char-style-override-1">Hafız, yüzünün iştiyakıyla birkaç kelimecik yazdı. Şiirini oku da inci gibi kulağına küpe yap!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Cihan ber ebru-yi ‘iyd ez hilal vesme keşid </span></p>
				<p class="paragraf"><span class="char-style-override-2">Hilal-i ‘iyd derebru-yi yar bayeddid</span></p>
				<p class="arabaslik-sol-kucuk" id="toc_marker-2-8-140" xml:lang="en-GB">CCXL *</p>
				<p class="paragraf"/>
				<p class="paragraf"><span class="char-style-override-1">Sevgilinin seferden geleceği zaman, dertlilerin muradına uyup o dertdaşın geleceği dem, ne mutlu bir zamandır, ne hoş bir demdir!</span></p>
				<p class="paragraf"><span class="char-style-override-1">O tek binici yine gelir diye, hayalinin önüne göz atını çektim.</span></p>
				<p class="paragraf"><span class="char-style-override-1">Onun eğri çevgânına top olmazsa, başıma baş demem. Zaten de başka ne işe yarar bu baş?</span></p>
				<p class="paragraf"><span class="char-style-override-1">Bu tarafa yine gelir hevesiyle toz gibi yolunun üstüne oturup kaldım.</span></p>
				<p class="paragraf"><span class="char-style-override-1">Onun iki zülfüyle bir karara bağlanan, o zülüfle bağdaşan gönül bir daha karar bulmaz, ondan sabır ve karar umma!</span></p>
				<p class="paragraf"><span class="char-style-override-1">Yine ilkbahar gelir ümidiyle bülbüller kıştan ne sitemler çektiler!</span></p>
				<p class="paragraf"><span class="char-style-override-1">Takdir nakkaşından ümidim var Hafız, selvi boylu güzel yine elime girer elbette!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Rihi huceste zemani ki yar baz ayed </span></p>
				<p class="paragraf"><span class="char-style-override-2">Be kam-ı gamzedegan gamgusar baz ayed</span></p>
				<p class="arabaslik-sol-kucuk" id="toc_marker-2-8-141" xml:lang="en-GB">CCXLI *</p>
				<p class="paragraf"/>
				<p class="paragraf"><span class="char-style-override-1">Muradıma erişinceye kadar aramaktan el çekmem... ya ten sevgiliye ulaşır, ya can tenden çıkar!</span></p>
				<p class="paragraf"><span class="char-style-override-1">Ölümümden sonra mezarımı aç da gör; gönlümün ateşinden dumanlar tüter!</span></p>
				<p class="paragraf"><span class="char-style-override-1">Yüzünü göster de halk kendinden geçsin, hayran olup kalsın. Dudağını aç da erkek, kadın... herkes feryada gelsin!</span></p>
				<p class="paragraf"><span class="char-style-override-1">Canım dudağıma geldi de hâlâ gönlüm tahassürlerle dolu. Dudaklarından bir murat almadım. Can bedenden çıkmak üzere!</span></p>
				<p class="paragraf"><span class="char-style-override-1">Ağzının hasretiyle canım daraldı. Esasen o küçücük ağızdan eli dar âşıklar, nerden murat alacaklar?</span></p>
				<p class="paragraf"><span class="char-style-override-1">Hangi mecliste Hafız’ın adı anılırsa, âşıklar “Allah ona hayırlar versin” diye dua ile anıyorlar.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dest ez taleb nedarem ta kam-ı men berayed </span></p>
				<p class="paragraf"><span class="char-style-override-2">Ya ten resed be canan ya can zi ten berayed</span></p>
				<p class="arabaslik-sol-kucuk" id="toc_marker-2-8-142" xml:lang="en-GB">CCXLII *</p>
				<p class="paragraf"/>
				<p class="paragraf">Saki, bu ellerle kadehe şarap koyarsa, bütün ariflere gece gündüz şarap içirir, hepsini içkiye düşkün bir hale kor.</p>
				<p class="paragraf">Zülfünün büklümü altında bu taneye benzeyen ben varken, nice akıl kuşu tuzağa düşer.</p>
				<p class="paragraf">Ne mutlu o sarhoşa ki; sevgilinin ayağına başını mı, sarığını mı atacağını bilmez! </p>
				<p class="paragraf">Ham zahit şarabı inkâr eder; ama ham şaraba bir düşse, öyle bir pişer ki!</p>
				<p class="paragraf">Gündüzün hüner kazanmaya çalış... gündüz şarap içmek, ayna gibi olan gönüle karanlıklar pası verir.</p>
				<p class="paragraf"><span class="char-style-override-1">Gece, ufuk otağının etrafına akşam perdesini saldı mı... işte o zaman sabah gibi aydın olan şarabı içme vakti gelmiş demektir.</span></p>
				<p class="paragraf"><span class="char-style-override-1">Şarabı şehir muhtesibiyle içme sakın... şarabını içer de kadehe taş atar!</span></p>
				<p class="paragraf"><span class="char-style-override-1">Hafız, bahtın o dolunaya kura isabet ettirirse, o sevgilinin vuslatına erişirsen; külahını çıkar, başını güneşe yükselt, külahın güneş olsun!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Saki er bade ezin dest becan endazed </span></p>
				<p class="paragraf"><span class="char-style-override-2">‘Arifanra heme der şurb-i mudam endazed</span></p>
				<p class="arabaslik-sol-kucuk" id="toc_marker-2-8-143" xml:lang="en-GB">CCXLIII*</p>
				<p class="paragraf"/>
				<p class="paragraf"><span class="char-style-override-1">Bu bahar çağında gül, yokluktan varlık diyarına geldi. Menekşe gülün ayağına baş koyup secdeye vardı.</span></p>
				<p class="paragraf"><span class="char-style-override-1">Sen de tef ve çeng feryadıyla sabah şarabını içmeye başla; ney ve ut nağmeleriyle sakinin çenesinin altını öp!</span></p>
				<p class="paragraf"><span class="char-style-override-1">Gül devrinde şarapsız, güzelsiz ve kopuzsuz durma. Çünkü gülün çağı da zaman gibi sayılı bir haftacıktan ibarettir.</span></p>
				<p class="paragraf"><span class="char-style-override-1">Yeryüzü kutlu bir yıldızın, mesut bir talihin tesiriyle burçlar gibi sıralanan fesleğenlerin açılması yüzünden gök gibi aydınlandı.</span></p>
				<p class="paragraf"><span class="char-style-override-1">Sen de latif yanaklı, İsa nefesli güzelin elinden şarap iç. Ad ve Semud masalını bırak!</span></p>
				<p class="paragraf"><span class="char-style-override-1">Cihan, süsen ve gül zamanı cennete döndü. Fakat ne fayda ki, ebediliğine imkân yok!</span></p>
				<p class="paragraf"><span class="char-style-override-1">Lale, Nemrut ateşini alevlendirdi... sen de bahçede Zerdüşt dininin ayinini tazele!</span></p>
				<p class="paragraf"><span class="char-style-override-1">Gül, Süleyman gibi havaya binince, bülbül seher çağı Davut nağmesiyle feryada koyulunca.</span></p>
				<p class="paragraf"><span class="char-style-override-1">Devrinin Asaf’ını, Süleyman mülkünün veziri, dinin imadı Mahmud’u hatırlayıp şarap iste!</span></p>
				<p class="paragraf"><span class="char-style-override-1">Hafız, getir şarabı... biz, daima suçları örten Tanrı’nın bağışlamasına güvenmişizdir, güveneceğiz de.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Kenûn ki der çemen amed gul ez ‘adem bevucud </span></p>
				<p class="paragraf"><span class="char-style-override-2">Benefşe der kadem-i o nihad ser be sucud</span></p>
				<p class="arabaslik-sol-kucuk" id="toc_marker-2-8-144" xml:lang="en-GB">CCXLIV *</p>
				<p class="paragraf"/>
				<p class="paragraf"><span class="char-style-override-1">Gönül kanımız, gözlerimizden yüzümüze akıp durmada. Gözümüzden yüzümüze neler gidiyor, neler çekmekteyiz; ne diyeyim?</span></p>
				<p class="paragraf"><span class="char-style-override-1">Göğsümüzde öyle bir hava gizlemişiz ki; gönlümüz yele giderse, ancak o vakit o havadan kurtulur.</span></p>
				<p class="paragraf"><span class="char-style-override-1">Benim ay yüzlü merhametli sevgilim, güzelim elbiselerini giydi mi, doğu güneşi bile hasetinden elbisesini yırtar.</span></p>
				<p class="paragraf"><span class="char-style-override-1">Yüzümüzü sevgilinin yolundaki topraklara koyduk. Aşina sevgili, yüzümüze bassa, yeridir.</span></p>
				<p class="paragraf"><span class="char-style-override-1">Gözyaşımız öyle bir sel ki, kim rastlayıp halimizi görse; yüreği taş bile olsa erir, halimize acır, merhamete gelir.</span></p>
				<p class="paragraf"><span class="char-style-override-1">Gece gündüz gözyaşlarımla savaşımız var; neden onun civarına gidiyor?</span></p>
				<p class="paragraf"><span class="char-style-override-1">Hafız, tekke sahibi sofiler gibi daima doğru ve sağlam bir yürekle, zevk ve sefalarla meyhaneye gitmekte!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ez dide hun-ı dil heme berruy-ı ma reved </span></p>
				<p class="paragraf"><span class="char-style-override-2">Berruy-ı ma zi dide çi guyem çiha reved</span></p>
				<p class="arabaslik-sol-kucuk" id="toc_marker-2-8-145" xml:lang="en-GB">CCXLV*</p>
				<p class="paragraf"/>
				<p class="paragraf">Nefes tükendi, ömür bitti de senden emelime nail olamadım. Ne yazık, bahtım bir türlü uykudan uyanmıyor.</p>
				<p class="paragraf"><span class="char-style-override-1">Sabah rüzgârı gözüme mahallenden öyle bir toprak serpti ki, hayat bile gözüme görünmemekte.</span></p>
				<p class="paragraf"><span class="char-style-override-1">Senin sülün boyunu sarmadıkça dilek ağacım meyve vermeyecek vesselam!</span></p>
				<p class="paragraf"><span class="char-style-override-1">İşimiz ancak sevgilinin gönül alan yüzüyle. Yoksa başka bir veçhile işimiz bitmez.</span></p>
				<p class="paragraf"><span class="char-style-override-1">Gönül zülfünde konak tuttu, orasının hoş ve mamur bir ülke olduğunu gördü de o belalar çeken garipten gayrı bir haber bile gelmiyor.</span></p>
				<p class="paragraf"><span class="char-style-override-1">Doğruluk şestinden binlerce dua oku attım. Ne fayda ki, birisi bile hedefe varmadı.</span></p>
				<p class="paragraf"><span class="char-style-override-1">Seher rüzgârına söylenecek çok hikâyelerim var, ama bahtıma bu gece bir türlü seher de olmuyor.</span></p>
				<p class="paragraf"><span class="char-style-override-1">Bu hayalle ömrümün çağı sona erdi, hâlâ kara zülfünün belası sona ermedi.</span></p>
				<p class="paragraf"><span class="char-style-override-1">Hayli zamandır Hafız’ın gönlü herkesten ürkmüştür. Onun için şimdi sevgilinin zülfündeki halkadan dışarı çıkmamakta.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Nefes beramed-u kar ez tu bernemiyayed </span></p>
				<p class="paragraf"><span class="char-style-override-2">Figan ki baht-ı men ezhab dernemiyayed</span></p>
				<p class="arabaslik-sol-kucuk" id="toc_marker-2-8-146" xml:lang="en-GB">CCXLVI *</p>
				<p class="paragraf"/>
				<p class="paragraf">Kim yeni terleyen bıyığına, sakalına sevdalanmışsa, ölünceye kadar bu daireden dışarıya ayak atamaz.</p>
				<p class="paragraf">Mezarımdan lale gibi kalkınca, yine süveydamda senin sevda dağın olacaktır.</p>
				<p class="paragraf">Ey misli bulunmaz inci, sen nerdesin, ne âlemdesin? Derdinden halkın gözyaşları deniz haline geldi!</p>
				<p class="paragraf">Her kirpiğimden bir ırmak akmakta, ırmak kıyısını görmek, seyir seyran etmek istiyorsan gel!</p>
				<p class="paragraf"><span class="char-style-override-1">Gül ve şarap gibi bir an olsun perdeden çık da gel... çünkü bir kere daha görüşemeyeceğiz galiba.</span></p>
				<p class="paragraf"><span class="char-style-override-1">Büklüm büklüm zülfünün uzayıp giden gölgesi başımdan eksik olmasın. Şeyda gönül ancak bu sayede karar ediyor.</span></p>
				<p class="paragraf"><span class="char-style-override-1">Gözün naz edip Hafız’a meyletmiyor. Evet... ağırbaşlılık; bu da güzel nergisin bir vasfıdır, hakkı var!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Her kira ba hat-ı sebzet ser-i sevda başed </span></p>
				<p class="paragraf"><span class="char-style-override-2">Pay ezin daire birun nekunem ta başed</span></p>
				<p class="arabaslik-sol para-style-override-3" id="toc_marker-2-9">— R —</p>
				<p class="arabaslik-sol-kucuk" id="toc_marker-2-9-1" xml:lang="en-GB">CCXLVII</p>
				<p class="paragraf"/>
				<p class="paragraf">Kaybolmuş gitmiş Yusuf, Ken’an iline yine gelir. Kulbe-i ahzan bir gün olur yine gülistan kesilir... gam yeme!</p>
				<p class="paragraf">Ey gamlar çeken gönül, dertlenme... halin düzene girer... gönlünü bozma, bu perişan baş yine bir hale yola girer.</p>
				<p class="paragraf">Felek, iki gün muradımızca dönmediyse, devran hep bir türlü dönmezse... gam çekme! </p>
				<p class="paragraf">Hemen sağlık olsun... ömrünün baharı bitmezse, ecelin gelmezse; ey güzel nağmeli bülbül, yine çimen tahtında gül şemsiyesini başına tutarsın!</p>
				<p class="paragraf">** Gönül, yokluk seli varlık yapısını kökünden yıkıp götürse bile, mademki kaptanın Nuh’tur, tufandan gam yeme!</p>
				<p class="paragraf">Kendine gel... gayb sırlarını bilmezsin sen, ümidini kesme... elemlenme, perde ardında gizli oyunlar var!</p>
				<p class="paragraf">Kâbe’ye varmak iştiyakıyla yürürken çölde ayağına mugaylân dikenleri batarsa, aldırış etme!</p>
				<p class="paragraf"><span class="char-style-override-1">Konak pek korkulu, maksat da çok uzak, ama gam yeme. Hiçbir yol yoktur ki, sonu olmasın!</span></p>
				<p class="paragraf"><span class="char-style-override-1">Gam yeme, insanı halden hale sokan Tanrı, sevgilinin ayrılığındaki halimizi de tamamıyla bilir, rakibin verdiği zahmetleri de!</span></p>
				<p class="paragraf"><span class="char-style-override-1">Hafız, yoksulluk bucağında karanlık gecelerde virdin, dua ve Kuran oldukça gam yeme!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Yusuf-ı gum-keşte baz ayed be Ken’an gam mehor </span></p>
				<p class="paragraf"><span class="char-style-override-2">Kulbe-i ahzan şeved ruzi gülistan gam mehor</span></p>
				<p class="arabaslik-sol-kucuk" id="toc_marker-2-9-2" xml:lang="en-GB">CCXLVIII</p>
				<p class="paragraf"/>
				<p class="paragraf"><span class="char-style-override-1">Bayram, gül mevsiminin sonu... dostlar bekliyorlar; saki, yeni ay görünce padişahın yüzüne bak da bana şarap sun!</span></p>
				<p class="paragraf"><span class="char-style-override-1">Ramazan geldi, gül mevsimindeki işretten ümidimi kesmiştim... Fakat oruç tutan temiz erlerin himmeti yardım etti de gül ramazandan sonra da bir müddetçik kaldı! </span></p>
				<p class="paragraf"><span class="char-style-override-1">Cihana gönül verme; bir sarhoşa kadehin feyzini ve muradına erişmiş Cemşid’in hikâyesini sor!</span></p>
				<p class="paragraf"><span class="char-style-override-1">Elimde can nakdinden başka bir şeyim yok, şarap nerde? Getir de onu da sakinin bir göz, kaş işaretine vereyim.</span></p>
				<p class="paragraf"><span class="char-style-override-1">Kutlu bir devlet, kerem sahibi bir padişah... Yarabbi, zamanın kem gözünden sen koru!</span></p>
				<p class="paragraf"><span class="char-style-override-1">Bu kulun şiirleriyle şarap iç. Senin murassa kadehin bu padişahlara layık iri inciyle bir başka türlü bezenir.</span></p>
				<p class="paragraf"><span class="char-style-override-1">* Sahur zamanı geçtiyse ne çıkar? Sabah şarabı var ya. Sevgilinin âşıkları şarapla iftar etsinler artık!</span></p>
				<p class="paragraf"><span class="char-style-override-1">Sen kerem sahibisin, affın ayıpları örter... bizim kalp akçemize de acı, ayarı düşük bir akçe zaten!</span></p>
				<p class="paragraf"><span class="char-style-override-1">Korkarım ki mahşer günü, şeyhin tespihiyle şarap içen rindin hırkası at başı beraber gider, ikisinin de bir değeri olmaz.</span></p>
				<p class="paragraf"><span class="char-style-override-1">Hafız, oruç zamanı geçti, gül mevsimi de geçiyor. Çare yok, hemen şarap içmeye koyul, iş işten geçti gayrı!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">‘İydest-u ahır-ı gul-u yaran derintizar </span></p>
				<p class="paragraf"><span class="char-style-override-2">Saki beruy-ı şah bibin mah-u mey biyar</span></p>
				<p class="arabaslik-sol-kucuk" id="toc_marker-2-9-3" xml:lang="en-GB">CCXLIX</p>
				<p class="paragraf"/>
				<p class="paragraf"><span class="char-style-override-1">Ey sabah yeli, sevgilinin yolundaki topraktan bana bir koku getir... gönlümün derdini al git. Sevgiliden müjde ver!</span></p>
				<p class="paragraf"><span class="char-style-override-1">Sevgilinin ağzından, cana can katan bir nükte söyle... esrar âleminden, içinde hoş haberler bulunan bir koku getir! </span></p>
				<p class="paragraf"><span class="char-style-override-1">Sevgilinin nefesleri nefhalarından bir şemmecik getir de dimağımı lütfunla güzel kokularla kokulu bir hale getireyim.</span></p>
				<p class="paragraf"><span class="char-style-override-1">Ey rüzgâr, vefakârlığın için olsun, o aziz sevgilinin yolundan, ağyardan tozmayan bir toprak getir.</span></p>
				<p class="paragraf"><span class="char-style-override-1">* Hamlık, bönlük, canlarıyla oynayanların âdeti değildir. Bizim onlarla işimiz yok, sen bize o ayyar sevgiliden bir haber ver!</span></p>
				<p class="paragraf"><span class="char-style-override-1">* Bülbül, sen zevk ve sefa içindesin. Buna şükrane olarak kafeste mahpus bulunan kuşlara gül bahçesinden haber getir!</span></p>
				<p class="paragraf"><span class="char-style-override-1">Nice demir gönül, maksat yüzünü görmedi. Saki, o aynaya benzer kadehi sun! </span></p>
				<p class="paragraf"><span class="char-style-override-1">Sevgiliden ayrı geçirdiğim demlerdeki sabrım, gönlümün damağını acıttı. O şekerler yağdıran tatlı dudaktan bir işve getir!</span></p>
				<p class="paragraf"><span class="char-style-override-1">Hafız’ın hırkası neye yarar ki? Şarapla boya da sonra Hafız’ı çarşının başından sarhoş ve harap bir halde sürükle, getir!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ey saba nukheti ez hak-i reh-i yar biyar </span></p>
				<p class="paragraf"><span class="char-style-override-2">Biber enduh-ı dil-u mujde-i dildar biyar</span></p>
				<p class="arabaslik-sol-kucuk" id="toc_marker-2-9-4" xml:lang="en-GB">CCL</p>
				<p class="paragraf"/>
				<p class="paragraf"><span class="char-style-override-1">Ey seher yeli, bana sevgilinin civarından bir koku getir. Gam hastasıyım, canıma bir huzur, bir istirahat ver!</span></p>
				<p class="paragraf"><span class="char-style-override-1">Geçmez, hiçbir ise yaramaz akçemize murat iksirini kat; yani sevgilinin kapısındaki topraktan bana bir nişane ver!</span></p>
				<p class="paragraf"><span class="char-style-override-1">Nazar pususunda gönlümle savaşım var. Sevgilinin kaşıyla başından bir yay, bir ok ver bana!</span></p>
				<p class="paragraf"><span class="char-style-override-1">Gurbetle, ayrılıkla, günün derdiyle yaşlandım artık... taze bir civanın eliyle bana şarap sun!</span></p>
				<p class="paragraf"><span class="char-style-override-1">Bu şaraptan aşkı inkâr edenlere de iki üç kadeh tattır... fakat almadılar mı, durma, hemen bana ver!</span></p>
				<p class="paragraf"><span class="char-style-override-1">Saki, ya bu günün işretini yarına bırakma, yahut kaza ve kader dîvânından bana bir aman fermanı göster!</span></p>
				<p class="paragraf"><span class="char-style-override-1">Hafız dün gece, ey seher yeli, bana sevgilinin civarından bir koku getir deyince, gönlüm elden gitti, kendimden geçiverdim!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ey saba nukheti ez kuy-ı fulani bemen ar </span></p>
				<p class="paragraf"><span class="char-style-override-2">Zar-u bimar-ı gamem rahat-ı cani bemen ar</span></p>
				<p class="arabaslik-sol-kucuk" id="toc_marker-2-9-5" xml:lang="en-GB">CCLI</p>
				<p class="paragraf"/>
				<p class="paragraf">Ey sırlar söyleyen dudu, dilerim gagandan şeker eksik olmasın.</p>
				<p class="paragraf">Başın daima yeşil, gönlün ebediyen hoş olsun. Sevgilinin yüzündeki tüylerden ne güzel bir numune gösterdin bana!</p>
				<p class="paragraf">Aşk erlerine anlaşılmaz sözler söyledin. Yarabbi, sen bu muammayı hallet.</p>
				<p class="paragraf">Uyanık baht, bir uykuya dalmışız, yüzümüze kadehten gül suyu serp de uyanalım.</p>
				<p class="paragraf"><span class="char-style-override-1">Çalgıcının çaldığı bu makam, ne makamdı ki; sarhoşla ayık beraber oynamada!</span></p>
				<p class="paragraf"><span class="char-style-override-1">Sakinin şaraba kattığı bu afyondan içenlerde ne baş kaldı, ne sarık! </span></p>
				<p class="paragraf"><span class="char-style-override-1">Abıhayatı İskender’e vermezler... bu, zorla, parayla olacak iş değil ki!</span></p>
				<p class="paragraf"><span class="char-style-override-1">Gel de mânası çok olan bu kısa sözden gönül ehlinin ahvalini duy, anla!</span></p>
				<p class="paragraf"><span class="char-style-override-1">Çin güzeli düşman, şeyhimiz sarhoş; gönül tuzağa tutulmuş, avcı da gaddar mı gaddar!</span></p>
				<p class="paragraf"><span class="char-style-override-1">Ayıklara sarhoşluk sırlarından bahsetme... can sözünü duvardaki resme söyleme!</span></p>
				<p class="paragraf"><span class="char-style-override-1">Hafız, Şah Mansur’un devleti sayesinde şiir söylemede şöhret buldu. </span></p>
				<p class="paragraf"><span class="char-style-override-1">O padişah kullarına efendilik etti. Yarabbi, sen de onu afetlerden koru!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ela ey tuti-i guya-yı esrar </span></p>
				<p class="paragraf"><span class="char-style-override-2">Mebada haliyet şekker ziminkâr</span></p>
				<p class="arabaslik-sol-kucuk" id="toc_marker-2-9-6" xml:lang="en-GB">CCLII</p>
				<p class="paragraf"/>
				<p class="paragraf">Ömür laleliği, yüzünün parıltısıyla neşelenen sevgili, gel... senin ömrünün gülü yokken, ömrün bahar çiçekleri dökülüp gitti!</p>
				<p class="paragraf">Gözden yağmur taneleri gibi gözyaşları dökülse yerinde... çünkü gamınla ömrün çağı, şimşek gibi gelip geçti.</p>
				<p class="paragraf">Kimin ömrünün medarı senin ağzının noktasıysa, kimin hayatı bir nokta gibi minicik ağzının sevgisiyle devrederse; ona yokluk denizinden korku yoktur.</p>
				<p class="paragraf">Ömrüm olmadığı halde yaşamaktayım... buna o kadar şaşma, ayrılık günlerini kim ömürden sayar ki?</p>
				<p class="paragraf"><span class="char-style-override-1">Her yanda hadiseler askerinin bir pususu var. Onun için ömür atlısı dizgini koyuvermiş, atını koşturup gider!</span></p>
				<p class="paragraf"><span class="char-style-override-1">Şu bir iki an görüşme imkânı eldeyken işimizi düzene koy, bize lütfet... yarın ömrün ne olacağı belli değil ki! </span></p>
				<p class="paragraf"><span class="char-style-override-1">Ne zamana kadar sabah şarabı içecek, tatlı seher uykusuna dalacaksın? Uyan da kendine gel. Ömrün ihtiyarı elden gitti!</span></p>
				<p class="paragraf"><span class="char-style-override-1">Dün yol uğrağında bize bakmadı bile. Biçare gönül, ömrün geçişini görmedi bile!</span></p>
				<p class="paragraf"><span class="char-style-override-1">Hafız, şiir söyle... cihan sayfasında ömründen yadigâr olarak ancak kaleminden çıkan bu yazılar kalır.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ey hurrem ez furug-ı ruhet lalezar-ı ‘ömr </span></p>
				<p class="paragraf"><span class="char-style-override-2">Baz a ki riht bi gul-i ‘ömret behar-ı ‘ömr </span></p>
				<p class="arabaslik-sol-kucuk" id="toc_marker-2-9-7" xml:lang="en-GB">CCLIII</p>
				<p class="paragraf"/>
				<p class="paragraf">Ömrüm müsait olursa ve bir kere daha meyhaneye varırsam, artık rintlerin hizmetinden başka hiçbir şeyle meşgul olmayayım.</p>
				<p class="paragraf">Ağlaya ağlaya gidip bir kere daha meyhane kapısını gözyaşlarımla sulayacağım gün, ne kutlu bir gündür.</p>
				<p class="paragraf">Bu kavim adam tanımıyor. Yarabbi, bir sebep halk et de gevherimi başka bir satıcıya arz edeyim.</p>
				<p class="paragraf">Sevgili bunca zamanlık sohbeti tanımadı, hukuka riayet etmedi, geçip gitti, ama hâşâ... ben başka bir sevgilinin ardına düşmem!</p>
				<p class="paragraf">Bu gök kubbenin dairesi fırsat verir, felek yar olursa; onu başka bir pergelle, başka bir düzenle yine ele geçiririm ben. </p>
				<p class="paragraf">* Şuh gamzesiyle yol kesici zülfü aman verirse, gönlüm huzur istiyor artık.</p>
				<p class="paragraf">Gizli sırrımıza bak! Her an başka bir pazar başında tefle, neyle hikâye edilip durmada!</p>
				<p class="paragraf"><span class="char-style-override-1">Her an dertten ağlamaktayım. Çünkü felek her saat başka bir mihnetle yaralı gönlüme kastedip duruyor!</span></p>
				<p class="paragraf"><span class="char-style-override-1">Fakat yine diyorum ki, bu işe yalnız Hafız müptela değil ya... daha nice kişiler bu çöle dalıp gittiler!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ger buved ‘ömr be meyhane revem bar-ı diger </span></p>
				<p class="paragraf"><span class="char-style-override-2">Be cuz ez hidmet-i rindan nekunem kar-ı diger</span></p>
				<p class="arabaslik-sol-kucuk" id="toc_marker-2-9-8" xml:lang="en-GB">CCLIV</p>
				<p class="paragraf"/>
				<p class="paragraf"><span class="char-style-override-1">Yüzünü göster de varlığımı hatırından çıkar, beni benden al... yel, yanmış âşıkların varlık harmanını savurup götürsün!</span></p>
				<p class="paragraf"><span class="char-style-override-1">* Gönlümüzü bela tufanına kaptırdık, gözümüzü de. Gam seline söyle, evi temelinden silip süpürsün!</span></p>
				<p class="paragraf"><span class="char-style-override-1">Ham ambere benzeyen zülfünü kim okşayabilir? Heyhat! Ey ham gönül, bu tamahı hatırından çıkar!</span></p>
				<p class="paragraf"><span class="char-style-override-1">Göğse söyle, Fars ateşkedesini söndürsün! Göze buyur, Bağdat’taki Dicle’nin şöhretini, şerefini gidersin!</span></p>
				<p class="paragraf"><span class="char-style-override-1">* Pir-i muganın devleti baki olsun, yoksa ondan ötesi kolay. Ondan başka âlemde ne varsa, hepsine birden de ki: Varın, gidin... benim adımı hatırınızdan çıkarın!</span></p>
				<p class="paragraf"><span class="char-style-override-1">Çalışmazsan bu yolda hiçbir durağa erişemezsin. Bir şey elde etmek istiyorsan üstada itaat et!</span></p>
				<p class="paragraf"><span class="char-style-override-1">Dün gece, uzun kirpiklerimle seni öldüreceğim, demişti. Aman, bu niyetten caymasın... Yarabbi, hatırında böyle bir cayma niyeti, böyle bir zulüm düşüncesi varsa, sen defet!</span></p>
				<p class="paragraf"><span class="char-style-override-1">Ölüm günümde bir an görüneceğini vaat et, sonra beni hiçbir şeye aldırmaz, hiçbir şeyi kayırmaz bir halde mezarıma kadar götür!</span></p>
				<p class="paragraf"><span class="char-style-override-1">Hafız, sevgilinin hatırı pek naziktir, sakın... hem de kapısından git, bu feryat ve figanı terk et!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ruy binmay-u vucud-ı hodem ez yad biber </span></p>
				<p class="paragraf"><span class="char-style-override-2">Hırmen-i suhteganra heme gu bad biber</span></p>
				<p class="arabaslik-sol-kucuk" id="toc_marker-2-9-9" xml:lang="en-GB">CCLV</p>
				<p class="paragraf"/>
				<p class="paragraf"><span class="char-style-override-1">Bu gece kadir gecesi; ayrılık mektubu dürüldü. Bu gece, tanyeri ağarıncaya dek esenlik ve kutluluk!</span></p>
				<p class="paragraf"><span class="char-style-override-1">Gönül, âşıklıkta ayak dire... çünkü bu yolda ücretsiz iş yok.</span></p>
				<p class="paragraf"><span class="char-style-override-1">Bana ayrılıkla da eziyet etsen, beni zorla da incitsen faydasız. Rintlikten tövbe etmeyeceğim!</span></p>
				<p class="paragraf"><span class="char-style-override-1">* Ey gönlü aydın sabah, Tanrı hakkı için bir doğ... görüyorum ki, ayrılık gecesi derin karanlıklara dalmış!</span></p>
				<p class="paragraf"><span class="char-style-override-1">Gönlüm elden gitti de sevgilinin yüzünü görmedim... feryat bu zulümden, ah bu takatsizlikten!</span></p>
				<p class="paragraf"><span class="char-style-override-1">Hafız, vefa istiyorsan, cefa çek. Çünkü kâr da ticarettedir, ziyan da!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Şeb-i vaslest-u tay şud name-i hecr </span></p>
				<p class="paragraf"><span class="char-style-override-2">Selamım hiye hatta matla’-il fecr</span></p>
				<p class="arabaslik-sol-kucuk" id="toc_marker-2-9-10" xml:lang="en-GB">CCLVI</p>
				<p class="paragraf"/>
				<p class="paragraf">Yüzünü göster de bana, canından geç, de. Muma benzeyen yalımlı yüzüne karşı âşıkın gönlü bir pervaneye benziyor. Ateşe buyur, pervaneyi yaksın, yandırsın! </p>
				<p class="paragraf">Susuz dudağımızı gör de bizden suyu esirgeme. Öldürdüğü âşıkın başucuna gel de onu tozdan topraktan kaldır!</p>
				<p class="paragraf">Yoksulu terk etme... gümüşü, altını yak, ama derdinle ağlıyor ya... gözyaşlarını gümüş say, yüzünü altın farz et.</p>
				<p class="paragraf">Çeng çal... Ut yoksa ne zararı var? Tut ki; ateşim aşk, gönlüm ödağacı, bedenim de buhurdan!</p>
				<p class="paragraf">Semaa gir; hırkanı çıkar, oyna. Yok... eğer bunları yapamayacaksan; bir bucağa git, hırkanı başına çek, otur!</p>
				<p class="paragraf">Sofi hırkanı başından çek, bürünme o hırkaya... Saf şarap çekmeye bak... paranı, pulunu ver, altınlar sarf ederek bir gümüş bedenli dilberi aguşuna al! </p>
				<p class="paragraf"><span class="char-style-override-1">Sevgiliye, sen benimle yar ol da, iki cihan da benimle düşman olsun, ne çıkar, de. Bahta de ki: Bana arkanı dönme... Sonra bütün yeryüzünü asker farz et, ne zarar olabilir?</span></p>
				<p class="paragraf"><span class="char-style-override-1">Sevgili, gitmeye niyetlenme, bir an bizimle kal. Irmak kıyısında neşe ara, kadehi eline al!</span></p>
				<p class="paragraf"><span class="char-style-override-1">Kendini yanından gitmiş, benden ayrılmış say. O vakit gönüldeki ateşten benzimi sapsarı, dudağımı kupkuru, gönlümün ve gözümün ateşinden kucağımı sulara gark olmuş farz et! Sensiz işte bu hale gelirim ben de!</span></p>
				<p class="paragraf"><span class="char-style-override-1">Hafız, meclisi beze de vaize söyle: Gel, meclisimizi gör de minberi bırak artık!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ruy binma vu mera gu ki zi can dil bergir </span></p>
				<p class="paragraf"><span class="char-style-override-2">Piş-i şem’ ateş-i pervane be can gu dergir</span></p>
				<p class="arabaslik-sol-kucuk" id="toc_marker-2-9-11" xml:lang="en-GB">CCLVII</p>
				<p class="paragraf"/>
				<p class="paragraf"><span>Seher yeli, ne olur... Sevgilinin durağına uğramaktan çekinme, bir uğra da âşıka oradan bir habercik ver, bu lütfu esirgeme!</span></p>
				<p class="paragraf"><span>Ey gül, bahtınca açıldın; şükrane olarak vuslat yelini bülbülden esirgeme bari!</span></p>
				<p class="paragraf"><span>* Sen daha yeniayken ben sana âşıktım, şimdi dolunay oldun, bana görünmeden çekinme!</span></p>
				<p class="paragraf"><span>Cihan da ehemmiyetsiz bir şey, cihandakiler de... artık sen de marifet ehlinden bu ehemmiyetsiz şeyi kıskanma!</span></p>
				<p class="paragraf"><span>Tatlı dudağın şeker kaynağıyken söz söyle, dududan şekeri diriğ etme!</span></p>
				<p class="paragraf"><span>* Güzel huylarını dünyaya yayan, ancak şairdir. Şairden caizeyi, azığı esirgeme!</span></p>
				<p class="paragraf"><span>Adının iyilikle anılmasını istiyorsan, söz budur. Söze karşılık gümüşü, altını kıskanma! </span></p>
				<p class="paragraf"><span>Gam tozu yatışır, hal düzelir Hafız... yalnız sen, bu yoldan gözyaşını eksik etmeye gör!</span></p>
				<p class="Basic-Paragraph" xml:lang="en-GB"> </p>
				<p class="paragraf"><span class="char-style-override-2">Saba zi menzil-i canan guzer dirig medar </span></p>
				<p class="paragraf"><span class="char-style-override-2">Vezo be ‘aşık-ı bidil haber dirig medar</span></p>
				<p class="arabaslik-sol-kucuk" id="toc_marker-2-9-12" xml:lang="en-GB">CCLVIII *</p>
				<p class="paragraf"/>
				<p class="paragraf">Sana bir öğüt vereyim. Dinle, bahane bulup kulak asmazlık etme! Seni esirgeyen öğütçü ne derse kabul et!</p>
				<p class="paragraf">Gençlerin yüzlerini seyret, zevk al. Çünkü yaşlı âlemin hilesi, ömür pususuna yatmıştır, fırsat gözlemektedir.</p>
				<p class="paragraf">İki cihanın zevk ve lezzeti âşıklara göre ancak bir arpa değerindedir. Hatta iki cihanın lezzeti daha değersiz bir meta... bu bir arpa ona nispetle pek yüksek bir fiyattır. </p>
				<p class="paragraf">İyi bir dostla düzenli bir saz istiyorum... bu suretle zir ve bem naleleriyle derdimi söyleyeceğim.</p>
				<p class="paragraf">Şarap içmemek, günah etmemek niyetindeyim, ama eğer takdir tedbirime uygun düşerse!</p>
				<p class="paragraf">Ezeldeki taksimi biz yokken yaptılar. Az bir miktar dileğine uygun düşmediyse ne yapalım, hoş gör, dahl etme!</p>
				<p class="paragraf">Saki, misket şarabını lale gibi benim de kadehime dök de sevgin hatırımdan çıkmasın!</p>
				<p class="paragraf">Saki, o parlak şarap kadehini sun... hasetçiye de de ki: Vezirin keremini gör de öl, geber! </p>
				<p class="paragraf">Tövbe etmek azmiyle kadehi yüz kere elimden bıraktım! Fakat sakinin göz ucuyla bakışı beni tövbemde sebat etmeye bırakmıyor ki!</p>
				<p class="paragraf"><span class="char-style-override-1">İki yıllık şarapla on dört yaşındaki sevgili... bana bunlar kafi! Ne yapacağım bunlardan başka büyükle, küçükle düşüp kalkmayı!</span></p>
				<p class="paragraf"><span class="char-style-override-1">Bizim ürküp kaçan gönlümüzü kim zapt edebilir? Zincirden boşanmış Mecnun’dan haber verin! </span></p>
				<p class="paragraf"><span class="char-style-override-1">Hafız, bu mecliste tövbeden dem vurma... sonra seni yay kaşlı sakiler oklarlar.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Nasihati kunemet bişnev-u behane megir </span></p>
				<p class="paragraf"><span class="char-style-override-2">Her ançi naşıh-ı muşfik biguyedet bipezir </span></p>
				<p class="arabaslik-sol-kucuk" id="toc_marker-2-9-13" xml:lang="en-GB">CCLIX*</p>
				<p class="paragraf"/>
				<p class="paragraf">Yine usul boylu selvinin dalında sabırlı bülbül şakıdı. Kem göz gülün yüzünden ırak olsun!</p>
				<p class="paragraf">Ey gül, sen güzellik padişahısın... buna şükret de şeyda ve âşık bülbüllere gurur gösterme!</p>
				<p class="paragraf">Ayrılığından şikâyet etmiyorum... çünkü ayrılık olmasa vuslatın bir lezzeti kalmaz.</p>
				<p class="paragraf">Başkaları işretle, zevkle neşelenirler. Bizim neşemizse, sevgilinin gamı.</p>
				<p class="paragraf">Zahit hurilerle köşklere ümitlenmekte. Bizim köşklerimiz meyhane, hurimiz de sevgili!</p>
				<p class="paragraf">Çeng nağmeleriyle şarap iç, gam yeme. Biri sana şarap içme derse, de ki: Tanrı, bağışlayıcıdır.</p>
				<p class="paragraf">Hafız, ayrılık derdinden niçin şikâyet ediyorsun? Ayrılıkta vuslat vardır, karanlıkta nur!</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Diger zişah-ı serv-i sehi bulbul-i şabur </span></p>
				<p class="paragraf"><span class="char-style-override-2">Gulbang zed ki çeşm-i bed ez ruy-ı gul bedur</span></p>
				<p class="arabaslik-sol para-style-override-3" id="toc_marker-2-10">— Z —</p>
				<p class="paragraf"/>
				<p class="arabaslik-sol-kucuk" id="toc_marker-2-10-1" xml:lang="en-GB">CCLX</p>
				<p class="paragraf"/>
				<p class="paragraf"><span class="char-style-override-1">Dudağını isteyip durmaktayım, fakat henüz muradıma erişmedim. Lal dudaklarının kadehinden içerim ümidiyle hâlâ şarap içip duruyorum.</span></p>
				<p class="paragraf"><span class="char-style-override-1">Daha ilk günü saçlarının aşkıyla dinim elden gitti. Bu sevda ile sonum neye varacak? Bilmem!</span></p>
				<p class="paragraf"><span class="char-style-override-1">* Saki o ateş renkli sudan bir yudum sun. Çünkü aşkıyla pişmiş erler arasında ben henüz hamım...</span></p>
				<p class="paragraf"><span class="char-style-override-1">Bir gece yanıldım da zülfüne Huten miski dedim. O vakitten beri her an vücudumdaki kıllar, bana ayrı ayrı kılıç vurmada.</span></p>
				<p class="paragraf"><span class="char-style-override-1">Bir gün sevgili nasılsa yanılmış da adımı anmış. O günden beri adımdan gönül ehlince can kokusu geliyor.</span></p>
				<p class="paragraf"><span class="char-style-override-1">Güneş, halvetimde senin yüzünün ziyasını göreli gölge gibi kapıma, damıma vurup durmada.</span></p>
				<p class="paragraf"><span class="char-style-override-1">Lal dudaklarının sakisi, ezel günü bana öyle bir yudum şarap sundu ki; hâlâ o kadehin sarhoşuyum, ayılamadım gitti.</span></p>
				<p class="paragraf"><span class="char-style-override-1">Ey bana, canını ver de rahatla diyen, canımı sevgilinin dertlerine verdim, ama hâlâ huzurum, rahatım yok!</span></p>
				<p class="paragraf"><span class="char-style-override-1">Hafız, lal dudaklarının hikâyesini kaleme alalı her an kaleminden abıhayat akmada!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Berneyamed eztemenna-yı lebet kamem henuz </span></p>
				<p class="paragraf"><span class="char-style-override-2">Ber umid-i cam-ı la’let durdi aşamem henuz</span></p>
				<p class="arabaslik-sol-kucuk" id="toc_marker-2-10-2" xml:lang="en-GB">CCLXI</p>
				<p class="paragraf"/>
				<p class="paragraf"><span class="char-style-override-1">Ey nazlı güzellik selvisi, ne güzel naz ederek gidiyorsun. Âşıklar her an senin bir nazına karşı binlerce niyaz etmekte.</span></p>
				<p class="paragraf"><span class="char-style-override-1">Güzel yüzün kutlu olsun... naz elbisesini ezelden tam boyuna göre seçmişler!</span></p>
				<p class="paragraf"><span class="char-style-override-1">Amber zülfünün kokusunu dileyene söyle; ödağacı gibi sevda ateşinde yansın, yakılsın!</span></p>
				<p class="paragraf"><span class="char-style-override-1">Pervanenin gönlü çerağla yanar. Fakat benim gönlüm, senin yüzünün çerağı olmayınca yanıyor.</span></p>
				<p class="paragraf"><span class="char-style-override-1">Mihengim rakibin kınamasıyla bozulmaz, hatta beni altın gibi makasla parça parça etseler bile!</span></p>
				<p class="paragraf"><span class="char-style-override-1">Civarının Kâbesinde vakfeye duran gönül, o harimin neşesiyle Hicaz’ı bile anmıyor.</span></p>
				<p class="paragraf"><span class="char-style-override-1">Mademki kaşlarının mihrabı yok ve olmadıkça da namaz kılmam caiz değil; her an gönül kanıyla abdest almaya ne hacet?</span></p>
				<p class="paragraf"><span class="char-style-override-1">Sofi dün sen yokken, şarap içmeye tövbe etmişti. Fakat bugün meyhane kapısını açık görünce tövbesini bozuverdi!</span></p>
				<p class="paragraf"><span class="char-style-override-1">Hafız; dün gece sakinin dudağından bir sır duydu da yine şarap gibi ellerini çırpa çırpa küp dibine gitti!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Ey serv-i naz-ı husn ki hoş mirevi benaz </span></p>
				<p class="paragraf"><span class="char-style-override-2">Uşşakra benaz-ı tu her lahza sed niyaz</span></p>
				<p class="arabaslik-sol-kucuk" id="toc_marker-2-10-3" xml:lang="en-GB">CCLXII</p>
				<p class="paragraf"/>
				<p class="paragraf"><span>Gözümü sevgilinin yüzüne açtım... Ey kulların işini düzene koyan. Ey kullara lütuf eden Tanrı, sana nasıl şükredeyim?</span></p>
				<p class="paragraf"><span>Belaya düşmüş muhtaç bir kula de: Yüzünü tozdan topraktan temizleme. Niyaz civarının toprağı murat kimyasıdır.</span></p>
				<p class="paragraf"><span>** Ey göz, bir iki katre gözyaşı saçtın, ama karşılık olarak ne devlet elde ettin? Gel de bu devlete karşı nazlan, işvelen artık!</span></p>
				<p class="paragraf"><span>Âşık ciğer kanıyla temizlenmezse; aşk müftüsünün fetvasına göre, namazı sahih olmaz.</span></p>
				<p class="paragraf"><span>** Maksat aşk cilvesinden ibaret; yoksa Mahmud’un devlet yüzü, Eyaz’ın zülfüne muhtaç değil ki!</span></p>
				<p class="paragraf"><span>Gönül, yol müşküllerinden yüz çevirme. Yol eri yokuşu, inişi düşünmez.</span></p>
				<p class="paragraf"><span>Bu geçici durakta eline kadehten başka bir şey alma... bu oyun saraycağızında aşktan başka bir şeyle oynama.</span></p>
				<p class="paragraf"><span>Seher rüzgârına ne inanayım, ona sırrımı nasıl söyleyeyim? Bu bahçede usul boylu selvi gibi sırra mahrem değil ki!</span></p>
				<p class="paragraf"><span>Güzelliğin, başkalarının sana âşık olmasına muhtaç değil... hepsinden müstağni, müstağni ama, ben bu aşktan dönecek, vazgeçecek adam değilim!</span></p>
				<p class="paragraf"><span>Gönlümün yanışından neler çekiyorum, sana ne söyleyeyim? Ben gammaz değilim, bunu gözyaşlarımdan sor!</span></p>
				<p class="paragraf"><span>* Yarım öpüşle gönül ehlinden bir dua al da düşmanının hilesini canından da defetsin, teninden de!</span></p>
				<p class="paragraf"><span>Hafız, bir yerde gazel okumaya başladı mı, orada Zühre’nin gazel okuması kaale bile alınmaz; o kadar ehemmiyetsiz kalır!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Menem ki dide bedidar-ı dost kerdem baz </span></p>
				<p class="paragraf"><span class="char-style-override-2">Çi şukr guyemet ey kar-saz-ı bende-nevaz</span></p>
				<p class="arabaslik-sol-kucuk" id="toc_marker-2-10-4" xml:lang="en-GB">CCLXIII</p>
				<p class="paragraf"/>
				<p class="paragraf"><span class="char-style-override-1">Binlerce defa şükrolsun, seni dilediğim gibi ihlasla gönlüme hemdem olmuş gördüm.</span></p>
				<p class="paragraf"><span class="char-style-override-1">Yol erleri, bela yoluna çekinmeden giderler. Yol erine inişten, yokuştan ne gam!</span></p>
				<p class="paragraf"><span class="char-style-override-1">Sevgilinin derdini rakibin ağzına düşürmeyip gizlemek daha iyi. Çünkü kin güdenlerin gönlü sırra mahrem olamaz.</span></p>
				<p class="paragraf"><span class="char-style-override-1"> Kaza ve kader bezeyicisinin kopardığı bu fitne ne fitneydi? Sevgilinin mest nergisleri naz sürmesiyle sürmelendi!</span></p>
				<p class="paragraf"><span class="char-style-override-1">Meclis sevgilinin yüzüyle aydın ya, buna şükret de eğer bir cefa çerağı gelirse çekinme; yan yakıl!</span></p>
				<p class="paragraf"><span class="char-style-override-1">Hafız’ın gazellerinin şöhreti Şiraz’ı aştı, Hicaz’la Irak’a aşk zemzemesi saldı!</span><span class="char-style-override-4">*</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hezar şukr ki didem bekam-ı hişet baz</span></p>
				<p class="paragraf"><span class="char-style-override-2">Zi ruy-ı sıdk-u safa keşte badilem demsaz </span></p>
				<p class="arabaslik-sol-kucuk" id="toc_marker-2-10-5" xml:lang="en-GB">CCLXIV</p>
				<p class="paragraf"/>
				<p class="paragraf"><span class="char-style-override-1">Kalk, kafatası toprakla dolup toprağı dökülmeden şarap kadehine neşeli şarabı doldur.</span></p>
				<p class="paragraf"><span class="char-style-override-1">Mademki son konağımız, sükût edenlerin vadisidir... Şimdi feleklerin kubbesine naralar at! </span></p>
				<p class="paragraf"><span class="char-style-override-1">Ey selvi boylu, terütaze başın için, ben toprak olunca nazı bırak da bu toprağa bir gölge sal!</span></p>
				<p class="paragraf"><span class="char-style-override-1">Sevgiliye kötü nazarla bakmak doğru değildir. Yüzüne temiz bir aynadan bak!</span></p>
				<p class="paragraf"><span class="char-style-override-1">Yılana benzer zülfünden zehirlenen gönlümüzü dudağınla tedavi et, bir panzehir ver! </span></p>
				<p class="paragraf"><span class="char-style-override-1">Bilirsin ki, bu tarlanın tapusu kimseye kalmaz; sebatı da yoktur... sen de bütün bu varlığa kadehin ciğerinden bir ateş sal!</span></p>
				<p class="paragraf"><span class="char-style-override-1">* Gözyaşımla yıkandım, çünkü yol ehli olanlar, önce temizlen de o tertemiz güzele sonra bak derler.</span></p>
				<p class="paragraf"><span class="char-style-override-1">Yarabbi, o kendini gören zahit, ayıptan başka bir şey görmemekte... onun idrak aynasına bir ah buğusu ver!</span></p>
				<p class="paragraf"><span class="char-style-override-1">Hafız, sevgilinin kokusuyla elbiseni gül gibi yırt; o can ve ten libasını da, o çevik ve usul boylu güzelin yoluna at!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Hiz-ı u der kase-i rez ab-ı tarabnak endaz </span></p>
				<p class="paragraf"><span class="char-style-override-2">Pişter zan ki şeved kase-i ser hak endaz</span></p>
				<p class="arabaslik-sol-kucuk" id="toc_marker-2-10-6" xml:lang="en-GB">CCLXV</p>
				<p class="paragraf"/>
				<p class="paragraf"><span class="char-style-override-1">Gönülleri kana bulananların halini kim söyler, felekten şarap küpünün kanını kim arar, sorar?</span></p>
				<p class="paragraf"><span class="char-style-override-1">Eğer yine sarhoş nergis biter, açılırsa; şaraba tapanların gözlerinden utansın!</span></p>
				<p class="paragraf"><span class="char-style-override-1">Lale gibi kadeh dolandıran, daima şarap içen, artık bu cefadan dolayı yüzünü kanla yıkasın!</span></p>
				<p class="paragraf"><span class="char-style-override-1">Çengin perde ardında söz söylemesi kafi. Saçını kesin de artık ağlayıp inlemesin. </span></p>
				<p class="paragraf"><span class="char-style-override-1">Şarap küpünde oturan Eflatun’dan başka bize hikmet sırlarını kim açabilir ki?</span></p>
				<p class="paragraf"><span class="char-style-override-1">Dudağından bir kadeh koklamazsa, gönlüm koncalar gibi açılmaz vesselam!</span></p>
				<p class="paragraf"><span class="char-style-override-1">Hafız ölmez, sağ kalırsa; küp Kâbesinin etrafında canla başla döner, tavafta bulunur.</span></p>
				<p class="Basic-Paragraph" xml:lang="en-GB"> </p>
				<p class="paragraf"><span class="char-style-override-2">Hal-i hunin-dilan ki guyed baz </span></p>
				<p class="paragraf"><span class="char-style-override-2">Vez felek hun-ı hum ki cuyed baz</span></p>
				<p class="arabaslik-sol-kucuk" id="toc_marker-2-10-7" xml:lang="en-GB">CCLXVI</p>
				<p class="paragraf"/>
				<p class="paragraf"><span class="char-style-override-1">Gönlüm kavgacı, vaadinde durmaz, kan dökücü, hilebaz bir esmer güzeline kapıldı.</span></p>
				<p class="paragraf"><span class="char-style-override-1">Güzeller gömleklerinin önlerini açtılar da göğüslerini gösterdiler mi, bu hale binlerce takva elbisesi, binlerce zahitlik hırkası feda olsun! </span></p>
				<p class="paragraf"><span class="char-style-override-1">Saki, melek aşk nedir bilmez ki... sen bir kadeh iste de ademin toprağına şaraptan gül suyu dök!</span></p>
				<p class="paragraf"><span class="char-style-override-1">** Aşk ateşini artıran sözlere kul olayım... o sözler, yalımlı ateşe soğuk su serpen sözler değildir.</span></p>
				<p class="paragraf"><span class="char-style-override-1">Yoksul, yorgun bir halde kapına geldim; merhamet et. Sevginden başka bir armağanım da yok!</span></p>
				<p class="paragraf"><span class="char-style-override-1">** Savaşta kolunun kuvvetine mağrur olma. Çünkü binlerce düzen, padişahın hükmüyle ehemmiyetsiz kalır.</span></p>
				<p class="paragraf"><span class="char-style-override-1">Gel, gel... dün akşam meyhane hatifi bana dedi ki: Rıza makamında ol, kazadan kaçma!</span></p>
				<p class="paragraf"><span class="char-style-override-1">Kefenime bir kadeh bağla da mahşer sabahı şarapla kıyamet korkusunu gönlümden atayım!</span></p>
				<p class="paragraf"><span class="char-style-override-1">* Beninin hayalini kendimle mezara götüreceğim; toprağım beninden amberlere bulansın!</span></p>
				<p class="paragraf"><span class="char-style-override-1">Âşıkla maşuk arasında hiçbir hail yoktur. Sen, perdesin... Hafız, aradan kalk!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dilem remide-i luliveşest şur-engiz </span></p>
				<p class="paragraf"><span class="char-style-override-2">Durug-va’de vu kattal-vaz’-u reng-amiz</span></p>
				<p class="arabaslik-sol-kucuk" id="toc_marker-2-10-8" xml:lang="en-GB">CCLXVII *</p>
				<p class="paragraf"/>
				<p class="paragraf"><span class="char-style-override-1">Gel, gemimizi şarap ırmağına at... gencin de canına velvele sal, ihtiyarın da!</span></p>
				<p class="paragraf"><span class="char-style-override-1">Saki, beni şarap gemisine at. Atalar sözüdür, iyilik et de denize at demişler.</span></p>
				<p class="paragraf"><span class="char-style-override-1">Yanıldım, meyhane yolundan döndüm. Yine kerem et, beni doğru yola getir.</span></p>
				<p class="paragraf"><span class="char-style-override-1">Saki, o gül renkli misk kokulu şarabı getir. Gül suyunun gönlüne haset kıvılcımı sal.</span></p>
				<p class="paragraf"><span class="char-style-override-1">Gerçi sarhoşum, harabım, ama lütfet de bu harap sarhoşun yüzüne bir bak!</span></p>
				<p class="paragraf"><span class="char-style-override-1">Gece yarısı güneş istersen, gül yüzlü üzüm kızının yüzünden nikabı kaldır.</span></p>
				<p class="paragraf"><span class="char-style-override-1">Ölüm günü beni toprağa gömmelerine müsaade etme... beni meyhaneye götür, bir şarap küpüne at!</span></p>
				<p class="paragraf"><span class="char-style-override-1">Hafız, feleğin cevrinden gönlün daraldı, cana geldi. Mihnet şeytanlarına şehab oklarını fırlat!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Biya vu keşti-i ma der şat-ı şerab endaz </span></p>
				<p class="paragraf"><span class="char-style-override-2">Huruş-u velvele der can-ı şeyh-u şab endaz</span></p>
				<p class="arabaslik-sol-kucuk" id="toc_marker-2-10-9" xml:lang="en-GB">CCLXVIII *</p>
				<p class="paragraf"/>
				<p class="paragraf"><span class="char-style-override-1">Gel de hasta gönül yine derman bulsun... gel de ölü tene tekrar hayat gelsin.</span></p>
				<p class="paragraf"><span class="char-style-override-1">Gel... ayrılığın gözümü öyle bağladı ki, belki vuslatının kapısı açılırsa, gözüm de açılır.</span></p>
				<p class="paragraf"><span class="char-style-override-1">Gam, zenci askeri gibi gönül ülkesini zapt etti. Artık bu gönül, ancak senin aydın yüzünle cilalanır.</span></p>
				<p class="paragraf"><span class="char-style-override-1">Senden ırak olsun... geceler gebedir sözüne uyuyor da bakalım ne doğacak diye, sabaha kadar yıldızları sayıp duruyorum.</span></p>
				<p class="paragraf"><span class="char-style-override-1">Hafız’ın kabiliyetli tabiat bülbülü, vuslatının gül fidanı kokusuyla yine şakımaya başladı!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dera ki der dil-i haste tevan derayed baz </span></p>
				<p class="paragraf"><span class="char-style-override-2">Biya ki der ten-i murde revan derayed baz</span></p>
				<p class="arabaslik-sol para-style-override-3" id="toc_marker-2-11">— S —</p>
				<p class="arabaslik-sol-kucuk" id="toc_marker-2-11-1" xml:lang="en-GB">CCLXIX</p>
				<p class="paragraf"/>
				<p class="paragraf">Gönül, sana yoldaş olarak iyi talihin yeter... yol çavuşu olarak da Şiraz bahçesinin rüzgârı kafi!</p>
				<p class="paragraf">Derviş, artık sevgilinin konağından sefer etme. Manevi seferle hanekah bucağı yeter sana!</p>
				<p class="paragraf">Alıştığın yurtla, eski dosta verdiğin ahit, sefere düşenlere katılmaman için kafi bir özürdür.</p>
				<p class="paragraf">Gönlün bir bucağından bir dert, bir keder pusudan çıkarsa, pir-i mugan kapısının harimine sığın... bu kafidir.</p>
				<p class="paragraf">Meyhanenin başköşesine kurul, şarap içmeye bak. Cihandan bu kadar mal, mevki kazanman yeter!</p>
				<p class="paragraf"><span class="char-style-override-1">Fazla dileme, işini sarpa sardırma... lal renkli şarap sürahisiyle ay gibi bir sevgili sana kafi!</span></p>
				<p class="paragraf"><span class="char-style-override-1">Felek, murat dizginini nadanların eline verir. Sense fazilet ve bilgi ehlisin, muradına erişmemen için bu günah yetişir!</span></p>
				<p class="paragraf"><span class="char-style-override-1">Hafız, başka bir virde hacet yok, gece yarısındaki dua ile sabah evradı sana yeter!</span></p>
				<p class="paragraf"><span class="char-style-override-1">Başkalarının minnetini çekmeyi huy edinme. İki âlemde de Tanrı’nın rızasıyla padişahın ihsanı sana kafidir.</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Dila refik-ı sefer baht-ı nik-hahet bes</span></p>
				<p class="paragraf"><span class="char-style-override-2">Nesim-i ravza-i Şiraz peyk-i rahet bes</span></p>
				<p class="arabaslik-sol-kucuk" id="toc_marker-2-11-2" xml:lang="en-GB">CCLXX</p>
				<p class="paragraf"/>
				<p class="paragraf">Bize cihan gülistanında bir gül yanaklı dilber yeter. Bu çayırlıkta, bu çimenlikte o salına salına yürüyen selvi boylunun gölgesi kafi. </p>
				<p class="paragraf">Riya ehlinin sohbetinden uzak olayım, cihandaki ağırlıklardan bize ancak ağır bir kadeh yeter.</p>
				<p class="paragraf">Cennet köşkünü amel karşılığı olarak bağışlıyorlar. Biz rindiz, elimizde bir şey yok... bize muğların ibadet bucağı yetişir.</p>
				<p class="paragraf">Irmak kenarına otur da ömrün akışına bak! Çünkü bize bu fani dünyanın geçiciliğine şu işaret kifayet eder.</p>
				<p class="paragraf">* Cihan pazarının parasına, puluna bak... bir de cihanın mihnet ve eziyetini gör. Eğer bu kâr ve ziyan sana yetmezse bize yeter! </p>
				<p class="paragraf">Sevgili bizimle olunca daha fazla bir şey istemeyiz. O can munisinin sohbetine nail olma devleti kafi!</p>
				<p class="paragraf">İlahi, beni kapından cennete yollama. Civarın varlıktan da hoş, mekândan da. Ve o civar yetişir bana.</p>
				<p class="paragraf">Hafız, nasipten şikâyet insafsızlıktır. Bize su gibi revan bir tabiatla akıp giden gazeller kafi.</p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Gül-’izari zi gulistan-ı cihan mara bes</span></p>
				<p class="paragraf"><span class="char-style-override-2">Zin çemen saye-i an serv-i revan mara bes</span></p>
				<p class="arabaslik-sol-kucuk" id="toc_marker-2-11-3" xml:lang="en-GB">CCLXXI</p>
				<p class="paragraf"/>
				<p class="paragraf"><span class="char-style-override-1">Siyah zülfünden öyle bir şikâyetçiyim... onun yüzünden öyle perişanım ki, sorma!</span></p>
				<p class="paragraf"><span class="char-style-override-1">Hiç kimse vefa vaadiyle gönlünü, dinini terk etmesin... ben bunu yaptım; fakat o kadar pişmanım ki, sorma. </span></p>
				<p class="paragraf"><span class="char-style-override-1">Sonunda kimsenin incinmesine sebep olmayacak bir yudum şarap elde etmek için nadanlardan öyle zahmet çekmekteyim ki... sorma!</span></p>
				<p class="paragraf"><span class="char-style-override-1">** Zahit, bizden uzak geç de selamette ol. Çünkü bu lal renkli şarap gönlümde canımı elimden öyle bir alıyor ki, sorma artık!</span></p>
				<p class="paragraf"><span class="char-style-override-1">Böyle köşeye çekilip selamete erişmek hevesindeyim... fakat o fettan göz öyle bir işvelendi ki, hiç sorma!</span></p>
				<p class="paragraf"><span class="char-style-override-1">Bu yolda öyle dedikodular var ki, canı mahveder. Bu kavgaya düşenlerden kimseyle mukayyet olma; ne bunu gör, ne onu sor!</span></p>
				<p class="paragraf"><span class="char-style-override-1">Felek topundan, nedir bu hal, diye sorayım dedim. Dedi ki: Sorma çevgândan çektiklerimi!</span></p>
				<p class="paragraf"><span class="char-style-override-1">Dedim ki: Zülfünü kimin kiniyle böyle büklüm büklüm bir hale getirdin? Dedi ki: Hafız, bu hikâye uzun bir hikâyedir. Kuran hakkı için sorma bunu!</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Darem ez zulf-i siyaheş gile çendan ki mepurs </span></p>
				<p class="paragraf"><span class="char-style-override-2">Ki canan zo şudeem bi ser-u saman ki mepurs</span></p>
				<p class="arabaslik-sol-kucuk" id="toc_marker-2-11-4" xml:lang="en-GB">CCLXXII </p>
				<p class="paragraf"/>
				<p class="paragraf"><span>Sevgili, sana kim dedi, bizim halimizi sorma, yabancı gibi davran, hiçbir bildiğin halini hatırını soruşturma!</span></p>
				<p class="paragraf"><span>Lütfun umumidir, huyun keremdir. Lütfet, kerem eyle de hiçbir suç yapmadığımız halde bizi bağışla, maceramızı sorma!</span></p>
				<p class="paragraf"><span>Aşk derdi nasıldır? İster misin bunu apaçık öğrenmeyi? Sabah rüzgârından sorma; kılıçtan sor!</span></p>
				<p class="paragraf"><span>Sana yoksulun halini sorma diyen kişinin, yoksulluk âleminden hiç haberi yokmuş! </span></p>
				<p class="paragraf"><span>İbadet yurdunda hırka giymiş zahitte istek akçesi arama... Sorma müftüden kimyayı!</span></p>
				<p class="paragraf"><span>* Âlem doktorunun defterinde aşk derdine ait bir bap yok. Gönül, derde alış, devanın adını bile sorma!</span></p>
				<p class="paragraf"><span>Biz ne İskender’in hikâyesini okuduk, ne Dara’nın... bizden sevgi ve vefa hikâyesinden başka bir şey sorma!</span></p>
				<p class="paragraf"><span>Hafız, gül mevsimi erişti, marifet satmaya kalkışma... fırsatı ganimet bil; nasıl oldu, niçin oldu suallerine girişme!</span><span class="NOT char-style-override-6" xml:lang="en-US">*</span></p>
				<p class="Basic-Paragraph" xml:lang="en-GB"/>
				<p class="paragraf"><span class="char-style-override-2">Cana tura ki goft ki ahval-i ma mepurs </span></p>
				<p class="paragraf"><span class="char-style-override-2">Bigane gerd u kıssa-i hiç aşina mepurs</span><span> </span></p>
				<p class="arabaslik-sol-kucuk" id="toc_marker-2-11-5" xml:lang="en-GB">CCLXXIII</p>
				<p class="paragraf"/>
				<p class="paragraf"><span>Öyle bir aşk derdi çekmişim, öyle bir ayrılık zehri tatmışım ki, sorma! </span></p>
				<p class="paragraf"><span>Âlemi gezip dolanmış, sonunda öyle bir dilber seçmiştim ki... sorma!</span></p>
				<p class="paragraf"><span>Sorma, kapısının toprağı, havasıyla gözyaşlarım nasıl akmakta!</span></p>
				<p class="paragraf"><span>Sorma dün gece ağzından çıkan ve kulaklarımla duyduğum sözleri!</span></p>
				<p class="paragraf"><span>Yine bana bakıp söyleme diye dudağını ısırıyorsun? Ben, öyle bir lal dudak ısırmışım ki, sorma!</span></p>
				<p class="paragraf"><span>Sensiz yoksulluk kulübemde öyle eziyetler çektim ki, sorma!</span></p>
				<p class="paragraf"><span>Sorma, Hafız gibi aşk yolunda gurbete düşüp ne makama eriştiğimizi!</span></p>
				<p class="paragraf"/>
				<p class="paragraf"><span class="char-style-override-2">Derd-i ‘ışki keşideem ki mepurs </span></p>
				<p class="paragraf"><span class="char-style-override-2">Zehr-i hecri çeşideem ki mepurs</span></p>
				<p class="arabaslik-sol-kucuk" id="toc_marker-2-11-6" xml:lang="en-GB">CCLXXIV </p>
				<p class="paragraf"/>
				<p class="paragraf"><span class="char-style-override-1">Ey sabah rüzgârı, Aras ırmağı kıyısına uğrarsan; o vadinin toprağını öp, nefesini misk haline getir. </span></p>
				<p class="paragraf"><span class="char-style-override-1">Selma konağına bizden her an yüzlerce selam olsun. Orasını sarbanların sesleriyle, çan sadalarıyla dopdolu görürsün.</span></p>
				<p class="paragraf"><span class="char-style-override-1">Sevgilinin mahmelini öp de sonra benden arz et: Yandım ayrılığından, ey merhametli dost, feryadıma yetiş!</span></p>
				<p class="paragraf"><span class="char-style-override-1">Ben, nasihatçilerin sözlerine kulak asmaz, öğütlerini rebap dinler gibi dinlerim. Ayrılık, kulağımı öyle bir burdu ki, bu nasihat kafi bana artık!</span></p>
				<p class="paragraf"><span class="char-style-override-1">Gece sabaha kadar şarap iç, aşk yolundaki gece yolcularının asesbaşıyla aşinalıkları vardır.</span></p>
				<p class="paragraf"><span class="char-style-override-1">Aşkla oynama. Oyuncak değil ki... gönül, başınla oyna. Çünkü aşk topu, heves çevgânıyla çelinemez.</span></p>
				<p class="paragraf"><span class="char-style-override-1">Aklı başında olanlar, ihtiyarlarını kimseye vermezler; ama gönül, isteğiyle sevgilinin sarhoş gözüne can vermekte!</span></p>
				<p class="paragraf"><span class="char-style-override-1">Dudular şekeristanda muratlarına eriştiler, zevk edip durmaktalar. Zavallı sinekse tahassüründen başına vurmakta!</span></p>
				<p class="paragraf"><span class="char-style-override-1">Sevgilinin kalemine Hafız’ın adı gelirse... yok mu? Şahımın tapısının eşiğinden bu istek de bana kafi!</span></p>
				<p class="paragraf"/>
				<p class="paragraf"><span class="char-style-override-2">Ey saba ger bigzeri ber sahil-i Rod-ı Eres </span></p>
				<p class="paragraf"><span class="char-style-override-2">Buse zen ber hak-i an vadi vu muşkin kun nefes</span></p>
				<p class="arabaslik-sol para-style-override-3" id="toc_marker-2-12">— Ş —</p>
				<p class="paragraf"/>
				<p class="arabaslik-sol-kucuk" id="toc_marker-2-12-1" xml:lang="en-GB">CCLXXV</p>
				<p class="paragraf"/>
				<p class="paragraf"><span class="char-style-override-1">Ay gibi yüzünde bütün güzellikler, letafetler. Yalnız merhameti, vefası yok. Sen bunları da ver Yarabbi!</span></p>
				<p class="paragraf"><span class="char-style-override-1">Sevgilim güzel ve çocuk. Oynarken beni öldürürse, şeriatta günahı da olmaz.</span></p>
				<p class="paragraf"><span class="char-style-override-1">İyisi mi gönlümü ona tamamıyla vermeyeyim. Çünkü iyiyi, kötüyü görmemiş; onu da hor tutar, görüp gözetmez.</span></p>
				<p class="paragraf"><span class="char-style-override-1">Siyah gözlerinden kanlar damlıyor, ama şeker gibi dudaklarından süt kokusu gelmekte; ağzı süt kokmakta.</span></p>
				<p class="paragraf"><span class="char-style-override-1">On dört yaşında şuh ve şirin bir güzelim var. Ayın on dördü bile ona kulağı küpeli bir köle!</span></p>
				<p class="paragraf"><span class="char-style-override-1">O yeni yetişmiş gülün ardına düşüp nerelere gitti Yarabbi? Nice demdir gönlümüzü göremiyoruz.</span></p>
				<p class="paragraf"><span class="char-style-override-1">* Gönlümü alan sevgilim böyle kalp kırıp durursa, padişah pek yakında onu cellatlığına tayin eder!</span></p>
				<p class="paragraf"><span class="char-style-override-1">O inci, Hafız’ın sedef göğsüne düşer, orada karar kılarsa; canımı şükrane olarak sarf ederim!</span></p>
				<p class="paragraf"/>
				<p class="paragraf"><span class="char-style-override-2">Mecma’-i hubi vu lutfest ‘izar-ı çu meheş </span></p>
				<p class="paragraf"><span class="char-style-override-2">Leykineş mihr-u vefa nist Hudaya bidiheş</span></p>
				<p class="arabaslik-sol-kucuk" id="toc_marker-2-12-2" xml:lang="en-GB">CCLXXVI</p>
				<p class="paragraf"/>
				<p class="paragraf"><span class="char-style-override-1">Yarabbi, bana ihsan ettiğin bu gülümseyen taze gülü sana ısmarlıyorum. Çayır çimenin hasetçi gözünden sen sakla, bekle!</span></p>
				<p class="paragraf"><span class="char-style-override-1">Vefa diyarından yüzlerce konak uzak, ama yine feleğin afetleri canından da ırak olsun, teninden de.</span></p>
				<p class="paragraf"><span class="char-style-override-1">Ey seher yeli, Selma’nın menziline varırsan bana bir selam getir. Senden bunu umuyor, bunu gözlüyorum. </span></p>
				<p class="paragraf"><span class="char-style-override-1">O siyah zülüfleri edeple aç da bir misk kokusu getir... fakat o zülüf, aziz gönüllerin bulunduğu yerdir, sakın hoyratça oynama!</span></p>
				<p class="paragraf"><span class="char-style-override-1">Ona tarafımdan de ki: Gönlümün kaşınla, gözünle, hattınla, yüzünle hukuku var. Gönlüm, o amberi bile kesada veren saçlarda; aziz tut onu!</span></p>
				<p class="paragraf"><span class="char-style-override-1"> Sevgilinin dudağı anılarak şarap içilen yerde kendisinden geçmeyen sarhoş, alçak bir kişidir. </span></p>
				<p class="paragraf"><span class="char-style-override-1">Meyhane kapısında ne şeref kazanılır, ne mal. Orası kazanç yeri değil! Kim bu suyu içerse, varını yoğunu denize fırlatır, atar.</span></p>
				<p class="paragraf"><span class="char-style-override-1">Elemden korkana aşk kederi helal değildir. İster başımız ayağında olsun, ister dudağımız ağzında, bizce ikisi de bir!</span></p>
				<p class="paragraf"><span class="char-style-override-1">Hafız’ın şiirinin her beyti, bir beytülgazeldir. Aferin gönüller çeken nefesine, aferin latif sözlerine!</span></p>
				<p class="paragraf"/>
				<p class="paragraf"><span class="char-style-override-2">Yarab in nov-gul-i handan ki supurdi bemeneş </span></p>
				<p class="paragraf"><span class="char-style-override-2">Misiparem betu ez çeşm-i hasud-i çemeneş</span></p>
				<p class="arabaslik-sol-kucuk" id="toc_marker-2-12-3" xml:lang="en-GB">CCLXXVII</p>
				<p class="paragraf"/>
				<p class="paragraf">Irmak kıyısı, söğüt gölgesi, şiire kabiliyetli bir tabiat, güzel bir sevgili... şirin ve şuh bir dilber, gül yanaklı nazenin bir saki...</p>
				<p class="paragraf"><span class="char-style-override-1">Ey başımıza doğmuş talih, ey uyanmış baht! Bu zamanın kıymetini bilirsen; bu işret, bu zevk ve sefa helal olsun sana... kendine gel, ne hoş bir zamandasın!</span></p>
				<p class="paragraf"><span class="char-style-override-1">Bir dilberin aşkına düşüp de gamlanan, kederlenen kişiye söyle: Çok hoş bir işte, güçtesin... Nazar değmesin, ateşe çöreotu at da tütsülen!</span></p>
				<p class="paragraf"><span class="char-style-override-1">Şairlik tabiatımın gelinini bakir fikirlerimle bezemekteyim. Belki bu suretle bir müddet sonra elime güzel bir dost düşer!</span></p>
				<p class="paragraf"><span class="char-style-override-1">Sohbet gecesini fırsat bil, muradınca neşelen... gönülleri aydınlatan ne güzel bir mehtap... ne hoş bir lalelik!</span></p>
				<p class="paragraf"><span class="char-style-override-1">Sakinin gözünde öyle bir şarap var ki, aklı bile sarhoş etmekte, akla bile sarhoşluktan sonra sersemlik vermekte. Aferin, aferin.</span></p>
				<p class="paragraf"><span class="char-style-override-1">Hafız, ömür gafletle geçti gitti. Gel bizimle meyhaneye de güzel dilberler sana iyi bir iş öğretsinler bari!</span></p>
				<p class="paragraf"/>
				<p class="paragraf"><span class="char-style-override-2">Kenar-ı ab-u pay-ı bid u tab’ı şi’r-u yari hoş </span></p>
				<p class="paragraf"><span class="char-style-override-2">Mu’aşir dilberi şirin-u saki gul-’izari hoş</span></p>
				<p class="arabaslik-sol-kucuk" id="toc_marker-2-12-4" xml:lang="en-GB">CCLXXVIII</p>
				<p class="paragraf"/>
				<p class="paragraf">Sevgili, senin her halin latif, her şeyin hoş. Gönlüm, şekerler çiğneyen o yakut dudakların işvelerinden ne güzel bir zevk içinde.</p>
				<p class="paragraf">Şiven, naz ve edaların şirin; yüzündeki tüyler ve ben alımlı. Kaşın gözün güzel, boyun bosun hoş. </p>
				<p class="paragraf">Hayalimin gülistanı bezensin... gönlümün dimağını yaseminin revacına kesat veren zülfünün kokusu bürümüş! </p>
				<p class="paragraf">Aşk yolunda yokluk selinden bir geçit bulunamaz ki. Fakat ben seni seyreder, onunla eğlenirim.</p>
				<p class="paragraf">Gözüne nasıl şükredeyim, bitmem ki! Hasta olduğu halde yine lütfeder de güzel yüzünle derdime derman olur!</p>
				<p class="paragraf">Yokluk çölünün her yanında bir tehlike var, ama âşık Hafız senin sevginle yola düşmüş, ne hoş bir surette gitmekte!</p>
				<p class="paragraf"/>
				<p class="paragraf"><span class="char-style-override-2">Ey heme şekl-i tu matbu’-u heme cay-ı tu hoş </span></p>
				<p class="paragraf"><span class="char-style-override-2">Dilem ez ‘işve-i yakut-ı şeker-hay-ı tu hoş</span></p>
				<p class="arabaslik-sol-kucuk" id="toc_marker-2-12-5" xml:lang="en-GB">CCLXXIX</p>
				<p class="paragraf"/>
				<p class="paragraf"><span class="char-style-override-1">Sofi gül devşir, yamalı hırkayı dikene bağışla. Bu acı zahitliği tatlı şaraba bahşet.</span></p>
				<p class="paragraf"><span class="char-style-override-1">Sofiyane herzeleri, akla sığmaz saçmaları, çeng ahenginin yoluna koy. Tespihi, taylasanı şaraba ve sarhoşluğa ver!</span></p>
				<p class="paragraf"><span class="char-style-override-1">Güzelle sakinin satın almaya tenezzül etmedikleri şu ağır zahitliği yeşillik halkasında bahar rüzgârına terk et.</span></p>
				<p class="paragraf"><span class="char-style-override-1">Ey âşıklar beyi, yolumu lal renkli şarap vurdu. Fakat kanımı ondan isteme, öç almaya kalkışma. Sevgilinin derin çene çukuruna bağışla!</span></p>
				<p class="paragraf"><span class="char-style-override-1">Yarabbi, gül mevsiminde kulun suçunu affet, bu macerayı selviye ve ırmak kıyısına bağışla!</span></p>
				<p class="paragraf"><span class="char-style-override-1">Ey maksat kaynağına yol bulan, muradına erişen; bu toprak kula da şu denizden bir katrecik ver.</span></p>
				<p class="paragraf"><span class="char-style-override-1">Gözün güzelleri görmedi, âşık olmadın. Bunun şükranesi olarak bizi Tanrı’nın affına, lütfuna terk et!</span></p>
				<p class="paragraf"><span class="char-style-override-1">Saki, sevgili sabah şarabı içerse, de ki: Geceleri uyumayan Hafız’a da bir altın kadeh sun!</span></p>
				<p class="paragraf"/>
				<p class="paragraf"><span class="char-style-override-2">Sufi guli biçin-u murakka’ behar bahş </span></p>
				<p class="paragraf"><span class="char-style-override-2">Vin zuhd-i telhra bemey-i hoşguvar bahş</span></p>
				<p class="arabaslik-sol-kucuk" id="toc_marker-2-12-6" xml:lang="en-GB">CCLXXX</p>
				<p class="paragraf"/>
				<p class="paragraf"><span class="char-style-override-1">Bağcıya beş günlük gül sohbeti lazımsa, ayrılık dikenine sabretmesi gerek.</span></p>
				<p class="paragraf"><span class="char-style-override-1">Gönül, zülfünün bağında perişanlıktan ağlayıp inleme. Akıllı kuş tuzağa düştü mü, tahammül etmeli.</span></p>
				<p class="paragraf"><span class="char-style-override-1">Böyle bir zülüf, böyle bir yüz varken; yaseminin yüzüne, sümbülün kıvırcık saçlarına bakıp dalana bu zülfü, bu yüzü görmek haram olsun!</span></p>
				<p class="paragraf"><span class="char-style-override-1">Âlemi yakıp yandıran rindin mülk işleriyle ne işi var? İdare işlerinde tedbir ve düşünce lazım.</span></p>
				<p class="paragraf"><span class="char-style-override-1">Tarikatta takvaya dayanmak, bilgiye güvenmek kâfirliktir. Yol erinin yüz türlü hüneri bile olsa yine ona tevekkül gerek!</span></p>
				<p class="paragraf"><span class="char-style-override-1">Bu perişan gönüle kıvırcık ve sümbül gibi saçlar lazımsa, onları elde etmek için o zalim nergislerin nazını çekmesi icap eder.</span></p>
				<p class="paragraf"><span class="char-style-override-1">Saki, niçin kadehi döndürmüyorsun, bu gecikme ne vakte dek sürecek? Devir âşıklara dönünce teselsül gerek.</span></p>
				<p class="paragraf"><span class="char-style-override-1">Hafız, saz olmadıkça şarap içmeyen kim? Yoksul âşık için bu kadar çeki düzene ne lüzum var?</span></p>
				<p class="paragraf"/>
				<p class="paragraf"><span class="char-style-override-2">Bagban ger penç ruzi sohbet-i gul bayedeş </span></p>
				<p class="paragraf"><span class="char-style-override-2">Bercefa-yı har-ı hicran sabr-ı bulbul bayedeş</span></p>
				<p class="arabaslik-sol-kucuk" id="toc_marker-2-12-7" xml:lang="en-GB">CCLXXXI</p>
				<p class="paragraf"/>
				<p class="paragraf"><span class="char-style-override-1">Şehirde bahtımızı denedik. Helak vadisinden pılı pırtımızı çekip gitmeliyiz.</span></p>
				<p class="paragraf"><span class="char-style-override-1">Nice demdir elimi ısırıp ah etmekten parça parça olmuş tenimi, gül gibi ateşlere yaktım, yandırdım.</span></p>
				<p class="paragraf"><span class="char-style-override-1">Dün gece duydum, bir bülbül ne güzel şakımaktaydı; gül de dalında kulağını açmış, dinliyordu.</span></p>
				<p class="paragraf"><span class="char-style-override-1">Bülbül diyordu ki: Ey gönül, şad ol. Huyu sert olan sevgili, talihi, mazhariyeti yüzünden çok elemlere düşer, ıstıraplar çeker.</span></p>
				<p class="paragraf"><span class="char-style-override-1">İster misin, âlemin iyisi, kötüsü sana dokunmasın... kötü ahitleri bırak, sert sözleri terk et.</span></p>
				<p class="paragraf"><span class="char-style-override-1">* Sevgili, ayrılığından ve gönlümdeki yanıştan bütün malımı, canımı ateşlere atmanın tam zamanı!</span></p>
				<p class="paragraf"><span class="char-style-override-1">Hafız, eğer insan daima muradına erişse ve elindekini kaybetmeseydi, Cemşid de tahtından olmazdı.</span></p>
				<p class="paragraf"/>
				<p class="paragraf"><span class="char-style-override-2">Ma azmudeim derin şehr baht-ı hiş </span></p>
				<p class="paragraf"><span class="char-style-override-2">Birun keşidbayed ezin varta raht-ı hiş</span></p>
				<p class="arabaslik-sol-kucuk" id="toc_marker-2-12-8" xml:lang="en-GB">CCLXXXII</p>
				<p class="paragraf"/>
				<p class="paragraf">Lale mevsimi kadehi eline al, riyayı bırak. Gül ümidiyle bir an sabah rüzgârına hemdem ol!</p>
				<p class="paragraf">Sana bütün yıl şarap iç, şaraba tap demedim ya... üç ay iç, dokuz ay zahitlik et! </p>
				<p class="paragraf">Seni aşk yoluna götüren pir, şarap iç deyip, seni şaraba havale ederse; iç, Tanrı’nın rahmetini bekle!</p>
				<p class="paragraf">Cem gibi gayb sırrına erişmek istersen, gel de dünyayı gösteren kadehle hemdemlik et.</p>
				<p class="paragraf">Dünyanın işi, konca gibi yumulup açılmamaktır. Fakat sen bahar yeli gibi düğümleri açıcı ol.</p>
				<p class="paragraf"><span class="char-style-override-1">Kimseden vefa umma. Yok, eğer söz dinlemiyorsan; var abes yere Simurg’la kimyayı ara dur!</span></p>
				<p class="paragraf"><span class="char-style-override-1">Hafız, yabancıların itaatine talip olma. Aşina rintlerle düş kalk.</span></p>
				<p class="paragraf"/>
				<p class="paragraf"><span class="char-style-override-2">Bedevr-i lale kadeh gir-u biriya mibaş </span></p>
				<p class="paragraf"><span class="char-style-override-2">Bebuy-ı gul nefesi hemdem-i saba mibaş</span></p>
				<p class="arabaslik-sol-kucuk" id="toc_marker-2-12-9" xml:lang="en-GB">CCXXXIII</p>
				<p class="paragraf"/>
				<p class="paragraf"><span>Dudağı tatlı bir güzel, kulak memeleri yasemin gibi latif bir dilber kararımı da aldı, aklımı da, takatimi de!</span></p>
				<p class="paragraf"><span>Peri gibi güzel, çevik, şuh bir nazenin... güzel elbiseler giyinmiş ay gibi parlak ve nazlı bir dilber...</span></p>
				<p class="paragraf"><span>Ama nasıl güzel, bir bilsen... sevdasının ateşindeki hararetle tencere gibi kaynayıp durmaktayım.</span></p>
				<p class="paragraf"><span>Elbise gibi ben de onu bir kucaklayabilsem; gömlek gibi huzura erer, rahata kavuşurum.</span></p>
				<p class="paragraf"><span>Kemiklerim bile çürüse, sevgili yine gönlümde kalacaktır.</span></p>
				<p class="paragraf"><span>Göğsüyle omzu yok mu, göğsüyle omzu... gönlümü de aldı, dinimi de; gönlümü de kaptı, dinimi de!</span></p>
				<p class="paragraf"><span>Hafız, senin derdinin dermanı, senin derdinin dermanı, sevdiğinin bal gibi dudağı, bal gibi dudağı, bal gibi dudağı vesselam!</span><span class="NOT char-style-override-6" xml:lang="en-US">*</span></p>
				<p class="paragraf"/>
				<p class="paragraf"><span class="char-style-override-2">Biburd ez men karar-u takat-u huş </span></p>
				<p class="paragraf"><span class="char-style-override-2">But-i şirin lebi simin binaguş </span></p>
				<p class="arabaslik-sol-kucuk" id="toc_marker-2-12-10" xml:lang="en-GB">CCXXXIV</p>
				<p class="paragraf"/>
				<p class="paragraf"><span class="char-style-override-1">Gönlüm ürküp kaçtı da bu yoksul hâlâ gaflette... o başı dönmüş avcı kuşa ne oldu acaba?</span></p>
				<p class="paragraf"><span class="char-style-override-1">Gönül o kâfir mezhepli, o yay kaşlı güzelin eline düştü, imanımın başına neler gelecek diye söğüt gibi titreyip durmaktayım.</span></p>
				<p class="paragraf"><span class="char-style-override-1">Deniz gibi hiçbir şeyden bulanmamayı ummaktayım, bu hayale kapıldım... heyhat. Hele bak olmayacak düşüncelere kapılan şu katrenin başındaki sevdalara!</span></p>
				<p class="paragraf"><span class="char-style-override-1">Meyhaneye ağlaya ağlaya, başım önümde gidiyorum... çünkü elimde oraya layık bir şey yok, utanıyorum halimden.</span></p>
				<p class="paragraf"><span class="char-style-override-1">O zahitliği, o takvayı öldüren kirpiklere kurban olayım... neşterinden abıhayat dalgalanmakta!</span></p>
				<p class="paragraf"><span class="char-style-override-1">Muayene için yaralı gönlümün nabzına el sürseler, doktorların yenlerinden binlerce kan katresi damlar.</span></p>
				<p class="paragraf"><span class="char-style-override-1">* Ne Hızır’ın mülkü kalır, ne İskender’in. Ey yoksul, bu alçak dünya için dalaşma!</span></p>
				<p class="paragraf"><span class="char-style-override-1">Hafız, o kemere öyle her yoksulun eli erişemez. Eline Karun hazinesinden daha fazla bir hazine geçirmeye bak!</span></p>
				<p class="paragraf"/>
				<p class="paragraf"><span class="char-style-override-2">Dilem remide şud u gafilem men-i derviş </span></p>
				<p class="paragraf"><span class="char-style-override-2">Ki an şikari-i ser-geştera çi amed piş</span></p>
				<p class="arabaslik-sol-kucuk" id="toc_marker-2-12-11" xml:lang="en-GB">CCLXXXV</p>
				<p class="paragraf"/>
				<p class="paragraf"><span class="char-style-override-1">Dün gece meyhane bucağından bir hatif seslendi, dedi ki: Günahı bağışlarlar, şarap içmeye bak.</span></p>
				<p class="paragraf"><span class="char-style-override-1">Tanrı’nın lütfu, işini işler durur. Melek de rahmet müjdesini getirdi zaten.</span></p>
				<p class="paragraf"><span class="char-style-override-1">Tanrı’nın affı, suçumuzdan fazla. Sen gizli sırrı ne bilirsin? Sus!</span></p>
				<p class="paragraf"><span class="char-style-override-1">Bu ham aklı meyhaneye götür de lal renkli şarap biraz kanını kaynatsın, coştursun!</span></p>
				<p class="paragraf"><span class="char-style-override-1">Sevgilinin vuslatını çalışmayla vermezler; doğru... doğru ama, gönül sen yine elinden geldiği kadar çalış, çabala!</span></p>
				<p class="paragraf"><span class="char-style-override-1">Kulağımda sevgilinin saçlarının halkası, yüzüm de meyhanecinin kapısındaki toprakta... işte hep bu böyle!</span></p>
				<p class="paragraf"><span class="char-style-override-1">Hafız’ın rintliği, ayıpları örten padişahın keremine nispetle o kadar güç, o kadar büyük ve o kadar affedilmez bir suç değil.</span></p>
				<p class="paragraf"><span class="char-style-override-1">Din padişahı Şah Şuca öyle bir padişah ki, Ruhulkudüs bile emrini kulağına halka etmiştir.</span></p>
				<p class="paragraf"><span class="char-style-override-1">Ey arş padişahı Tanrı, sen onun muradını ver, kem gözden sakla, gözet!</span></p>
				<p class="paragraf"/>
				<p class="paragraf"><span class="char-style-override-2">Hatifi ez guşe i meyhane duş </span></p>
				<p class="paragraf"><span class="char-style-override-2">Guft bibahşend guneh mey binuş</span></p>
				<p class="arabaslik-sol-kucuk" id="toc_marker-2-12-12" xml:lang="en-GB">CCLXXXVI</p>
				<p class="paragraf"/>
				<p class="paragraf"><span>Ne hoştur Şiraz; ne hoştur o misli bulunmayan şehir. Yarabbi, sen zevalden koru! </span></p>
				<p class="paragraf"><span>Rüknâbad’ımız daima şen olsun... arı duru suyu, Hızır ömrünü bağışlamakta.</span></p>
				<p class="paragraf"><span>Caferâbad’la Musalla arasından esip gelen şimal rüzgârı, seher yelinin kokusuyla karışır da gelir.</span></p>
				<p class="paragraf"><span>* Şiraz’a gel de kemal sahibi adamlarından Ruhulkudüs feyzini iste.</span></p>
				<p class="paragraf"><span>Seher yeli, o sarhoş ve şuh esmer güzelden haberin var mı, ne halde acaba? </span></p>
				<p class="paragraf"><span>Yarabbi, beni bu uykudan uyandırma. Hayaliyle ne hoş halvetteyim. </span></p>
				<p class="paragraf"><span>O tatlı dilber kanımı bile dökse, gönül hoş gör... ana sütü gibi helal et. </span></p>
				<p class="paragraf"><span>Kim orada Mısır şekerinin adını andı da. Şiraz’daki tatlı dilli dilberler, onu utandırmadılar?</span></p>
				<p class="paragraf"><span>Hafız, mademki ayrılıktan korkuyordun, neden vuslat günlerine şükretmedin?</span><span class="NOT char-style-override-6" xml:lang="en-US">*</span></p>
				<p class="paragraf"/>
				<p class="paragraf"><span class="char-style-override-2">Hoşa Şiraz-u vez’-ı bi misaleş </span></p>
				<p class="paragraf"><span class="char-style-override-2">Hudavenda nigahdar ez zevaleş</span><span> </span></p>
				<p class="arabaslik-sol-kucuk" id="toc_marker-2-12-13" xml:lang="en-GB">CCLXXXVII</p>
				<p class="paragraf"/>
				<p class="paragraf"><span class="char-style-override-1">Bülbülün daima düşüncesi, gülün kendisine yar olmasında... fakat gül de, ona nasıl işvelenir, nasıl cefa ederim acaba, diye düşüncede.</span></p>
				<p class="paragraf"><span class="char-style-override-1">Güzellik, daima âşık öldürmekle olmaz. Efendi ona derler ki, kulunun derdine derman olur. </span></p>
				<p class="paragraf"><span class="char-style-override-1">Kötü bir saksı, lalin kârına kesat vermekte, onu değerden düşürmekte. Bu ziyan yüzünden lalin gönlü kan denizi olsa da dalgalansa yeri.</span></p>
				<p class="paragraf"><span class="char-style-override-1">Bülbül, gülün feyziyle söz öğrendi. Yoksa bütün bu sözler, bu gazeller gagasında hazır değildi ya! </span></p>
				<p class="paragraf"><span class="char-style-override-1">Ey sevgilimizin sokağından geçen, sakın... bu mahallenin duvarı başlar yarar!</span></p>
				<p class="paragraf"><span class="char-style-override-1">Yarabbi, o sefere çıkmış sevgiliyi her neredeyse sen koru... yüzlerce gönül kafilesi onun yoldaşı.</span></p>
				<p class="paragraf"><span class="char-style-override-1">Gönül, zahitlik sohbeti sana hoş geldi, ama aşk daha azizdir, aşkı bırakma.</span></p>
				<p class="paragraf"><span class="char-style-override-1">Sofi, bir iki kadehle külahını eğdi... iki kadeh daha içerse sarığı da çözülür, karmakarışık olur.</span></p>
				<p class="paragraf"><span class="char-style-override-1">Hafız’ın gönlü sana alışmıştır, vuslat nazıyla yetişmiştir... onu incitmeye kalkışma!</span></p>
				<p class="paragraf"/>
				<p class="paragraf"><span class="char-style-override-2">Fikr-i bulbul heme anest ki gul şud yareş </span></p>
				<p class="paragraf"><span class="char-style-override-2">Gul der endişe ki çun ‘işve kuned der kareş</span></p>
				<p class="arabaslik-sol-kucuk" id="toc_marker-2-12-14" xml:lang="en-GB">CCLXXXVIII</p>
				<p class="paragraf"/>
				<p class="paragraf"><span class="char-style-override-1">Şefkat sahibi bir yoldaşsan, ahdinde dur... evde de bizimle dost ol, hamamda da, gülistanda da.</span></p>
				<p class="paragraf"><span class="char-style-override-1">Perişan zülüflerinin büklümlerini rüzgârın eline verme; âşıkların gönülleri perişan olursa olsun deme!</span></p>
				<p class="paragraf"><span class="char-style-override-1">Hızır’la düşüp kalkma hevesindeysen, abıhayat gibi İskender’in gözünden gizlen! </span></p>
				<p class="paragraf"><span class="char-style-override-1">Aşk Zebur’unu terennüm etmek, her kuşun harcı değil... sen gel de bu gazel okuyan bülbülün yeni açılmış gülü ol.</span></p>
				<p class="paragraf"><span class="char-style-override-1">Hizmet ve kulluk bize düşer... sen sultanlık ededur!</span></p>
				<p class="paragraf"><span class="char-style-override-1">Sakın bir daha Kâbe haremindeki hayvanlara kılıç çekme. Gönlümüze neler ettin, pişman ol gayrı!</span></p>
				<p class="paragraf"><span class="char-style-override-1">Sen meclisin mumusun, bir dilli, bir gönüllü ol... pervanenin hayaline ve savaşmasına bak da gül. </span></p>
				<p class="paragraf"><span class="char-style-override-1">Dilberliğin, güzelliğin kemali âşıklarladır. Nazar şivesiyle âşıklar kazan da zamanın nadir güzellerinden ol.</span></p>
				<p class="paragraf"><span class="char-style-override-1">Hafız, sus... sevgilinin cevrinden nale etme. Sana kim dedi güzel yüze hayran ol diye? </span></p>
				<p class="paragraf"/>
				<p class="paragraf"><span class="char-style-override-2">Eger refik-ı şefiki durust peyman baş </span></p>
				<p class="paragraf"><span class="char-style-override-2">Harif-i hane vu germabe vu gulistan baş</span></p>
				<p class="arabaslik-sol-kucuk" id="toc_marker-2-12-15" xml:lang="en-GB">CCLXXXIX </p>
				<p class="paragraf"/>
				<p class="paragraf">Sevgili, yine gel de daralmış gönlüme bir can yoldaşı ol... bu yanan âşıkın gizli sırlarına sırdaş kesil!</p>
				<p class="paragraf">Aşk meyhanesinde satılan şaraptan bize iki üç kadehçik sun... isterse ramazan olsun, ne çıkar?</p>
				<p class="paragraf"><span class="char-style-override-1">Ey sülûk eri arif, mademki hırkanı ateşlere attın, çalış da âlem dilberlerinin başı ol!</span></p>
				<p class="paragraf"><span class="char-style-override-1">Bir gün o sevgili sana, gönül seni gözlemekte derse; sevgiliye, hemen şimdi geliyorum, azıcık bekle, de!</span></p>
				<p class="paragraf"><span class="char-style-override-1">O ruh bağışlayan lalin hasretiyle gönlüm kan kesildi. Ey sevgi hokkası, ey gönül, yine o nişanı koru, cefa yüzünden vefayı terk etme!</span></p>
				<p class="paragraf"><span class="char-style-override-1">Ey gözyaşı seli, gönlüne elemden bir toz konmasın diye mektubun ardınca sen de kös yürü!</span></p>
				<p class="paragraf"><span class="char-style-override-1">Hafız, cihanı gösteren kadehe heves ediyorsa, söyle ona; Cemşid’e benzeyen vezirin huzurundan ayrılmasın!</span></p>
				<p class="paragraf"/>
				<p class="paragraf"><span class="char-style-override-2">Baz ay-u dil-i teng-i mera munis-i can baş </span></p>
				<p class="paragraf"><span class="char-style-override-2">Vin suhtera mahrem-i esrar-ı nihan baş</span></p>
				<p class="arabaslik-sol-kucuk" id="toc_marker-2-12-16" xml:lang="en-GB">CCXC </p>
				<p class="paragraf"/>
				<p class="paragraf"><span>Seher vakti gayb hatifinden kulağıma şu müjde çalındı: Zaman, Şah Şuca’nın zamanı... şarabı pervasızca iç!</span></p>
				<p class="paragraf"><span>Nazar ehlinin ağızlarında bin türlü söz, fakat dudakları yumulmuş bir halde bir bucağa çekildikleri devir, geçti artık!</span></p>
				<p class="paragraf"><span>Gizlemekten gönlümüzün çömlek gibi kaynadığı maceraları, artık çeng sesleriyle söyleyip ilan edelim.</span></p>
				<p class="paragraf"><span>Muhtesibden korkup evlere sığınmış olan şarabı, sevgilinin yüzüne bakarak aşikâre ve “afiyetler olsun” naralarıyla içelim!</span></p>
				<p class="paragraf"><span>Şehrin imamı sırtında seccade taşıyordu ya... dün gece meyhane sokağından omuzlamışlar... öyle götürüyorlardı.</span></p>
				<p class="paragraf"><span>Gönül, sana kurtuluş yoluna bir delalet edeyim. Bir hayırda bulunayım, dinle: Günahla övünme. Fakat zahitlik de satma!</span></p>
				<p class="paragraf"><span>Padişahın aydın rey ve tedbiri tecelli nuruna mazhardır. Onun yakınlığını istiyorsan, niyetini sağlamlaştır da öyle çalış!</span></p>
				<p class="paragraf"><span class="char-style-override-1">Gönlün, onun ululuğunu övmeden başka bir şeyi vird edinmesin. Çünkü onun gönül kulağı, memleketin harabelerine mahremdir, gönüllerdekini duyar.</span></p>
				<p class="paragraf"><span class="char-style-override-1">Memleketi idare işini padişahlar bilir. Hafız, sen bir bucakta oturan yoksulun birisin... coşma, kendine gel!</span></p>
				<p class="paragraf"/>
				<p class="paragraf"><span class="char-style-override-2">Seher ki hatif-i gaybem resid mujde beguş </span></p>
				<p class="paragraf"><span class="char-style-override-2">Ki devr-i Şah Şuca’est mey dilir binuş</span></p>
				<p class="arabaslik-sol-kucuk" id="toc_marker-2-12-17" xml:lang="en-GB">CCXCI</p>
				<p class="paragraf"/>
				<p class="paragraf"><span>Dün gece bana iş bilir, akıllı bir dost gizlice, “pir-i muganın sırrını sizden gizlemek doğru değil” diyerek şunları söyledi:</span></p>
				<p class="paragraf"><span>Tabiatına uyup işe pek sarılma, oluruna bırak... çünkü dünya, bir işe sarılana zahmet ve meşakkat verir.</span></p>
				<p class="paragraf"><span> Ondan sonra da bana bir kadeh sundu ki, pırıltısından gökteki Zühre raksa geldi de çeng çalarak “afiyetler olsun” demeye başladı!</span></p>
				<p class="paragraf"><span>Yavrum, öğüt dinle, dünya için gam yeme. Sana inci gibi bir söz söyledim. Mümkünse, kulağına küpe yap!</span></p>
				<p class="paragraf"><span>Gönlün kanlara bulansa bile, kadeh gibi dudağın gülsün... halka öyle görün. Sana bir zahm erişince hemen çeng gibi feryada başlama.</span></p>
				<p class="paragraf"><span>Bu perdeye aşina olmadıkça, hiçbir remiz, hiçbir nükte duyamazsın. Namahrem kişinin kulağı, meleklerin haberlerini işitmez.</span></p>
				<p class="paragraf"><span>Aşk hareminde dedikodudan bahsetmek olmaz, orada bütün azanın göz kulak kesilmesi lazım.</span></p>
				<p class="paragraf"><span>Nüktedanlar meclisinde kendini göstermeye kalkışmak münasip değildir. Ey akıllı, ya bildiğini söyle; ya sus!</span></p>
				<p class="paragraf"><span>Saki, şarap sun... Hafız’ın rintliklerini suç bağışlayan, ayıp örten sahipkıran vezir anladı.</span></p>
				<p class="paragraf"/>
				<p class="paragraf"><span class="char-style-override-2">Duş ba men guft pinhan kar-dani tiz-huş </span></p>
				<p class="paragraf"><span class="char-style-override-2">Vez şuma pinhan neşayekerd sırr-i meyfuruş</span></p>
				<p class="arabaslik-sol-kucuk" id="toc_marker-2-12-18" xml:lang="en-GB">CCXCII </p>
				<p class="paragraf"><span class="char-style-override-1">Öyle sert bir şarap isterim ki, kuvveti insanı yıksın, kendinden geçirsin... ben de bu suretle bir an olsun, dünyayı da unutayım, kötülüklerini de... biraz olsun huzura kavuşayım!</span></p>
				<p class="paragraf"><span class="char-style-override-1">Şarap sun... çeng çalan Zühre’nin oyunuyla Mirrih’in silahşorluğuna güvenip feleğin hilesinden emin olmaya gelmez. Kimse kaderden kurtulamaz.</span></p>
				<p class="paragraf"><span class="char-style-override-1">Aşağılık kişileri doyurup besleyen zaman sofrasında huzur ve istirahat balı yoktur. Gönül, tamahını, hırsını bu sofranın acısından da kes, tatlısından da.</span></p>
				<p class="paragraf"><span class="char-style-override-1">Behram-ı Gûr’un avlandığı yayı at da al eline Cem kadehini. Çünkü ben, bu sahrayı çok döndüm, dolaştım. Ortada ne Behram var, ne mezarı!</span></p>
				<p class="paragraf"><span class="char-style-override-1">Yoksulları görüp gözetmek, ululuğa zarar vermez. Süleyman bile o kadar ululuğuyla beraber karıncaya lütuflarda bulunur, iltifatlar ederdi.</span></p>
				<p class="paragraf"><span class="char-style-override-1">Gel de saf şarapla sana zamanın sırrını göstereyim, ama bir şartla: O sırrı gönül gözleri kör olan tabiatsızlara göstermeyeceksin.</span></p>
				<p class="paragraf"><span class="char-style-override-1">Sevgilinin yay kaşları Hafız’dan yüz çevirmez, ama bu kuvvetsiz kollarını görünce gülümser durur!</span></p>
				<p class="paragraf"/>
				<p class="paragraf"><span class="char-style-override-2">Şerab-i sust mihadem ki merd-efken şeved zureş </span></p>
				<p class="paragraf"><span class="char-style-override-2">Ki ta yek dem biyasayem zi dunya vu şer-u şureş</span></p>
				<p class="arabaslik-sol-kucuk" id="toc_marker-2-12-19" xml:lang="en-GB">CCXCIII</p>
				<p class="paragraf"/>
				<p class="paragraf">Sarhoş sevgilimin derdinden pek harabım... gamzeleri yaralı gönlüme oklar saplamakta. </p>
				<p class="paragraf">Sevgili, haça benzeyen zülüflerini dağıtırsa, nice Müslümanlar şaraba düşer, kâfir olur!</p>
				<p class="paragraf">Sana bağladım, gönlümü başkalarından aldım. Seninle aşina olanın ne yabancıyla işi var, ne bildikle!</p>
				<p class="paragraf"><span class="char-style-override-1">Bu âşıka inayetle bir bak. Lütfun yardım etmedikçe hiçbir işi ileri gitmiyor.</span></p>
				<p class="paragraf"><span class="char-style-override-1">Ey güzellik ve alım ülkesinin padişahı, lal dudağın yaralı gönlüme tuz ekerse ne olur?</span></p>
				<p class="paragraf"><span class="char-style-override-1">Sarhoş gözlerin önümden, ardımdan pusu kurdu da sabrımın harmanını yele verdi, savurdu!</span></p>
				<p class="paragraf"><span class="char-style-override-1">Âşık, kapı ardında oturup beyhude yere gam yeme. Senin gam yemenle rızk ne eksilir, ne artar!</span></p>
				<p class="paragraf"><span class="char-style-override-1">* Mademki bu faydasız savaşma bir fayda vermeyecek... şu halde ey olmayacak düşüncelere dalan, derde düşüp gönlünü incitme!</span></p>
				<p class="paragraf"><span class="char-style-override-1">* Tanrı hakkı için ne olur, bu âşık Hafız’ın halini bir sor. Yoksul, hal hatır sorarsa, şaşılmaz... fakat padişah sorarsa, hiç şaşılmaz!</span></p>
				<p class="paragraf"/>
				<p class="paragraf"><span class="char-style-override-2">Men herabem zi gam-ı yar-ı herabati-i hiş </span></p>
				<p class="paragraf"><span class="char-style-override-2">Mizened gamze i o navek-i gam ber dil-i riş</span></p>
				<p class="arabaslik-sol-kucuk" id="toc_marker-2-12-20" xml:lang="en-GB">CCXCIV*</p>
				<p class="paragraf"/>
				<p class="paragraf">Seher yeli, sevgilinin amber saçan zülfüne ulaşıp o güzelim saçları eğip büktü mü, gayrı esip hangi hasta âşıka dokunsa, o âşık taze can bulur.</p>
				<p class="paragraf">Nerde bir hemdem ki, gönül sevgiliden ayrı bulunduğu demlerde neler çekiyor, bir iyice anlatayım.</p>
				<p class="paragraf">Zamane, gül yapraklarından senin yüzüne bir nazire düzdü, ama o nerde, yüzün nerde? Bunu o da gördü de utancından konca içine sakladı, gizledi.</p>
				<p class="paragraf">Sen uykudasın... yoksa hakikatte aşkın ne ucu vardır, ne bucağı... Maşallah bu sonu olmayan yola!</p>
				<p class="paragraf">Kâbe, âşıklarından özür diler mi, diler... çünkü o yanık gönüllülerin canı, oraya varmak için çöllerde yanıp yakıldı! </p>
				<p class="paragraf">Bu Beytülhazen hastasına sevgilinin çene çukuruna düşmüş olan gönül Yusuf’unun namını, nişanını kim getirir acaba?</p>
				<p class="paragraf"><span class="char-style-override-1">O zülfü tutup vezirin eline teslim edeyim. Hafız’ın gönlü, onun hilesinden hud’asından yandı artık!</span></p>
				<p class="paragraf"/>
				<p class="paragraf"><span class="char-style-override-2">Çu berşikest saba zulf-i ‘anber-efşaneş </span></p>
				<p class="paragraf"><span class="char-style-override-2">Beher şikeste ki peyvest taze şud caneş</span></p>
				<p class="arabaslik-sol-kucuk" id="toc_marker-2-12-21" xml:lang="en-GB">CCXCV *</p>
				<p class="paragraf"/>
				<p class="paragraf"><span class="char-style-override-1">Hatalar bağışlayan, suçlar örten padişahın zamanında Hafız, sürahiyle şarap içmekte, müftü kadehle!</span></p>
				<p class="paragraf"><span class="char-style-override-1">Sofi, muhtesibi omzunda şarap testisini götürür görünce, tekke bucağından kalkıp geldi, küp dibine oturakodu.</span></p>
				<p class="paragraf"><span class="char-style-override-1">Seher çağı, pir-i mugandan kadı ve şeyhin ahvalini, onların Yahudi gibi gizli gizli şarap içişlerini sordum.</span></p>
				<p class="paragraf"><span class="char-style-override-1">Dedi ki: Mahremsin, ama bu söz söylenemez. Dilini kıs, sırrı gözet, şarap içmeye bak!</span></p>
				<p class="paragraf"><span class="char-style-override-1">Saki, bahar geliyor, şarap parası kalmadı. Düşün taşın, bir çaresini bul... dertten gönlümün kanı coşmakta!</span></p>
				<p class="paragraf"><span class="char-style-override-1">Aşk, müflislik, gençlik ve ilkbahar... artık özrümü kabul et, suçumu kerem eteğiyle ört! </span></p>
				<p class="paragraf"><span class="char-style-override-1">Niceye dek mum gibi dil uzatıp duracak, şikâyette bulunacaksın? İşte murat pervanesi geldi çattı. Âşık, sus artık!</span></p>
				<p class="paragraf"><span class="char-style-override-1">Ey suret ve mâna padişahı, senin gibisini ne bir göz görmüştür, ne bir kulak işitmiştir.</span></p>
				<p class="paragraf"><span class="char-style-override-1">Genç bahtın bu yaşlı feleğin köhne gök hırkasını miras alıncaya kadar sağ ol. Felek yok olsa bile, sen yok olma!</span></p>
				<p class="paragraf"/>
				<p class="paragraf"><span class="char-style-override-2">Der ‘ahd-ı padşah-ı hata bahş-u curm-puş </span></p>
				<p class="paragraf"><span class="char-style-override-2">Hafız kırabe-keş şud-u mufti piyale-nuş</span></p>
				<p class="arabaslik-sol para-style-override-3" id="toc_marker-2-13">— ‘A —</p>
				<p class="paragraf"/>
				<p class="arabaslik-sol-kucuk" id="toc_marker-2-13-1" xml:lang="en-GB">CCXCVI</p>
				<p class="paragraf"/>
				<p class="paragraf">Aşkında vefakârlık göstermede mum gibi güzeller içinde meşhurum. Mum gibi aşk yolunda canıyla, başıyla oynayanların ve rintlerin mahallinde gecelemekteyim. </p>
				<p class="paragraf">*Aydınlığının ateşinde mum gibi ağlayıp duruyorum. Bu yüzden gama tapan gözüme ne gece uyku giriyor, ne gündüz! </p>
				<p class="paragraf">Aşkının suyu ve ateşi arasında mum gibi erimeye başlayalı dağa benzeyen sabrım, derdinin eline düştü de mum gibi yumuşadı.</p>
				<p class="paragraf">Sabır ipliğim gam makasınla kesildi, öyleyken yine aşk ateşinin içinde mum gibi gülüp durmaktayım.</p>
				<p class="paragraf">Kızıl gözyaşları atım bu kadar hızlı koşmasaydı gizli sırrım, âleme mum gibi apaydın yayılır mıydı?</p>
				<p class="paragraf">Mum gibi gözyaşı yağmurları yağdıran bu zayıf ve perişan gönlüm, su ile ateş arasında yine senin hararetli bir âşıkındır.</p>
				<p class="paragraf">Âlemi bezeyen yüzün olmadıkça gündüzüm gece gibidir. Aşkım kemalde olduğu halde, yine mum gibi noksanın tam içindeyim. Günden güne eriyip gidiyorum!</p>
				<p class="paragraf">Ey nazenin sevgili, bir gece vaslında beni devlete ulaştır da yurdum cemalinle mum gibi aydınlansın.</p>
				<p class="paragraf"/>
				<p class="paragraf"><span class="char-style-override-1">Sabah çağına erişmiş mum gibi senin vuslatına ermek ümidiyle yandım, yakıldım. Bir nefeslik ömrüm kaldı. Sevgili, yüzünü göster de canımı mum gibi feda edeyim.</span></p>
				<p class="paragraf"><span class="char-style-override-1">Ayrılık gecesi, bana bir vuslat habercisi yolla. Yoksa derdinden mum gibi bütün âlemi yakar, yandırırım.</span></p>
				<p class="paragraf"><span class="char-style-override-1">Hafız, senin sevgi ateşini öyle bir başına aldı ki... gönül ateşini gözyaşlarımla mum gibi söndürmeme imkân mı var?</span></p>
				<p class="paragraf"/>
				<p class="paragraf"><span class="char-style-override-2">Der vefa-yı ‘ışk-ı tu meşhur-ı hubanem çu şem’ </span></p>
				<p class="paragraf"><span class="char-style-override-2">Şeb-nişin-i kuy-ı ser-bazen-u rindanem çu şem’</span></p>
				<p class="arabaslik-sol-kucuk" id="toc_marker-2-13-2" xml:lang="en-GB">CCXCVII</p>
				<p class="paragraf"/>
				<p class="paragraf">Seher çağı, doğunun mumu, misilsiz yaradılış köşkünün halvet bucağından görünüp her tarafta şuleler salınca.</p>
				<p class="paragraf">Felek, ufkun koynundaki aynayı çıkarır... o aynada kâinatın yüzünü binlerce çeşit olarak gösterir.</p>
				<p class="paragraf">Zühre, felek Cemşid’inin çalgı odasının köşelerinde erganuna düzen verir, çalmaya başlar.</p>
				<p class="paragraf">Çeng, şeker nerde, hani, diye feryada başlar. Kadeh, men eden niçin gitti, ne oldu, diye kahkahalarla gülmeye koyulur.</p>
				<p class="paragraf">Devranın ahvaline bak da işret kadehini eline al. Çünkü her halde bu durum, durumların en iyisidir.</p>
				<p class="paragraf">Dünya güzelinin zülfü, baştan başa tuzaktır, baştan başa hile. Âşıklar bu ip için savaşa düşmezler.</p>
				<p class="paragraf">Cihan faydasını elde etmek ister, âlemde faydalanmak dilersen, padişahın ömrüne dua et. Çünkü o, ihsanlarda bulunan kerem sahibi ve faydalı bir varlıktır.</p>
				<p class="paragraf">Ezel lütfuna mazhar, istek gözünün nuru, ilimle ameli bir araya getirmiş olan cihanın canı Şah Şuca’dır. </p>
				<p class="paragraf"/>
				<p class="paragraf"><span class="char-style-override-2">Bamdadan ki zi halvet-geh-i kah i ibda’ </span></p>
				<p class="paragraf"><span class="char-style-override-2">Şem’-i haver fukened ber heme etraf şua’</span></p>
				<p class="arabaslik-sol-kucuk" id="toc_marker-2-13-3" xml:lang="en-GB">CCXCVIII </p>
				<p class="paragraf"/>
				<p class="paragraf"><span class="char-style-override-1">Şah Şuca’nın ululuğuna, devletine, mevkiine ant olsun ki, mal ve mevki için kimseyle kavgam gürültüm yok.</span></p>
				<p class="paragraf"><span class="char-style-override-1">Evdeki şarap bana yeter, meyhane şarabını sunma. Ey tövbe yoldaşı, şarap arkadaşım geldi. Artık sana elveda!</span></p>
				<p class="paragraf"><span class="char-style-override-1">Allah için, hırkamı şarapla yıkayın. Çünkü ben bu zahitlikten bir hayır kokusu bile duymuyorum.</span></p>
				<p class="paragraf"><span class="char-style-override-1">Ben muti bir kulum, sen de emrine itaat edilen bir padişah... bu nimete şükrane olarak âşıklara bir bak! Onları bir gör, gözet!</span></p>
				<p class="paragraf"><span class="char-style-override-1">Senin kadehindeki bir yudum şarabın feyzine susamışız, fakat ne küstahlık ediyoruz, ne baş ağrıtıyoruz!</span></p>
				<p class="paragraf"><span class="char-style-override-1">** Zamane hüneri satın almıyor, bende de bundan başka bir meta yok. Bu kesat meta ile nereye ticarete gideyim?</span></p>
				<p class="paragraf"><span class="char-style-override-1">Tanrı, Hafız’ın alnını, yüzünü Şah Şuca’nın ululuk kapısının toprağından ayırmasın!</span></p>
				<p class="paragraf"/>
				<p class="paragraf"><span class="char-style-override-2">Kasem be haşmet-u cah-u celal-i Şah Şuca’</span></p>
				<p class="paragraf"><span class="char-style-override-2">Ki nist ba kesem ez behr-i mal-u cah niza’</span></p>
				<p class="paragraf"/>
				<p class="arabaslik-sol para-style-override-3" id="toc_marker-2-14">— G —</p>
				<p class="arabaslik-sol-kucuk" id="toc_marker-2-14-1" xml:lang="en-GB">CCXCIX</p>
				<p class="paragraf"/>
				<p class="paragraf"><span class="char-style-override-1">Seher çağı âşık bülbül gibi dimağıma ilaç bulmak, aklımı tedavi etmek ümidiyle gül bahçesine gittim.</span></p>
				<p class="paragraf"><span class="char-style-override-1">Güzelim gülün cilvesine baktım. Adeta karanlık gecede apaydın bir çerağa benziyordu.</span></p>
				<p class="paragraf"><span class="char-style-override-1">Gençliğine, güzelliğine öyle mağrurdu ki, bülbülün gönlünden haberi bile yoktu...</span></p>
				<p class="paragraf"><span class="char-style-override-1">Güzel nergis hasretle gözyaşları dökmekte, lale sevda ile canına, gönlüne yüzlerce dağ vurmaktaydı.</span></p>
				<p class="paragraf"><span class="char-style-override-1">Süsen serzenişle kılıç gibi dilini uzatmış, şakayık gammazlar gibi ağzını açmıştı.</span></p>
				<p class="paragraf"><span class="char-style-override-1">Kâh şaraba tapanlar gibi eline sürahiyi, kâh sarhoşların sakisi gibi kadehi alıyordu. </span></p>
				<p class="paragraf"><span class="char-style-override-1">Hafız, neşeli işret âlemini, gençlik çağını gül gibi ganimet bil; elçiye ancak haber vermek düşer!</span></p>
				<p class="paragraf"/>
				<p class="paragraf"><span class="char-style-override-2">Seher be buy-ı gulistan demi şudem der bag </span></p>
				<p class="paragraf"><span class="char-style-override-2">Ki ta çu bulbul-i bidil kunem ilac-ı dimag</span></p>
				<p class="paragraf"/>
				<p class="arabaslik-sol para-style-override-3" id="toc_marker-2-15">— F —</p>
				<p class="paragraf"/>
				<p class="arabaslik-sol-kucuk" id="toc_marker-2-15-1" xml:lang="en-GB">CCC</p>
				<p class="paragraf"><span class="char-style-override-1">Talihim yardım eder, sevgiliye ulaşma devletine erer de eteğini elime geçirirsem, ne mutlu bana... yok, eğer eteğini vermez de beni öldürürse, bu da ne şeref!</span></p>
				<p class="paragraf"><span class="char-style-override-1">Şiirlerim, maceramı her tarafa götürür, her yerde yayar durur, ama yine bu ümitlerle dolu gönlüm, âlemde kimseden kerem ümidine düşmedi.</span></p>
				<p class="paragraf"><span class="char-style-override-1">* Sevgilinin kaşı, benim hayalime nasıl olur da meyleder? Kimse bu yayla murat okunu atıp da hedefe eriştirmedi ki.</span></p>
				<p class="paragraf"><span class="char-style-override-1">Taş yürekli güzellerin sevgilisini ne vakte kadar naz ü naim ile besleyip durayım? Bu hayırsız oğullar, babalarını anmıyorlar bile.</span></p>
				<p class="paragraf"><span class="char-style-override-1">Ben zahitlik hayaliyle bir bucakta oturmak istiyorum, ama şaşılacak şey şu ki, her yandan bir muğbece çeng ve tefle çıkıp beni benden alıyor.</span></p>
				<p class="paragraf"><span class="char-style-override-1">Kaşlarının büklümünden gönlüme bu açıklık, bir ferah gelmedi gitti. Vah yazıklar olsun, aziz ömür bu eğri hayalle telef oldu!</span></p>
				<p class="paragraf"><span class="char-style-override-1">Zahitlerin hiçbir şeyden haberi yok; nakış oku, maval okuma. Münfesih, riya sarhoşudur; şarap sun, korkma!</span></p>
				<p class="paragraf"><span class="char-style-override-1">Şehir sofisine bak, şüpheli lokma yiyip durmada. Bu yemi hoş hayvanın kuskunu sırtından eksik olmasın!</span></p>
				<p class="paragraf"><span class="char-style-override-1">Hafız, eğer Ehlibeyt yoluna doğrulukla ayak basarsan, Necef Şahnesi’nin himmeti yoluna kılavuz olur.</span></p>
				<p class="paragraf"/>
				<p class="paragraf"><span class="char-style-override-2">Tali’ eger meded dehed dameneş averem bekef </span></p>
				<p class="paragraf"><span class="char-style-override-2">Ver bikeşem zihi tarab ver bikuşed zihi şaref</span></p>
				<p class="arabaslik-sol para-style-override-3" id="toc_marker-2-16">— K —</p>
				<p class="arabaslik-sol-kucuk" id="toc_marker-2-16-1" xml:lang="en-GB">CCCI</p>
				<p class="paragraf"/>
				<p class="paragraf"><span class="char-style-override-1">Emin bir yer, tortusuz şarap, esirgeyici bir dost. Eğer bunlar daima ve kolayca eline geçerse; ne mutlu sana, talihlisin!</span></p>
				<p class="paragraf"><span class="char-style-override-1">Ben bu ince şeyi binlerce defa tahkik ettim: Cihan da hiç ender hiç, cihanın işleri de!</span></p>
				<p class="paragraf"><span class="char-style-override-1">Eyvah, yazıklar olsun ki, bu zamana kadar bilmiyordum. Meğer saadet kimyası yoldaşmış.</span></p>
				<p class="paragraf"><span class="char-style-override-1">Emin bir yere var da fırsatı ganimet say. Çünkü yol kesiciler, ömür pususunda bekliyorlar.</span></p>
				<p class="paragraf"><span class="char-style-override-1">Gel... sevgilinin dudağıyla kadehin gülümsemesine tövbe etmek, öyle bir hikâye ki, akıl bir türlü tasdik etmiyor</span></p>
				<p class="paragraf"><span class="char-style-override-1">Kıl gibi ince belin benim gibi birisinin eline düşmez. Düşmez ama, yine ben bu ince hayali kurmaktan hoşlanıyorum!</span></p>
				<p class="paragraf"><span class="char-style-override-1">Çene çukurunda öyle bir alım var ki, yüz binlerce derin düşünce onun künhüne erişemez.</span></p>
				<p class="paragraf"><span class="char-style-override-1">Gözyaşım akik rengine boyansa, şaşılacak şey mi? Gözümdeki mühür de akiğe benziyor.</span></p>
				<p class="paragraf"><span class="char-style-override-1">Güldü de dedi ki: Hafız, senin şairane tabiatına kulum ben. Bir bak, beni ne derece yedek aptal saymada!</span></p>
				<p class="paragraf"/>
				<p class="paragraf"><span class="char-style-override-2">Makam-ı emn-u mey-i bi gaş-u refik-ı şefik </span></p>
				<p class="paragraf"><span class="char-style-override-2">Geret mudam müyesser şeved zihi tovfik</span></p>
				<p class="paragraf"/>
				<p class="arabaslik-sol-kucuk" id="toc_marker-2-16-2" xml:lang="en-GB">CCCII</p>
				<p class="paragraf"/>
				<p class="paragraf"><span class="char-style-override-1">Sana ayrılık destanını iyiden iyiye anlatırım, ama kalemin dili ayrılığı anlatamaz ki.</span></p>
				<p class="paragraf"><span class="char-style-override-1">Yazıklar olsun, ömrüm vuslat ümidiyle sona erdi de ayrılık zamanı hâlâ sona ermedi.</span></p>
				<p class="paragraf"><span class="char-style-override-1">Başım eşiğindedir diye övünür, başımı feleklere yükseltirdim, bugünse ayrılık eşiğine koydum!</span></p>
				<p class="paragraf"><span class="char-style-override-1">Vuslat havasında nasıl kol kanat açayım? Gönül kuşum ayrılık yuvasında tüylerini döktü!</span></p>
				<p class="paragraf"><span class="char-style-override-1">Şimdi ne çarem var? Sabır sandalım ayrılık yelkenini açtı da gam denizinde bir girdaba düştü gitti. </span></p>
				<p class="paragraf"><span class="char-style-override-1">Ucu, kıyısı olmayan ayrılık denizinde iştiyakının dalgalarıyla ömür gemisinin batmasına çok bir zaman kalmadı. </span></p>
				<p class="paragraf"><span class="char-style-override-1">* Ah bir elime geçse, ayrılığı öldürürdüm. Ayrılık günü de kararsın, ayrılığın evi barkı da yıkılsın, mahvolsun! </span></p>
				<p class="paragraf"><span class="char-style-override-1">* Hayal alayına yoldaşım, sabırla hemdem... ayrılık ateşine düşmüşüm, firkatle eşim! </span></p>
				<p class="paragraf"><span class="char-style-override-1">Nasıl olur da canla başla vuslat davasına girişebilirim ki, bedenim kazaya sataşmış, gönlüm ayrılığa düşmüş!</span></p>
				<p class="paragraf"><span class="char-style-override-1">İştiyak ateşiyle sevgiliden ırak, gönlüm kebap oldu. Ayrılık sofrasında daima ciğer kanı yiyip durmaktayım.</span></p>
				<p class="paragraf"><span class="char-style-override-1">Felek başımı aşk çemberine esir olmuş görünce, sabrımın boynunu da ayrılık ipiyle bağladı.</span></p>
				<p class="paragraf"><span class="char-style-override-1">Hafız, eğer bu yol iştiyak ayağıyla gide gide bitseydi, kimse ihtiyarını ayrılık eline vermezdi!</span></p>
				<p class="paragraf"/>
				<p class="paragraf"><span class="char-style-override-2">Zeban-ı hame nedared ser-i beyan-ı firak </span></p>
				<p class="paragraf"><span class="char-style-override-2">Ve gerne şerh dehem ba tu dastan-ı firak</span></p>
				<p class="arabaslik-sol para-style-override-3" id="toc_marker-2-17">— K —</p>
				<p class="arabaslik-sol-kucuk" id="toc_marker-2-17-1" xml:lang="en-GB">CCCIII</p>
				<p class="paragraf"/>
				<p class="paragraf"><span class="char-style-override-1">Şarap içersen, bir yudumunu da yere saç. Başkasına faydası dokunan günahtan hiçbir korku yoktur.</span></p>
				<p class="paragraf"><span class="char-style-override-1">Yürü, neyin varsa harca, ye, esirgeme. Çünkü zaman, hiç esirgemeden helak kılıcını vuracak!</span></p>
				<p class="paragraf"><span class="char-style-override-1">Ey naz ü naim ile beslenip yetişen selvi boylum, ayağının toprağı hakkı için, öldüğüm gün kabrime gel, ayağını toprağımdan çekme!</span></p>
				<p class="paragraf"><span class="char-style-override-1">İster cehennemlik olsun, ister cennetlik... ister insan olsun, ister peri... yol ehlinin hasislik etmesi, hepsinin mezhebince küfürdür.</span></p>
				<p class="paragraf"><span class="char-style-override-1">Bu gök kubbeyi kuran mühendis, şu altı taraflı kiliseyi öyle bir kurmuştur ki, kimse bu kilisenin çukurundan kurtulamaz!</span></p>
				<p class="paragraf"><span class="char-style-override-1">Üzüm kızının hilesi aklı öyle bir şaşırttı ki... dilerim asma çardağı kıyamete kadar harap olmasın!</span></p>
				<p class="paragraf"><span class="char-style-override-1">Hafız, meyhane yolunu tuttun da bu cihandan ne de hoş gelip geçtin. Gönül ehlinin duası, tertemiz gönlünün enisi olsun!</span></p>
				<p class="paragraf"/>
				<p class="paragraf"><span class="char-style-override-2">Eger şerab hori cur’ai feşan ber hak </span></p>
				<p class="paragraf"><span class="char-style-override-2">Ezan gunah ki nef’i resed be gayr çi bak</span></p>
				<p class="arabaslik-sol-kucuk" id="toc_marker-2-17-2" xml:lang="en-GB">CCCIV </p>
				<p class="paragraf"/>
				<p class="paragraf"><span class="char-style-override-1">Sevgili, yaralı gönlümle dudağının arasında tuz ekmek hakkı var... dudağın gönlümün yarasına nice defalar tuz ekti... bu hakkı koru, gözet... ben gidiyorum, artık allahaısmarladık!</span></p>
				<p class="paragraf"><span class="char-style-override-1">Sen melekut âleminde meleklerin daima anıp durduğu temiz bir gevhersin. Melekler seni daima hayır dua ile anmaktalar.</span></p>
				<p class="paragraf"><span class="char-style-override-1">İhlasımda şüphe varsa bir sına, mihenge vur beni. Hiç kimse mihenk taşı kadar halis altının ayarını anlayamaz.</span></p>
				<p class="paragraf"><span class="char-style-override-1">Sarhoş olayım da sana iki öpücük vereyim, demiştin. Vaadin haddi aştı; fakat biz ne iki gördük, ne bir!</span></p>
				<p class="paragraf"><span class="char-style-override-1"> Gülen fıstığa benzeyen ağzını aç da şekerler dök. Ağzın var mı, yok mu? Bu hususta halkı şüpheye düşürme!</span></p>
				<p class="paragraf"><span class="char-style-override-1">Muradımdan gayrı bir surette dönerse, feleği altüst ederim. Ben çarkı feleğe zebun olacak adam değilim!</span></p>
				<p class="paragraf"><span class="char-style-override-1">Ey engel, mademki sevgilinin, Hafız’ın yanına varmasına mani oluyorsun... bari sen de ondan bir iki adımcık uzak dur!</span></p>
				<p class="paragraf"/>
				<p class="paragraf"><span class="char-style-override-2">Ey dil-i riş-i mera ba leb-i tu hakk-ı nemek </span></p>
				<p class="paragraf"><span class="char-style-override-2">Hak nigeh dar ki men mirevem Allah ma’ak</span></p>
				<p class="arabaslik-sol-kucuk" id="toc_marker-2-17-3" xml:lang="en-GB">CCCV *</p>
				<p class="paragraf"/>
				<p class="paragraf"><span>Binlerce düşmanım olsa da helakime kastetse, sen dostum olduktan sonra düşmanlardan korkum yok!</span></p>
				<p class="paragraf"><span>Beni ancak vuslat ümidi diri tutmakta... yoksa benim için her an ayrılığından helak olma korkusu var.</span></p>
				<p class="paragraf"><span>Rüzgârdan nefes nefes kokunu duymasam, gül gibi zaman zaman gamdan yakamı yırtarım.</span></p>
				<p class="paragraf"><span>Hayalin varken gözlerime uyku mu girer? Heyhat! Gönül ayrılığına sabır mı edebilir? Hâşâ!</span></p>
				<p class="paragraf"><span>Senin açtığın yara, başkalarının koyduğu merhemden; senin vereceğin zehir, başkalarının panzehirinden yeğdir!</span></p>
				<p class="paragraf"><span>Beni kılıcınla vurup öldürmen, bence ebedi bir hayattır. Çünkü sana feda olmak canıma pek hoş gelir.</span><span class="NOT char-style-override-6" xml:lang="en-US">*</span></p>
				<p class="paragraf"><span>Benden dizgin çevirme. Terki bağına öyle bir sarılmışım ki, kılıçla vursan, başımı siper eder, yine elimi çekmem.</span></p>
				<p class="paragraf"><span>Sen nasılsan olduğun gibi, seni kim görebilir ki? Herkes seni ancak kendi idrakince anlar.</span></p>
				<p class="paragraf"><span>Hafız, yoksulluk yüzünü kapıda toprağa korsa, halkın gözünde cihanın azizi olur.</span></p>
				<p class="paragraf"/>
				<p class="paragraf"><span class="char-style-override-2">Hezar duşmenem er mikunend kasd-ı helak </span></p>
				<p class="paragraf"><span class="char-style-override-2">Gerem tu dosti ez duşmenan nedarem bak</span></p>
				<p class="arabaslik-sol para-style-override-3" id="toc_marker-2-18">— L —</p>
				<p class="paragraf"/>
				<p class="arabaslik-sol-kucuk" id="toc_marker-2-18-1" xml:lang="en-GB">CCCVI</p>
				<p class="paragraf"/>
				<p class="paragraf"><span class="char-style-override-1">Tanrı sana iyilikler, hoşluklar versin ey şimal rüzgârı, bize vuslat çağı gibi esip gelmektesin.</span></p>
				<p class="paragraf"><span class="char-style-override-1">Selma ne oldu, Ziselem’deki sevgili ne âlemde? Komşularımız nerde, halleri nice?</span></p>
				<p class="paragraf"><span class="char-style-override-1">Meclis yeri şarap içen erlerle dudağına kadar dolu kadehlerden hali kaldı.</span></p>
				<p class="paragraf"><span class="char-style-override-1">Yurt mamurken yıkıldı gitti. Ne halde olduğunu yerde kalan eserlerinden sorun!</span></p>
				<p class="paragraf"><span class="char-style-override-1">Şimdi artık ayrılık gecesi gölge saldı. Bakalım geceleyin giden hayal yolcularından ne doğacak?</span></p>
				<p class="paragraf"><span class="char-style-override-1">Aşk hikâyesinin sonu gelmez. Söz şöyle dursun, hal diliyle bile anlatılmasına imkân yok!</span></p>
				<p class="paragraf"><span class="char-style-override-1">Güzelimiz kimseye bakmıyor. Ah bu azametten, ah bu rütbeden, bu ululuktan!</span></p>
				<p class="paragraf"><span class="char-style-override-1">Sevgili, güzelliğin son derecesine vardın da muradına eriştin. Tanrı senden kem gözleri ırak etsin. Tanrı seni nazardan korusun!</span></p>
				<p class="paragraf"><span class="char-style-override-1">Hafız, ne vakte kadar aşk derdine sabredip duracaksın? Âşıkların feryadı hoştur; feryat et, ağla, inle!</span></p>
				<p class="paragraf"><span class="char-style-override-1">Ey koruluğun habercisi rüzgâr, Allah seni korusun. Merhaba, merhaba. Gel, gel!</span></p>
				<p class="paragraf"/>
				<p class="paragraf"><span class="char-style-override-2">Hoş-haber baş ey nesim-i şimal </span></p>
				<p class="paragraf"><span class="char-style-override-2">Ki be ma miresi zeman-ı visal</span></p>
				<p class="arabaslik-sol-kucuk" id="toc_marker-2-18-2" xml:lang="en-GB">CCCVII</p>
				<p class="paragraf"/>
				<p class="paragraf"><span class="char-style-override-1">O boy bosun, o halin tavrın tavsifi için ne nükte söyledimse, her işiten, Allah için de ne güzel, bundan ötesi olamaz, dedi.</span></p>
				<p class="paragraf"><span class="char-style-override-1">Aşk ve rintliği elde etmek önce kolay göründü, ama nihayet bu faziletleri kazanma uğrunda canım yanıp yakıldı.</span></p>
				<p class="paragraf"><span class="char-style-override-1">Dedim ki: Sevgili, zayıf canıma ne vakit acıyacaksın? Dedi ki: Canın aramızda hail olarak kalmadığı zaman!</span></p>
				<p class="paragraf"><span class="char-style-override-1">Hallac, bu nükteyi dam üstünde ne hoş da terennüm etti. Bu çeşit meseleleri Şafiî’den sormayın! </span></p>
				<p class="paragraf"><span class="char-style-override-1">Öyle bir sevgiliye gönül vermişim ki; pek şuh, pek nazik, pek güzel... yaradılışı hoş, huyları mükemmel!</span></p>
				<p class="paragraf"><span class="char-style-override-1">Sarhoş gözün için bir köşeye çekilmiştim, şimdi de kaşların gibi sarhoşlara mail oldum!</span></p>
				<p class="paragraf"><span class="char-style-override-1">Gözyaşlarımdan yüzlerce defa Nuh tufanını gördüm, fakat gönlüme nakşedilmiş olan suretin asla zail olmadı gitti.</span></p>
				<p class="paragraf"><span class="char-style-override-1">Sevgili, Hafız’ın kolları nazar için bir muskadır. Yarabbi, o kolların, onun boynuna dolandığını ne vakit göreceğim?</span></p>
				<p class="paragraf"/>
				<p class="paragraf"><span class="char-style-override-2">Her nukte-i ki guftem der vasf-ı an şemail </span></p>
				<p class="paragraf"><span class="char-style-override-2">Her ko şinid gufta lillahi derru kail</span></p>
				<p class="arabaslik-sol-kucuk" id="toc_marker-2-18-3" xml:lang="en-GB">CCCVIII</p>
				<p class="paragraf"/>
				<p class="paragraf"><span class="char-style-override-1">Gül vakti şaraba tövbe ettiğimden utanmaktayım. Dilerim, kimse yaptığı eğri işten utanmasın!</span></p>
				<p class="paragraf"><span class="char-style-override-1">Benim takvam ve zahitliğim yol tuzağıdır ve ben bu bahiste hiçbir suretle ne güzelden mahcubum, ne sakiden!</span></p>
				<p class="paragraf"><span class="char-style-override-1">Sevgilinin huyu keremdir, belki bizim suçumuzu sormaz. Çünkü sualinden halimiz perişan, cevabından da mahcubuz!</span></p>
				<p class="paragraf"><span class="char-style-override-1">Dün gece gözümün saraycığından öyle kanlar aktı ki, uykunun gece yolcularından utandık.</span></p>
				<p class="paragraf"><span class="char-style-override-1">Sen güneşten de güzelsin ve Tanrı’ya şükrolsun, sana âşık olduğumdan dolayı güneşten hiç de utanmıyorum. </span></p>
				<p class="paragraf"><span class="char-style-override-1">Sarhoş nergis başını önüne eğerse, layıktır. Çünkü o azarlarla dolu gözün şivesinden utandı.</span></p>
				<p class="paragraf"><span class="char-style-override-1">Hızır’ın içtiği abıhayat, Hafız’ın şiirinden ve su gibi akıcı ve temiz tabiatından utandı da onun için karanlıklar diyarına girdi.</span></p>
				<p class="paragraf"/>
				<p class="paragraf"><span class="char-style-override-2">Be vakt-ı gul şudem ez tovbe-i şerab hacil </span></p>
				<p class="paragraf"><span class="char-style-override-2">Ki keş mebad zi girdar-ı naşevab hacil</span></p>
				<p class="arabaslik-sol-kucuk" id="toc_marker-2-18-4" xml:lang="en-GB">CCCIX</p>
				<p class="paragraf"/>
				<p class="paragraf">Sevgi kokusunu da kokladım, vuslat şimşeğini de gördüm. Sen gel ey şimal rüzgârı, senin kokuna kurban olayım ben!</p>
				<p class="paragraf">Ey sevgilinin devesini mavallarla süren, dur, konakla. Yüzünün iştiyakıyla sabretmeme imkân yok, fakat takatim de kalmadı. Birazcık dinlenelim.</p>
				<p class="paragraf">Vuslat günü perdesini saldı... buna şükredelim de ayrılık gecesini anmayalım. O gecenin macerası söylenmese daha hoş!</p>
				<p class="paragraf"><span class="char-style-override-1">Sevgili, mademki bizimle uzlaştı, özürler dilemekte... ne yaparsa yapsın, artık rakibin cevrini çekebiliriz.</span></p>
				<p class="paragraf"><span class="char-style-override-1">Gel, gözün güller seçen yedi perdesini de bu hayali iş yurdunu bezemek için yaydık, döşedik.</span></p>
				<p class="paragraf"><span class="char-style-override-1">Daralmış gönlümde ağzının hayalinden başka bir şey yok. Dilerim, kimse benim gibi olmayacak hayal peşine düşmesin!</span></p>
				<p class="paragraf"><span class="char-style-override-1">Garip Hafız, senin aşkının şahidi oldu, fakat lütfet, mezarımıza bir uğra... kanımız sana helaldir.</span></p>
				<p class="paragraf"/>
				<p class="paragraf"><span class="char-style-override-2">Şememtu ravh-ı vedadi veşemtu berk-ı visal </span></p>
				<p class="paragraf"><span class="char-style-override-2">Biya ki buy-ı tura mirem ey nesim-i şimal</span></p>
				<p class="arabaslik-sol-kucuk" id="toc_marker-2-18-5" xml:lang="en-GB">CCCX</p>
				<p class="paragraf"/>
				<p class="paragraf"><span class="char-style-override-1">Civarına ulaşmak imanını bulursam, vuslatının devleti sayesinde işim düzene girer.</span></p>
				<p class="paragraf"><span class="char-style-override-1">O iki güzel nergis kararımı elden aldı... iki sürmeli sihirbaz göz huzurumu giderdi.</span></p>
				<p class="paragraf"><span class="char-style-override-1">Gönül, sevginin gevheriyle cilalanırsa; elbette hadiseler pasından arınır, temizlenir.</span></p>
				<p class="paragraf"><span class="char-style-override-1">Halim kötü, kendim düşkünüm; gam kılıcınla öldürüldüğüm zamandır ki, hayat bulacağım.</span></p>
				<p class="paragraf"><span class="char-style-override-1">Ey huzuruna canımı, gönlümü vakfettiğim sevgili, ne suç işledim ki; kulluğum tapında kabule geçmiyor?</span></p>
				<p class="paragraf"><span class="char-style-override-1">Bu parasız, pulsuz... bu güçsüz, kuvvetsiz âşık, senin kapındadır. Fakat hiçbir suretle ne girmeme imkân var, ne gitmeme!</span></p>
				<p class="paragraf"><span class="char-style-override-1">Nereye gideyim, ne yapayım, çaremi nerden arayayım? Zamanenin gamından, devranın derdinden usandım artık.</span></p>
				<p class="paragraf"><span class="char-style-override-1">Gamın gönlümden daha yıkık bir yer bulamadı da bu daralmış gönlümü kendisine konak yeri yaptı, bu dertli gönüle kondu!</span></p>
				<p class="paragraf"><span class="char-style-override-1">Hafız, aşk derdine alış, sus. Akıllılara aşk remizlerini faş etme!</span></p>
				<p class="paragraf"/>
				<p class="paragraf"><span class="char-style-override-2">Eger be kuy-ı tu başed mera mecal-i vusul </span></p>
				<p class="paragraf"><span class="char-style-override-2">Resed be dovlet-i vasl-ı tu kar-ı men beusul</span></p>
				<p class="arabaslik-sol-kucuk" id="toc_marker-2-18-6" xml:lang="en-GB">CCCXI *</p>
				<p class="paragraf"/>
				<p class="paragraf"><span class="char-style-override-1">Ey yüzü cennet, lali Selsebil olan sevgili, Selsebil senin yoluna canını da sebil etmiştir, gönlünü de!</span></p>
				<p class="paragraf"><span class="char-style-override-1">Dudağının çevresinde yeşeren tüyler, Selsebil ırmağının kıyısına toplanmış karıncalara benzer.</span></p>
				<p class="paragraf"><span class="char-style-override-1">Gözünün okundan her bucakta benim gibi yüzlerce şehit var!</span></p>
				<p class="paragraf"><span class="char-style-override-1">Yarabbi, ateşi İbrahim Peygamber’e nasıl gülistan haline getirdiysen, bu gönüldeki ateşi de öylece soğut, güllük gülistanlık yap.</span></p>
				<p class="paragraf"><span class="char-style-override-1">Dostlar, sevgilinin yüzü pek güzel, fakat gayrı benim mecalim kalmadı!</span></p>
				<p class="paragraf"><span class="char-style-override-1">Ayağımız topal, durağımızsa cennet kadar uzak... elimiz kısa, hurma ağacın ta tepesinde.</span></p>
				<p class="paragraf"><span class="char-style-override-1">Hafız, sevgilinin aşkının pençesiyle filin ayağı altına düşmüş karıncaya döndü!</span></p>
				<p class="paragraf"><span class="char-style-override-1">Âlem padişahı var olsun, yücelsin naz ü naimle baki olsun. Ne dileği varsa, Tanrı versin!</span></p>
				<p class="paragraf"/>
				<p class="paragraf"><span class="char-style-override-2">Ey ruhat çün huld-u la’et Selsebil </span></p>
				<p class="paragraf"><span class="char-style-override-2">Selsebilet kerde can-u dil sebil</span></p>
				<p class="arabaslik-sol-kucuk" id="toc_marker-2-18-7" xml:lang="en-GB">CCCXII *</p>
				<p class="paragraf"/>
				<p class="paragraf">Cihan padişahı, din yardımcısı, kemal sahibi padişahlar padişahı, âlim ve adil Muzaffer oğlu Yahya.</p>
				<p class="paragraf">Yeryüzüne can penceresiyle gönül kapısını açan, herkesin canına can katan, gönlüne neşeler veren, İslam’ın sığındığı dergâhındır.</p>
				<p class="paragraf"><span class="char-style-override-1">Seni ululamak cana da vaciptir, akla da. Nimet ve ihsanların, bütün kevn ü mekâna yayılmıştır.</span></p>
				<p class="paragraf"><span class="char-style-override-1">Ezel gününde ayın yüzüne kaleminden bir katre mürekkep sıçradı da o yüzden bütün meseleler halledildi.</span></p>
				<p class="paragraf"><span class="char-style-override-1">Güneş, o siyah beni görünce gönüle dedi ki: Keşke o makbul kara kul ben olsaydım!</span></p>
				<p class="paragraf"><span class="char-style-override-1">Padişahım, felek senin meclisinde raks ve semadadır. Sen de neşe elini bu zemzemenin eteğinden kesme, daima neşelen.</span></p>
				<p class="paragraf"><span class="char-style-override-1"> Şarap iç, cihanı bağışla. Kötülüğünü isteyenler kement gibi zülfünle zincirlere giriftar oldular.</span></p>
				<p class="paragraf"><span class="char-style-override-1">Feleğin devranı, hep adalet yolundadır. Gönlün hoş olsun, zalim artık konağına yol alamaz.</span></p>
				<p class="paragraf"><span class="char-style-override-1">Hafız, cihan padişahının kalemi rızkları taksim edicidir. Geçim için batıl düşüncelere dalma!</span></p>
				<p class="paragraf"/>
				<p class="paragraf"><span class="char-style-override-2">Daray-ı cihan Nusret-i din Husrev-i</span><span class="char-style-override-1"> </span><span class="char-style-override-2">kamil </span></p>
				<p class="paragraf"><span class="char-style-override-2">Yahye ibn-i Muzaffer Melik-i ‘alim-i ‘adil</span></p>
				<p class="arabaslik-sol para-style-override-3" id="toc_marker-2-19">— M —</p>
				<p class="paragraf"/>
				<p class="arabaslik-sol-kucuk" id="toc_marker-2-19-1" xml:lang="en-GB">CCCXIII</p>
				<p class="paragraf"/>
				<p class="paragraf">Başım hoş ve yüksek sesle söylüyorum: Ben hayat nefhasını kadehten aramaktayım.</p>
				<p class="paragraf">Zahitliğin asık suratı şarap içenlerin yüzünde yoktur, iyi huylu sarhoşların müridiyim.</p>
				<p class="paragraf"><span class="char-style-override-1">Pir-i mugan da yüzüme bir kapı açmazsa, hangi kapıya başvurayım, nerden bir çare arayayım?</span></p>
				<p class="paragraf"><span class="char-style-override-1">Bu çayırlıkta kendi kendisine bitti diye beni kınama. Nasıl yetiştiriyorlarsa, öyle bitmekteyim.</span></p>
				<p class="paragraf"><span class="char-style-override-1">Sen arada hanekahı, meyhaneyi görüp durma. Tanrı şahit ki; nerde olursam olayım, yine onunlayım.</span></p>
				<p class="paragraf"><span class="char-style-override-1">İstek yolunun tozu, murat kimyasıdır. O amber kokulu toprağın kuluyum.</span></p>
				<p class="paragraf"><span class="char-style-override-1">O yüce boylu sarhoş nergisin iştiyakıyla lale gibi elimde şarap kadehi, ırmak kıyılarına düştüm!</span></p>
				<p class="paragraf"><span class="char-style-override-1">Sevgilinin kaşları beni top gibi çevgânına çekti, ama ben yine avarelikle bir efsane oldum. </span></p>
				<p class="paragraf"><span class="char-style-override-1">Şarap getir; Hafız’ın fetvasıyla temiz gönülden riya tozunu kadeh feyziyle yıkayıp arıtacağım.</span></p>
				<p class="paragraf"/>
				<p class="paragraf"><span class="char-style-override-2">Serem hoşest-u bebang-i bulend miguyem </span></p>
				<p class="paragraf"><span class="char-style-override-2">Ki men nesim-i heyat ezpiyale micuyem</span></p>
				<p class="arabaslik-sol-kucuk" id="toc_marker-2-19-2" xml:lang="en-GB">CCCXIV</p>
				<p class="paragraf"/>
				<p class="paragraf"><span>Gönlümü kirpiklerinle oklama da hasta gözlerine feda olayım.</span></p>
				<p class="paragraf"><span>Güzelliğin nisabı kemalini bulmuş; ben bir fakir, bir yoksulum; bana zekât ver.</span></p>
				<p class="paragraf"><span>Kadehimi doldur... aşk devletinin sayesinde yaşlı bile olsam, yine bahtım genç!</span></p>
				<p class="paragraf"><span>Göğsümün sahası sevgiliyle öyle bir doldu ki; hatırımdan aşk düşüncesi bile kaybolup gitti!</span></p>
				<p class="paragraf"><span class="char-style-override-1">Amel defterimi yazan kâtip, sakın o deftere çalgı ve şarap hesabından başka bir şey yazmasın!</span></p>
				<p class="paragraf"><span class="char-style-override-1">Kimsenin kimseyi sormadığı bu kavga kıyamet gününde, ben pir-i muganın ihsanına minnettarım, onun iyiliklerine şük-retmekteyim.</span></p>
				<p class="paragraf"><span class="char-style-override-1">Zahit, beni ne vakte kadar çocuklar gibi cennetteki elmayla, bal ve süt nehirleriyle kandırıp duracaksın?</span></p>
				<p class="paragraf"><span class="char-style-override-1">Şarap satanlarla kararlaştırdım; gam günü elime kadehten başka bir şey almayacağım.</span></p>
				<p class="paragraf"><span class="char-style-override-1">Ne hoştur o an ki, sarhoşluğun verdiği istiğna ile sultana da aldırış etmez olurum, vezire de!</span></p>
				<p class="paragraf"><span class="char-style-override-1">Davacı beni hor hakir görür, ama Hafız gibi benim göğsümde hazineler var!</span></p>
				<p class="paragraf"><span class="char-style-override-1">Ben o kuşum ki, sabah akşam ıslığım arş damından gelmektedir.</span></p>
				<p class="paragraf"/>
				<p class="paragraf"><span class="char-style-override-2">Mezen ber dil zi nevk-i gamze tirem </span></p>
				<p class="paragraf"><span class="char-style-override-2">Ki piş-i çeşm-i bimaret bimirem</span></p>
				<p class="arabaslik-sol-kucuk" id="toc_marker-2-19-3" xml:lang="en-GB">CCCXV</p>
				<p class="paragraf"/>
				<p class="paragraf">Elimden gelirse; sevgiliyle oturacak, vuslat şarabını içecek, hayat bahçesinden gül dereceğim.</p>
				<p class="paragraf">Sofiyi yakıp yandıran acı şarap, vücudumun temelini silip süpürecek... saki, dudağını dudağıma koy da tatlı canımı alıver gitsin!</p>
				<p class="paragraf">Deli mi oluyorum yoksa? Aşkınla geceleri ayla konuşmakta, rüyada perileri görmekteyim! </p>
				<p class="paragraf">Kimi anarsan, o andığın kişi ihsanından bir feyze nail oldu. Bu kulun halini de hatırla, beni de an; eski bir hizmetkârınım senin.</p>
				<p class="paragraf"><span class="char-style-override-1">Dudağın, sarhoşlara şekerler verdi, gözün sarhoşlara şarap sundu. Mahrumiyetin son derecesine düşen sadece benim. Ben ne buna nail oldum, ne ona!</span></p>
				<p class="paragraf"><span class="char-style-override-1">Aşk remzini Hafız’dan sor, sarhoşluğun şerhini benden iste. Çünkü ben her gece sürahiyle, kadehle ayın da hemdemiyim, ülkelerin de!</span></p>
				<p class="paragraf"><span class="char-style-override-1">Her şiir düzenin sözü makbul düşmez. Fakat şaşılacak derecede güzel olan sülünü ben tutarım, çünkü şahinim çeviktir.</span></p>
				<p class="paragraf"><span class="char-style-override-1">İnanmıyorsan var git, Çin ressamından bir sor. Mani bile miskler saçan kalemimle yazdığım şiirin bir nüshasını istemekte!</span></p>
				<p class="paragraf"><span class="char-style-override-1">Vefakârlık, doğru sözlülük her yiğidin harcı değil. Ben hem vefakâr, hem de sözünün eri olan hak ve din Celal’ine kulum.</span></p>
				<p class="paragraf"/>
				<p class="paragraf"><span class="char-style-override-2">Eger berhized ez destem ki badildar binşinem </span></p>
				<p class="paragraf"><span class="char-style-override-2">Zicam-ı vasi mey nuşem zibag-ı ‘ayş gul çinem</span></p>
				<p class="arabaslik-sol-kucuk" id="toc_marker-2-19-4" xml:lang="en-GB">CCCXVI</p>
				<p class="paragraf"/>
				<p class="paragraf">Hiç ucu, sonu olmayan zamane derdine erguvan renkli şaraptan başka bir deva göremiyorum ben.</p>
				<p class="paragraf">Pir-i muganın hizmetini terk etmeye ne niyetim var, ne de böyle bir söz söylüyorum. Neden mi? Çünkü bunu işime uygun görmüyorum.</p>
				<p class="paragraf">Bu sersemliğimi gördükleri halde kimse bana bir yudumcuk şarap bile vermiyor. Bir bak hele, âlemde bir tek gönül ehli bile göremiyorum ki!</p>
				<p class="paragraf">İşret irtifaını güneş gibi kadehle al, fırsatı fevt etme. Çünkü zamanedeki talihin biteviye böyle gideceğini; işrete, zevk u sefaya müsaade edip duracağını ummuyorum.</p>
				<p class="paragraf">Tanrı ehlinin nişanı âşıklıktır, onu terk etme, kendine gel... Şehir şeyhlerinde bu nişaneyi göremiyorum.</p>
				<p class="paragraf">Gönlümü sevgilinin kıl gibi beline bağladım, ama o belin nişanını benden sorma... ben zaten kendimi göremiyorum, zaten kendimi kaybetmişim!</p>
				<p class="paragraf"><span class="char-style-override-1">Boyun gözümün ırmağından ayrılalı, selvinin yerinde ancak akıp giden bir ırmak görmekteyim.</span></p>
				<p class="paragraf"><span class="char-style-override-1">Binlerce defa yazıklar olsun bu iki hayran gözüme. İki ayna ile bile yüzünü apaçık göremiyorum.</span></p>
				<p class="paragraf"><span class="char-style-override-1">Bana Hafız’ın cönkü kâfi... Çünkü bu denizden başka yerde gönüller alan söz metaı yok!</span></p>
				<p class="paragraf"/>
				<p class="paragraf"><span class="char-style-override-2">Gam-ı zemane ki hiçeş geran nemibinem </span></p>
				<p class="paragraf"><span class="char-style-override-2">Devaş cuz mey-i çün ergavan nemibinem</span></p>
				<p class="arabaslik-sol-kucuk" id="toc_marker-2-19-5" xml:lang="en-GB">CCCXVII</p>
				<p class="paragraf"/>
				<p class="paragraf"><span class="char-style-override-1">Pılı pırtımı meyhaneye çekip orada rahatça oturayım; şimdiki zamanda bunu uygun görüyorum.</span></p>
				<p class="paragraf"><span class="char-style-override-1">Sürahiyle bir kitaptan başka ne dostum olsun, ne hemdemim. Bu suretle de cihanın hilebaz ve gaddar adamlarını az göreyim hiç olmazsa.</span></p>
				<p class="paragraf"><span class="char-style-override-1">Şaraplara bulanmış hırkamla nice mürailik ettim, ne kadar takvadan dem vurdum... gayrı sakinin yüzüyle kızıl şaraptan utanıyorum doğrusu.</span></p>
				<p class="paragraf"><span class="char-style-override-1">Şarap kadehini alıp mürailerden uzaklaşayım... yani cihan halkının arasından bir temiz yürekli dost seçeyim.</span></p>
				<p class="paragraf"><span class="char-style-override-1">Âlemden elimi eteğimi çekip toplamak nasip olur, elime bir fırsat düşerse; selvi gibi ben de halktan başımı kurtarıp hür olayım.</span></p>
				<p class="paragraf"><span class="char-style-override-1">* Benim bu daralmış göğsüm, onun gam yükünü nerden taşıyabilecek? Heyhat! Yoksul gönlüm bu ağır yükün eri değil!</span></p>
				<p class="paragraf"><span class="char-style-override-1">* Zamanın vezirine kulum, gönlümü incitme benim. Yoksa felekten bile şikâyet edip halimi ona arz etsem, öcümü alır!</span></p>
				<p class="paragraf"><span class="char-style-override-1">Gönlümde sitem tozları var. Yarabbi, güneş gibi âlemi aydınlatan güneşimin tozlanmasını hoş görme, onu tozlandırma!</span></p>
				<p class="paragraf"/>
				<p class="paragraf"><span class="char-style-override-2">Haliya maslahat-ı vakt deran mibinem </span></p>
				<p class="paragraf"><span class="char-style-override-2">Ki keşem raht be meyhane vu boş binşinem</span></p>
				<p class="arabaslik-sol-kucuk" id="toc_marker-2-19-6" xml:lang="en-GB">CCCXVIII</p>
				<p class="paragraf"><span class="char-style-override-1">Kara kirpiklerinle dilime binlerce rahne vurdun; gel de hasta gözlerinden de binlerce dert devşireyim.</span></p>
				<p class="paragraf"><span class="char-style-override-1">Ey gönlümle düşüp kalkan sevgili, dostlarını hatırlamıyor musun? Ben de dilerim, seni hatırlamadan yaşadığım günü görmeyeyim! </span></p>
				<p class="paragraf"><span class="char-style-override-1">Âlem yaşlıdır, temelsizdir. Ferhat’ı bile öldüren bu zalimden feryat! Beni de hileleriyle şirin canımdan usandırdı!</span></p>
				<p class="paragraf"><span class="char-style-override-1">Ayrılık ateşinin hararetiyle gül gibi terlere battım, ey geceleri uyumayıp esen rüzgâr, bana sevgilimin bir kokusunu getir!</span></p>
				<p class="paragraf"><span class="char-style-override-1">Fani olan bu dünya da sevgiliyle sakiye feda olsun, baki olan öteki dünya da! Âlem sultanlığını bile aşka feda olmuş görmekteyim.</span></p>
				<p class="paragraf"><span class="char-style-override-1">Benim yerime başka birisini seçer mi, seçer... hüküm onun. Fakat eğer ben sevgili yerine canımı ihtiyar eder, hayatımı ondan üstün görürsem; can ve hayat haram olsun bana!</span></p>
				<p class="paragraf"><span class="char-style-override-1">Bülbül sabahı kutlamakta, saki nerdesin? Kalk... dün geceki rüyanın hayali başımda dönüp duruyor!</span></p>
				<p class="paragraf"><span class="char-style-override-1">Can verdiğim gece başucumdaki mum sen olursan, göçtüğüm gece yatağımdan doğruca hurilerin köşküne giderim.</span></p>
				<p class="paragraf"><span class="char-style-override-1">Bu mektubumda yazdığım iştiyak sözleri, yalan yanlış sözler değildir, hepsi de tamamıyla doğrudur. Çünkü bunları bana Hafız telkin etti, yoksa ben nerden bileceğim ki?</span></p>
				<p class="paragraf"/>
				<p class="paragraf"><span class="char-style-override-2">Bemujgan-ı siyeh kerdi hezaren rahne der dinem </span></p>
				<p class="paragraf"><span class="char-style-override-2">Biya kez çeşm-i bimaret hezaran derd berçinem</span></p>
				<p class="arabaslik-sol-kucuk" id="toc_marker-2-19-7" xml:lang="en-GB">CCCXIX</p>
				<p class="paragraf"/>
				<p class="paragraf">Davacıların darılış ve kınayışlarını düşünüp çekinirsem; sarhoşlukta, rintlikte bulunamam, sarhoşluğun ve rintliğin hakkından gelemem ki. </p>
				<p class="paragraf"><span class="char-style-override-1">Rintliği yeni öğrenenlerin zahitliği hiç de kötü bir yol değil, ama bir kere âlemde adım kötüye çıkmış, artık ne iyilik düşünebilirim?</span></p>
				<p class="paragraf"><span class="char-style-override-1">Bana başı dönmüş, kendinden geçmiş âşıkların padişahı de. Çünkü akıl eksikliği bakımından bütün âlemdekilerden ileriyim ben!</span></p>
				<p class="paragraf"><span class="char-style-override-1">Kanıma parmak ban da alnına bas ey kâfir dinli sevgili, âlem de senin kurbanın olduğumu anlasın!</span></p>
				<p class="paragraf"><span class="char-style-override-1">Sen bana bir itikat et, beni hoş gör de bırak artık Tanrı için olsun... bu hırka içinde dervişlikten ne kadar uzak olduğumu ne bil, ne öğren!</span></p>
				<p class="paragraf"><span class="char-style-override-1">Rüzgâr, şu kanlar yağdıran şiirimi sevgiliye ulaştır... o, kara kirpikleriyle can damarımdan yaraladı beni!</span></p>
				<p class="paragraf"><span class="char-style-override-1">Ben ister rint olayım, ister şeyh. Kimseyle alışverişim yok. Sırrımın Hafız’ıyım, vaktimin arifi!</span></p>
				<p class="paragraf"><span class="char-style-override-1"> </span></p>
				<p class="paragraf"><span class="char-style-override-2">Ger men ezserzeniş-i mudde’iyan endiçem </span></p>
				<p class="paragraf"><span class="char-style-override-2">Şive-i mesti vu rindi nereved ezpişem</span></p>
				<p class="arabaslik-sol-kucuk" id="toc_marker-2-19-8" xml:lang="en-GB">CCCXX</p>
				<p class="paragraf"/>
				<p class="paragraf">Sofi, gel de riya hırkasını çıkaralım, şu mürailik nakşına bir butlan çizgisi çekelim.</p>
				<p class="paragraf">Tekkemize gelen nezir ve niyaz paralarını şaraba harcedelim, riya hırkasını sürüyüp meyhane suyuna atalım.</p>
				<p class="paragraf">Gayb perdesi altına gizlenmiş olan kaza sırrının yüzündeki örtüyü de sarhoşça çekip açalım.</p>
				<p class="paragraf">Sarhoş bir halde sıçrayıp arifler meclisinden şarabı yağma edelim, meclisteki güzeli de çekelim, kucaklayalım. </p>
				<p class="paragraf">Şimdi cihandan kâm almaya bak. Can pılı pırtısını öbür dünyaya çektiğimiz gün Tanrı elbette günahtan bağışlar.</p>
				<p class="paragraf"><span class="char-style-override-1">Nerde sevgilinin kaşının bir işvesi ki, yeni ay gibi felek topunu o altın çevgânla çelelim. </span></p>
				<p class="paragraf"><span class="char-style-override-1">Yarın bize cennet bahçesini vermezlerse; cennet köşkünden gılmanı, cennet bahçesinden huriyi çekip alalım.</span></p>
				<p class="paragraf"><span class="char-style-override-1">Hafız, bu çeşit laflar etmek bizim hakkımız değil. Bilmem neden ayağımızı kilimimizden dışarıya uzatıyoruz?</span></p>
				<p class="paragraf"/>
				<p class="paragraf"><span class="char-style-override-2">Sufi biya ki hırka-i salus berkeşim </span></p>
				<p class="paragraf"><span class="char-style-override-2">Vin nakş-ı zerkra hat-ı butlan beser keşim</span></p>
				<p class="arabaslik-sol-kucuk" id="toc_marker-2-19-9" xml:lang="en-GB">CCCXXI</p>
				<p class="paragraf"/>
				<p class="paragraf"><span class="char-style-override-1">Dostlar gül vakti işrete koyulmamız daha iyi. Gönül ehlinin sözüdür bu, canla başla dinleyeyim.</span></p>
				<p class="paragraf"><span class="char-style-override-1">Kimsede bir kerem, bir ihsan yok, halbuki zevk ve neşe zamanı geçmekte... çaresi şu: Seccadeyi şaraba satalım.</span></p>
				<p class="paragraf"><span class="char-style-override-1">Ferahlar bağışlayan ne hoş hava; Yarabbi bir güzel gönder de yüzünü seyrederek gül renkli şarap içelim.</span></p>
				<p class="paragraf"><span class="char-style-override-1">Felek erganuncusu, hüner ehlinin yolunu vurmakta... bu gussadan nasıl ağlamayalım, niçin coşmayalım ki?</span></p>
				<p class="paragraf"><span class="char-style-override-1">Gül coştu, açıldı, bizse onu şarapla teskin etmedik. Hasılı mahrumiyet ve heves ateşiyle coşmaktayız.</span></p>
				<p class="paragraf"><span class="char-style-override-1">Lale kadehinden mevhum bir şarap içmedeyiz; kötü göz ırak olsun, çalgısız, şarapsız sarhoşuz!</span></p>
				<p class="paragraf"><span class="char-style-override-1">Hafız, bu şaşılacak hal kime söylenebilir? Öyle bülbülleriz ki, gül mevsimi susmaktayız!</span></p>
				<p class="paragraf"/>
				<p class="paragraf"><span class="char-style-override-2">Dostan vakt-i gul an bih ki be’işret kuşim </span></p>
				<p class="paragraf"><span class="char-style-override-2">Suhan-i ehl-i dilest in ki becan binyuşim</span></p>
				<p class="arabaslik-sol-kucuk" id="toc_marker-2-19-10" xml:lang="en-GB">CCCXXII</p>
				<p class="paragraf"/>
				<p class="paragraf"><span class="char-style-override-1">Toz gibi olan tenim, can çehresine hicap olmakta. O yüzden perdeyi attığım an, ne güzel bir andır.</span></p>
				<p class="paragraf"><span class="char-style-override-1"> Bu çeşit kafes, benim gibi güzel bir kuşa layık değil. Rıdvan gülşenine gideyim, ben o yeşilliğe layığım.</span></p>
				<p class="paragraf"><span class="char-style-override-1">Niçin geldim, nerdeyim? Belli olmadı gitti. Yazık, yazık... kendi işimden bile gafilim.</span></p>
				<p class="paragraf"><span class="char-style-override-1">Mukaddeslik âlemi fezasını nasıl dönüp dolaşayım? Terkip yurtcağızında ten kaydıyla mukayyetim!</span></p>
				<p class="paragraf"><span class="char-style-override-1">Yüreğimin kanından iştiyak kokusu gelirse, taaccüb etme. Huten ahusuyla derdimiz bir, aynı derde tutulduk!</span></p>
				<p class="paragraf"><span class="char-style-override-1">Altın sırmalarla bezenmiş gömleğime bakma. İçinde gizli hararetler var.</span></p>
				<p class="paragraf"><span class="char-style-override-1">Gel, Hafız’ın varlığını ortadan kaldır da sen varken kimse benden “benim” sözünü işitmesin!</span></p>
				<p class="paragraf"/>
				<p class="paragraf"><span class="char-style-override-2">Hicab-ı çihre-i can mişeved gubar-ı tenem </span></p>
				<p class="paragraf"><span class="char-style-override-2">Hoşa demi ki ezon çihre perde berfukenem</span></p>
				<p class="arabaslik-sol-kucuk" id="toc_marker-2-19-11" xml:lang="en-GB">CCCXXIII</p>
				<p class="paragraf"/>
				<p class="paragraf"><span class="char-style-override-1">Kırk yıl, hatta daha ziyade bir zamandır bu sözü söyler dururum. Ben pir-i muganın kullarının en aşağısıyım.</span></p>
				<p class="paragraf"><span class="char-style-override-1">Şarap satan yaşlı adamın lütfuyla kadehim, saf ve aydın şaraptan asla boş kalmadı.</span></p>
				<p class="paragraf"><span class="char-style-override-1">Aşkın ve temiz rintlerin devletleri sayesinde daima meyhanelerin başköşelerinde otururum.</span></p>
				<p class="paragraf"><span class="char-style-override-1">Tortulu şarap içiyor diye hakkımda kötü zanda bulunma; elbisem şaraba bulanmış, ama eteğim tertemiz!</span></p>
				<p class="paragraf"><span class="char-style-override-1">Benim gibi bir bülbülün, şu tatlı dille bu kafeste süsen gibi susup durması yazıktır!</span></p>
				<p class="paragraf"><span class="char-style-override-1">Fars diyarının suyu, havası, ne tuhaf... aşağılık kişileri yetiştiriyor, yüceltiyor. Nerde bir temiz yoldaş? Otağımızı buradan söküp götürelim artık!</span></p>
				<p class="paragraf"><span class="char-style-override-1">Hafız, kadehi ne vakte dek hırka altında çekeceksin ki? Hâce’nin meclisinde yaptığın işin perdesini kaldırayım da gör!</span></p>
				<p class="paragraf"/>
				<p class="paragraf"><span class="char-style-override-2">Çil sal reft-u biş ki in laf mizenem </span></p>
				<p class="paragraf"><span class="char-style-override-2">Kez çakeran-ı pir-i mugam kemterin menem</span></p>
				<p class="arabaslik-sol-kucuk" id="toc_marker-2-19-12" xml:lang="en-GB">CCCXXIV</p>
				<p class="paragraf"/>
				<p class="paragraf">Dinim, bilgim tamamıyla elimden gitmeden gel de söyle: Aşkından ne fayda gördüm ki?</p>
				<p class="paragraf">Derdin ömrümün harmanını yele verdi, ama aziz ayağının toprağına ant olsun ki, ahdimi bozmadım.</p>
				<p class="paragraf">Zerre gibi hor hakirim, ama bir bak, aşk devletiyle senin yüzünün havasına düşerek nasıl da ta güneşe kadar yükseldim, ta güneşe ulaştım!</p>
				<p class="paragraf">Şarap sun... bir ömürdür, huzur ve istirahatla afiyet bucağında bir işret etmedim gitti. </p>
				<p class="paragraf"><span class="char-style-override-1">Ey öğütçü, akıllı adamlardansan sözünü toprağa salma, beyhude yere öğüt verme; çünkü ben sarhoşum, kulağıma öğüt girmez!</span></p>
				<p class="paragraf"><span class="char-style-override-1">Sevgilinin huzurunda utangaçlığımdan nasıl başımı kaldırayım? Elimden ona layık bir hizmet gelmedi ki!</span></p>
				<p class="paragraf"><span class="char-style-override-1">Hafız yanıp yakıldı da o gönüller okşayan sevgili, hatırını kırdım, bari bir merhem olsun yollayayım, demedi!</span></p>
				<p class="paragraf"/>
				<p class="paragraf"><span class="char-style-override-2">Begayr ezan ki bişud din-u daniş ezdestem </span></p>
				<p class="paragraf"><span class="char-style-override-2">Biya bigu ki zı’ışket çi tarf berbestem</span></p>
				<p class="arabaslik-sol-kucuk" id="toc_marker-2-19-13" xml:lang="en-GB">CCCXXV</p>
				<p class="paragraf"/>
				<p class="paragraf"><span>Dün gece bir hasta gibi halsiz ve mahmur bakan gözlerin beni benden alır, takatsiz bir hale koyardı; fakat yine dudağının lütfuyla canlanır, kendime gelirdim.</span></p>
				<p class="paragraf"><span>Miskler kokan ve misk gibi siyah olan hattına bugünden âşık değilim! Nice zamandır bu hilali kadehle sarhoşum ben.</span></p>
				<p class="paragraf"><span>Sebatımdan dolayı şu hal bana ne hoş geldi: Cevretsen de yine senden vazgeçmedim, yine senden usanmadım!</span></p>
				<p class="paragraf"><span>Bu meyhane sakisinden takva umma, ibadet gözleme. Çünkü yaratıldığım andan beri; rintlerin hizmetinden dem vurmaktayım.</span></p>
				<p class="paragraf"><span>Âşıkın yolunda ölümden sonra da yüzlerce tehlike var. Bunu düşün de sakın ömrüm bitti, artık kurtuldum deme!</span></p>
				<p class="paragraf"><span>Bundan böyle hasetçinin oku ucundan ne gam... yay kaşlı sevgilime kavuştum artık! </span></p>
				<p class="paragraf"><span>Akik hokkasına benzeyen dudağını öpmek gayrı bana helaldir. Çünkü zulümlerde, cefalarda bulunduğun halde sevginden geçmedim, vefayı bırakmadım,</span></p>
				<p class="paragraf"><span>Hafız’ın ilim rütbesi feleğe kadar yükselmişti... fakat senin yüce şimşada benzer boyunun gamı, beni böyle alçalttı işte.</span></p>
				<p class="paragraf"><span class="char-style-override-1">Bir asker güzeli gönlümü alıp gitti. Padişahın inayeti elimi tutmazsa vay halime!</span></p>
				<p class="paragraf"/>
				<p class="paragraf"><span class="char-style-override-2">Duş Bimari-i çeşm-i tu biburd ezdestem </span></p>
				<p class="paragraf"><span class="char-style-override-2">Leykin ez lutf-i lebet suret-i can mibestem</span></p>
				<p class="arabaslik-sol-kucuk" id="toc_marker-2-19-14" xml:lang="en-GB">CCCXXVI</p>
				<p class="paragraf"/>
				<p class="paragraf"><span class="char-style-override-1">Nice zamandır meyhanede hizmet etmekteyim. Yokluk elbisesine büründüğüm halde devlet ehlinin işini işlemekteyim.</span></p>
				<p class="paragraf"><span class="char-style-override-1">Güzel yürüyüşlü sülünü, ne vakit vuslat tuzağına düşüreceğim diye pusuya girmiş, fırsat kolluyorum.</span></p>
				<p class="paragraf"><span class="char-style-override-1">Vaizimiz hak kokusunu bile duymamış, bu sözü iyice işit. Gıybet etmiyorum ha, yüzüne karşı da söylemekteyim zaten.</span></p>
				<p class="paragraf"><span class="char-style-override-1">Civarının toprağı, bundan fazla zahmetimize tahammül etmez doğrusu. Lütuflarda bulundun güzelim, allahaısmarladık. Ben de zahmeti azaltıyorum artık.</span></p>
				<p class="paragraf"><span class="char-style-override-1">* Güzelin zülfü bela tuzağı, bakışı bela okudur. Güzel, sana ettiğim nasihatleri bir hatırla!</span></p>
				<p class="paragraf"><span class="char-style-override-1">Ey ayıpları örten kerem sahibi, kötü görenlerin gözlerini ört, halvet bucağındaki cüretlerini yüzlerine vurma, sırlarımı açma!</span></p>
				<p class="paragraf"><span class="char-style-override-1">Bir toplulukta Hafız’ım, bir mecliste ayyaş; halkla oynadığım şu oyuna bir bak hele!</span></p>
				<p class="paragraf"/>
				<p class="paragraf"><span class="char-style-override-2">Ruzgari şud ki dermeyhane hidmet mikunem </span></p>
				<p class="paragraf"><span class="char-style-override-2">Der libas-ı fakr kar-ı ehl-i dovlet mikunem</span></p>
				<p class="arabaslik-sol-kucuk" id="toc_marker-2-19-15" xml:lang="en-GB">CCCXXVII</p>
				<p class="paragraf"/>
				<p class="paragraf"><span class="char-style-override-1">Ben güzelleri sevmeyi ve şarap içmeyi terk edemiyorum, yüzlerce defadır tövbe ettim, artık tövbe de edemeyeceğim.</span></p>
				<p class="paragraf"><span class="char-style-override-1">Cennet bağını, Tuba gölgesini, köşkleri, hurileri sevgilinin yurdunun toprağıyla bir göremiyorum.</span></p>
				<p class="paragraf"><span class="char-style-override-1">Nazar ehlinin telkini, dersi, bir işaretten ibarettir. Bir kinayedir söyledim, gayrı bunu tekrarlayamam.</span></p>
				<p class="paragraf"><span class="char-style-override-1">Meyhanede baş kaldırmadıkça, meyhaneye varmadıkça başımdan bile haberim yok mu yok!</span></p>
				<p class="paragraf"><span class="char-style-override-1">Şeyhim hiddetle, haydi, artık bırak aşkı, dedi. Kardeş, savaşa hacet yok, bu işi yapamıyorum!</span></p>
				<p class="paragraf"><span class="char-style-override-1">Öğütçü beni kınadı da; haramdır, şarap içme, dedi. Dedim ki: Ben, bir eşeğin sözüne baş üstüne diyemem ki!</span></p>
				<p class="paragraf"><span class="char-style-override-1">Bu takvam yeter... şehir, güzelleriyle minber üstünde naza, işveye girişemiyorum.</span></p>
				<p class="paragraf"><span class="char-style-override-1">Hafız, pir-i muganın eşiği devlet kapısıdır. Bu kapının toprağını öpmekten vazgeçemiyorum!</span></p>
				<p class="paragraf"/>
				<p class="paragraf"><span class="char-style-override-2">Men terk-i ‘ışk- bazi vu sagar nemikunem </span></p>
				<p class="paragraf"><span class="char-style-override-2">Sed bar tovbe kerdem-u digar nemikunem</span></p>
				<p class="arabaslik-sol-kucuk" id="toc_marker-2-19-16" xml:lang="en-GB">CCCXXVIII</p>
				<p class="paragraf"/>
				<p class="paragraf"><span class="char-style-override-1">Bir gece elimizi kaldıralım, bir duada bulunalım da ayrılığın derdine bir yerden çare bulalım.</span></p>
				<p class="paragraf"><span class="char-style-override-1">Gönül, yoldaşların elinden hastalandı. Bir yardımcı çıksa da bir doktora götürsek, bir devada bulunsak.</span></p>
				<p class="paragraf"><span class="char-style-override-1">Neşenin kökü kurudu, meyhane yolu nerde? O suyla, o hava ile neşeyi bir geliştirelim, kendine gelsin, boy versin!</span></p>
				<p class="paragraf"><span class="char-style-override-1">Suçsuz olduğum halde beni incitip, kılıçlayıp gideni, Allah için olsun yine getirin de bir sefa bulalım.</span></p>
				<p class="paragraf"><span class="char-style-override-1">** Nefis yolunda gönlümüz puthane oldu. Bir ah oku atalım, bir savaşta bulunalım.</span></p>
				<p class="paragraf"><span class="char-style-override-1">Gönül, rintlerin gönlünden yardım iste. Yoksa bu pek güç bir iş, bir hatada bulunmayalım sakın!</span></p>
				<p class="paragraf"><span class="char-style-override-1">Anlayışı dar kuşun gölgesinden hiçbir şey elde edilmez. Bir devlet kuşunun kutlu gölgesini isteyelim.</span></p>
				<p class="paragraf"><span class="char-style-override-1">Gönlüm sabır perdesini kaldırdı; güzel sözlü Hafız nerde? Gelsin de gazeliyle zevk u sefa edelim.</span></p>
				<p class="paragraf"/>
				<p class="paragraf"><span class="char-style-override-2">Ma berarim şebi dest-u du’ayi bikunim </span></p>
				<p class="paragraf"><span class="char-style-override-2">Gam-ı hicran-ı tura çare zicayi bikunim</span></p>
				<p class="arabaslik-sol-kucuk" id="toc_marker-2-19-17" xml:lang="en-GB">CCCXXIX</p>
				<p class="paragraf"/>
				<p class="paragraf">Bizden ne iyilik bekliyor, ne ibadet arıyorsun ki? Sarhoşlara “sala” dedik, onları işret meclisine çağırdık... sarhoş gözünün hükmettiği şu devirde selameti; hadi, hayra karşı, güle güle, diye dualar ederek yolladık gitti!</p>
				<p class="paragraf">Meyhane kapısını aç. Çünkü hiç bu tekkede feyiz kapısı açılmadı; ister inan, ister inanma. Söz bundan ibaret, işte onu da söyledik!</p>
				<p class="paragraf">Saki, gözünden harap oldum, yıkıldım; ama dosttan gelen belaya binlerce defa, merhaba, hoş geldin, dedim.</p>
				<p class="paragraf">Boyuna şimşir dedim, ama sözümden de o kadar utandım ki... neden bu benzetişte bulundum, niçin böyle bir bühtan ettim acaba?</p>
				<p class="paragraf">Eğer bana acımazsan, sonucu pişman olursun. Bu söze nişan koy, bunu sana nerde söylediğimi hatırında tut!</p>
				<p class="paragraf">Ciğerim nafe gibi kan kesildi, saçını Çin’e benzeterek söylediğim yanlış sözün cezası bundan da aşağı olmazdı elbette.</p>
				<p class="paragraf">Hafız, sen ateş kesildin, fakat sevgiliye hiçbir tesiri olmadı ki! Sanki sabah rüzgârına gülün vefasızlığını söylemişiz!</p>
				<p class="paragraf"/>
				<p class="paragraf"><span class="char-style-override-2">Salah ez ma çi micuyi ki mestanra sela guftim </span></p>
				<p class="paragraf"><span class="char-style-override-2">Be dovr-i nergis-i mestet selametra du’a guftim</span></p>
				<p class="arabaslik-sol-kucuk" id="toc_marker-2-19-18" xml:lang="en-GB">CCCXXX</p>
				<p class="paragraf"/>
				<p class="paragraf"><span class="char-style-override-1">Sen sabaha benziyorsun, ben de seher vaktinde yapayalnız yanıp yakılan muma. Bir gül, bir açıl da gör; nasıl sana can veriyorum.</span></p>
				<p class="paragraf"><span class="char-style-override-1">Gönlümde serkeş saçlarının dağı varken, ölsem bile toprağım menekşelik kesilir.</span></p>
				<p class="paragraf"><span class="char-style-override-1">Bir kerecik bak diye, gözümü senin murat eşiğine diktim, gözlerim sende. Sense beni gözden çıkardın gitti.</span></p>
				<p class="paragraf"><span class="char-style-override-1">Ey gam askeri, sana nasıl şükredeyim? Tanrı korusun, bari sen kimsesizlik günümde başımdan ayrılmıyorsun.</span></p>
				<p class="paragraf"><span class="char-style-override-1">Gözbebeklerime kul olayım, gönlü kara, merhametsiz olmakla beraber gönülden çektiklerimi sayıp dökmeye başladım mı, bana acıyıp da binlerce katre yağdırıyor, halime ağlayıp duruyorlar!</span></p>
				<p class="paragraf"><span class="char-style-override-1">Güzelimiz herkese görünmekte, cilvelenmekte... fakat benim gördüğüm bu cilveyi gören yok, bana göründüğü gibi kimseye görünmüyor!</span></p>
				<p class="paragraf"><span class="char-style-override-1">Sevgili, Hafız’ın toprağına rüzgâr gibi uğrarsa, o daracık yerin içinde şevkimden kefenimi paramparça ederim!</span></p>
				<p class="paragraf"/>
				<p class="paragraf"><span class="char-style-override-2">Tu hemçu subhi vu men şem’-i halvet-i seherem </span></p>
				<p class="paragraf"><span class="char-style-override-2">Tebessümi kun-u can bin ki çun hemisupurem</span></p>
				<p class="arabaslik-sol-kucuk" id="toc_marker-2-19-19" xml:lang="en-GB">CCCXXXI</p>
				<p class="paragraf"/>
				<p class="paragraf"><span class="char-style-override-1">Bu yıkık konaktan yürüyeceğim, canımın rahatını arayacağım, sevgilinin ardına düşüp gideceğim gün ne kutlu gündür!</span></p>
				<p class="paragraf"><span class="char-style-override-1">Bilirim, gerçi garip hiçbir yere yol bulamaz. Fakat ben o dağınık saçların kokusuna uyup gideceğim.</span></p>
				<p class="paragraf"><span class="char-style-override-1">Gitmeye kudretim yok, ama seher yeli gibi hasta gönülle, takatsiz bedenle o salınan selvinin havasına uyup yola düşeceğim.</span></p>
				<p class="paragraf"><span class="char-style-override-1">Gönlüm, İskender zindanının vahşetinden bıktı artık. Dengimi bağladım, Süleyman ülkesine kadar yollanacağım.</span></p>
				<p class="paragraf"><span class="char-style-override-1">Yolunda kalem gibi başımın kesilmesi bile icap etse; yaralı gönülle, ağlar gözle yola düşeceğim.</span></p>
				<p class="paragraf"><span class="char-style-override-1">** Bu gamdan günün birinde kurtulursam, nezr ettim, meyhane kapısına kadar neşeli ve gazel okuya okuya gideceğim.</span></p>
				<p class="paragraf"><span class="char-style-override-1">Onun aşkıyla zerre gibi raks ederek ta parlak güneş çeşmesinin kıyısına kadar varacağım.</span></p>
				<p class="paragraf"><span class="char-style-override-1">* Atlılar, ağır yüklülerin halini anlamazlar, onlara ne gam var ki? Ey zahitler, bir himmet edin de hoş kolay, sağ esen gideyim.</span></p>
				<p class="paragraf"><span class="char-style-override-1">Hafız gibi ayrılık çölünden dışarı çıkmaya bir yol bulamazsam, devranın vezirine uyar, onun maiyetine karışır, onlarla yoldaş olur da giderim.</span></p>
				<p class="paragraf"/>
				<p class="paragraf"><span class="char-style-override-2">Hurrem an ruz kezin menzil-i viran birevem </span></p>
				<p class="paragraf"><span class="char-style-override-2">Rahat-i can talabem derpey-i canan birevem</span></p>
				<p class="arabaslik-sol-kucuk" id="toc_marker-2-19-20" xml:lang="en-GB">CCCXXXII</p>
				<p class="paragraf"/>
				<p class="paragraf"><span class="char-style-override-1">Açık söylüyorum, bu sözümden de neşelenmekteyim, gönlüm sevinçle dolu, aşk kuluyum, iki cihandan da hürüm!</span></p>
				<p class="paragraf"><span class="char-style-override-1">Mukaddeslik gülşeninin kuşuyum. Bu hadise tuzağına nasıl düştüm, bu ayrılığı nice anlatayım?</span></p>
				<p class="paragraf"><span class="char-style-override-1">Ben melektim, cennet de makamımdı. Beni bu çok harap yere Adem getirdi!</span></p>
				<p class="paragraf"><span class="char-style-override-1">Senin civarının havasıyla Tuba ağacının gölgesi de hatırımdan çıktı, hurinin gönül alıcılığı da, havuz kıyısı da!</span></p>
				<p class="paragraf"><span class="char-style-override-1">Gönlümün levhinde sevgilinin elif boyundan başka bir harf yok. Hocam, başka bir harf belletmediyse, ben ne yapayım? </span></p>
				<p class="paragraf"><span class="char-style-override-1">Bahtımın yıldızını hiçbir müneccim tanımadı. Yarabbi, ben bu cihan anasından ne talihle doğdum ki?</span></p>
				<p class="paragraf"><span class="char-style-override-1">Aşk meyhanesinin kapısına kulağı küpeli bir kul olalı, her an yem bir gam beni kutlamaya gelmekte!</span></p>
				<p class="paragraf"><span class="char-style-override-1">Gözbebeğim gönlümün kanını içmekte; layık da. Neden insanların gözbebeğine gönül verdim?</span></p>
				<p class="paragraf"><span class="char-style-override-1">Hafız’ın yüzünü saçlarınla gözyaşından arıt. Yoksa bu daimi sel, temelimi yıkacak!</span></p>
				<p class="paragraf"/>
				<p class="paragraf"><span class="char-style-override-2">Faş migüyem-u ezgufte-i hod dil-şadem </span></p>
				<p class="paragraf"><span class="char-style-override-2">Bende-i ‘ışkam u ezher du cihan azadem</span></p>
				<p class="arabaslik-sol-kucuk" id="toc_marker-2-19-21" xml:lang="en-GB">CCCXXXIII</p>
				<p class="paragraf"/>
				<p class="paragraf"><span class="char-style-override-1">Ben kim oluyorum ki; o güzel hatırından geçeyim, senin gönlüne gelmiş olayım? Ey kapısının toprağı başımın tacı güzel, sen lütuflarda bulunuyorsun.</span></p>
				<p class="paragraf"><span class="char-style-override-1">Sevgili, kula bakmayı, kulu görüp gözetmeyi sana kim öğretti, söyle. Çünkü ben yoldaşlardan böyle bir şey ummuyorum doğrusu.</span></p>
				<p class="paragraf"><span class="char-style-override-1">Ey kutsi kuş, himmetini yoluma kılavuz et! Çünkü gideceğim yol uzun, ben de yeni sefere çıkmış birisiyim.</span></p>
				<p class="paragraf"><span class="char-style-override-1">Ey seher yeli, selamını ona arz et; seher çağlarında beni duadan unutmasın!</span></p>
				<p class="paragraf"><span class="char-style-override-1">O kutlu günü istiyorum ki; bu konaktan göçümü bağlayıp kaldırayım, dostlar beni artık senin civarından sorsunlar!</span></p>
				<p class="paragraf"><span class="char-style-override-1">Hafız, vuslat devletini dilerken gözümden akan yaşları deniz haline getirsem ve o denizde dalgalanıp yüzsem bile değer.</span></p>
				<p class="paragraf"><span class="char-style-override-1">Nazım mertebesi yüksektir, cihanı istila eder... zamanın padişahına söyle de meydana getirdiğim bu incileri övsün!</span></p>
				<p class="paragraf"/>
				<p class="paragraf"><span class="char-style-override-2">Men ki başem ki beran hatır-ı ‘atır guzerem </span></p>
				<p class="paragraf"><span class="char-style-override-2">Lutfha mikuni ey hak-i deret tac-ı serem</span></p>
				<p class="arabaslik-sol-kucuk" id="toc_marker-2-19-22" xml:lang="en-GB">CCCXXXIV</p>
				<p class="paragraf"/>
				<p class="paragraf">Elimin kısalığı yüzünden yük altındayım. Bu yüzden yüce boylulardan utanıyorum.</p>
				<p class="paragraf">Kıl gibi ince belin elime girerse ne âlâ... yoksa başımı şeydalığa verdim gitti!</p>
				<p class="paragraf">Kâinatın ahvalini gözümden sor. Çünkü geceleri sabaha kadar yıldız saymadayım.</p>
				<p class="paragraf">Beni zamane sırrından agâh etti... bundan dolayı şükrane olarak kadehin dudağından öpüyorum.</p>
				<p class="paragraf"><span class="char-style-override-1">Koluma çok şükretmedeyim, ondan çok memnunum... halkı incitmeye kudretim yok!</span></p>
				<p class="paragraf"><span class="char-style-override-1">Şarap satanlara dua edersem, ne var ki? Nimet hakkını ödüyorum.</span></p>
				<p class="paragraf"><span class="char-style-override-1">Hafız gibi sarhoş bir kafam var. Fakat yine ondan lütuf göreceğimi umuyorum.</span></p>
				<p class="paragraf"><span class="char-style-override-1">** Gözyaşı yerine inciler yağdırsam, sen yine onları toprağımdan almak bile istemiyorsun!</span></p>
				<p class="paragraf"/>
				<p class="paragraf"><span class="char-style-override-2">Zidest-i kuteh-i hod zır-i barem </span></p>
				<p class="paragraf"><span class="char-style-override-2">Ki ezbala-bulendan şermsarem</span></p>
				<p class="arabaslik-sol-kucuk" id="toc_marker-2-19-23" xml:lang="en-GB">CCCXXXV</p>
				<p class="paragraf"/>
				<p class="paragraf"><span class="char-style-override-1">Yıllardır aklın fetvasıyla ihtirası zindana kapatmak için rintlerin gittikleri yola gittim, onların izlerini izledim.</span></p>
				<p class="paragraf"><span class="char-style-override-1">Ben Anka’nın konağına varmak için kendi kendime yola girmedim ki. Bu konakları Süleyman’ın kuşuyla geçtim.</span></p>
				<p class="paragraf"><span class="char-style-override-1">Neye alıştınsa onları terk et, onlara aykırı olan şeylere yapış da muradına er. Çünkü ben bu cemiyete, o dağınık saçlara uydum da eriştim.</span></p>
				<p class="paragraf"><span class="char-style-override-1">Sakinin dudağını öpmeye tövbe ettim. Fakat şimdi neden bilmezlere kulak astım diye dudağımı dişleyip durmaktayım.</span></p>
				<p class="paragraf"><span class="char-style-override-1">Takva ve sarhoşluk ne benim elimdedir, ne senin elinde! Ezel sultanı, neyi yap dediyse yaptım!</span></p>
				<p class="paragraf"><span class="char-style-override-1">Bir hayli müddet meyhane kapıcılığında bulundum, ama yine Tanrı lütfundan ümidimi kesmemekte, yine Firdevs cennetine tamah etmekteyim.</span></p>
				<p class="paragraf"><span class="char-style-override-1">Kocalmış olduğum halde Yusuf, sohbetiyle bu ak saçlı başımı okşamakta, beni ağırlamakta. Bu devlet, Kulbe-i ahzandaki sabrımın ecri.</span></p>
				<p class="paragraf"><span class="char-style-override-1">Kuran’ın devleti sayesinde nail olduğum nimete felek mihrabında hiçbir Hafız nail olmamıştır.</span></p>
				<p class="paragraf"><span class="char-style-override-1">Gazel dîvânının başköşesinde otursam, şaşılacak ne var ki? Yıllardır Sahib-i dîvânın kulluğunda bulundum.</span></p>
				<p class="paragraf"/>
				<p class="paragraf"><span class="char-style-override-2">Salha peyrevi-i mezheb-i rindan kerdem </span></p>
				<p class="paragraf"><span class="char-style-override-2">Ta be fetvi-i hired hırs be zindan kerdem</span></p>
				<p class="arabaslik-sol-kucuk" id="toc_marker-2-19-24" xml:lang="en-GB">CCCXXXVI</p>
				<p class="paragraf"/>
				<p class="paragraf"><span class="char-style-override-1">Akşam garipliği bastı, namaz vakti oldu da ağlamaya başladım mı, gariplere layık mersiyeler tutturur, efsaneler söylerim.</span></p>
				<p class="paragraf"><span class="char-style-override-1">Sevgilimi ve ülkemi hatırlayıp öyle ağlayayım ki yeryüzünden sefer âdetini kaldırayım!</span></p>
				<p class="paragraf"><span class="char-style-override-1">Sevgilinin diyarındanım, garip elden değil... Tanrı, bir kere daha beni arkadaşlarıma ulaştır!</span></p>
				<p class="paragraf"><span class="char-style-override-1">Yoldaş, Tanrı için olsun, bana yardım et de bir kere daha meyhane civarında bayrağımı yükselteyim.</span></p>
				<p class="paragraf"><span class="char-style-override-1">Akıl, yaşlılığı nasıl hesaba katabilir ki, yine çocukluk çağında bulunan bir güzelle aşk oyununa giriştim.</span></p>
				<p class="paragraf"><span class="char-style-override-1">Azizim sabah rüzgârıyla şimal rüzgârından başka beni tanıyan yok. Rüzgârdan başka demsazım yok ki!</span></p>
				<p class="paragraf"><span class="char-style-override-1"> Sevgilinin konağının havası abıhayatımızdır. Ey sabah rüzgârı, Şiraz toprağından bir esinti getir!</span></p>
				<p class="paragraf"><span class="char-style-override-1">Gözyaşlarım aktı ve ayıbımı yüzüme karşı söyledi, sırrımı faş etti gitti. Kimden şikâyet edeyim? Beni kovalayan evimde, ev halkından! </span></p>
				<p class="paragraf"><span class="char-style-override-1">Sabah çağı Zühre’nin çenginden duydum, diyordu ki: Lehçesi ve sesi hoş Hafız’ın kuluyum ben!</span></p>
				<p class="paragraf"/>
				<p class="paragraf"><span class="char-style-override-2">Nemaz-ı şam-ı gariban çü girye agazem </span></p>
				<p class="paragraf"><span class="char-style-override-2">Be muyeha-yı garibane kıssa perdazem</span></p>
				<p class="arabaslik-sol-kucuk" id="toc_marker-2-19-25" xml:lang="en-GB">CCCXXXVII</p>
				<p class="paragraf"/>
				<p class="paragraf"><span class="char-style-override-1">Seher çağında şaraptan tövbe etmeyi kurdum. Fakat tövbeleri bozan bahar mevsimi geliyor, ne yapayım?</span></p>
				<p class="paragraf"><span class="char-style-override-1">Dosdoğru söylüyorum; erler şarap içsinler de ben karşıdan bakayım, bunu görmeye tahammülüm yok.</span></p>
				<p class="paragraf"><span class="char-style-override-1">Lale zamanı musiki meclisinden kaçar, bir kenara çekilirsem; aklımdan zorum var, beni tedavi edin!</span></p>
				<p class="paragraf"><span class="char-style-override-1">Mademki sevgilinin yüzünden murat gülü açıldı, artık düşman başını hangi taş pekse ona vursun!</span></p>
				<p class="paragraf"><span class="char-style-override-1">Gül tahtına bir güzeli sultan gibi çıkarıp ona sümbülden gerdanlık, yaseminden bilezik takacağım.</span></p>
				<p class="paragraf"><span class="char-style-override-1">Meyhane yoksuluyum. Fakat bir bak; sarhoş oldum mu, feleğe nazlanır, yıldızlara hâkim kesilirim. </span></p>
				<p class="paragraf"><span class="char-style-override-1">Padişah meclisini hatırlayıp konca gibi gülümseyerek kadehi alır, neşemden libasımı yırtarım.</span></p>
				<p class="paragraf"><span class="char-style-override-1">Haram lokmadan çekinmemin imkânı ve yolu yokken, neden şarap içen rindi kınayayım?</span></p>
				<p class="paragraf"><span class="char-style-override-1">Hafız, gizlice şarap içmekten usandı... sırrımı çeng ve ney sesiyle açığa vuracağım.</span></p>
				<p class="paragraf"/>
				<p class="paragraf"><span class="char-style-override-2">Be ‘azm-i tovbe seher guftem istihare kunem </span></p>
				<p class="paragraf"><span class="char-style-override-2">Behar-ı tovbe-şiken miresed çi çare kudem</span></p>
				<p class="arabaslik-sol-kucuk" id="toc_marker-2-19-26" xml:lang="en-GB">CCCXXXVIII</p>
				<p class="paragraf"><span class="char-style-override-1">Ben güzeli ve şarabı terk edecek rint değilim. Muhtesib de bilir ki, ben bu işleri pek az yaparım.</span></p>
				<p class="paragraf"><span class="char-style-override-1">Tövbekârları defalarca ayıpladığım halde, deliyim gül mevsimi şaraba tövbe edersem.</span></p>
				<p class="paragraf"><span class="char-style-override-1">Sabah rüzgârı gül mecmuasını lütuf suyu ile yıkadıktan sonra, artık ben defter sayfasına bakarsam, bana sapık ve tabiatsız adını tak!</span></p>
				<p class="paragraf"><span class="char-style-override-1">Lale, eline şarap kadehini almış, nergis sarhoş... Fakat günahkârlıkla sadece bizim adımız çıkmış. Davam çok, ama Yarabbi, kimi hâkim yapayım? </span></p>
				<p class="paragraf"><span class="char-style-override-1">Aşk bir incidir, meyhane deniz, ben de dalgıç! O denize bir kere daldım, bakalım nereden başımı çıkaracağım?</span></p>
				<p class="paragraf"><span class="char-style-override-1">Yokluk tozlarına bulandım, ama eteğimi güneş çeşmesiyle bile ıslatmak himmete sığmaz!</span></p>
				<p class="paragraf"><span class="char-style-override-1">Yoksullukta bile elimde sultan hazinesi var. Aşağılık kişileri yetiştiren feleğin dönüşüne niçin tamah edeyim?</span></p>
				<p class="paragraf"><span class="char-style-override-1">Ey şehri birbirine katan güzelim, bir an olsun dizginini zapt et de yoluna gözyaşlarımı serpeyim, yüzümü döşeyeyim... Yolunu incilerle, altınlarla bezeyeyim.</span></p>
				<p class="paragraf"><span class="char-style-override-1">* Gözyaşlarından yakut ve lale dolu hazinelerim var. Neden yıldızı yüce güneşin feyzine göz dikeyim?</span></p>
				<p class="paragraf"/>
				<p class="paragraf"/>
				<p class="paragraf"><span class="char-style-override-1">Feleğin ahd ü peymanına o kadar itibar edilmez. Bundan böyle ahdedersem de kadehle ederim, şart edersem de!</span></p>
				<p class="paragraf"><span class="char-style-override-1">Sevgili, âşıkların ateş içinde kalmalarını istiyorsa, Kevser çeşmesine bile bakarsam gözüm kör olsun!</span></p>
				<p class="paragraf"><span class="char-style-override-1">Dün gece lal dudakları Hafız’a işvelendi, ama ben bu masallara inanacak adam mıyım?</span></p>
				<p class="paragraf"/>
				<p class="paragraf"><span class="char-style-override-2">Men ne an rinedem ki terk-i şahed-u sagar kunem </span></p>
				<p class="paragraf"><span class="char-style-override-2">Muhtesib daned ki men in karha kemter kunem</span></p>
				<p class="arabaslik-sol-kucuk" id="toc_marker-2-19-27" xml:lang="en-GB">CCCXXXIX</p>
				<p class="paragraf"/>
				<p class="paragraf"><span class="char-style-override-1">Gül mevsiminde şarabı terk edeyim... hâşâ, ben akıllılıktan dem vurmaktayım. Bu işi nasıl yaparım?</span></p>
				<p class="paragraf"><span class="char-style-override-1">Nerde mutrib? Gelsin de bütün zahitlik ve bilgi mahsulünü çeng ve ney sesine feda edeyim?</span></p>
				<p class="paragraf"><span class="char-style-override-1">Gönlüm medrese kıyl ü kaalinden iğrendi, yeter... bir müddet de sevgiliye ve şaraba hizmet edeyim.</span></p>
				<p class="paragraf"><span class="char-style-override-1">Sabah rüzgârı habercisi nerde? Gelsin de o talihi kutlu, o kademi yomlu vefadara ayrılık gecesinin şikâyetlerini söyleyeyim.</span></p>
				<p class="paragraf"><span class="char-style-override-1">Zamane ne vakit vefakâr oldu ki? Şarap kadehini getir de Cem ve Kavus’un maceralarını anlatayım.</span></p>
				<p class="paragraf"><span class="char-style-override-1">Amel defterimin karalığından korkmam. Mahşer günü, onun feyziyle bunun gibi yüzlerce defteri dürer, devşiririm!</span></p>
				<p class="paragraf"><span class="char-style-override-1">Sevgilinin Hafız’a ariyet olarak verdiği bu canı da bir gün yüzünü görüp ona teslim edeceğim.</span></p>
				<p class="paragraf"/>
				<p class="paragraf"><span class="char-style-override-2">Haşa ki men be mevsim-i gul terk-ı mey kunem </span></p>
				<p class="paragraf"><span class="char-style-override-2">Men laf-ı ‘akl mizenem in kar key kunem</span></p>
				<p class="arabaslik-sol-kucuk" id="toc_marker-2-19-28" xml:lang="en-GB">CCCXL</p>
				<p class="paragraf"/>
				<p class="paragraf"><span>Beni yolunun toprağı gibi cefa ayağının altına alan sevgilinin ayağını bastığı toprağı öpüyor, kademini incittiğinden dolayı özürler diliyorum.</span></p>
				<p class="paragraf"><span>Ben senin cefandan ağlayacak adam değilim. İtimat edilir bir kul, devletini diler bir köleyim.</span></p>
				<p class="paragraf"><span>* Uzayıp giden ümidimi saçlarının büklümlerine bağladım. Allah saklasın da o uzun saçların istek elimi kısaltmasın!</span></p>
				<p class="paragraf"><span>Bir zerre toprağım, senin civarındayım, halim de iyi. Ancak sevgili, ansızın rüzgâr beni buradan atıverecek... bundan korkuyorum.</span></p>
				<p class="paragraf"><span class="char-style-override-1">Ben mukaddesler âlemindeki tekkenin sofisiyim; fakat şimdi muğların manastırına yolladılar.</span></p>
				<p class="paragraf"><span class="char-style-override-1">Seher çağı meyhane piri bana cihanı gösteren bir kadeh verdi de o ayna ile senin güzelliğinden agâh etti.</span></p>
				<p class="paragraf"><span class="char-style-override-1">Bu yolda oturduğuma bakma; kalk, benimle meyhaneye doğru gel de oradakilerin arasında ne makamım var, bir gör!</span></p>
				<p class="paragraf"><span class="char-style-override-1">Sarhoşça geçip gittin, Hafız’ını düşünmedin bile. Ahım güzellik eteğini tutarsa, yazık!</span></p>
				<p class="paragraf"><span class="char-style-override-1">** Seher vakti doğu padişahı, bütün padişahlığımla beraber Turanşah’ın kuluyum, diyordu. Ne de hoşuma gitti bu sözü ya!</span></p>
				<p class="paragraf"/>
				<p class="paragraf"><span class="char-style-override-2">An ki pamal-i cefa kerd çü hak-i rahem </span></p>
				<p class="paragraf"><span class="char-style-override-2">Hak mibusem-u ‘özr-i kademeş mihahem</span></p>
				<p class="arabaslik-sol-kucuk" id="toc_marker-2-19-29" xml:lang="en-GB">CCCXLI</p>
				<p class="paragraf"/>
				<p class="paragraf">Her ne kadar yaşlı, gönlü hasta, kudretsiz bir hale geldiysem de yüzünü andığım zaman yine gençleştim.</p>
				<p class="paragraf">Tanrı’ya şükrolsun, Hak’tan ne dilediysem oldu, himmetimin son haddine varıncaya kadar muradıma eriştim.</p>
				<p class="paragraf">Ey taze gül fidanı, ben senin sayende cihan bağının bir fidanı oldum. Sen de devlet meyvelerini devşir, ye; dilerim Tanrı’dan, muradına eriş!</p>
				<p class="paragraf">Evvelce âlemin altından da haberim yoktu, üstünden de. Fakat senin gam mektebinde bu derece âlim, bu kadar ince ve derin şeyleri bilir bir hale geldim.</p>
				<p class="paragraf">Ne kadar şöyle böyle olduysam; nihayet kısmet, nihayet nasip beni yine meyhaneye havale etmekte!</p>
				<p class="paragraf">Ben yılların, ayların geçmesiyle yaşlanmadım ki. Sevgili, vefasız... bana uğramayıp ömür gibi geçip gitmede... o yüzden yaşlandım ben.</p>
				<p class="paragraf"><span class="char-style-override-1">Pir-i mugan dergâhının salikleri arasına katıldığım günden itibaren gönlüme mâna kapısını açtılar.</span></p>
				<p class="paragraf"><span class="char-style-override-1">* Ebedi devletin anayolunda baht tahtına elimde şarap kadehi olduğu halde tam dostların diledikleri gibi oturdum.</span></p>
				<p class="paragraf"><span class="char-style-override-1">* Gözünün fitnesi eriştiği zamandan beridir ki, âhir zaman fitnelerinden emin oldum.</span></p>
				<p class="paragraf"><span class="char-style-override-1">Dün inayet, müjdeledi: Hafız, gel... günahlarının affedileceğine ben kefil oldum.</span></p>
				<p class="paragraf"/>
				<p class="paragraf"><span class="char-style-override-2">Her çend pir-u haste- dil-u natevan şudem </span></p>
				<p class="paragraf"><span class="char-style-override-2">Her geh ki yad-ı ruy-i tu kerdem cuvan şudem</span></p>
				<p class="arabaslik-sol-kucuk" id="toc_marker-2-19-30" xml:lang="en-GB">CCCXLII</p>
				<p class="paragraf"/>
				<p class="paragraf"><span>Gel, gel de güller saçalım, kadehe şarap dökelim, feleğin tavanını yarıp yıkalım da başka bir şekilde yeniden kuralım! </span></p>
				<p class="paragraf"><span>Gam, âşıkların kanını dökmek için asker çeker, akın ederse; saki ile beraber saldıralım, kökünü kazıyalım.</span></p>
				<p class="paragraf"><span>Erguvan renkli şarap kadehine gül suyu karıştıralım, güzel kokulu rüzgârın buhurdanına şeker atalım.</span></p>
				<p class="paragraf"><span>Elinde böyle bir güzel saz varken ey çalgıcı, güzel bir şey çal da ellerimizi salarak gazel okuyalım, ayaklarımızı vurarak raks edelim!</span></p>
				<p class="paragraf"><span>* Ey sabah rüzgârı, vücudumuzun toprağını o âlicenap sevgiliye savur. Belki bu suretle o güzeller padişahını görmeye muvaffak oluruz.</span></p>
				<p class="paragraf"><span>Birisi akıldan dem vurmakta, öbürü tasavvuf ıstılahları söyleyip durmakta... gel de bu davaları hüküm sahibine bırakalım. </span></p>
				<p class="paragraf"><span>Ebedi cenneti istiyorsan, bizimle meyhaneye gel; seni bir gün küp dibinden Kevser havuzuna atıverelim.</span></p>
				<p class="paragraf"><span class="char-style-override-1">Şiraz’da güzel söz söylemeye, hoş söz okumaya çalışmazlar. Gel Hafız, kendimizi başka bir diyara atalım.</span></p>
				<p class="paragraf"/>
				<p class="paragraf"><span class="char-style-override-2">Biya ta gul berefşanim-u mey der sagar endazim </span></p>
				<p class="paragraf"><span class="char-style-override-2">Felekra sakf bişkafim-u tarhı nov derendazim</span></p>
				<p class="arabaslik-sol-kucuk" id="toc_marker-2-19-31" xml:lang="en-GB">CCCXLIII</p>
				<p class="paragraf"/>
				<p class="paragraf">Saki, gel yine... huzuruna erişmek istiyorum. Kulluğuna müştakım, devletine duacıyım.</p>
				<p class="paragraf">Ziyasında kutluluklar olan kadehinin feyziyle bana şu şaşkınlık zulmetinden çıkacak yolu göster.</p>
				<p class="paragraf">Günah denizine batmışım, ama aşk yüzgeci olalı, aşkla bilişeli merhamete erişenlerdenim ben.</p>
				<p class="paragraf">Hâkim, bu rinttir, adı kötüye çıkmıştır diye beni ayıplama. Kısmet dîvânında alnıma bu yazılmıştı, ne yapayım ben?</p>
				<p class="paragraf">Şarap iç, âşıklık çalışmakla, istemekle kazanılmaz. Bu ihsan bana yaratılıştan miras.</p>
				<p class="paragraf">Vatanımdan ömrümde çıkmamış, gurbete gitmemiş olduğum halde, seni görmek sevdasıyla gurbete niyetlendim.</p>
				<p class="paragraf">Yolda deniz var, dağ var... bense hem hastayım, hem zayıf. Ey kademi kutlu Hızır, sen himmet et, sen yardımıma eriş!</p>
				<p class="paragraf">Zahiren senin devlet kapından uzağım, ama canla, gönülle daima orada oturanlardanım.</p>
				<p class="paragraf">Hafız, senin huzurunda can verecek. Ecel mühlet verirse, işte bu hayali kuruyorum.</p>
				<p class="paragraf"/>
				<p class="paragraf"><span class="char-style-override-2">Baz ay sakiya ki heva-hah-ı dovletem </span></p>
				<p class="paragraf"><span class="char-style-override-2">Muştak-ı bendeg-i vu du’a-guy-i dovletem</span></p>
				<p class="arabaslik-sol-kucuk" id="toc_marker-2-19-32" xml:lang="en-GB">CCCXLIV</p>
				<p class="paragraf"/>
				<p class="paragraf"><span class="char-style-override-1">Yolum yine muğların meyhanesine düşerse, hırkayla seccadenin parasını hemen şaraba harcedeyim.</span></p>
				<p class="paragraf"><span class="char-style-override-1">Bugün zahitler gibi tövbe kapısının halkasını çalarsam, meyhane hazinedarı yarın bana kapıyı açmaz.</span></p>
				<p class="paragraf"><span class="char-style-override-1">Pervane gibi bir fırsat bulursam, çerağa benzeyen o yanaktan başka bir şeyin etrafında uçup dolaşmam.</span></p>
				<p class="paragraf"><span class="char-style-override-1">Hurilerin sohbetini istemem, çünkü senin hayalini kurmak varken başka bir şeyle mukayyet olursam bu, kusurun ta kendisidir.</span></p>
				<p class="paragraf"><span class="char-style-override-1">Kan kesilmiş gönlümün maceralarını kimseye söylemem. Senin derdinin kılıcından başka hiçbir hemdemim yok.</span></p>
				<p class="paragraf"><span class="char-style-override-1">Gözyaşlarım akmasa, belki aşkının sırrı gönülde gizli kalır, âleme duyulmazdı.</span></p>
				<p class="paragraf"><span class="char-style-override-1">Belki bir doğan beni avlar ümidiyle kuş gibi toprağının kafesinden uçup havalandım.</span></p>
				<p class="paragraf"><span class="char-style-override-1">* Çeng gibi beni kucağına alıp gönlümün muradını vermesen bile, bari bir an olsun ney gibi beni dudağınla okşa!</span></p>
				<p class="paragraf"><span class="char-style-override-1">Hafız’ın teninde her kıl bir baş olsa, zülfün gibi hepsini de ayaklarının altına atardım.</span></p>
				<p class="paragraf"/>
				<p class="paragraf"><span class="char-style-override-2">Der herabat-ı mugan ger guzer ufted-bazem </span></p>
				<p class="paragraf"><span class="char-style-override-2">Haşıl-ı hırka vu seccade reyan derbazem</span></p>
				<p class="arabaslik-sol-kucuk" id="toc_marker-2-19-33" xml:lang="en-GB">CCCXLV</p>
				<p class="paragraf"/>
				<p class="paragraf"><span class="char-style-override-1">Yine senin ikiye ayrılmış zülfün elime düşerse, çevgânınla top gibi ne başlarla oynardım ben?</span></p>
				<p class="paragraf"><span class="char-style-override-1">Saçların bana bir uzun ömür; ama ne fayda ki, o uzun ömürden elimde bir kıl bile yok.</span></p>
				<p class="paragraf"><span class="char-style-override-1">Ey çerağ, bu gece bana bir huzur ve istirahat fermanı ver de huzurunda gönül ateşiyle mum gibi yanıp eriyeyim.</span></p>
				<p class="paragraf"><span class="char-style-override-1">Senin bir gülmene sürahi gibi can verdiğim zaman; dilerim, namazımı senin sarhoşların kılsın.</span></p>
				<p class="paragraf"><span class="char-style-override-1">Ben, kötülüklere bulaşmış bir adamım. Namazım da doğru ve makbul bir namaz değil. Onun için meyhanede yanıp yakılmam eksik olmuyor.</span></p>
				<p class="paragraf"><span class="char-style-override-1">Hayalin mescitte hatırıma geldi mi, iki kaşını mihrap edinirim; meyhanede geldi mi, ruda yüz tutarım.</span></p>
				<p class="paragraf"><span class="char-style-override-1">Bir gece halvetimizi yüzünle aydınlatırsan, sabah gibi başımı tan yerinde yükseltirim.</span></p>
				<p class="paragraf"><span class="char-style-override-1">Eyaz’ın sevdasıyla baştan olursam, bu yolda işin sonu Mahmud olur.</span></p>
				<p class="paragraf"><span class="char-style-override-1">Hafız, gönül derdini kime söyleyeyim? Bu yolda sırrıma kadehten başka birisinin hemdem olması yaraşmaz ki!</span></p>
				<p class="paragraf"/>
				<p class="paragraf"><span class="char-style-override-2">Ger dest dehed der ser-i zulfeyn-i tu bazem </span></p>
				<p class="paragraf"><span class="char-style-override-2">Çün guy çi serha ki beçevgan-ı tu bazem</span></p>
				<p class="arabaslik-sol-kucuk" id="toc_marker-2-19-34" xml:lang="en-GB">CCCXLVI</p>
				<p class="paragraf"/>
				<p class="paragraf"><span class="char-style-override-1">Âşıklık, gençlik, lal renkli şarap... ağyarsız bir meclis, hemdem dost ve daimi işret... </span></p>
				<p class="paragraf"><span class="char-style-override-1">Şeker ağızlı saki, tatlı sözlü çalgıcı ile her hali, her hareketi iyi bir arkadaş ve iyi şöhretli bir yoldaş...</span></p>
				<p class="paragraf"><span class="char-style-override-1">Letafette, temizlikte, saflıkta abıhayatı imrendiren güzel bir sevgili... güzellikte, alımda dolunayın bile haset ettiği bir dilber...</span></p>
				<p class="paragraf"><span class="char-style-override-1">Cennet köşkü gibi gönüller çeken bir meclis yeri, çevresi cennet bağına benzeyen bir gül bahçesi...</span></p>
				<p class="paragraf"><span class="char-style-override-1">Oturanlar herkesin iyiliğini isterler, hizmet edenler edeplidir... sevgililer sır saklar; âşıklar dostların dileğine uyarlar.</span></p>
				<p class="paragraf"><span class="char-style-override-1">Gül renkli şarap keskin, acı, içimi güzel ve baş ağrıtmaz... mezesi, sevgilinin lal dudağı... adeta halis yakutu andırmada! </span></p>
				<p class="paragraf"><span class="char-style-override-1">Sakinin gamzesi akıllar yağmalamaya kılıç çekmiştir... sevgilinin zülfü, gönül avlamaya ağ kurmuştur.</span></p>
				<p class="paragraf"><span class="char-style-override-1">Hafız gibi latifeci, tatlı sözlü bir nükteci; Hâce Kıvam gibi âleme ihsan nedir öğreten, cihanı aydınlatan bir zat da o mecliste.</span></p>
				<p class="paragraf"><span class="char-style-override-1">Gayrı bu işreti istemeyene gönül hoşluğu nasip olmasın. Bu meclisi aramayana hayat haram olsun!</span></p>
				<p class="paragraf"/>
				<p class="paragraf"><span class="char-style-override-2">‘Işkbaziy yu cuvaniyy-u şerab-ı la’l fam </span></p>
				<p class="paragraf"><span class="char-style-override-2">Meclis-i uns-u harif-i hemdem-u şurb-i mudam</span></p>
				<p class="arabaslik-sol-kucuk" id="toc_marker-2-19-35" xml:lang="en-GB">CCCXLVII </p>
				<p class="paragraf"/>
				<p class="paragraf"><span>Merhaba ey izi kutlu, verdiği haberler mübarek kuş! Hoş geldin, ne haber, sevgili nerde, yol ne tarafta?</span></p>
				<p class="paragraf"><span>Yarabbi, ezeli lütfun bu kafilenin kılavuzu olsun; düşman bu kafile yüzünden tuzağa düştü, sevgili murada erişti.</span></p>
				<p class="paragraf"><span>Benimle sevgilinin macerasına son yoktur. Başlangıcı olmayan şey, sona varabilir mi hiç?</span></p>
				<p class="paragraf"><span>Sevgilinin saçları, bizim zünnar kuşanmamızı emrediyor. Git ey şeyh, artık tenimize hırka haram oldu!</span></p>
				<p class="paragraf"><span>Azim kuşum Sidre’nin üstünde ötüp dururken, nihayet yanağındaki ben onu tuzağa düşürdü! </span></p>
				<p class="paragraf"><span>Hasta gözlerim nasıl uykuya dalabilir? Uzayıp giden bir hastalığa düşen ve ölüm haline gelmiş olan kişi nasıl uyuyabilir ki?</span></p>
				<p class="paragraf"><span class="char-style-override-1">Sevgiliye dedim ki: Ben âşıkım, fakat sen acımıyorsun bana... davam bu. İşte sen, işte zaman... bir gün olur, sözümü tasdik edersin elbette!</span></p>
				<p class="paragraf"><span class="char-style-override-1">Gül, ululanmayı hadden aşırdı, bir yüzünü göster de haddini bilsin! Selvi nazlanıp durmakta, fakat nazı hiç de hoş değil; bir salın da aklı başına gelsin!</span></p>
				<p class="paragraf"><span class="char-style-override-1">Hafız, kaşlarına mail olsa yaraşır. Çünkü söz ehli mihrap köşesine oturur.</span></p>
				<p class="paragraf"/>
				<p class="paragraf"><span class="char-style-override-2">Merhaba tayir-i ferruh- pey-i ferhunde-peyam </span></p>
				<p class="paragraf"><span class="char-style-override-2">Hayr makdem çi haber yar kuca rah kudam</span></p>
				<p class="arabaslik-sol-kucuk" id="toc_marker-2-19-36" xml:lang="en-GB">CCCXLVIII</p>
				<p class="paragraf"/>
				<p class="paragraf"><span>Bize müjdeler olsun; selamet Ziselem’e gelip kondu. Büyük nimetleri itiraf eden, Tanrı’ya hamd eder; hamd olsun.</span></p>
				<p class="paragraf"><span>Nerde bu fethi muştulayan muştucu? Ayaklarına altın, gümüş gibi canımı saçayım!</span></p>
				<p class="paragraf"><span>Padişahın geriye dönmesiyle şu acayip zaman gelip çattı. Artık düşman yokluk diyarı harimine hareket etti!</span></p>
				<p class="paragraf"><span>Ahdini bozan, mutlaka günün birinde perişan olur. Çünkü ahitler akıl ve kemal sahiplerine borçtur.</span></p>
				<p class="paragraf"><span>Düşman ümit bulutundan bir rahmet umardı; ama yalnız ağladı, gözyaşlarından başka aşikâr bir yağmur zuhur etmedi.</span></p>
				<p class="paragraf"><span>Düşman, Firavun gibi gam Nil’ine düştü. Felek de onu kınadı da dedi ki: Şimdi nadim oldun, ama nedametin faydası yok gayrı!</span></p>
				<p class="paragraf"><span>* Saki, ay yüzlü bir güzel, sırra mahrem bir hemdemdi... Hafız da şarap içti, şeyh de, fakih de!</span></p>
				<p class="paragraf"/>
				<p class="paragraf"><span class="char-style-override-2">Buşra izisselameti hallet bihin nidem </span></p>
				<p class="paragraf"><span class="char-style-override-2">Lillahi hamde mu’terifin gayeten ni’am</span></p>
				<p class="arabaslik-sol-kucuk" id="toc_marker-2-19-37" xml:lang="en-GB">CCCXLIX</p>
				<p class="paragraf"/>
				<p class="paragraf"><span class="char-style-override-1">Yüzünün hayali göz gülşenine uğrayınca, gönül bakmak için göz penceresine gelir.</span></p>
				<p class="paragraf"><span class="char-style-override-1">Gel de ayaklarına saçmak üzere gönül hazinesinden göz penceresine laleler, inciler getireyim!</span></p>
				<p class="paragraf"><span class="char-style-override-1">Kurulup oturmana layık bir yer görmüyorum. Bütün dünyada karar edeceğin yer ancak benim, göz bucağım da işte sana layık ve hazır bir makam!</span></p>
				<p class="paragraf"><span class="char-style-override-1">Seher çağında eğer ciğerimin kanı gözümün eteğini tutmasaydı, akan gözyaşlarım beni âleme rüsva edecekti!</span></p>
				<p class="paragraf"><span class="char-style-override-1">Seni daha ilk gördüğüm gün gönül, eğer bana bir zarar erişirse; kanım, vebalim gözün boynuna demişti.</span></p>
				<p class="paragraf"><span class="char-style-override-1">Vuslatına erişmek ümidiyle dün gece seher vaktine kadar aydın göz çerağımı rüzgârın yoluna tuttum!</span></p>
				<p class="paragraf"><span class="char-style-override-1">Erlik hakkı için, Hafız’ın dertli gönlünü erler yıkan göz okunla vurup yaralama!</span></p>
				<p class="paragraf"/>
				<p class="paragraf"><span class="char-style-override-2">Hayal-i ruy-i tu çun bugzered begulşen-i çeşm </span></p>
				<p class="paragraf"><span class="char-style-override-2">Dil ezreh-i nazar ayed be suy-i revzen-i çeşm</span></p>
				<p class="arabaslik-sol-kucuk" id="toc_marker-2-19-38" xml:lang="en-GB">CCCL </p>
				<p class="paragraf"/>
				<p class="paragraf"><span class="char-style-override-1">Ey yürüyen servi, sensiz gülü ne yapayım, gülşeni ne edeyim? Sümbülün saçlarını ne diye çekeyim, süsenin yanağına niçin bakayım?</span></p>
				<p class="paragraf"><span class="char-style-override-1">Düşmanların kınamasından çekinip yüzüne bakamadım. Ah, ne yapayım? Ayna gibi yüzüm demirden değil ki!</span></p>
				<p class="paragraf"><span class="char-style-override-1">Yürü be öğütçü, şarap içenleri kınayıp durma. Bunu kadere hükmeden yapıyor, ben ne yapabilirim ki?</span></p>
				<p class="paragraf"><span class="char-style-override-1">Gayb pususundan gayret şimşeği böyle çakıp durdukça, sen söyle, bu harmanı yanmış âşık ne yapsın?</span></p>
				<p class="paragraf"><span class="char-style-override-1">Türklerin padişahı münasip gördü, beni kuyuya attı. Rüstem’in lütfu imdadıma yetişip elimi tutmazsa, ne çarem var?</span></p>
				<p class="paragraf"><span class="char-style-override-1">Tur dağının ateşi bir çerağ yakıp yardım etmezse, Eymen vadisinin karanlık gecesinde ne yapabilirim ki?</span></p>
				<p class="paragraf"><span class="char-style-override-1">Hafız, güzelim cennet, babamdan miras kalan yurdum. Bu viran yuvamda oturup ne yapacağım? </span></p>
				<p class="paragraf"/>
				<p class="paragraf"><span class="char-style-override-2">Bitu ey serv-i revan bagul-u gulşen çi kunem </span></p>
				<p class="paragraf"><span class="char-style-override-2">Zulf-i sunbul çi keşem ‘arız-ı susen çi kunem</span></p>
				<p class="arabaslik-sol-kucuk" id="toc_marker-2-19-39" xml:lang="en-GB">CCCLI</p>
				<p class="paragraf"><span class="char-style-override-1">Bu gurbet konağından evime, yurduma varırsam; niyetim şu: Oraya bir daha gidersem, akıllı uslu gideceğim.</span></p>
				<p class="paragraf"><span class="char-style-override-1">Bu seferden sağ esen vatanıma kavuşursam; yoldan gelir gelmez doğruca meyhaneye gitmeyi nezr ettim.</span></p>
				<p class="paragraf"><span class="char-style-override-1">Bu seyirden, bu sülûkten ne keşfe nail oldum? Bunu anlatmak için tekke kapısına utla, kadehle gideceğim.</span></p>
				<p class="paragraf"><span class="char-style-override-1">Aşk yolundaki bilişler kanımı döküp içseler bile yabancıya şikâyet edersem, namerdim!</span></p>
				<p class="paragraf"><span class="char-style-override-1">Bundan böyle elim sevgilinin zincir gibi saçlarındadır... niceye bir divane gönlün dileğine uyacağım?</span></p>
				<p class="paragraf"><span class="char-style-override-1">Mihraba benzeyen kaşlarını bir daha görürsem; şükür secdesi edecek, sadakalar vereceğim.</span></p>
				<p class="paragraf"><span class="char-style-override-1">Ne mutlu demdir o dem ki Hafız, vezirin sevdasıyla meyhaneden sarhoş olarak çıkar, sevgiliyle köşke giderim!</span></p>
				<p class="paragraf"/>
				<p class="paragraf"><span class="char-style-override-2">Ger ezin menzil-ı gurbet besuy i hane revem </span></p>
				<p class="paragraf"><span class="char-style-override-2">Diger anca revem-u ‘akıl-i terzane revem</span></p>
				<p class="arabaslik-sol-kucuk" id="toc_marker-2-19-40" xml:lang="en-GB">CCCLII</p>
				<p class="paragraf"/>
				<p class="paragraf">Niçin ülkemin, yurdumun sevdasına düşüp gitmeyeyim? Neden sevgilimin mahallesine toprak olmayayım </p>
				<p class="paragraf">Mademki gariplik ve mihnet derdine tahammül edemiyorum, bari şehrime gideyim de kendimin sultanı olayım!</p>
				<p class="paragraf">Vuslat hariminin mahremlerinden olup padişahımın kulları arasına katılayım.</p>
				<p class="paragraf">Ömrümün sonu ne zaman gelecek, belli değil... bari gideyim de ecel gününde sevgilimin yanında bulunayım, bu daha doğru!</p>
				<p class="paragraf"><span class="char-style-override-1">İşim gücüm daima âşıklık ve rintlikti... artık çalışayım, kendi işime koyulayım.</span></p>
				<p class="paragraf"><span class="char-style-override-1">Ağır bir uykuya dalmış olan bahtımın, hiç de düzgün gitmeyen işimin elinden şikâyet edeceksem; kendi sırrımı kendime söyleyeyim! </span></p>
				<p class="paragraf"><span class="char-style-override-1">Belki ezeli lütuf, yol gösterir, yoksa ey Hafız, ebede kadar kendimden utanır kalırım!</span></p>
				<p class="paragraf"/>
				<p class="paragraf"><span class="char-style-override-2">Çira ne derpey-i ‘azm-i diyar-ı hod başem </span></p>
				<p class="paragraf"><span class="char-style-override-2">Çira zi hak-i ser-i kuy-ı yar-ı hod başem</span></p>
				<p class="arabaslik-sol-kucuk" id="toc_marker-2-19-41" xml:lang="en-GB">CCCLIII</p>
				<p class="paragraf"/>
				<p class="paragraf"><span class="char-style-override-1">Öyle ağlayayım ki, gözlerim deniz kesilsin. Sabrı da sahralara atayım, bu suretle gönlümü denizlere salayım! </span></p>
				<p class="paragraf"><span class="char-style-override-1">Günahkâr ve daralmış gönlümden bir ah edeyim de Adem’le Havva’nın bile günahını ateşe yakayım!</span></p>
				<p class="paragraf"><span class="char-style-override-1">Feleğin okunu yedim; saki şarap ver. Sarhoş olup Cevza tirkeşinin kuşak bağını düğümleyeyim, bir daha kimseye ok atamasın!</span></p>
				<p class="paragraf"><span class="char-style-override-1">Bu tahtırevana içtiğim şarabın bir yudumunu saçayım, şu gök kubbeye çeng nağmelerini yükselteyim.</span></p>
				<p class="paragraf"><span class="char-style-override-1">Sevgili nerdeyse gönül hoşluğu orda. Cehd edeyim de kendimi oraya ulaştırayım.</span></p>
				<p class="paragraf"><span class="char-style-override-1">Ey külahı güneş olan ay! Elbisenin düğmelerini çöz de bu sevda çeken başımı zülfün gibi ayaklarına koyayım.</span></p>
				<p class="paragraf"><span class="char-style-override-1">Hafız, ömre dayanmak mademki yanlış... neden bugünün zevkini yarına bırakayım?</span></p>
				<p class="paragraf"/>
				<p class="paragraf"><span class="char-style-override-2">Dide derya kunem-u sabr besehra fukenem </span></p>
				<p class="paragraf"><span class="char-style-override-2">Vanderin kar dil-ı hiş bederya fukenem</span></p>
				<p class="arabaslik-sol-kucuk" id="toc_marker-2-19-42" xml:lang="en-GB">CCCLIV</p>
				<p class="paragraf"/>
				<p class="paragraf"><span class="char-style-override-1">Fırsat düşer de sevgilimin tabanının bastığı toprak elime geçerse; gözümün levhine güzel bir yazı yazar, bir resim yaparım!</span></p>
				<p class="paragraf"><span class="char-style-override-1">Sevgilinin fermanı gelir de canımı isterse, mum gibi hemen bir nefeste canımı teslim ediveririm.</span></p>
				<p class="paragraf"><span class="char-style-override-1">Sevgili, kalp gönlümü beğenmezse, yoluna gözlerimden geçer akçe saçarım.</span></p>
				<p class="paragraf"><span class="char-style-override-1">Bu toprak kuldan eteğini silkme, beni çiğneme. Ölümümden sonra yel bile tozumu bu kapıdan savuramaz benim.</span></p>
				<p class="paragraf"><span class="char-style-override-1">Seni kucaklamak ümidiyle gözyaşlarına gark oldum... fakat gözyaşımdaki dalganın bir gün beni senin kıyına atacağını umuyorum.</span></p>
				<p class="paragraf"><span class="char-style-override-1">Bugün benim vefakârlığımı hor görme, benden kaçma. Derdimden ellerimi kaldırıp dua edeceğim geceyi düşün de çekin!</span></p>
				<p class="paragraf"><span class="char-style-override-1">İkiye ayrılmış siyah saçların, âşıkların gönüllerini alacaklarına dair seninle ahdettiler, karar verdiler... fakat benim kararımı aldılar!</span></p>
				<p class="paragraf"><span class="char-style-override-1">Ey rüzgâr, o şaraptan bana bir koku getir. Çünkü sersemliğimi, ancak o şifalı koku giderebilir!</span></p>
				<p class="paragraf"><span class="char-style-override-1">Hafız, sevgilinin lal dudağı benim aziz canımdır. O can dudakları dudaklarıma almak bir ömürdür, ömür!</span></p>
				<p class="paragraf"/>
				<p class="paragraf"><span class="char-style-override-2">Ger dest dehed hak i kef-i pay-i nigarem </span></p>
				<p class="paragraf"><span class="char-style-override-2">Berlevh-i basar hatt-ı nigari binigarem</span></p>
				<p class="arabaslik-sol-kucuk" id="toc_marker-2-19-43" xml:lang="en-GB">CCCLV</p>
				<p class="paragraf"/>
				<p class="paragraf"><span class="char-style-override-1">Bir ömürdür sevgilinin vuslatını aramakta, her gün o yolda adım atmakta, her an şefaat elimi bir şöhretli kişiye uzatmaktayım.</span></p>
				<p class="paragraf"><span class="char-style-override-1">Sevgi ateşini günden güne artıran ay yüzlü sevgilim olmadıkça günümü geçirmek istemem. Bunun için de her gün bir yola tuzak kurar, her an tuzağa bir kuş korum.</span></p>
				<p class="paragraf"><span class="char-style-override-1">Evreng nerde, Gülçehre nerde? Vefa’nın aşkı nerde, sevgilisi Mihr ne yanda? Şimdi açıklıkta nöbet benim, aşk davasında bulunan yalnız benim, ben!</span></p>
				<p class="paragraf"><span class="char-style-override-1">Bilirim, bu her sabah, her akşam çektiğim kanlar saçıcı ahlar, nihayet derdi sona erdirir, hikâyeyi rengin bir hale sokar elbet.</span></p>
				<p class="paragraf"><span class="char-style-override-1">O usul boylu selvinin gölgesinde agâh olmak ümidiyle her yanda salına salına yürüyen bir güzele aşk gülbankıyla hitap eder dururum. </span></p>
				<p class="paragraf"><span class="char-style-override-1">Gönüllere huzur veren sevgili, gönül muradını vermez. Bunu bilirim, bilirim ama, yine bir hayale kapılır, yine durmadan fala bakar, hayra yorarım!</span></p>
				<p class="paragraf"><span class="char-style-override-1">Kendimden geçmiş, kendimi kaybetmişim, Hafız gibi şaraba da tövbeliyim. Böyle olmakla beraber yine ruhaniler meclisinde arada bir, tek bir kadehçik şarap içmekteyim.</span></p>
				<p class="paragraf"/>
				<p class="paragraf"><span class="char-style-override-2">‘Ömrist ta ender taleb her ruz kami mizenem </span></p>
				<p class="paragraf"><span class="char-style-override-2">Dest-i şefaat her demi bernik- nami nizenem</span></p>
				<p class="arabaslik-sol-kucuk" id="toc_marker-2-19-44" xml:lang="en-GB">CCCLVI</p>
				<p class="paragraf"/>
				<p class="paragraf">Dün gece uyku yolunu gözyaşı selleriyle keserdim; yüzünü gözünü, kaşını saçını anarak su üstüne bir resimdir yapardım.</p>
				<p class="paragraf">Sevgilinin kaşları gözümün önündeydi. Ben de hırkamı yakarak mihrap köşesini anıp şarap içiyordum.</p>
				<p class="paragraf"><span class="char-style-override-1">Gözümün önünde sevgilinin yüzü cilve etmekteydi... ben de adeta uzaktan mehtabı öpüyordum.</span></p>
				<p class="paragraf"><span class="char-style-override-1">Gözüm sakinin yüzündeydi, kulağım çengin sözünde. Bu bakış, bu dinleyiş için gözümle, kulağımla tefe’ül etmekteydim.</span></p>
				<p class="paragraf"><span class="char-style-override-1">Sabah çağına kadar uykusuz gözlerimde yüzünün hayali vardı.</span></p>
				<p class="paragraf"><span class="char-style-override-1">Şiir dalından uçup bir yere gitmiş, konmuş olan düşünce kuşlarını senin saçlarından yapılma mızrapla harekete getirir, tekrar havalandırırdım.</span></p>
				<p class="paragraf"><span class="char-style-override-1">Saki bu gazelimi okur, bana kadeh sunardı. Ben de bu teraneyle şarap içerdim.</span></p>
				<p class="paragraf"><span class="char-style-override-1">Hafız’ın hali hoştu, iyi bir bahtla dostların ömrü, dostların devleti için hayırlar yorar, hayırlar dilerdi.</span></p>
				<p class="paragraf"/>
				<p class="paragraf"><span class="char-style-override-2">Di şeb beseyl-i eşk reh-i hab mizedem </span></p>
				<p class="paragraf"><span class="char-style-override-2">Nakşi beyad-ı hatt-ı tu berab mizdem</span></p>
				<p class="arabaslik-sol-kucuk" id="toc_marker-2-19-45" xml:lang="en-GB">CCCLVII </p>
				<p class="paragraf"><span>Sen beni her gördükçe derdimi arttırmadasın, benimse seni her gördükçe meylim, sevgim artmada.</span></p>
				<p class="paragraf"><span>Halin nedir diye hiç sormuyorsun. Bilmem başında ne hava var? Derdimi bilmiyor musun ki, dermanım için çalışmamaktasın! </span></p>
				<p class="paragraf"><span>Beni topraklar üstünde bırakıp gitmen hiç de doğru bir şey değil. Bir uğra da yine halimi sor, yoluna toprak olayım sevgili!</span></p>
				<p class="paragraf"><span>Ölüp toprağa girmedikçe elimi eteğinden çekmem. Hatta o vakit bile mezarıma uğrarsan, tozum eteğini tutar.</span></p>
				<p class="paragraf"><span>Aşkının derdinden artık soluk bile alamaz oldum, nefesim bile çıkmıyor. Benden öcünü aldın; hâlâ, biraz nefes al, rahatla, demiyorsun. Bu, ne vakte kadar sürecek?</span></p>
				<p class="paragraf"><span class="char-style-override-1">Bir gece, karanlıklar içinde gönlümü saçlarında arıyordum, fakat aynı zamanda yüzünü de görmekteydim, lal dudaklarından şarap da içmekteydim! </span></p>
				<p class="paragraf"><span class="char-style-override-1">Nihayet seni ansızın aguşuma çektim, saçların dağıldı, halkalandı. Dudağımı dudağına koydum, canımı da feda ettim, gönlümü de! </span></p>
				<p class="paragraf"><span class="char-style-override-1">Sen Hafız’a vefakâr ol da düşmana; git, öl artık, de. Senden bu sevgiye nail olduktan sonra soğuk sözlü düşmandan ne korkum var!</span></p>
				<p class="paragraf"/>
				<p class="paragraf"><span class="char-style-override-2">Mera mibini vu der dem ziyadet mikuni derdem </span></p>
				<p class="paragraf"><span class="char-style-override-2">Tura mibinem-u meylem ziyadet mişeved her dem</span></p>
				<p class="arabaslik-sol-kucuk" id="toc_marker-2-19-46" xml:lang="en-GB">CCCLVIII</p>
				<p class="paragraf"/>
				<p class="paragraf"><span class="char-style-override-1">Yeni yetişmiş bir gencin yüzüne âşıkım, bu derdin devletini Tanrı’dan dualar ederek diledim. </span></p>
				<p class="paragraf"><span class="char-style-override-1">Âşıkım, rindim, güzellere bakmaktayım... bak, ne kadar hünerlerle bezenmişim; bilesin diye apaçık söylüyorum.</span></p>
				<p class="paragraf"><span class="char-style-override-1">Şaraba bulanmış hırkamdan utanıyorum. O hırkayı yüz türlü oyunla, dervişler gibi tarikat çeyizleriyle, yamalarla süslemişim!</span></p>
				<p class="paragraf"><span class="char-style-override-1">Ey mum, sevgilinin derdiyle güzelce yan yakıl; hemen şimdi ben de geliyorum, kemerimi bu iş için kuşandım!</span></p>
				<p class="paragraf"><span class="char-style-override-1">Öyle bir hayranım ki; elimde ne iş kaldı, ne güç! Fakat gönlümde, canımda ne varsa eksilttikçe, derdimi ve mihnetimi çoğalttım ya!</span></p>
				<p class="paragraf"><span class="char-style-override-1">Hafız gibi elbisemin yakasını, göğsünü yırtar, meyhaneye öyle giderim; belki o yeni yetişmiş sevgili beni sarar, koçar.</span></p>
				<p class="paragraf"/>
				<p class="paragraf"><span class="char-style-override-2">‘Aşık-ı ruy-ı cuvanı hoş-i nov-hasteem </span></p>
				<p class="paragraf"><span class="char-style-override-2">Vaz Huda dovlet-i in gam be du’a hasteem</span></p>
				<p class="arabaslik-sol-kucuk" id="toc_marker-2-19-47" xml:lang="en-GB">CCCLIX</p>
				<p class="paragraf"/>
				<p class="paragraf"><span class="char-style-override-1">Saçlarını rüzgârın eline verip dağıtma da beni havalandırma, perişan etme. Naza başlama da varlığımı kökünden sökme!</span></p>
				<p class="paragraf"><span class="char-style-override-1">Yanağını yalımlandır da beni gülden vazgeçir; boyunu yükselt de selviyi seyretme kaydından geceyim!</span></p>
				<p class="paragraf"><span class="char-style-override-1">Şehirde meşhur olma da beni deli divane edip dağlara düşürme; Şirin işvelerini gösterme de beni Ferhat etme.</span></p>
				<p class="paragraf"><span class="char-style-override-1">Başkalarıyla şarap içme de ciğer kanımı içmeyeyim. Benden baş çekip çekinme de feryadımı göklere yükseltme.</span></p>
				<p class="paragraf"><span class="char-style-override-1">Saçlarını halka halka dökme de beni bağlara, kayıtlara sokma. Yüzünü o kadar güzelleştirme de beni berbat etme!</span></p>
				<p class="paragraf"><span class="char-style-override-1">* Yabancı bir dost gibi durma da beni kendimden geçirme. Ağyarın gamını yeme de neşemi bozma.</span></p>
				<p class="paragraf"><span class="char-style-override-1">Melek gibi dolaşma da Hafız’ı öldürme. Ram ol da kutlu talih bana yardım etsin.</span></p>
				<p class="paragraf"/>
				<p class="paragraf"><span class="char-style-override-2">Zulf ber bad medih ta nedehi ber badem </span></p>
				<p class="paragraf"><span class="char-style-override-2">Naz bunyad mekun ta nekeni bunyadem</span></p>
				<p class="arabaslik-sol-kucuk" id="toc_marker-2-19-48" xml:lang="en-GB">CCCLX</p>
				<p class="paragraf"/>
				<p class="paragraf">Kalk, meyhane kapısından bir feyiz dileyelim, sevgilinin yoluna oturalım, bir murat isteyelim.</p>
				<p class="paragraf">Galiba vuslat yoluna gidecek azığımız yok, yoksullukla meyhane kapısına varalım da azık dileyelim.</p>
				<p class="paragraf">Kanlı gözyaşlarımız akmakta, ama ona elçi olarak yollamak için yüreği temiz birisini arayalım.</p>
				<p class="paragraf">Aşkının derdinden bir yardım istersek, derdinin dağındaki lezzet gönlümüze haram olsun!</p>
				<p class="paragraf"><span class="char-style-override-1">Beninin noktasını göz levhine nakşetmeye ne imkân var, ne de layık. Fakat gözbebeğinden bir mürekkep istesek, belki nakşedebiliriz.</span></p>
				<p class="paragraf"><span class="char-style-override-1">Gamını ancak neşeli gönülde bulmak imkânı var. Biz de gamına nail olmak ümidiyle neşeli bir gönül arayalım.</span></p>
				<p class="paragraf"><span class="char-style-override-1">Hafız, medrese kapısında ne vakte kadar oturup duracaksın? Kalk da meyhane kapısından bir feyiz, bir fütuh isteyelim.</span></p>
				<p class="paragraf"/>
				<p class="paragraf"><span class="char-style-override-2">Hiz ta ezder-ı meyhane guşadi talebim </span></p>
				<p class="paragraf"><span class="char-style-override-2">Ber reh-i dost nişinim-u muradi talebim</span></p>
				<p class="arabaslik-sol-kucuk" id="toc_marker-2-19-49" xml:lang="en-GB">CCCLXI </p>
				<p class="paragraf"/>
				<p class="paragraf"><span>Gerçi gönül ateşiyle şarap küpü gibi coşup kaynamaktayım, fakat dudağımı mühürledim, kan yutuyorum da yine sükût etmekteyim.</span></p>
				<p class="paragraf"><span>Sevgilinin dudağına tamah etmekten maksat hayat kazanmaktır. Bir bak bana, bu işte nasıl candan çalışmaktayım.</span></p>
				<p class="paragraf"><span>Gönül gamından nasıl azat olabilirim ki; her an kulağımda bir sevgilinin siyah saçları halka... her an bir güzele kul oluyorum.</span></p>
				<p class="paragraf"><span>İbadetime güvendiğim yok, hâşâ... şu kadar var ki; arada bir, bir kadehçik şarap içmekteyim.</span></p>
				<p class="paragraf"><span>Düşmanın rağmına ümidim var, kıyamet gününde Tanrı’nın affının feyzi günah yükünü sırtımda bırakmaz.</span></p>
				<p class="paragraf"><span>Babam cennet bahçesini iki buğday tanesine sattı; ben neden bir arpaya cihan mülkünü satmayayım?</span></p>
				<p class="paragraf"><span>Hırka giymem pek dindar olduğumdan değil. Yüzlerce gizli ayıbı bir perdeyle örtüyorum.</span></p>
				<p class="paragraf"><span>Şarap küpündeki halis şaraptan başka bir şey içmemek istiyorum; pir-i muganın sözünü dinlemeyeyim de ne yapayım?</span></p>
				<p class="paragraf"><span class="char-style-override-1">Meclisteki çalgıcı aşk yolundaki çalgıyı böyle çalıp durursa, Hafız’ın şiirini bile aklımdan çıkarır.</span></p>
				<p class="paragraf"/>
				<p class="paragraf"><span class="char-style-override-2">Gerçi ez ateş-i dil çün hum-ı mey dercuşem </span></p>
				<p class="paragraf"><span class="char-style-override-2">Muhr ber leb zede hun mihorem-u hamuşem</span></p>
				<p class="arabaslik-sol-kucuk" id="toc_marker-2-19-50" xml:lang="en-GB">CCCLXII</p>
				<p class="paragraf"/>
				<p class="paragraf">Ben güzel yüze, gönüller çeken alımlı saça âşıkım... Sarhoş göze, saf ve tortusuz şaraba hayranım.</p>
				<p class="paragraf">Âşıklıkta sazdan, yanıştan başka bir çare yok. Mum gibi ayak üstünde durmakta, yanmaya hazırlanmış bulunmaktayım. Beni ateşle korkutma!</p>
				<p class="paragraf">Ben cennetteki Adem’im, ama şimdi hâlâ ay gibi güzellerin aşkına esirim.</p>
				<p class="paragraf">Bahtım yardımda bulunur da pılı pırtımı sevgilinin civarına çekersem; oturup kalkacağım yerden tozu, toprağı, huriler saçlarıyla süpürürler.</p>
				<p class="paragraf">Şiraz lal dudağın madenidir, güzelliğin çıktığı yerdir. Bense... müflis bir kuyumcuyum, işte bu yüzden hatırım perişan!</p>
				<p class="paragraf">Bu şehirde o kadar sarhoş göz gördüm ki, hakikaten artık şarap içmiyorum, sarhoşum zaten!</p>
				<p class="paragraf">* Altı tarafı da hurilerin işveleriyle dolu bir şehir. Altı taraftaki bu güzellerin hepsini de alırdım, fakat elde avuçta bir şeyim yok ki!</p>
				<p class="paragraf">Bana, ezeli ahde ait bir söz söyle, dedin... dur hele, iki kadeh çekeyim de söyleyeyim!</p>
				<p class="paragraf">Hafız, tabiatının gelini cilvelenmek istiyor. Fakat bir aynam yok ki... onun için ah etmekteyim.</p>
				<p class="paragraf"/>
				<p class="paragraf"><span class="char-style-override-2">Men dostdar-i ruy-i hoş-u muy-i dil-keşem </span></p>
				<p class="paragraf"><span class="char-style-override-2">Medhuş-i çeşm-i mest-u mey-i saf-ı bigaşem</span></p>
				<p class="arabaslik-sol-kucuk" id="toc_marker-2-19-51" xml:lang="en-GB">CCCLXIII</p>
				<p class="paragraf"/>
				<p class="paragraf"><span class="char-style-override-1">Dün gece, yüzünün sevdasını başımdan atayım, bu sevgiden gayrı vazgeçeyim, dedim. Sevgili dedi ki: Nerde zincir? Şu deliyi bağlayalım, bir çaresine bakalım bunun!</span></p>
				<p class="paragraf"><span class="char-style-override-1">Boyuna selvi dedim de kızıp çekildi gitti. Dostlar, sevgilim doğru sözden inciniyor, ne yapayım, ne işleyeyim? </span></p>
				<p class="paragraf"><span class="char-style-override-1">Sevgili, vezinsiz bir nüktedir söyledim, beni mazur gör. Lütfet, bir işvelen de tabiatı mevzun bir hale getireyim.</span></p>
				<p class="paragraf"><span class="char-style-override-1">Hiçbir suçum olmadığı halde, sevgilinin o nazik tabiatından utangaçlık çekerim, benzim sararıp durur. Saki, bir kadeh sun da yüzümü gül gibi kızartayım.</span></p>
				<p class="paragraf"><span class="char-style-override-1">Ey Selma konağının yeli, Allah için olsun, ne vakte kadar konak yerlerini birbirine katacak, yurt yerlerini gözyaşlarımla Ceyhun’a çevireceğim?</span></p>
				<p class="paragraf"><span class="char-style-override-1">Sevgilinin sonsuz güzelliğinin hazinesine nail olduktan sonra, artık kendim gibi yüzlerce yoksulu Karun ederim.</span></p>
				<p class="paragraf"><span class="char-style-override-1">Ey sahipkıran padişah, kulun Hafız’ı unutma da o günden güne artan güzelliğinin devletine dua edeyim.</span></p>
				<p class="paragraf"/>
				<p class="paragraf"><span class="char-style-override-2">Duş sevda-yi ruheş guftem zi ser birun kunem </span></p>
				<p class="paragraf"><span class="char-style-override-2">Guft ku zencir ta tedbir-i in mecnun kunem</span></p>
				<p class="arabaslik-sol-kucuk" id="toc_marker-2-19-52" xml:lang="en-GB">CCCLXIV</p>
				<p class="paragraf"/>
				<p class="paragraf"><span class="char-style-override-1">Biz kötü söylemez, batıla meyletmez, kimseyi yasa giriftar eylemez, kimseye mor yas elbisesi giydirmeyiz.</span></p>
				<p class="paragraf"><span class="char-style-override-1">Bilgimizin defterine yanıltacak şey yazmayız, Hakk’ın sırrını da oyun ve hokkabazlık kâğıtlarına katmayız.</span></p>
				<p class="paragraf"><span class="char-style-override-1">Yoksulla zengini azla, çokla ayıplamak kötü bir şeydir. En uygun iş şu: Hiçbir suretle kötü işte bulunmayalım.</span></p>
				<p class="paragraf"><span class="char-style-override-1">Felek hünerlilerin gemisini parçalar. Bu muallak denize dayanmamamız daha doğru ve iyi!</span></p>
				<p class="paragraf"><span class="char-style-override-1">Yoldaşların huzuruna atımızı sıçrata sıçrata bir hoş koşar, yağız atla sırmalı eyeri düşünmeyiz bile!</span></p>
				<p class="paragraf"><span class="char-style-override-1">Padişah rintlerin bir yudumcuk şarabını hürmetle içmezse, biz de ona süzme ve halis şarap vererek iltifatta bulunmayız.</span></p>
				<p class="paragraf"><span class="char-style-override-1">Bir hasetçi, hicvederek bir yoldaşı incitirse de ki: Gönlünü hoş tut, biz ahmağın sözüne kulak asmayız zaten!</span></p>
				<p class="paragraf"><span class="char-style-override-1">Hafız, düşman yanlış bir söz söylerse, aldırış etmeyiz; doğru söylerse, zaten doğru söze darılmaz, savaşmayız!</span></p>
				<p class="paragraf"/>
				<p class="paragraf"><span class="char-style-override-2">Ma neg’uyim bed-u meyi be nahak nekunim </span></p>
				<p class="paragraf"><span class="char-style-override-2">Hane-i kes siyeh-u delk-ı keş ezrak nekunim</span></p>
				<p class="arabaslik-sol-kucuk" id="toc_marker-2-19-53" xml:lang="en-GB">CCCLXV</p>
				<p class="paragraf"/>
				<p class="paragraf"><span class="char-style-override-1">Yüzünün hayalini gözümün iş yurduna nakşettim. Senin gibi bir güzeli ben ne gördüm, ne de işittim!</span></p>
				<p class="paragraf"><span class="char-style-override-1">Seni aramakta şimal rüzgârına eş oldum, onunla at başı koşmaktayım. Ama o salına salına yürüyen selvi boyunun tozuna bile erişmedim!</span></p>
				<p class="paragraf"><span class="char-style-override-1">Benim böyle vahşi ceylan gibi dağlara düşüp adamlardan ürkmeme sebep, kara gözlerinle gönüller çeken gerdanındır; suç hep onlarda!</span></p>
				<p class="paragraf"><span class="char-style-override-1">Bal çeşmesine benzeyen ağzının iştiyakıyla ne gözyaşı taneleri saçtım; şarap satan lal dudaklarından ne işveler satın aldım!</span></p>
				<p class="paragraf"><span class="char-style-override-1">Bakışlarınla yaralı gönlüme ne oklar attın, civarında ne mihnet yükleri taşıdım!</span></p>
				<p class="paragraf"><span class="char-style-override-1">Ey seher yeli, sevgilinin civarından bir toz getir bana... yaralı gönlümden gelen kan kokusunu o toprakta duydum.</span></p>
				<p class="paragraf"><span class="char-style-override-1">Civarından bir rüzgâr geldi geçti. O rüzgârın getirdiği kokuyla konca gibi kanlı gömleğimi yırttım!</span></p>
				<p class="paragraf"><span class="char-style-override-1">Vuslat gecesine ererim ümidiyle dert ve mihnet gününde oturdum, ama ağzının hükmettiği bir devirde gönlümün muradından tamahı kestim ben!</span></p>
				<p class="paragraf"><span class="char-style-override-1">Ayağının toprağıyla Hafız’ın gözünün nuruna ant olsun... yüzün olmadıkça göz çerağından bir aydınlık bile görmedim.</span></p>
				<p class="paragraf"/>
				<p class="paragraf"><span class="char-style-override-2">Hay al-i ruy-ı tu der kargah-ı dide keşidem </span></p>
				<p class="paragraf"><span class="char-style-override-2">Be suret-i tu nigari nedidem-u neşinidem</span></p>
				<p class="arabaslik-sol-kucuk" id="toc_marker-2-19-54" xml:lang="en-GB">CCCLXVI</p>
				<p class="paragraf"/>
				<p class="paragraf"><span>Sevgiliyle ahdim var: Can bedenimde oldukça, civarını arzulayan âşıklarını kendi canım gibi aziz tutacağım.</span></p>
				<p class="paragraf"><span>Gönlümün dileğince bir halvetim var: Artık kötü söyleyenleri ne düşüneyim; ne derlerse, ko desinler!</span></p>
				<p class="paragraf"><span>Evimde bir selvim var ki, boyunun sayesinde bahçedeki selviden de fariğim, çayırlıktaki şimşirden de.</span></p>
				<p class="paragraf"><span>** Güzellerden yüz bölük asker gönlüme kastederek pusuya girse, yine korkum yok. Tanrı’ya şükürler, minnetler olsun, benim ordular bozan bir gönlüm var.</span></p>
				<p class="paragraf"><span>** Lal dudaklarının hatemiyle Süleymanlıktan dem vursam yeri var. İsm-i azam benimle olunca Şeytan’dan korkar mıyım?</span></p>
				<p class="paragraf"><span>* Ey arif pir, beni meyhaneye gidiyor diye ayıplama. Kadehi terk etmeme imkân yok. Tövbe etsem bile tövbe tutmayan bir gönlüm var!</span></p>
				<p class="paragraf"><span>Ey rakip, Allah için olsun, bu gece gözünü yum. Onun sükût eden lal dudaklarıyla gizlice konuşacağım yüzlerce bahis var!</span></p>
				<p class="paragraf"><span>Hamd olsun Allah’a, sevdiğim ikbal gülşeninde salınıp gezdikçe ne laleye meylim var, ne Van gülüne, ne de yaban gülünün yaprağına!</span></p>
				<p class="paragraf"><span> Hafız, yüzlerce mihnetten, yüzlerce meşakkatten sonra, şehirde rintlikle meşhur oldu. Fakat mademki âlemde Eminüddin Hasan’ım var, ne gam!</span></p>
				<p class="paragraf"/>
				<p class="paragraf"><span class="char-style-override-2">Mera ‘ahdist ba canan ki ta can derbeden darem </span></p>
				<p class="paragraf"><span class="char-style-override-2">Hevadaran-ı kuyeşra çü can-ı histen darem</span></p>
				<p class="arabaslik-sol-kucuk" id="toc_marker-2-19-55" xml:lang="en-GB">CCCLXVII</p>
				<p class="paragraf"/>
				<p class="paragraf"><span class="char-style-override-1">Gizli işret yolunda hoş bir güzelim var ki, zülfüyle yanağı yüzünden adeta ateşte nalım var!</span></p>
				<p class="paragraf"><span class="char-style-override-1">Âşıkım, rindim, pervasız şarap içmekteyim. Bütün bu rütbe ve mevkileri o periye benzer huri yüzünden kazandım.</span></p>
				<p class="paragraf"><span class="char-style-override-1">Rintlerin köşküne bir adım atsan yok mu? Şeker gibi şiirden mezem var, tortusuz saf şarabım! </span></p>
				<p class="paragraf"><span class="char-style-override-1">Sen, beni böyle hor hakir tutar, bana cefa edersen; ben de seher çağında ah eder, zülfünü perişan bir hale korum!</span></p>
				<p class="paragraf"><span class="char-style-override-1">Sevgilinin bu pas renkli hattı, bu çeşit yüz gösterip durursa; sarı yüzümü kanlı gözyaşlarıyla bezeyeceğim.</span></p>
				<p class="paragraf"><span class="char-style-override-1">Bakış oklarınla saçlarının ipini getir ki, benim mecruh ve belalar çeken gönülle savaşlarım var!</span></p>
				<p class="paragraf"><span class="char-style-override-1">Hafız, mademki âlemin gamı da geçer, neşesi de... hatırını hoş tutman daha iyi!</span></p>
				<p class="paragraf"/>
				<p class="paragraf"><span class="char-style-override-2">Der nihanhane-i ‘işret sanemi hoş darem </span></p>
				<p class="paragraf"><span class="char-style-override-2">Kezser-i zulf u ruhaş na’l derateş darem</span></p>
				<p class="arabaslik-sol-kucuk" id="toc_marker-2-19-56" xml:lang="en-GB">CCCLXVIII</p>
				<p class="paragraf"/>
				<p class="paragraf"><span class="char-style-override-1">Gerçi saçlarından işim düğümlendi, ama düğümlendiği gibi keremiyle açılacağını da umuyorum.</span></p>
				<p class="paragraf"><span class="char-style-override-1">Yüzümün kızıllığını neşeden sanma. Şarap kadehi gibi gönlümün kanı yanağıma aksetmiş!</span></p>
				<p class="paragraf"><span class="char-style-override-1">Çalgıcının çaldığı perde ihtiyarımı elden alacak. Ah eğer bu perdeye girmeme müsaade etmezlerse! </span></p>
				<p class="paragraf"><span class="char-style-override-1">Ben öyle bir sihirbaz şairim ki, söz afsunuyla kamış kaleminden daima ballar, şekerler yağdırmadayım.</span></p>
				<p class="paragraf"><span class="char-style-override-1">** Yüzlerce ümitle bu çöle ayak bastık, ey kaybolan gönlümün kılavuzu, bizi terk etme!</span></p>
				<p class="paragraf"><span class="char-style-override-1">Öyle hızlı gitmektesin ki, seni yel uğrağında bile görmeme imkân yok. Bilmem ki, sevgiliye kiminle bir haber göndereyim, kime şunu söyle diyeyim?</span></p>
				<p class="paragraf"><span class="char-style-override-1">Bahtımın gözü, sevgilinin efsanesiyle uykuya daldı. Nerde bir inayet rüzgârı ki, beni uyandırsın!</span></p>
				<p class="paragraf"><span class="char-style-override-1">Geceleyin bu perdeden içeriye onun düşüncesinden başka kimse girmesin diye, bütün gece gönül hareminin bekçisi oldum.</span></p>
				<p class="paragraf"><span class="char-style-override-1">Dün gece, Hafız, baştan başa riyadan ibaret diyordu. Fakat kapısının toprağından başka neyle, ondan gayrı kiminle uğraşıyorum, başka ne işim gücüm var ki?</span></p>
				<p class="paragraf"/>
				<p class="paragraf"><span class="char-style-override-2">Gerçi uftad zizulfeş girehi derkarem </span></p>
				<p class="paragraf"><span class="char-style-override-2">Hemçunan çeşm-guşad ezkeremeş midarem</span></p>
				<p class="arabaslik-sol-kucuk" id="toc_marker-2-19-57" xml:lang="en-GB">CCCLXIX</p>
				<p class="paragraf"/>
				<p class="paragraf"><span class="char-style-override-1">Maddi, manevi, elimizde avucumuzdakini hep meyhane yoluna sarf ettik. Ettiğimiz duaların hepsini sevgiliye bağışladık!</span></p>
				<p class="paragraf"><span class="char-style-override-1">Deli gönüle vurduğumuz şu dağ, yüzlerce akıllı zahidin harmanına ateş salar.</span></p>
				<p class="paragraf"><span class="char-style-override-1">Yüzümüzü bu virane dünyaya koyduğumuz günden beri, ezel padişahı aşk gamının hazinesini bize verdi.</span></p>
				<p class="paragraf"><span class="char-style-override-1">Hırka giyip ona göre amelde bulunmayanlardan daha ziyade münafık kimse yok... münafıklıktan kaçınmak için hırka giymekle beraber bu rindane şiveye büründük.</span></p>
				<p class="paragraf"><span class="char-style-override-1">** Bu başı dönmüş gemi nasıl gidebilir, imkân mı var? Canımızı o tek incinin sevdasına verdik!</span></p>
				<p class="paragraf"><span class="char-style-override-1">Tanrı’ya şükrolsun ki, akılla anlayışlı diye lakap taktığımız da bizim gibi âşıkmış, bizim gibi dinsizmiş!</span></p>
				<p class="paragraf"><span class="char-style-override-1">Hafız gibi senin bir hayaline razıydık. Fakat Yarabbi, ne yoksulca himmete, ne bigâne meşrebe malikiz ki!</span></p>
				<p class="paragraf"><span class="char-style-override-1">* Bundan böyle güzel sevmeme, onların sevgisini gönlüme almama imkân yok; bu evin kapısını sevgilinin dudağıyla mühürledik.</span></p>
				<p class="paragraf"/>
				<p class="paragraf"><span class="char-style-override-2">Ma hasıl-ı hod ber der-i humhane nihadim </span></p>
				<p class="paragraf"><span class="char-style-override-2">Mahsul-i du’a derreh-i canane nihadim </span></p>
				<p class="arabaslik-sol-kucuk" id="toc_marker-2-19-58" xml:lang="en-GB">CCCLXX</p>
				<p class="paragraf"/>
				<p class="paragraf">Yolunun toprağına yüzlerce defa yüz koyduk. Halkın teveccühünü de bir tarafa attık, nefretini de.</p>
				<p class="paragraf"><span class="char-style-override-1">* Zayıf gönlümüze cihanın yükünü yüklemedik. Bu bağlanmış yükü, dengi bir kenara koyuverdik.</span></p>
				<p class="paragraf"><span class="char-style-override-1">Medresenin damını, kemerini; kıyl ü kaalini, mübahasesini kadeh ve ay yüzlü saki yolunda terk ettik.</span></p>
				<p class="paragraf"><span class="char-style-override-1">Takva mülkünü askerle almadık, saltanat tahtını güçle kuvvetle elde etmedik. </span></p>
				<p class="paragraf"><span class="char-style-override-1">Sevgilinin gözünün denizindeki dalga ne oyun oynayacak acaba diye, sihirbaz gözlerinin işvelerine vurulmuşuz.</span></p>
				<p class="paragraf"><span class="char-style-override-1">Serkeş zülfü olmayınca karasevdalı başımızı, aşk sersemliğiyle menekşe gibi dizimize koymuşuz.</span></p>
				<p class="paragraf"><span class="char-style-override-1">Ümit bucağında hilal gözleyenler gibi istek gözünü o mukavves kaşa tuttuk. </span></p>
				<p class="paragraf"><span class="char-style-override-1">** Bir işarette bulun, bir emret... iki ümitli gözümüzü o mukavves kaşlara diktik, beklemekteyiz.</span></p>
				<p class="paragraf"><span class="char-style-override-1">Hafız, kaybolmuş gönlün nerde, dedin... nerde olacak? O büklüm büklüm saçların halkalarında.</span></p>
				<p class="paragraf"/>
				<p class="paragraf"><span class="char-style-override-2">Ma piş-i hak-i rah-ı tu şed rü nihadeim </span></p>
				<p class="paragraf"><span class="char-style-override-2">Ruy-u riya-yı halk beyek su nihadeim</span></p>
				<p class="arabaslik-sol-kucuk" id="toc_marker-2-19-59" xml:lang="en-GB">CCCLXXI</p>
				<p class="paragraf"/>
				<p class="paragraf">Biz gamsız sarhoşlar, gönlümüzü aldırmışız. Aşkla haldaşız, şarap kadehiyle solukdaş!</p>
				<p class="paragraf">İşimiz, sevgilinin kaşlarıyla açılalı beri, bize nice melamet yayları çektiler!</p>
				<p class="paragraf">Ey gül, sen daha dün gece sabah şarabı dağını göğsüne dağladın. Fakat biz o şakayıklarız ki, bağrımız dağlı doğduk!</p>
				<p class="paragraf"><span class="char-style-override-1">Pir-i mugan tövbemizden incindiyse de ki: Şarabını bulandırma, saf tut... özür dilemek için huzurunuzdayız.</span></p>
				<p class="paragraf"><span class="char-style-override-1">Ey yol kılavuzu, iş senden biter, medet et, insafa gel; çok düşkünüz biz! </span></p>
				<p class="paragraf"><span class="char-style-override-1">Lale gibi ortada yalnız şarapla kadehi görme... yıkık gönlümüze vurduğumuz şu dağı da gör!</span></p>
				<p class="paragraf"><span class="char-style-override-1">Hafız, şiirindeki bu renk, bu hayal ne, dedin. Yanlış bir şey görme, biz yine aynı kuluz ve sadece bir levhten ibaretiz!</span></p>
				<p class="paragraf"/>
				<p class="paragraf"><span class="char-style-override-2">Ma bigaman-ı mest dil ezdest dadeim </span></p>
				<p class="paragraf"><span class="char-style-override-2">Hem-raz-ı ‘ışk-u hem-nefes-i cam-ı badeim</span></p>
				<p class="arabaslik-sol-kucuk" id="toc_marker-2-19-60" xml:lang="en-GB">CCCLXXII</p>
				<p class="paragraf"/>
				<p class="paragraf"><span class="char-style-override-1">Biz bu kapıya rütbe, mevki sahibi olmak için değil, kötü hadiselerden sığınmak, emin olmak için gelmişiz.</span></p>
				<p class="paragraf"><span class="char-style-override-1">Aşk konağının yolcularıyız. Yokluk sınırından varlık ülkesine kadar bunca yolu, hep aşka ulaşmak için aşmışız.</span></p>
				<p class="paragraf"><span class="char-style-override-1">Hattının yeşilliğini gördük de cennet bahçesinden kalktık, bu muhabbet otunu elde etmek için geldik!</span></p>
				<p class="paragraf"><span class="char-style-override-1">Hazinedarı Ruhulemin olan bu kadar hazineye sahip olduğumuz halde, padişah sarayının kapısına yoksullukla gelmişiz.</span></p>
				<p class="paragraf"><span class="char-style-override-1">Ey tevfik gemisi, hilm lengerin nerde? Biz bu kerem denizine günahlara gark olarak geldik.</span></p>
				<p class="paragraf"><span class="char-style-override-1">Yüzsuyumuz gitmede... ey hataları örten bulut, gel, bir rahmet yağmuru getir... çünkü sorgu hesap dîvânına defterimiz kapkara geldik.</span></p>
				<p class="paragraf"><span class="char-style-override-1">Hafız, bu yün hırkayı çıkar, at... çünkü kervan izini izleyerek ah ateşiyle geldik... sonra hırkan da yanar, sen de yanarsın!</span></p>
				<p class="paragraf"/>
				<p class="paragraf"><span class="char-style-override-2">Ma bedin der ne pey-i haşmet-u cah amedim </span></p>
				<p class="paragraf"><span class="char-style-override-2">Ezbed-i hadise inca bepenah amedeim</span></p>
				<p class="arabaslik-sol-kucuk" id="toc_marker-2-19-61" xml:lang="en-GB">CCCLXXIII</p>
				<p class="paragraf"/>
				<p class="paragraf"><span class="char-style-override-1">Bırak da meyhane sokağından geçelim, çünkü bir yudumcuk şarap için hepimiz bu kapıya muhtacız.</span></p>
				<p class="paragraf"><span class="char-style-override-1">Mademki ezel gününde aşktan, rintlikten dem vurduk. O yoldan başka bir yola gitmememiz lazım!</span></p>
				<p class="paragraf"><span class="char-style-override-1">Cem’in tahtının yele gittiği bir yerde gam yemektense, şarap içmek yeğdir.</span></p>
				<p class="paragraf"><span class="char-style-override-1">Belki bir gün beline sarılırız, kemerine ulaşırız diye, kızıl yakut gibi gönül kanına bulanmışız.</span></p>
				<p class="paragraf"><span class="char-style-override-1">Vaiz, perişan âşıklara nasihat verme. Biz, dostun civarındaki toprağı bulmuşken, artık cennete bakamayız.</span></p>
				<p class="paragraf"><span class="char-style-override-1">Sofiler bile vecd ve hale düşüp raksa girmişler... biz de kalkıp raksa koyulalım.</span></p>
				<p class="paragraf"><span class="char-style-override-1">İçtiğin şaraptan yere saçtığın yudumla yeryüzü kıymetlendi; inciye, lale sahip oldu. Vah bize ki senin yanında topraktan da horuz.</span></p>
				<p class="paragraf"><span class="char-style-override-1">Hafız, mademki vuslat köşkünün yücesine yol yok, bu kapının eşiğinin toprağına baş koyalım, bunu yeter görelim,</span></p>
				<p class="paragraf"/>
				<p class="paragraf"><span class="char-style-override-2">Bugzar ta zişari’-i meyhane bugzerim </span></p>
				<p class="paragraf"><span class="char-style-override-2">Kez behr-i cur’a-i heme muhtac-ı in derim</span></p>
				<p class="arabaslik-sol-kucuk" id="toc_marker-2-19-62" xml:lang="en-GB">CCCLXXIV</p>
				<p class="paragraf"/>
				<p class="paragraf"><span class="char-style-override-1">Kalk da sofi hırkasını meyhaneye, bu yamalı hırkayla tasavvuf hezeyanlarını bitpazarına götürelim. </span></p>
				<p class="paragraf"><span class="char-style-override-1">* Bistami hırkayla sofi âdetlerini, tasavvuf laflarını rint kalenderlere sefer armağanı sunalım.</span></p>
				<p class="paragraf"><span class="char-style-override-1">Hadi, sabah çengini münacaatta bulunan pirin kapısına götürelim de bütün halvettekiler sabah şarabını içmeye koyulsunlar. </span></p>
				<p class="paragraf"><span class="char-style-override-1">* Seninle Eymen vadisindeki ahdimize vefa ederek, Musa gibi “Rabbim, bana görün, seni göreyim” diye diye buluşma yerine gidelim.</span></p>
				<p class="paragraf"><span class="char-style-override-1">Senin şöhret davulunu ta arş üstünde çalalım. Aşk âlemini ta göklerin üstüne çıkaralım.</span></p>
				<p class="paragraf"><span class="char-style-override-1">Senin civarının toprağını başımızın üstüne alalım da övünmek için yarın, kıyamet sabahında mahşer sahrasına götürelim.</span></p>
				<p class="paragraf"><span class="char-style-override-1">Gönül, eldeki vakti fırsat bilip bir işe koyulmazsa, bütün bu vakitlerden elimize ancak utangaçlık geçer, ancak onu elde edebiliriz sonra!</span></p>
				<p class="paragraf"><span class="char-style-override-1">Bu pisliklere bulaşmış hırkayla, bu fazilet ve keremle yine kerametlerin adını anar, evliyalıktan bahsedersek, ayıptır doğrusu! </span></p>
				<p class="paragraf"><span class="char-style-override-1">* Bu gök kubbeden, bu felekten fitneler yağmakta... kalk da meyhaneye gidelim, bütün afetlerden oraya sığınalım.</span></p>
				<p class="paragraf"/>
				<p class="paragraf"/>
				<p class="paragraf"><span class="char-style-override-1">İstek çölünde kaybolmak niceye dek sürecek? Bir yol soralım da gidilecek yerlere gidelim artık.</span></p>
				<p class="paragraf"><span class="char-style-override-1">Zahit, yolumuza melamet dikenleri korsa, biz de onu gül bahçesinden çıkarıp melamet zindanına hapsederiz.</span></p>
				<p class="paragraf"><span class="char-style-override-1">Hafız, her alçak kişinin kapısına yüzsuyu dökme. Haceti hacetler reva eden, muratlar veren Tanrı’ya arz etmemiz daha doğru, daha yerinde bir iş!</span></p>
				<p class="paragraf"/>
				<p class="paragraf"><span class="char-style-override-2">Hız ta hırka-i sufi be herabat berim </span></p>
				<p class="paragraf"><span class="char-style-override-2">Delk-u tamat bebazar-ı hurafat berim</span></p>
				<p class="arabaslik-sol-kucuk" id="toc_marker-2-19-63" xml:lang="en-GB">CCCLXXV</p>
				<p class="paragraf"/>
				<p class="paragraf"><span class="char-style-override-1">Elimde pir-i mugandan fetva var, hem bu fetvanın mazmunu çok eski bir söz: Sevgilinin bulunmadığı yerde şarap haramdır. </span></p>
				<p class="paragraf"><span class="char-style-override-1">Bu mürailik hırkasını yırtacağım. Ne yapayım? Ruha ağyarın sohbeti elim bir azap.</span></p>
				<p class="paragraf"><span class="char-style-override-1">Sevgilinin dudağı belki bana da bir cur’a saçar diye, yıllar oldu meyhane kapısında oturup durmaktayım.</span></p>
				<p class="paragraf"><span class="char-style-override-1">* Galiba eski hizmetim hatırından çıktı... ey seher rüzgârı, eski ahdi bir hatırlat, ne olur?</span></p>
				<p class="paragraf"><span class="char-style-override-1">* Ölümümden yüzyıl sonra bile olsa mezarıma uğrarsan, çürümüş kemiklerim toprağımdan raks ederek baş gösterir!</span></p>
				<p class="paragraf"><span class="char-style-override-1">Dilber, önce bize yüzlerce ümit vererek gönlümüzü aldı. Elbette ahlakı güzel kişi ahdini unutamaz.</span></p>
				<p class="paragraf"><span class="char-style-override-1">Konca de ki: Kapanmış, bir türlü açılmaz olmuş iş yüzünden gönlünü daraltma. Sabah çağından ve rüzgârın nefeslerinden yardım görür, açılırsın.</span></p>
				<p class="paragraf"><span class="char-style-override-1">Gönül, iyileşme ümidini başka kapıdan ara. Âşıkın hiçbir derdi, doktorun tedavisiyle iyileşmez.</span></p>
				<p class="paragraf"><span class="char-style-override-1">Marifet gevherini elde et ki, kendinle beraber götüresin; altın ve gümüş, başkalarının nasibidir.</span></p>
				<p class="paragraf"><span class="char-style-override-1">Şiddetli bir tuzak... meğerki Tanrı’nın lütfu medet etsin. Yoksa hiç kimse melun Şeytan’ın hilesinden kurtulamaz.</span></p>
				<p class="paragraf"><span class="char-style-override-1">Hafız, altının, gümüşün yoksa ne çıkar? Şükret. Şairlik kapısından ve tab’ı selimden daha iyi ne devlet var?</span></p>
				<p class="paragraf"/>
				<p class="paragraf"><span class="char-style-override-2">Fetvi-i pir-i mug-an darem-u kavlist kadim </span></p>
				<p class="paragraf"><span class="char-style-override-2">Ki heramest mey anca ki ne yarest nedim</span></p>
				<p class="arabaslik-sol-kucuk" id="toc_marker-2-19-64" xml:lang="en-GB">CCCLXXVI</p>
				<p class="paragraf"/>
				<p class="paragraf"><span class="char-style-override-1">Derdim de sevgiliden, dermanım da... gönül de ona feda oldu, can da.</span></p>
				<p class="paragraf"><span class="char-style-override-1">Hani alım, güzellikten daha hoştur derler ya; sevgilimizde bu da var, o da!</span></p>
				<p class="paragraf"><span class="char-style-override-1">Aşk hikâyesini gizli söylüyorum, ama nihayet aşikâre de söyleyeceğim!</span></p>
				<p class="paragraf"><span class="char-style-override-1">İki âlem de onun yüzünün bir ziyasından ibaret. Bunu sana gizli de söyledim, aşikâr da.</span></p>
				<p class="paragraf"><span class="char-style-override-1">Anılsın o sevgilinin kanımıza kastederek ahdi de bozduğu, peymanı da. </span></p>
				<p class="paragraf"><span class="char-style-override-1">Cihanın işine dayanılmaz, hatta dönek feleğe de dayanmak caiz değil.</span></p>
				<p class="paragraf"><span class="char-style-override-1">Mademki vuslat geceleri sona erdi, hicran günleri de geçer elbet.</span></p>
				<p class="paragraf"><span class="char-style-override-1">Muhtesib de Hafız’ın âşık olduğunu bilir, Süleyman ülkesinin Asaf’ı da!</span></p>
				<p class="paragraf"><span class="char-style-override-1">Şarap getir. Âşık değil kadıdan, padişah yasağından bile korkmaz.</span></p>
				<p class="paragraf"/>
				<p class="paragraf"><span class="char-style-override-2">Derdem ezyarest-u derman niz hem </span></p>
				<p class="paragraf"><span class="char-style-override-2">Dil feda-yı o şud-u can niz hem</span></p>
				<p class="arabaslik-sol-kucuk" id="toc_marker-2-19-65" xml:lang="en-GB"><span class="char-style-override-1"> </span>CCCLXXVII</p>
				<p class="paragraf"><span class="char-style-override-1">Görüşmek de müyesser oldu, öpüp koçmak da... bahtımdan da hoşnudum, zamandan da.</span></p>
				<p class="paragraf"><span class="char-style-override-1">Yürü zahit, talih bana yar oldukça kadeh de elimden düşmez, sevgilinin saçları da.</span></p>
				<p class="paragraf"><span class="char-style-override-1">Biz kimseyi rintlikle, sarhoşlukla ayıplayamayız... güzellerin lal dudakları da hoş, tatlı ve lezzetli şarap da.</span></p>
				<p class="paragraf"><span class="char-style-override-1">Gönül, sana müjde vereyim: Muhtesib öldü... dünya şarapla, şarap içen güzellerle dopdolu.</span></p>
				<p class="paragraf"><span class="char-style-override-1">Kötü göz, pusuda bizi gözleyip dururdu, nihayet düşman da aradan kalktı, gözyaşlarımız da akmaz oldu. </span></p>
				<p class="paragraf"><span class="char-style-override-1">Gönlü perişan etmek hiç de akıl kârı değil; bir cönk iste, sürahiyi de getir. </span></p>
				<p class="paragraf"><span class="char-style-override-1">Aşk toprağındakilere dudağından bir katre şarap saç da toprak lal rengine girsin, misk haline gelsin.</span></p>
				<p class="paragraf"><span class="char-style-override-1">Mademki bütün âlem sana ulaşmak ümidiyle diri. Ey güneş, üstümüzden gölgeni eksik etme!</span></p>
				<p class="paragraf"><span class="char-style-override-1">Lalenin de yüzsuyu güzelliğinin feyziyle, gülün de. Ey lütuf bulutu, bu toprak kula da bir feyiz rahmeti ver!</span></p>
				<p class="paragraf"><span class="char-style-override-1">* Mülk ve dinin Bürhanı... vezirliği sayesinde zaman, hem devlet ve kudret hazinesi haline geldi, hem deniz zenginleşti!</span></p>
				<p class="paragraf"><span class="char-style-override-1">* Yeryüzü, adalet çevgânına kapılmış bir top... hatta bu yüce gök kubbe bile! </span></p>
				<p class="paragraf"/>
				<p class="paragraf"/>
				<p class="paragraf"><span class="char-style-override-1">Âdet olduğu veçhile aylar, yıllar gelip geçtikçe... güzler, baharlar birbiri ardından geldikçe</span></p>
				<p class="paragraf"><span class="char-style-override-1">* Ululuk köşkü, ululardan da hali kalmasın, selvi boylu, gül yanaklı sakilerden de!</span></p>
				<p class="paragraf"><span class="char-style-override-1">Hafız, saçlarına esir oldu, Tanrı’dan da kork, Süleyman iktidarına malik vezirin adaletinden de!</span></p>
				<p class="paragraf"/>
				<p class="paragraf"><span class="char-style-override-2">Didar şud muyesser-u bus-u kinar hem </span></p>
				<p class="paragraf"><span class="char-style-override-2">Ezbabt-ı hod beşukrem-u ezruzgar hem</span></p>
				<p class="arabaslik-sol-kucuk" id="toc_marker-2-19-66" xml:lang="en-GB">CCCLXXVIII</p>
				<p class="paragraf"/>
				<p class="paragraf"><span class="char-style-override-1">Sevgililerden dostluk umuyor, vefa gözetiyorduk. Zaten bu zannımız yanlıştı bizim.</span></p>
				<p class="paragraf"><span class="char-style-override-1">Şimdilik dostluk tohumunu ektik, gittik... bakalım bu ağaç ne vakit meyve verir? </span></p>
				<p class="paragraf"><span class="char-style-override-1">Dedikodu dervişlerin âdeti değil, yoksa seninle ne maceralarımız var!</span></p>
				<p class="paragraf"><span class="char-style-override-1">* Gözünde savaş hileleri varmış... biz yanıldık, sulh edecek sanmıştık!</span></p>
				<p class="paragraf"><span class="char-style-override-1">* Güzellik fidanın kendi kendine gönüller parlatır bir hale gelmedi. Onu himmet nefesiyle biz yetiştirdik.</span></p>
				<p class="paragraf"><span class="char-style-override-1">Ne zulümler gördük de kimseciklere şikâyet bile etmedik; hiçbir suretle hürmeti bırakmadık.</span></p>
				<p class="paragraf"><span class="char-style-override-1">Sevgili dedi ki: Hafız, bize sen gönül verdin... hulasa biz kimseyi zorla kendimize âşık etmedik ki.</span></p>
				<p class="paragraf"/>
				<p class="paragraf"><span class="char-style-override-2">Ma zi yaran çeşm-i yari daştim </span></p>
				<p class="paragraf"><span class="char-style-override-2">Hod galet bud ançi ma pindaştim</span></p>
				<p class="arabaslik-sol-kucuk" id="toc_marker-2-19-67" xml:lang="en-GB">CCCLXXIX</p>
				<p class="paragraf"/>
				<p class="paragraf"><span class="char-style-override-1">Beni kılıçlayıp öldürse, elini bile tutmam. Oklasa bile bunu canıma minnet bilirim.</span></p>
				<p class="paragraf"><span class="char-style-override-1">Yay kaşlı sevgiliye söyle; beni oklasın da onun eliyle, onun koluyla öleyim bari!</span></p>
				<p class="paragraf"><span class="char-style-override-1">Âlem derdi beni elden, ayaktan düşürürse, kadehten başka kim elimi tutar ki?</span></p>
				<p class="paragraf"><span class="char-style-override-1">Ey ümit sabahının güneşi doğ; doğ ki, ayrılık gecesinin elinde esir kaldım ben.</span></p>
				<p class="paragraf"><span class="char-style-override-1">Harabat piri feryadıma yetiş, yaşlıyım. Bir yudum şarapla beni gençleştir! </span></p>
				<p class="paragraf"><span class="char-style-override-1">Dün gece ayağından başımı kaldırmayacağıma dair zülfüne ant içtim.</span></p>
				<p class="paragraf"><span class="char-style-override-1">Ben o kuşum ki, her sabah, her akşam nağmelerim arşın yücesinden duyulmaktadır.</span></p>
				<p class="paragraf"><span class="char-style-override-1">Hafız, şu takva hırkasını yak da ateş haline gelince onu yakmayayım; yoksa sonra sen de yanarsın!</span></p>
				<p class="paragraf"/>
				<p class="paragraf"><span class="char-style-override-2">Betirem ger kuşed desteş neçirem </span></p>
				<p class="paragraf"><span class="char-style-override-2">Ve ger tirem zened minnet pezirem</span></p>
				<p class="arabaslik-sol-kucuk" id="toc_marker-2-19-68" xml:lang="en-GB">CCCLXXX</p>
				<p class="paragraf"/>
				<p class="paragraf">Vuslatının müjdesini ver de candan geceyim... kutsi bir kuşum ben, bu cihan tuzağından sıçrayıp çıkayım.</p>
				<p class="paragraf">Sevgili, bana “kulum” dersen, muhabbetinle kevn ü mekân efendiliğinden vazgeçerim.</p>
				<p class="paragraf">Yarabbi, beni ortadan kaldırmadan lütfet, hidayet bulutundan bir rahmet yolla.</p>
				<p class="paragraf"><span class="char-style-override-1">Mezarımızın başında şarapsız, çalgısız oturma da seni görmek ümidiyle, senin kokunla mezarımdan raks ederek kalkayım.</span></p>
				<p class="paragraf"><span class="char-style-override-1">Ey salınışı tatlı güzelim, kalk, yüce boyunu göster de Hafız gibi candan da geçeyim, cihandan da!</span></p>
				<p class="paragraf"><span class="char-style-override-1">Yaşlıyım, ama bir gece sen beni adam akıllı bir sar da seher çağında koynundan genç olarak çıkayım.</span></p>
				<p class="paragraf"/>
				<p class="paragraf"><span class="char-style-override-2">Mujde-i vasl-ı tu dih kez ser-i can berhizem </span></p>
				<p class="paragraf"><span class="char-style-override-2">Tayir-i kudsem-u ez dam-ı cihan berhizem</span></p>
				<p class="arabaslik-sol-kucuk" id="toc_marker-2-19-69" xml:lang="en-GB">CCCLXXXI</p>
				<p class="paragraf"/>
				<p class="paragraf">Gerçi padişah kullarıyız, ama sabah çağı ülkesinin de padişahlarıyız.</p>
				<p class="paragraf">Hazine koynumuzda, kesemiz bomboş... fakat dünyayı gösteren kadehimiz, yolların toprağı!</p>
				<p class="paragraf">Huzur ayıklarıyız, gurur sarhoşları... tevhit deniziyiz, günaha gark olmuşuz.</p>
				<p class="paragraf">Baht güzeli cilvelenirse, biz ona yüzü ay gibi apaydın bir aynayız.</p>
				<p class="paragraf">Her gece uyanık baht padişahının tacını, külahını gözetmekte, korumaktayız.</p>
				<p class="paragraf">Sevgiliye, himmetimizi ganimet bil... çünkü sen uykudasın, uyanık olan biziz, gözcülük eden biziz, de!</p>
				<p class="paragraf">Şah Mansur bilir ki, biz himmet yüzümüzü nereye koysak,</p>
				<p class="paragraf">Düşmanları kandan kefenlere sarar, dostlara da fütuhat elbiseleri hazırlarız.</p>
				<p class="paragraf"><span class="char-style-override-1">Riya ve tezvir bizde yok. Biz kızıl aslanlarız, kara yılanlarız.</span></p>
				<p class="paragraf"><span class="char-style-override-1">Söyle de Hafız’ın borcunu versinler. Vereceğini itiraf etmişsin, biz de şahidiz.</span></p>
				<p class="paragraf"/>
				<p class="paragraf"><span class="char-style-override-2">Gerçi ma bendegan-ı Padşehim </span></p>
				<p class="paragraf"><span class="char-style-override-2">Padşahan-ı mülk-i subhgehim</span></p>
				<p class="arabaslik-sol-kucuk" id="toc_marker-2-19-70" xml:lang="en-GB">CCCLXXXII</p>
				<p class="paragraf"/>
				<p class="paragraf">Seher çağında Cevza burcu, hamailini önüme koydu da dedi ki: Padişahın kuluyum, buna ant içiyorum.</p>
				<p class="paragraf">Saki, gel... yaver talihimden ne murat istediysem, Tanrı müyesser etti.</p>
				<p class="paragraf">Bir kadeh ver de padişahın aşkına içeyim. Yine yaşlı başımda gençlik ateşi var!</p>
				<p class="paragraf">Hızır’ın abıhayatını anıp yolumu kesme. Ben padişahın kadehinden Kevser havuzunun şarabını içmekteyim.</p>
				<p class="paragraf">Padişahım, fazilet ve hüner tahtını göklere yüceltsem, yine bu tapının kuluyum, yine bu kapının yoksulu!</p>
				<p class="paragraf">Yıllarca meclisinde şarap içtim. Ona alışan tabiatımın bu huyunu terk etmesine, bundan vazgeçmesine imkân mı var? </p>
				<p class="paragraf">Eğer bu sözüme inanmazsan, Kemal-i Isfahanî’nin sözünden bir delil getireyim; o der ki:</p>
				<p class="paragraf">Gönlümü senden alır, sevgini terk edersen, kimi seveyim, o gönlü nereye götüreyim, ne yapayım?</p>
				<p class="paragraf">Hamailim, Muhammed oğlu Gazi Mansur’dur! Bu kutlu adla düşmanlara muzafferim ben.</p>
				<p class="paragraf"/>
				<p class="paragraf"/>
				<p class="paragraf"><span>Elest gününde padişahın aşkına düştüm... ömrümce de bu ahde vefa edecek, bu sevgiyle geçip gideceğim.</span></p>
				<p class="paragraf"><span>* Felek, Süreyya dizisini padişahın adına dizmişse, ben inci gibi şiirlerimle onu neden methetmeyeyim, kimden aşağıyım, kimden küçüğüm ki?</span></p>
				<p class="paragraf"><span>Şahin gibi padişahın elinden lokma yedim; gayrı güvercin avlamaya tenezzül mü ederim?</span></p>
				<p class="paragraf"><span>Ey aslanlar tutan, aslanlara galip gelen padişahım, sayende huzur ve istirahat ülkesine yerleşsem, nem eksilir ki?</span></p>
				<p class="paragraf"><span>Kolum kanadım yok, böyle olduğu halde şaşılacak şey şu: Başımda Simurg’un konağına ulaşmaktan başka bir hava yok.</span></p>
				<p class="paragraf"><span>Şiirim, senin methinin bereketiyle yüzlerce gönül ülkesi zapt etti. Sanki bu hünerli dilim, senin kılıcın. </span></p>
				<p class="paragraf"><span>Sabah rüzgârı gibi bir gül bahçesinden geçtiysem, selviye âşık olduğumdan... çama müştak bulunduğumdan geçmedim. </span></p>
				<p class="paragraf"><span>Senin kokunu duymuştum, neşe meclisindeki sakiler de yüzünü hatırlatıp bana bir iki kadeh şarap sundular.</span></p>
				<p class="paragraf"><span>Fakat ben bir iki üzümün suyu ile sarhoş olmam ki... meyhanede yetişmiş kart bir adamım ben! </span></p>
				<p class="paragraf"/>
				<p class="paragraf"/>
				<p class="paragraf"><span>Feleğin dönüşüyle birçok davam var. Bu hususta padişahın insaf ve adaleti hüküm versin!</span></p>
				<p class="paragraf"><span>Tanrı’ya şükrolsun yine bu tapının yücesindeyim; yine arş tavusu iri kanatlarımın sesini duymada.</span></p>
				<p class="paragraf"><span>Sevginden başka bir şeyle uğraşırsam, adım âşıklar dîvânından silinsin. </span></p>
				<p class="paragraf"><span>Aslan yavrusu gönlümü kapmak için üstüme saldırdı; fakat ben zayıf olsam da, olmasam da zaten bir kere aslana avlanmışım, onun avıyım.</span></p>
				<p class="paragraf"><span>Padişahım, yüzüne âşık olanlar zerrelerden çok... ben nerden vuslatına erişeceğim Zerreden de aşağıyım ben!</span></p>
				<p class="paragraf"><span>Güzelliğini inkâr eden kim? Göster bana... göster de gözünü bıçakla oyayım!</span></p>
				<p class="paragraf"><span>Bana saltanat güneşinin gölgesi vurdu... artık doğu güneşiyle işim yok.</span></p>
				<p class="paragraf"><span>Bu sözlerden maksat, alışverişi kızıştırmak değil ha... ne cilve satmaktayım, ne işve almakta! </span></p>
				<p class="paragraf"><span>Hafız, Peygamber’i ve Ehlibeyt’ini candan sever. Hüküm sahibi padişah da buna şahittir.</span><span class="NOT char-style-override-6" xml:lang="en-US">*</span></p>
				<p class="paragraf"/>
				<p class="paragraf"><span class="char-style-override-2">Cevza seher nihad hemayil beraberem </span></p>
				<p class="paragraf"><span class="char-style-override-2">Ya’ni gulam-ı Şah’em-u sovkend mihorem</span></p>
				<p class="arabaslik-sol-kucuk" id="toc_marker-2-19-71" xml:lang="en-GB">CCCLXXXIII</p>
				<p class="paragraf"/>
				<p class="paragraf"><span class="char-style-override-1">Defalarca söyledim, yine de söylüyorum: Ben âşıkım, fakat bu yola kendiliğimden koşmuyorum ki, Tanrı takdiri bu!</span></p>
				<p class="paragraf"><span class="char-style-override-1">Dudu gibi beni aynanın önüne koydular. Aynanın ardındaki ezel üstadı neyi söyle diyorsa, onu söylüyorum.</span></p>
				<p class="paragraf"><span class="char-style-override-1">İster diken olayım, ister gül... yeşilliği bezeyen birisi var, o beni nasıl yetiştiriyorsa, öyle bitmekteyim.</span></p>
				<p class="paragraf"><span class="char-style-override-1">Dostlar, hayran bir âşıkım... ayıplamayın, bir incim var, değer bilen bir müşteri arıyorum.</span></p>
				<p class="paragraf"><span class="char-style-override-1">Gerçi şaraba bulanmış hırka giymem ve şarap içmem ayıptır. Ama yine siz tayip etmeyin, şarapla hırkamdaki kiri, riyayı yıkamaktayım. </span></p>
				<p class="paragraf"><span class="char-style-override-1">Âşıkların gülmesi de başka bir yerdendir, ağlaması da. Geceleri terennüm etmekteyim, seher çağları mersiye okuyup ağlamakta.</span></p>
				<p class="paragraf"><span class="char-style-override-1">Hafız, bana meyhane kapısının toprağını koklama, dedi. Ona de ki: Ayıplama, ben o topraktan Huten miskinin kokusunu almaktayım.</span></p>
				<p class="paragraf"/>
				<p class="paragraf"><span class="char-style-override-2">Barha gufteem-u bar-i diger miguyem </span></p>
				<p class="paragraf"><span class="char-style-override-2">Ki men i dil-şude in reh ne behod mipuyem</span></p>
				<p class="arabaslik-sol-kucuk" id="toc_marker-2-19-72" xml:lang="en-GB">CCCXXXIV</p>
				<p class="paragraf"/>
				<p class="paragraf"><span class="char-style-override-1">Güzelim, aşkının derdine ne çare bulayım? Ne vakte kadar derdinle geceleri feryat edip duracağım?</span></p>
				<p class="paragraf"><span class="char-style-override-1">Divane gönül, nasihat duyacak, öğüt alacak dereceyi aştı. Saçlarını zincir yapar da bağlarsam, belki uslanır. </span></p>
				<p class="paragraf"><span class="char-style-override-1">Ayrılık zamanında neler çektiğimi bir mektupta yazmak imkânı yok, heyhat!</span></p>
				<p class="paragraf"><span class="char-style-override-1">Saçlarının yüzünden ne perişan oldum... nerde o mecal ki, bunların hepsini anlatayım?</span></p>
				<p class="paragraf"><span class="char-style-override-1">Canı görmek arzusuna düştüm mü, gözümde senin güzel yüzünü tasvir eder, nakşeylerim.</span></p>
				<p class="paragraf"><span class="char-style-override-1">Vuslatına bu suretle erişeceğimi bilsem, yolunda dini de oynar, gönlü de oynar, vuslatına erişirdim.</span></p>
				<p class="paragraf"><span class="char-style-override-1">Vaiz yanımdan uzaklaş, beyhude sözler söyleme... ben artık tezvirlere kulak asacak adam değilim.</span></p>
				<p class="paragraf"><span class="char-style-override-1">Hafız’ın bu bozuk düzen halden kurtulmasına, ıslah olmasına imkân yok. Mademki takdir böyle, ne tedbirde bulunabilirim ki?</span></p>
				<p class="paragraf"/>
				<p class="paragraf"><span class="char-style-override-2">Sanema ba gam-ı ‘ışk-ı tu çi tedbir kunem </span></p>
				<p class="paragraf"><span class="char-style-override-2">Ta bekey dergam-ı tu nale-i şeb-gir kunem</span></p>
				<p class="arabaslik-sol-kucuk" id="toc_marker-2-19-73" xml:lang="en-GB">CCCLXXXV *</p>
				<p class="paragraf"/>
				<p class="paragraf"><span class="char-style-override-1">Muğların meyhanesinde Tanrı nurunu görüyorum. Ne şaşılacak şey. Bir bak; nerden, nasıl bir nur görmekteyim.</span></p>
				<p class="paragraf"><span class="char-style-override-1">Ey emir-i hac, bana cilvelenme, övünme. Çünkü sen evi görüyorsun, ben ev sahibini görüyorum!</span></p>
				<p class="paragraf"><span class="char-style-override-1">Güzellerin saçlarından misk elde etmek ümidindeyim, ne olmayacak şey, ne abes düşünce! Mutlaka yanlış görüyorum. </span></p>
				<p class="paragraf"><span class="char-style-override-1">Gönül yanığı, akıp duran gözyaşı, seher çağındaki ah, geceleyin feryat... bütün bunları sizin lütfunuzla görmekteyim. </span></p>
				<p class="paragraf"><span class="char-style-override-1">Her an yüzünün başka bir nakşı, başka bir tecellisi hayalimin yolunu vurmakta... seni görünce aklım, hayalim dağılmakta. Bu perdede neler görüyorum, kime söyleyeyim?</span></p>
				<p class="paragraf"><span class="char-style-override-1">Her seher çağı sabah rüzgârından gördüklerimi, kimse ne Huten miskinden gördü, ne Çin nafesinden!</span></p>
				<p class="paragraf"><span class="char-style-override-1">Dostlar, Hafız’ın size baktığını ayıplamayın, ben görüyorum ki, o sizin dostlarınızdan, âşıklarınızdan!</span></p>
				<p class="paragraf"/>
				<p class="paragraf"><span class="char-style-override-2">Derherabat-ı mugan nur-ı Huda mibinem </span></p>
				<p class="paragraf"><span class="char-style-override-2">İn ‘aceb bin ki çi nuri zi kuca mibinem</span></p>
				<p class="arabaslik-sol para-style-override-3" id="toc_marker-2-20">— N —</p>
				<p class="paragraf"/>
				<p class="arabaslik-sol-kucuk" id="toc_marker-2-20-1" xml:lang="en-GB">CCCLXXXVI</p>
				<p class="paragraf"/>
				<p class="paragraf"><span class="char-style-override-7">Benim uzun boylu işveci, hilebaz sevgilim, uzayıp giden zahitlik hikâyemi kısalttı, beni zahitlikten vazgeçiriverdi.</span><span class="NOT" xml:lang="en-US">*</span></p>
				<p class="paragraf"><span class="char-style-override-1">Gönül, gördün mü? Bu kadar yaş yaşadıktan, zahitlik ettikten, ilim öğrendikten sonra sevgiliyi gören gözün, bana neler etti, başıma ne işler açtı?</span></p>
				<p class="paragraf"><span class="char-style-override-1">Riya hırkasıyla aşkımı gizleyeyim dedim, ama gözyaşları gammaz... nihayet sırrımı faş etti gitti!</span></p>
				<p class="paragraf"><span class="char-style-override-1">Sevgili sarhoş, âşıkları anmıyor bile... yoksullara iltifat eden sakimin kulakları çınlasın. Allah ona hayırlar versin!</span></p>
				<p class="paragraf"><span class="char-style-override-1">Yarabbi, nefhasıyla kerem kokusunu getirecek, işlerimi düzene koyacak olan o seher rüzgârı ne vakit esecek ki?</span></p>
				<p class="paragraf"><span class="char-style-override-1">İmanın da harap olacağından korkuyorum, nihayet kaşların namazımın huzurunu bozmakta. </span></p>
				<p class="paragraf"><span class="char-style-override-1">* Zahit senin niyazın da bir işe yaramıyor, benim geceleri sarhoşluğum ve yana yakıla niyaz edişim de!</span></p>
				<p class="paragraf"><span class="char-style-override-1">Hafız, ağlamadan yandı. Ey seher yeli halimi, dostları görüp gözeten, düşmanları yakıp yandıran padişahıma arz et!</span></p>
				<p class="paragraf"><span class="char-style-override-1">Kendime mum gibi gülerek ağlıyorum. Bakalım taş yürekli sevgili, bu yanıp yakılmam sana neler edecek?</span></p>
				<p class="paragraf"/>
				<p class="paragraf"><span class="char-style-override-2">Bala bulend i ‘işve-ger-i nakş-baz-ı men </span></p>
				<p class="paragraf"><span class="char-style-override-2">Kutah kerd kıssa-i zuhd-i dıraz-ı men</span></p>
				<p class="arabaslik-sol-kucuk" id="toc_marker-2-20-2" xml:lang="en-GB">CCCLXXXVII</p>
				<p class="paragraf"/>
				<p class="paragraf">Bir cilvelen de sihirbazların alışverişini kesada ver... bir göz ucuyla bak da Samirî pazarının parlaklığını söndür!</p>
				<p class="paragraf">Âlemin başını, sarığını yele ver, dilberlik usulünce külahının köşesini bir yık hele!</p>
				<p class="paragraf">Zülfüne söyle, âdeti olan serkeşliği bıraksın; bakışına söyle, sitemkârlığın kalbini kırsın!</p>
				<p class="paragraf"><span class="char-style-override-1">Dışarı çık, salına salına yürü de güzellik topunu kap, kimseye bırakma. Hurilere, müstahak oldukları şeyi ver, perilerin güzelliğini hiçe indir.</span></p>
				<p class="paragraf"><span class="char-style-override-1">Ceylan bakışlarınla güneş aslanını teshir et... iki büklüm kaşlarınla Müşteri’nin yayını kır!</span></p>
				<p class="paragraf"><span class="char-style-override-1">Rüzgârın nefesiyle sümbülün zülüfleri koku salarsa, sen amber kokulu saçlarınla ona layık olduğu değeri veriver!</span></p>
				<p class="paragraf"><span class="char-style-override-1">Hafız, bülbül fasahattan dem vurursa, Farsça şiirlerinle haddini bildiriver!</span></p>
				<p class="paragraf"/>
				<p class="paragraf"><span class="char-style-override-2">Kirişme-i kun-u bazar-ı sahiri bişiken </span></p>
				<p class="paragraf"><span class="char-style-override-2">Begamze revnak-ı bazar-ı Samiri bişiken</span></p>
				<p class="arabaslik-sol-kucuk" id="toc_marker-2-20-3" xml:lang="en-GB">CCCLXXXVIII</p>
				<p class="paragraf"/>
				<p class="paragraf">Rintlere bundan daha iyi bir bakışla bak... meyhane kapısına bundan daha iyi bir tarzda uğra! </p>
				<p class="paragraf">Dudaklarının hakkımda şu lütfu pek, ama pek güzel... fakat bundan biraz daha güzelini, biraz daha iyisini bekliyorum.</p>
				<p class="paragraf">Sihriyle cihan işlerinin düğümünü çözen sevgiliye de ki: Bu mühim ve ince işe biraz daha iyi bak, hele bir parça daha himmet et!</p>
				<p class="paragraf">O güzele gönül vermeyeyim de ne yapayım? Zaman anası bundan daha iyi, bundan daha güzel bir oğul doğuramaz ki!</p>
				<p class="paragraf">Öğütçü bana dedi ki: Aşkın gamdan başka ne hüneri var? Yürü be akıllı hocam, senin bundan daha âlâ bir hünerin var mı ki?</p>
				<p class="paragraf">Sana, kadehi eline al, sakinin dudağını öp, diyorum ya... canım efendim, dinle... başka kimse bundan daha iyi bir söz söyleyemez. </p>
				<p class="paragraf">Hafız’ın kalemi, şeker gibi meyveler veren bir nebattır, bu meyveleri de devşirmeye bak... çünkü bu bahçede bundan daha iyi meyve yok!</p>
				<p class="paragraf"/>
				<p class="paragraf"><span class="char-style-override-2">Mifuken berşaf-ı rindan nazeri bihter ezin </span></p>
				<p class="paragraf"><span class="char-style-override-2">Berder-i meykede mikun guzeri bihter ezin</span></p>
				<p class="arabaslik-sol-kucuk" id="toc_marker-2-20-4" xml:lang="en-GB">CCCLXXXIX</p>
				<p class="paragraf"/>
				<p class="paragraf"><span class="char-style-override-1">Yolunun toprağı olsam, benden eteğini silker; gönlünü ver bana desem, yüzünü çevirir.</span></p>
				<p class="paragraf"><span class="char-style-override-1">Rengin yüzünü gül gibi herkese gösterir. Ört, saklan desem, benden örtünür, benden saklanır.</span></p>
				<p class="paragraf"><span class="char-style-override-1">Gözüme, bir an doya doya bak artık, dedim. Dedi ki: Benden kanlı ırmaklar mı akıtmak istiyorsun?</span></p>
				<p class="paragraf"><span class="char-style-override-1">O kanıma susamış, ben dudağa susuzum. Bakalım sonu neye varacak? Ya o benden maksadına erişir, ya ben ondan!</span></p>
				<p class="paragraf"><span class="char-style-override-1">Ferhat gibi acılıkla, elemle can versem de korkum yok. Benden birçok şirin hikâyeler kalacak ya!</span></p>
				<p class="paragraf"><span class="char-style-override-1">Huzurunda mum gibi eriyip can versem, sabah gibi elemime güler; bu halinden alınıp incinsem, nazik hatırı incinir.</span></p>
				<p class="paragraf"><span class="char-style-override-1">* Dostlar, ağzından bir öpücük almak için can verdim, fakat razı olmuyor. Bakın, cüzi bir şey için bu alışverişte nasıl geri kalıyor.</span></p>
				<p class="paragraf"><span class="char-style-override-1">Hafız, sabret, eğer gam dersini bu çeşit alırsam, aşk her köşede, her bucakta benden efsaneler söyleyip duracak, beni âleme destan edecek. </span></p>
				<p class="paragraf"/>
				<p class="paragraf"><span class="char-style-override-2">Çün şevem hak-i reheş damen biyefşaned zimen </span></p>
				<p class="paragraf"><span class="char-style-override-2">Ver biguyem dil bigerdan ru bigerdaned zimen</span></p>
				<p class="arabaslik-sol-kucuk" id="toc_marker-2-20-5" xml:lang="en-GB">CCCXC</p>
				<p class="paragraf"/>
				<p class="paragraf"><span class="char-style-override-1">Lal renkli şarabı çek, ay alınlı güzellerin yüzüne bak... şu zahitlerin mezhebine aykırı hareket et, bu güzellerin güzelliklerini seyret! </span></p>
				<p class="paragraf"><span class="char-style-override-1">Şu yenleri kısa sofilerin el uzunluğuna bir bak hele... bulaşık harflerinin altında adam avlamak için nükteleri var!</span></p>
				<p class="paragraf"><span class="char-style-override-1">İki cihanın harmanına da baş eğmiyorlar. Yoksulların, başak devşirenlerin ululuğuna bak!</span></p>
				<p class="paragraf"><span class="char-style-override-1">Sevgili misk gibi siyah ve kokulu kaşlarını çatmış, o kaş çatılışı bir türlü düzelmiyor... gönül ehlinin niyazına bak, nazeninlerin nazını seyret!</span></p>
				<p class="paragraf"><span class="char-style-override-1">Vefaya dair kimseden bir söz duymuyorum. Dostların, hemdemlerin sohbetindeki vefakârlıklarına bak hele!</span></p>
				<p class="paragraf"><span class="char-style-override-1">Benim için kurtuluş çaresi aşka esir olmaktır. İşin önünü görenlerin, sonunu görüp gözetmemelerine bak!</span></p>
				<p class="paragraf"><span class="char-style-override-1">Aşk cilası, Hafız’ın hatırındaki tozu, pası giderdi. Temiz dinlilerin ve temiz kişilerin niyetlerindeki temizliği seyret!</span></p>
				<p class="paragraf"/>
				<p class="paragraf"><span class="char-style-override-2">Şerab-ı la’l keş-u ruy-ı meh-cebinan bin </span></p>
				<p class="paragraf"><span class="char-style-override-2">Hilaf-i mezheb-i inan cemal-i anan bin</span></p>
				<p class="arabaslik-sol-kucuk" id="toc_marker-2-20-6" xml:lang="en-GB">CCCXCI</p>
				<p class="paragraf"/>
				<p class="paragraf"><span class="char-style-override-1">Allah için olsun, hırka giyen zahitlerle az otur; varını yoğunu elden aldırmış rintlerden yüzünü gizleme!</span></p>
				<p class="paragraf"><span class="char-style-override-1">O hırkada ne kirler var, ne kirler! Ne hoştur, ne mübarektir şarap satanların elbiseleri!</span></p>
				<p class="paragraf"><span class="char-style-override-1">Tabiatın nazik; hırka giyenlerin kabalıklarına tahammül edemezsin sen!</span></p>
				<p class="paragraf"><span class="char-style-override-1">Gel de şu mürailerin hilesine bak. Sürahinin gönlü kan kesildi; çeng coştu, kükredi! </span></p>
				<p class="paragraf"><span class="char-style-override-1">Mademki beni sarhoş ettin, çekingen durma... mademki bana ballar, şerbetler sundun, zehir içirme!</span></p>
				<p class="paragraf"><span class="char-style-override-1">Ben, sofiye benzeyen şu adamlarda bir dert bile görmedim. Tortulu şarap içenlerin işretleri saf olsun!</span></p>
				<p class="paragraf"><span class="char-style-override-1">Hafız’ın yüreğinin yanıklığından çekin kaynayan bir çömlek gibi göğsü var.</span></p>
				<p class="paragraf"/>
				<p class="paragraf"><span class="char-style-override-2">Hudara kem nişin bahırka-puşan </span></p>
				<p class="paragraf"><span class="char-style-override-2">Ruh ezrindan-ı bisaman mepuşan</span></p>
				<p class="arabaslik-sol-kucuk" id="toc_marker-2-20-7" xml:lang="en-GB">CCCXCII</p>
				<p class="paragraf"/>
				<p class="paragraf"><span>Aşk uğrunda uğraşmakla şehirde şöhret buldum, kimsenin kötülüğünü görmekle gözümü bulaştırmadım.</span></p>
				<p class="paragraf"><span>Kendime tapma suretini yıkmak için, şaraba taparak varlığımı su üstündeki suret gibi sebatsız ve kararsız bir hale getirdim. </span></p>
				<p class="paragraf"><span>Vefakârlıkta bulunanın, halkın kınamasını hoş görelim, hoş olalım. Çünkü yolumuzda incinmek kâfirliktir.</span></p>
				<p class="paragraf"><span>Meyhane pirine, kurtuluş yolu nedir diye sordum. Şarap kadehini istedi; sır örtmek, dedi.</span></p>
				<p class="paragraf"><span class="char-style-override-1">Güzel yüze sevgiyi, sevgilinin hattından öğren. Güzellerin yanakları etrafında dönüp dolaşmak ne hoş!</span></p>
				<p class="paragraf"><span class="char-style-override-1">Bu meclisi bırakacak, meyhaneyi tavaf edeceğim. Çünkü amelsizlerin vaizini işitmemek vaciptir.</span></p>
				<p class="paragraf"><span class="char-style-override-1">Hafız, sakinin dudağıyla şarap kadehinden başka bir şey öpme. Zahitlik satanların ellerini öpmek hatadır.</span></p>
				<p class="paragraf"><span class="char-style-override-1">Gönlün âlem bağını dilemekten maksadı ne? Gözbebeği eliyle yüzünden gül dermek.</span></p>
				<p class="paragraf"/>
				<p class="paragraf"><span class="char-style-override-2">Menem ki şohre-i ‘ışkem be’ışk verziden </span></p>
				<p class="paragraf"><span class="char-style-override-2">Menem ki dide neyaludeem bebed diden</span></p>
				<p class="arabaslik-sol-kucuk" id="toc_marker-2-20-8" xml:lang="en-GB">CCCXCIII </p>
				<p class="paragraf"/>
				<p class="paragraf">Yarabbi, o miskler kokan ceylanı yine Huten’e getir... o usul boylu ve salına salına gezen selviyi yine çimenliğe ulaştır. </p>
				<p class="paragraf">Pörsümüş, perişan olmuş bahtımızı bir rüzgârla okşa, yani o tenden çıkıp gitmiş olan canı yine tenimize ver!</p>
				<p class="paragraf">Ayla güneş bile konak yerine senin emrinle erişir... ay yüzlü sevgilimi de yine bana eriştir.</p>
				<p class="paragraf">Taşla kil, gözyaşlarımın tesiriyle akik haline geldi Yarabbi o kutlu yıldızı yine Yemen diyarına getir!</p>
				<p class="paragraf">Ey kutlu kuş, gördün ya halimi. Lütfet, o Anka’ya bu kuzgunun, bu karganın halini söyle.</p>
				<p class="paragraf">Söz bundan ibaret: Sensiz yaşamayı istemiyoruz. Ey haberler getirip götüren rüzgâr, bunu duy da sevgiliye arz et!</p>
				<p class="paragraf">Onun vatanı, Hafız’ın göğsüydü... Yarabbi, gariplikten kurtar, muradına eriştir de yine vatanına ulaştır!</p>
				<p class="paragraf"/>
				<p class="paragraf"><span class="char-style-override-2">Ya Rab an ahu-yı muşkin be Huten baz resan </span></p>
				<p class="paragraf"><span class="char-style-override-2">Van sehi serv-i Hıraman beçemen baz resan</span></p>
				<p class="arabaslik-sol-kucuk" id="toc_marker-2-20-9" xml:lang="en-GB"><span class="char-style-override-1"> </span>CCCXCIV </p>
				<p class="paragraf"><span class="char-style-override-1">Şimşir boyluların, şirin ağızlıların husrevi, tersine kıvrılmış kirpikleriyle saflar bozanların kalplerini kıran sevgili,</span></p>
				<p class="paragraf"><span class="char-style-override-1">Sarhoş bir halde geçti. Geçerken bu yoksula bir baktı da, ey bütün tatlı sözlü şairlerin gözü, gözlerinin nuru, dedi.</span></p>
				<p class="paragraf"><span class="char-style-override-1">Ne vakte dek kesende altın, gümüş bulunmayacak? Benim kulum ol da bütün gümüş bedenli güzeller sana muti olsunlar!</span></p>
				<p class="paragraf"><span class="char-style-override-1">Zerreden de aşağı değilsin ya... alçalma, sevgiyle uğraş da çarh vurarak güneşin halvet yurduna eriş!</span></p>
				<p class="paragraf"><span class="char-style-override-1">Âleme dayanma... bir kadeh şarabın varsa, Zühre alınlı, nazik bedenli güzellerin aşkına çek!</span></p>
				<p class="paragraf"><span class="char-style-override-1">Ruhu şad olsun, benim sarhoş pirim dedi ki: Ahdinde durmayanların sohbetlerinden çekin!</span></p>
				<p class="paragraf"><span class="char-style-override-1">Seher çağı, sabah rüzgârına lalenin gönlündeki derdi söylüyordum. Bu kanlı kefenliler, kimin şehitleri, diye sordum. </span></p>
				<p class="paragraf"><span class="char-style-override-1">Dedi ki: Hafız, sen ve ben, bu sırrın mahremi değiliz. Lal renkli şarapla ağızları tatlı güzellere kani ol!</span></p>
				<p class="paragraf"><span class="char-style-override-1">Sevgilinin eteğini eline geçir, düşmanlıktan vazgeç. Tanrı eri ol, şeytanları bırak!</span></p>
				<p class="paragraf"/>
				<p class="paragraf"><span class="char-style-override-2">Şah-ı şimşad- kadah husrev-i şirin-dehenan </span></p>
				<p class="paragraf"><span class="char-style-override-2">Ki bemujgan şikened kalb-i heme saf-şikenan</span></p>
				<p class="arabaslik-sol-kucuk" id="toc_marker-2-20-10" xml:lang="en-GB">CCCXCV</p>
				<p class="paragraf"/>
				<p class="paragraf"><span class="char-style-override-1">Gül yaprağına misk kokulu sümbülden nikap ört, yani yüzünü saçlarınla gizle de bütün âlemi harap et. </span></p>
				<p class="paragraf"><span class="char-style-override-1">Uykulu sarhoş nergisleri işvelerle aç, güzel nergisin gözlerini hasetinden kapat.</span></p>
				<p class="paragraf"><span class="char-style-override-1">Yüzündeki terleri saç, bahçenin her yanını göz çanaklarımız gibi gül suyuyla doldur. </span></p>
				<p class="paragraf"><span class="char-style-override-1">Gül mevsimi ömür gibi gelip geçmekte... saki, gül renkli şarabı döndürmede acele et.</span></p>
				<p class="paragraf"><span class="char-style-override-1">Menekşenin kokusunu duy, sevgilinin saçlarına sarıl... lalenin rengine bak, şarap içmeye koyul!</span></p>
				<p class="paragraf"><span class="char-style-override-1">* Senin âşıkları öldürmek âdetindir, âdetine başla da düşmanlarla şarap iç, bizi de azarla!</span></p>
				<p class="paragraf"><span class="char-style-override-1">Hafız dualarla vuslat istemekte... Yarabbi, hasta gönüllü âşıkların duasını müstecab et.</span></p>
				<p class="paragraf"><span class="char-style-override-1">Habbeler gibi gözünü kadehe aç; bu yıkık dünyayı habbeye benzet. Âlemin yokluğu, geçiciliği hususunda onlardan ibret al!</span></p>
				<p class="paragraf"/>
				<p class="paragraf"><span class="char-style-override-2">Gül -berkra zisunbul-i muşkin-nikab kun </span></p>
				<p class="paragraf"><span class="char-style-override-2">Ya’ni ki ruhu bipu-u cihani herab kun</span></p>
				<p class="arabaslik-sol-kucuk" id="toc_marker-2-20-11" xml:lang="en-GB">CCCXCVI</p>
				<p class="paragraf"/>
				<p class="paragraf"><span class="char-style-override-1">Kapıdan içeri gir, gece yurdumuzu aydınlat, ruhaniler meclisinin havasına güzel kokular saç!</span></p>
				<p class="paragraf"><span class="char-style-override-1">Gönlümü, canımı sevgilinin gözüne, kaşına verdim. Gel, gel de kemere bak, pencereyi seyret.</span></p>
				<p class="paragraf"><span class="char-style-override-1">Ayrılık gecesi yıldızı, nur saçmamakta. Köşkün üstüne çık, yolu aydınlat.</span></p>
				<p class="paragraf"><span class="char-style-override-1">Cennet haznedarına de ki: Bu meclisin toprağını al, firdevs buhurdanlığına ödağacı olarak hediye götür.</span></p>
				<p class="paragraf"><span class="char-style-override-1">Boşboğaz nefis çok hikâye bilir, söyler durur, sonu gelmez ki. Saki, sen işini boşlama, kadehe şarap doldur.</span></p>
				<p class="paragraf"><span class="char-style-override-1">Fakih, nasihat eder, aşkla oynama derse; ona bir kadeh sun da aklı başına gelsin.</span></p>
				<p class="paragraf"><span class="char-style-override-1">Yeşillikteki güzellerin hepsi senin güzelliğine meftundur. Yasemine işveler sat, çama cilveler göster.</span></p>
				<p class="paragraf"><span class="char-style-override-1">Bu taçtan, bu hırkadan canım sıkılıyor. Sofiyane bir işveyle artık beni kalender et.</span></p>
				<p class="paragraf"><span class="char-style-override-1">* Güzellik şuaı, anlayış gözüne perde çekti. Gel de güneş otağını nurlandır!</span></p>
				<p class="paragraf"><span class="char-style-override-1">* Senin vuslat şekerine tamah etmek haddimiz değil. Bari bizi şeker gibi laline havale et. </span></p>
				<p class="paragraf"><span class="char-style-override-1">* Kadehin dudağını öp de sonra sarhoşlara ver ve bu nazikâne hareketle seninle konuşup görüşenleri neşelendir.</span></p>
				<p class="paragraf"><span class="char-style-override-1">İşrete ve ay yüzlülerin aşkına düştükten sonra yapacağın işlerden biri de şu olmalı: Hafız’ın şiirini ezberlemek.</span></p>
				<p class="paragraf"/>
				<p class="paragraf"><span class="char-style-override-2">Zider dera vu şebistan-ı ma münevver kun </span></p>
				<p class="paragraf"><span class="char-style-override-2">Heva-yı meclis i ruhaniyan mu’attar kun</span></p>
				<p class="arabaslik-sol-kucuk" id="toc_marker-2-20-12" xml:lang="en-GB">CCCXCVII</p>
				<p class="paragraf"/>
				<p class="paragraf"><span class="char-style-override-1">Gözümün nuru, bir sözüm var, dinle: Kadehin doluysa durma; içir, iç!</span></p>
				<p class="paragraf"><span class="char-style-override-1">Yaşlılar, sözü tecrübelerine dayanırlar da söylerler. İşte ben de söylüyorum: Oğul kendine gel, öğüt dinle, sen de bir gün olur, yaşlanırsın.</span></p>
				<p class="paragraf"><span class="char-style-override-1">Merak etme, aşk akıllı kişiye nasip olmaz, Sevgilinin zülfünü elde etmek istiyorsan, akıldan vazgeç, bırak aklı!</span></p>
				<p class="paragraf"><span class="char-style-override-1">Tespihle hırka sarhoşluk lezzetini vermez sana... bu işte şarap satanın himmetini dinle!</span></p>
				<p class="paragraf"><span class="char-style-override-1">Musiki erbabı perişan oldu, saz ve çalgı kalmadı. Ey çeng feryat et, ey tef coş!</span></p>
				<p class="paragraf"><span class="char-style-override-1">Aşk yolunda Şeytan vesvesesi çoktur. Beri gel de gönül kulağını meleğe ver!</span></p>
				<p class="paragraf"><span class="char-style-override-1">* Dostlara ömrünü, malını bağışlamaktan çekinme, bunlardan ne çıkar ki? Öğüt dinleyen sevgiliye yüzlerce can feda et!</span></p>
				<p class="paragraf"><span class="char-style-override-1">* Saki, kadehin boş kalmasın, hep saf şarapla dolsun... bu tortulu şarabı içene de inayet gözüyle bir bak!</span></p>
				<p class="paragraf"><span class="char-style-override-1">Altınlarla dokunmuş elbiseler giyerek sarhoşça geçip giderken, şu yün hırkaya bürünmüş olan Hafız’a da bir öpücük nezr et!</span></p>
				<p class="paragraf"/>
				<p class="paragraf"><span class="char-style-override-2">Ey nur-ı çeşm-i men suhani hest guş kun </span></p>
				<p class="paragraf"><span class="char-style-override-2">Çün sagarat purest binuşan-u nuş kun</span></p>
				<p class="arabaslik-sol-kucuk" id="toc_marker-2-20-13" xml:lang="en-GB">CCCXCVIII</p>
				<p class="paragraf"/>
				<p class="paragraf"><span class="char-style-override-1">Sana nail olurum ümidiyle her zaman bedenimdeki elbiseyi gül gibi yakamdan ta eteğime kadar yırtarım.</span></p>
				<p class="paragraf"><span class="char-style-override-1">Gül, sanki gülşende tenini gördü de sarhoşlar gibi üstündeki elbiseyi yırtıverdi.</span></p>
				<p class="paragraf"><span class="char-style-override-1">Ben derdinden canımı güç kurtarıyorum, ama sen gönlümü ne kolay da aldın!</span></p>
				<p class="paragraf"><span class="char-style-override-1">Düşmanların sözüyle dosttan yüz çevirdin. Halbuki hiç kimse dosta düşman olmaz. </span></p>
				<p class="paragraf"><span class="char-style-override-1">Elbise içinde vücudun, kadehteki şaraba benziyor. Göğsündeki gönül de gümüş içindeki demir gibi!</span></p>
				<p class="paragraf"><span class="char-style-override-1">Ey kızıl gözyaşları, gözden kan gibi ak... gönüldeki ateş, zaten halka malum oldu artık!</span></p>
				<p class="paragraf"><span class="char-style-override-1">Yapma... sonra ciğerler yakan ah, bacadan duman çıkar gibi göğsümden çıkar!</span></p>
				<p class="paragraf"><span class="char-style-override-1">Gönlümü kırıp ayaklar altına atma... O senin saçlarında yurt tutmuş.</span></p>
				<p class="paragraf"><span class="char-style-override-1">Hafız, gönlünü saçlarına bağışlamıştır. Onu kırıp da ayaklar altına atma sakın!</span></p>
				<p class="paragraf"/>
				<p class="paragraf"><span class="char-style-override-2">Çü gul her dem bebuyet came derten </span></p>
				<p class="paragraf"><span class="char-style-override-2">Kunem çak ez giriban ta bedamen</span></p>
				<p class="arabaslik-sol-kucuk" id="toc_marker-2-20-14" xml:lang="en-GB">CCCXCIX</p>
				<p class="paragraf"/>
				<p class="paragraf">Gül padişahının bayrağı, çimenlikten göründü. Yarabbi, kudumu selviye de mübarek olsun, yasemine de!</p>
				<p class="paragraf">Bu tahta oturuş hakikaten hoş, hakikaten tam yerinde... artık bu suretle herkes de yerine oturur, yerleşir, haddini bilir.</p>
				<p class="paragraf"><span class="char-style-override-1">Süleyman hatemine akıbetinin hayrolduğunu müjdele. İsm-i azam onu Şeytan’ın elinden kurtardı.</span></p>
				<p class="paragraf"><span class="char-style-override-1">Bu ev ebediyen mamur olsun... Kapısının toprağından her an rahmani kokusuyla Yemen rüzgârı esip durmakta.</span></p>
				<p class="paragraf"><span class="char-style-override-1">Peşengoğlu’nun şevketi ve dünyayı teshir eden kılıcı, bütün şehnamelere yazıldı, meclislerin hikâyesi oldu.</span></p>
				<p class="paragraf"><span class="char-style-override-1">Yağız felek atı, üzenginin altında sana ram oldu... Ey tek binici, meydana ne hoş da geldin; çevgânınla vur, çel topu!</span></p>
				<p class="paragraf"><span class="char-style-override-1">Kılıcın ülke ırmağına akan sudur. Adalet ağacını dik, kötü isteklilerin kökünü sök!</span></p>
				<p class="paragraf"><span class="char-style-override-1">Bundan sonra senin güzel kokulu huyun yüzünden Huten miski, İrec ovasında meydana gelse, hiç de şaşılmaz.</span></p>
				<p class="paragraf"><span class="char-style-override-1">Halvettekiler, senin güzel cilveni bekliyorlar. Külahının kenarını yık, yüzündeki nikabı kaldır, kendini göster!</span></p>
				<p class="paragraf"><span class="char-style-override-1">Akılla meşverette bulundum, dedi ki: Hafız, şarap iç. Saki, emin meşveretçinin sözüne uy da sun kadehi!</span></p>
				<p class="paragraf"/>
				<p class="paragraf"><span class="char-style-override-2">Rayet-i sultan-ı gul peyda şud eztarf-ı çemen </span></p>
				<p class="paragraf"><span class="char-style-override-2">Makdemeş ya Rab mubarek bad berserv-u semen</span></p>
				<p class="arabaslik-sol-kucuk" id="toc_marker-2-20-15" xml:lang="en-GB">CD</p>
				<p class="paragraf"/>
				<p class="paragraf"><span class="char-style-override-1">Bilir misin devlet nedir? Sevgiliyi görmek, onun civarında yoksulluğu padişahlıktan üstün tutmak!</span></p>
				<p class="paragraf"><span class="char-style-override-1">Cana tamah etmemek kolaydır, ama can dostlarından ayrılmak güç.</span></p>
				<p class="paragraf"><span class="char-style-override-1">Konca gibi bu daralmış gönülle bağa gitmek, orada iyi bir ad, san kazanmak için gömleğimi paralamak istiyorum.</span></p>
				<p class="paragraf"><span class="char-style-override-1">Orada kâh rüzgâr gibi gülle gizlice konuşmak, kâh sevda sırlarını bülbüllerden duymak arzusundayım.</span></p>
				<p class="paragraf"><span class="char-style-override-1">Sevgilinin dudağını öpme fırsatı elindeyken fevt etme. Yoksa sonra pişman olur, elini dudağını ısırır durursun.</span></p>
				<p class="paragraf"><span class="char-style-override-1">Sohbeti ganimet bil. Çünkü bu iki konaklık duraktan geçip gittin mi, bir daha buluşmamıza imkân yok!</span></p>
				<p class="paragraf"><span class="char-style-override-1">Hafız, Mansur Padişah’ın hatırından çıkmışa benzer. Yarabbi, ona yoksulları görüp gözetmeyi sen hatırlat!</span></p>
				<p class="paragraf"/>
				<p class="paragraf"><span class="char-style-override-2">Dani ki çist dovlet didar-ı yar diden </span></p>
				<p class="paragraf"><span class="char-style-override-2">Derkuy-ı o gedayi berhusrevi guziden</span></p>
				<p class="arabaslik-sol-kucuk" id="toc_marker-2-20-16" xml:lang="en-GB">CDI</p>
				<p class="paragraf"/>
				<p class="paragraf">Derdimi doktorlara ne kadar söylediysem de yoksul garipler, bir derman bile edemediler.</p>
				<p class="paragraf">Muhabbet hokkası eskisi gibi eski mührüyle, eski nişanıyla durmuyor. Aman Yarabbi, rakiplerin muradı hasıl olmasın!</p>
				<p class="paragraf"><span class="char-style-override-1">Her an rüzgârın elinde bulunan güle, yapma, bülbüllerden utan, de! </span></p>
				<p class="paragraf"><span class="char-style-override-1">** Gizli derdimizi sevgiliye söyledik, zaten dert doktorlardan gizlenemez ki!</span></p>
				<p class="paragraf"><span class="char-style-override-1">Yarabbi, ecelden aman ver de âşıkların gözleri yine sevgililerin yüzünü görsün.</span></p>
				<p class="paragraf"><span class="char-style-override-1">Ey ihsan sahibi, niceye dek lütuf sofranda nasipsizlerden olacağız biz?</span></p>
				<p class="paragraf"><span class="char-style-override-1">Hafız, edepli kişilerin öğütlerini dinleseydin sen de âlemin divanesi olmazdın?</span></p>
				<p class="paragraf"/>
				<p class="paragraf"><span class="char-style-override-2">Çendan ki guftem gam ba tebiban </span></p>
				<p class="paragraf"><span class="char-style-override-2">Derman nekerdend miskin geriban</span></p>
				<p class="arabaslik-sol-kucuk" id="toc_marker-2-20-17" xml:lang="en-GB">CDII</p>
				<p class="paragraf"/>
				<p class="paragraf">Ayrılığından yanıyorum, artık yüzünü cefadan çevir... ayrılık bize bir bela oldu; Yarabbi, belayı sen defet.</p>
				<p class="paragraf">Ay, yağız felek atına binmiş, cilvelenmekte. Atına bin de ay tepetakla gelsin!</p>
				<p class="paragraf">Bir gece külahını yık, kaftanının bir düğmesini ilikleyip kollarını giymeden şöyle bir sırtına at, salına salına bir yürü; aklı da yağmala, dini de!</p>
				<p class="paragraf">Sümbülün inadına halka halka saçlarını dök. Çayırlığın çevresini sabah rüzgârı gibi bir tütsüle, kokulara boğ!</p>
				<p class="paragraf">Ey sarhoşların gözlerinin nuru güzel, bekliyorum işte. Hadi, ya güzel bir çeng nağmesi çal, yahut şarap kadehini doldur!</p>
				<p class="paragraf">Felek, yanağına ne güzel bir yazı yazmakta. Yarabbi, sen sevgilimize kötü yazı yazma, yazdınsa da boz!</p>
				<p class="paragraf"><span class="char-style-override-1">Hafız, güzel yüzlülerden nasibin ancak bu kadar. Razı değilsen, kaza ve kaderin hükmünü değiştir!</span></p>
				<p class="paragraf"/>
				<p class="paragraf"><span class="char-style-override-2">Misuzem ezfiraket ruy ezcefa bigerdan </span></p>
				<p class="paragraf"><span class="char-style-override-2">Hicran bela-yı ma şud ya Rab bela bigerdan</span></p>
				<p class="arabaslik-sol-kucuk" id="toc_marker-2-20-18" xml:lang="en-GB">CDIII</p>
				<p class="paragraf"/>
				<p class="paragraf"><span class="char-style-override-1">Sana gönüller alan bir nükte söyleyeyim: O ay yüzlü güzelin benine bak; o zincir gibi saçlara bağlanmış olan aklı, canı gör!</span></p>
				<p class="paragraf"><span class="char-style-override-1">Gönlü ayıpladım da dedim ki: Vahşiye benzeme, sahralara düşme. Dedi ki: O ceylanın, aslanları bile teshir eden gözlerine, işvesine bak da bu sözü sonra söyle!</span></p>
				<p class="paragraf"><span class="char-style-override-1">Saçlarının halkası sabah rüzgârının seyran yeri. Bir bak, gönül sahiplerinin canları, orada bir tek tele bağlanmış!</span></p>
				<p class="paragraf"><span class="char-style-override-1">Güneşe tapanların sevgilimizden haberleri bile yok. Ey bizi kınayan, Allah aşkına git de bir o yüzü seyret!</span></p>
				<p class="paragraf"><span class="char-style-override-1">Gönül çalan saçları, sabah rüzgârının bile boynunu bağladı. O Hintlinin, onu seven yolcuya yaptığı hileye bak hele!</span></p>
				<p class="paragraf"><span class="char-style-override-1">Onu araştıra araştıra kendimden geçtim. Benzerini ne kimse görmüştür, ne de görür; hele bir iyice seyret!</span></p>
				<p class="paragraf"><span class="char-style-override-1">Hafız, mihrap bucağında ağlayıp inlese, yeri var. Ey kınayan, Allah aşkına o mukavves kaslara bak!</span></p>
				<p class="paragraf"><span class="char-style-override-1">Felek, Şah Mansur’un muradından baş kaldırma. Kılıcının keskinliğine bak, kolunun kuvvetini gör!</span></p>
				<p class="paragraf"/>
				<p class="paragraf"><span class="char-style-override-2">Nukte-i dil-keş biguyem hal-i an meh-ru bibin </span></p>
				<p class="paragraf"><span class="char-style-override-2">‘Akl-u canra haste-i zencir-i an giysu bibin</span></p>
				<p class="arabaslik-sol-kucuk" id="toc_marker-2-20-19" xml:lang="en-GB">CDIV</p>
				<p class="paragraf"/>
				<p class="paragraf"><span class="char-style-override-1">Şarap ve kadeh düşüncesinden daha hoş ne düşünce olabilir ki? Bakalım, bu işin sonu neye varacak hele!</span></p>
				<p class="paragraf"><span class="char-style-override-1">Anlayışı dar, düşünüşü kıt kuşa de ki: Yürü, kendi derdine düş... tuzak kuran adamın merhameti ne olabilir ki?</span></p>
				<p class="paragraf"><span class="char-style-override-1">Gönül derdi ne vakte dek sürecek, bu derdi ne zamana kadar çekeceğiz? Zevkimiz, huzurumuz kalmadı. Ne gönül olsun de, ne ömür... ne olacak ki?</span></p>
				<p class="paragraf"><span class="char-style-override-1">Şarap iç, gam yeme, mukallidin öğüdünü dinleme. Avam sözünün ne değeri olabilir?</span></p>
				<p class="paragraf"><span class="char-style-override-1">Elinin emeğini meramına sarf etmek daha iyi. Sonunda ister istemez, ne olacak; bilirsin ya.</span></p>
				<p class="paragraf"><span class="char-style-override-1">Meyhane piri, dün gece kadehin yazısından akıbetin ne olacağına dair bir muamma okuyup duruyordu.</span></p>
				<p class="paragraf"><span class="char-style-override-1">Hafız’ın gönlünü tefle, çengle yoldan çıkardım. Acaba cezam nedir, ne mücazata uğrayacağım ki?</span></p>
				<p class="paragraf"/>
				<p class="paragraf"><span class="char-style-override-2">Hoşter ezfikr-i mey-u cam çi hahedbuden </span></p>
				<p class="paragraf"><span class="char-style-override-2">Ta bibinem ki serencam çi hahedbuden</span></p>
				<p class="arabaslik-sol-kucuk" id="toc_marker-2-20-20" xml:lang="en-GB">CDV</p>
				<p class="paragraf"/>
				<p class="paragraf"><span class="char-style-override-1">Sabah çağı... saki, kadehi şarapla doldur. Çabuk ol, felek durmuyor.</span></p>
				<p class="paragraf"><span class="char-style-override-1">Fani âlem harap olmadan bizi gül renkli şarap kadeh ile harap et.</span></p>
				<p class="paragraf"><span class="char-style-override-1">Şarap güneşi, kadeh maşrıkından doğdu. Eğer biraz zevk ve huzur diliyorsan uykuyu bırak.</span></p>
				<p class="paragraf"><span class="char-style-override-1">Bir gün felek toprağımızdan testiler yapacak. O günden önce sen kafamızı şarapla doldur, bizi sarhoş et!</span></p>
				<p class="paragraf"><span class="char-style-override-1">Biz, zahitlik, tövbe ve uydurma şeylerin ehli değiliz. Bize saf şarap kadehinden haber ver!</span></p>
				<p class="paragraf"><span class="char-style-override-1">Hafız, doğru iş şaraba tapmadır. Kalk, doğru işe sağlam bir yürekle sarıl!</span></p>
				<p class="paragraf"/>
				<p class="paragraf"><span class="char-style-override-2">Subhest sakiya kadehi pur şerab kun </span></p>
				<p class="paragraf"><span class="char-style-override-2">Devr-i felek direng nedared şitab kun</span></p>
				<p class="arabaslik-sol-kucuk" id="toc_marker-2-20-21" xml:lang="en-GB">CDVI *</p>
				<p class="paragraf"/>
				<p class="paragraf">Bahar mevsimi geldi. Gül insana neşe vermekte, adeta şarabın parlaklığını gidermekte. Gülün yüzüne bakıp neşeleri, gönüldeki gamı kökünden sök, çıkar!</p>
				<p class="paragraf">Sabah rüzgârı esmeye başladı; konca havalandı, kendisinden geçti, elbisesini yırttı, açıldı.</p>
				<p class="paragraf"><span class="char-style-override-1">Gönlü saf sudan doğruluk yolunu öğren... hürriyeti de saf bir gönülle selviden iste! </span></p>
				<p class="paragraf"><span class="char-style-override-1">Sabah rüzgârının yüzünden sevgilinin gül gibi cemalinin etrafındaki halka halka dağınık saçlara bak... yasemin gibi yüzüne dökülen sümbül saçları seyret!</span></p>
				<p class="paragraf"><span class="char-style-override-1">Kutlu bir talihle konca gelini haremden çıkıp geldi... bu güzellikle şüphe yok, gönlü de alır, dini de!</span></p>
				<p class="paragraf"><span class="char-style-override-1">Âşık bülbülün Beytülhazenden duyulan feryat ve figanı, hep gülün vuslatına erişmek içindir.</span></p>
				<p class="paragraf"><span class="char-style-override-1">Hafız’ın sözüne uyup hüner sahibi yaşlının fetvası ile güzellerden ve şarap kadehinden bahset!</span></p>
				<p class="paragraf"/>
				<p class="paragraf"><span class="char-style-override-2">Behar-u gul tareb-engiz keşt-u badeşiken </span></p>
				<p class="paragraf"><span class="char-style-override-2">Beşadi-i ruh-i gul bih-i gam zidil berken</span></p>
				<p class="arabaslik-sol-kucuk" id="toc_marker-2-20-22" xml:lang="en-GB">CDVII *</p>
				<p class="paragraf"/>
				<p class="paragraf"><span class="char-style-override-1">Sevgili, ay gibi parlak yüzün, güzellik ilkbaharıdır. Benin güzelliğin merkezi, hattın güzelliğin medarıdır.</span></p>
				<p class="paragraf"><span class="char-style-override-1">Mahmur gözlerinde sihir afsunu gizli... kararsız saçlarında güzellik karar etmede.</span></p>
				<p class="paragraf"><span class="char-style-override-1">Güzellik burcundan senin gibi bir ay doğmadı. Güzellik ırmağının kıyısında boyun gibi bir selvi serpilip yükselmedi.</span></p>
				<p class="paragraf"><span class="char-style-override-1">Gönül alıcılığın hüküm sürdüğü devir, alımınla neşelendi. Güzellik zamanı, güzelliğinle kutlulandı.</span></p>
				<p class="paragraf"><span class="char-style-override-1">Cihanda, saçının tuzağıyla beninin tanesi yüzünden güzelliğe avlanmayan bir tek gönül kuşu bile kalmadı.</span></p>
				<p class="paragraf"><span class="char-style-override-1">Tabiat vadisi seni daima canla, gönülle güzellik kucağında büyütür, naz ü naimle besler, yetiştirir.</span></p>
				<p class="paragraf"><span class="char-style-override-1">Dudağının çevresindeki menekşe, güzellik kaynağından abıhayat içmiştir; bu yüzden de zaten terütazedir.</span></p>
				<p class="paragraf"><span class="char-style-override-1">Hafız, benzerini görmekten ümidini kesti. Güzellik ülkesinde senden başka hiçbir kimse yok!</span></p>
				<p class="paragraf"/>
				<p class="paragraf"><span class="char-style-override-2">Ey ruy-ı mah-ı manzar-ı tu nev- behar-ı husn </span></p>
				<p class="paragraf"><span class="char-style-override-2">Hal-u hat-ı tu merkez-i husn-u medar-ı husn</span></p>
				<p class="arabaslik-sol-kucuk" id="toc_marker-2-20-23" xml:lang="en-GB">CDVIII *</p>
				<p class="paragraf"/>
				<p class="paragraf"><span class="char-style-override-1">Mademki geldin, hastanın başucunda bir fatiha oku... dudaklarını aç, lal dudakların ölüye bile can bağışlamakta.</span></p>
				<p class="paragraf"><span class="char-style-override-1">Hal hatır sormaya gelip fatiha okuyarak giden dosta söyle; bir nefesçik sabretsin de ardından ruhumu da yollayayım!</span></p>
				<p class="paragraf"><span class="char-style-override-1">Ey hastaya doktorluk eden sevgili, dilime bir bak. Göğsümden çıkan duman, dilime bir gönül yükü kesilmiş (o kadar halsizim ki, o duman bile bana yük olmada)! </span></p>
				<p class="paragraf"><span class="char-style-override-1">Sıtma, kemiklerimi güneşten daha hararetli bir hale getirip gitti. Ama kemiklerime kadar işlemiş olan sevgi ateşi, sıtma gibi beni bırakıp gitmiyor ki!</span></p>
				<p class="paragraf"><span class="char-style-override-1">Gönlümün hali de benim gibi... o da ateşte vatan tutmuş... onun yüzünden gözlerim, gözlerin gibi hasta ve halsiz bir hale gelmiş.</span></p>
				<p class="paragraf"><span class="char-style-override-1">Hararetimi gözyaşlarıyla söndür, nabzıma da bir bak, hiç hayattan eser var mı ki?</span></p>
				<p class="paragraf"><span class="char-style-override-1">Bana daima işret etmem için bir şişe veren, şimdi neden şişemi her an doktora göstermekte acaba?</span></p>
				<p class="paragraf"><span class="char-style-override-1">Hafız, şiirin bana abıhayat içirdi. Gel, doktoru bırak da benim şiirimi oku!</span></p>
				<p class="paragraf"/>
				<p class="paragraf"><span class="char-style-override-2">Fatihai çü amedi berser-i hastei bihan </span></p>
				<p class="paragraf"><span class="char-style-override-2">Leb biguşa ki midehed la’l-i lebet bemurde can</span></p>
				<p class="arabaslik-sol para-style-override-3" id="toc_marker-2-21">— V —</p>
				<p class="paragraf"/>
				<p class="arabaslik-sol-kucuk" id="toc_marker-2-21-1" xml:lang="en-GB">CDIX</p>
				<p class="paragraf"/>
				<p class="paragraf"><span class="char-style-override-1">Sevgilinin yanağını kaplayan ve ayın tutulmasına sebep olan hat, hoş bir halka; ama ondan kimseye yol yok!</span></p>
				<p class="paragraf"><span class="char-style-override-1">Kaşı devlet mihrabı... oraya yüz sür, ondan hacetini iste!</span></p>
				<p class="paragraf"><span class="char-style-override-1">Ey Cem meclisinde şarap içen, gönlümü temiz tut... çünkü o kadeh cihanı gösteren öyle bir ayna ki; ah onun elinden!</span></p>
				<p class="paragraf"><span class="char-style-override-1">Gam padişahı elinden ne geliyorsa yaptı, fakat benim korkum yok... çünkü şarap satanlara sığınmışım ben!</span></p>
				<p class="paragraf"><span class="char-style-override-1">Sofi beni aşk yolundan çıkardı da meyhane yoluna soktu... şu dumana bak, amel defterim bu yüzden kapkara bir hale geldi.</span></p>
				<p class="paragraf"><span class="char-style-override-1">Saki, şarap çerağını güneş yoluna tut da de ki: Hadi, sabah çağı şulesini bununla nurlandır.</span></p>
				<p class="paragraf"><span class="char-style-override-1">Saki, amel defterimize bir su serp, bu suretle belki ondaki günah harflerini arıtırız.</span></p>
				<p class="paragraf"><span class="char-style-override-1">Hafız, uşşak meclisinin sazını rast etti (âşıklar meclisine ne lazımsa hepsini düzdü, koştu); dilerim bu meclis sahasından eksik olmasın, hep bu hizmette bulunsun dursun!</span></p>
				<p class="paragraf"><span class="char-style-override-1">Şehir yoksulu, bu hayali kurup duruyor, fakat bilmem bir gün olur da padişah onu hatırlar, anar mı?</span></p>
				<p class="paragraf"/>
				<p class="paragraf"><span class="char-style-override-2">Hatt-i ‘izar-i yar ki bigrift mah ezo</span></p>
				<p class="paragraf"><span class="char-style-override-2">Hoş halkaist leyk beder nist rah ezo</span></p>
				<p class="arabaslik-sol-kucuk" id="toc_marker-2-21-2" xml:lang="en-GB">CDX</p>
				<p class="paragraf"/>
				<p class="paragraf"><span class="char-style-override-1">Harabat pirinin canına ve onun üzerimizdeki nimeti hakkına ant olsun ki, başımda ona hizmet etmek havasından başka bir şey yok!</span></p>
				<p class="paragraf"><span class="char-style-override-1">Cennet, suçluların yeri değil... doğru, doğru ama, sen getir şarabı, yine onun lütfuna güvenmekteyim ben!</span></p>
				<p class="paragraf"><span class="char-style-override-1">Bu bulutun yıldırım çerağı aydın olsun! Harmanıma onun sevgi ateşini saldı, beni yakıp yandırdı!</span></p>
				<p class="paragraf"><span class="char-style-override-1">Şarap sun... dün gece gayb âleminin meleği müjde verdi: Onun rahmetindeki feyiz umumidir.</span></p>
				<p class="paragraf"><span class="char-style-override-1">Meyhane kapısında bir baş gördün mü, sakın ayağınla basma. Niyeti nedir, bilinmez ki!</span></p>
				<p class="paragraf"><span class="char-style-override-1">Ben sarhoşum, fakat yine hor bakma. Çünkü günah da onun dileği olmadıkça yapılamaz, zahitlik de!</span></p>
				<p class="paragraf"><span class="char-style-override-1">* Gönlüm bir türlü zahitliğe, tövbeye akmıyor; ama yine Hâce’nin kutlu adıyla, onun devletindeki kuvvete sığınarak hele bir çalışalım, gayret edelim bakalım!</span></p>
				<p class="paragraf"><span class="char-style-override-1">Hafız’ın hırkası daima şarap için rehinde... mayası meyhane toprağıyla mı yoğrulmuş yoksa?</span></p>
				<p class="paragraf"/>
				<p class="paragraf"><span class="char-style-override-2">Becan-ı pir-i herabat-u hakk-ı ni’met-i o </span></p>
				<p class="paragraf"><span class="char-style-override-2">Ki nist der ser-i men cuz heva-yi hidmet-i o</span></p>
				<p class="arabaslik-sol-kucuk" id="toc_marker-2-21-3" xml:lang="en-GB">CDXI</p>
				<p class="paragraf"/>
				<p class="paragraf">O yay kaşlı güzelin elinden gözlerimden kanlar akmakta... bu gözlerin, o kaşların yüzünden cihan baştan başa fitnelerle dolacak!</p>
				<p class="paragraf">O güzelin gözlerine köleyim ki; gülşeni, güzelim sarhoşluk uykusu ile bezenen yüzü... miskler saçan sayvanı da kaşları!</p>
				<p class="paragraf"><span class="char-style-override-1">Onun tuğra gibi kaşları varken, ay kim oluyor ki, gök kubbeden kaşını göstermekte? Bu dertle vücudum hilal haline geldi! </span></p>
				<p class="paragraf"><span class="char-style-override-1">Yoldaşlarımızın haberleri bile yok... halbuki bize o gözlerden, o alından her an binlerce haber gelmekte, aradaki vasıta da kaşları!</span></p>
				<p class="paragraf"><span class="char-style-override-1">Bir bucağa çekilip halktan kesilenlerin canlarına, sevgilinin alnı ne de tuhaf bir gül bahçesi! Kaşları, çayırlığa benzeyen hattına doğru salınıp durmada!</span></p>
				<p class="paragraf"><span class="char-style-override-1">Artık, bunun güzelliği şöyle, şunun kaşı böyle diye, hiç kimse huriyi, periyi övmez, söylemez.</span></p>
				<p class="paragraf"><span class="char-style-override-1">Ah kâfir gönüllü sevgili, saçlarının nikabını örtmüyorsun; korkuyorum, o gönüller alan mukavves kaş, benim kıblemi, mihrabımı döndürecek!</span></p>
				<p class="paragraf"><span class="char-style-override-1">Hafız, sevgide akıllı uslu bir kuştu, ama o yay kaşlı güzelin ok bakışları onu avladı gitti!</span></p>
				<p class="paragraf"/>
				<p class="paragraf"><span class="char-style-override-2">Mera çeşmist hun-efşan zidest-i on keman ebru </span></p>
				<p class="paragraf"><span class="char-style-override-2">Cihan pur fitne hahedşud ezin çeşm-u ezon ebru</span></p>
				<p class="paragraf"/>
				<p class="arabaslik-sol-kucuk" id="toc_marker-2-21-4" xml:lang="en-GB">CDXII</p>
				<p class="paragraf"/>
				<p class="paragraf"><span class="char-style-override-1">Padişahım, padişahlık tam senin hakkın... sultanlık elbisesi, boyuna bosuna göre biçilmiş... padişahlık tacı, senin eşsiz bir inciye benzeyen zatından ziyalanmakta!</span></p>
				<p class="paragraf"><span class="char-style-override-1">Ay gibi yüzün, padişahlık külahından görünerek fütuhat güneşine her an yeni bir tulû bahşetmede.</span></p>
				<p class="paragraf"><span class="char-style-override-1">Gökyüzündeki güneş âlemin gözü ve çerağı, ama onun gözünü ışıklandıran da senin ayağının toprağı!</span></p>
				<p class="paragraf"><span class="char-style-override-1">Feleğe benzeyen Anka, çadırın nereye gölge salarsa, orasını devlet kuşunun cilvegâhı yapar!</span></p>
				<p class="paragraf"><span class="char-style-override-1">Şeriat ve hikmet kaidelerinde binlerce ihtilaf olduğu halde senin bilgili gönlünden bir nüktesi bile fevt olmadı, hepsini de biliyorsun. </span></p>
				<p class="paragraf"><span class="char-style-override-1">* Güzel ve tatlı sözlü dudunun, yani senin şekerler çiğneyen kaleminin belagat gagasından abıhayat damlamakta.</span></p>
				<p class="paragraf"><span class="char-style-override-1">* İskender’in istediği, fakat feleğin vermediği abıhayat yok mu? Senin canlara can katan kadehindeki şaraptan bir yudumdu o!</span></p>
				<p class="paragraf"><span class="char-style-override-1">Padişahım, Hafız bu kocalıkta senin suçları bağışlayan ve insana canlar veren affını umarak gençliğe, gençlik işlerine koyuldu!</span></p>
				<p class="paragraf"/>
				<p class="paragraf"><span class="char-style-override-2">Ey kaba-yi padşahi rast berbala-yı tu </span></p>
				<p class="paragraf"><span class="char-style-override-2">Tac-ı şahira furug- ez lu’lu-i lala-yı tu</span></p>
				<p class="arabaslik-sol-kucuk" id="toc_marker-2-21-5" xml:lang="en-GB">CDXIII</p>
				<p class="paragraf"/>
				<p class="paragraf"><span class="char-style-override-1">Ey güneş, yüzüne bir ayna olan sevgili; siyah misk, senin benine buhurdan tutmakta!</span></p>
				<p class="paragraf"><span class="char-style-override-1">Göz evimi yıkadım, arıttım, ama ne fayda... bu bucak, hayaline layık bir yer değil ki!</span></p>
				<p class="paragraf"><span class="char-style-override-1">Ey güzellik güneşi, naz ü naimin en yüce makamına erişmişsin... dilerim Tanrı’dan, kıyamete kadar zeval bulma!</span></p>
				<p class="paragraf"><span class="char-style-override-1">Ey dertli gönül, sabah rüzgârı halinin pek perişan olduğunu anlattı! Sevgilinin saçlarının büklümlerinde ne haldesin, ne âlemdesin?</span></p>
				<p class="paragraf"><span class="char-style-override-1">Gül kokusu yayıldı, bahar geldi... sen de artık barış kapısından gir! Bizim baharımız, senin kutlu yüzün!</span></p>
				<p class="paragraf"><span class="char-style-override-1">* Nerde hilale benzeyen kaşlarının bir işvesi ki, gökyüzü, kulağı küpeli kullarımızdan olsun!</span></p>
				<p class="paragraf"><span class="char-style-override-1">* Nerde vuslatının bayramına ait bir müjde ki, bahtımı tebrike gideyim!</span></p>
				<p class="paragraf"><span class="char-style-override-1">* Nura merkez olan bu siyah gözbebeğim yok mu? Görüş bahçesinde beninin bir aksinden ibaret!</span></p>
				<p class="paragraf"><span class="char-style-override-1">Hâce’ye hangi cevri, hangi cefayı arz edeyim? Benim niyazımı mı, senin küskünlüğünü mü?</span></p>
				<p class="paragraf"><span class="char-style-override-1">Hafız, bu aşk kemendinde nice serkeşlerin başları var. Ham sevdaya kapılma, bu aşk senin harcın değil!</span></p>
				<p class="paragraf"/>
				<p class="paragraf"><span class="char-style-override-2">Ey aftab ayine-dar-ı cemal-i tu </span></p>
				<p class="paragraf"><span class="char-style-override-2">Muşk-ı siyah mecmere-gerdan-ı hal-i tu</span></p>
				<p class="arabaslik-sol-kucuk" id="toc_marker-2-21-6" xml:lang="en-GB">CDXIV</p>
				<p class="paragraf"/>
				<p class="paragraf"><span class="char-style-override-1">Miske benzeyen saçların menekşeyi hasetinden kıvrım kıvrım kıvrandırır... gönüller açan gülüşün koncanın perdesini yırtar, şerefini giderir!</span></p>
				<p class="paragraf"><span class="char-style-override-1">Güzel kokulu gülüm, bülbülünü yakıp yandırma... saf bir gönülle her gece sabahlara kadar sana dua edip durmakta. </span></p>
				<p class="paragraf"><span class="char-style-override-1">** Meleklerin nefeslerinden bile usanmış olduğum halde, senin uğrunda bütün âlemin dedikodusunu çekmekteyim.</span></p>
				<p class="paragraf"><span class="char-style-override-1">** Yüzüne olan aşkım, vücudumun mayası... kapının toprağı cennetim... aşkın başımın yazısı, rahatım da rızanı tahsilden ibaret!</span></p>
				<p class="paragraf"><span class="char-style-override-1">** Aşk yoksulunun hırkasının yeninde hazine vardır. Kim senin yoksulun olursa, tez saltanata erişir.</span></p>
				<p class="paragraf"><span class="char-style-override-1">Gözümün şahnesi, hayalinin kurulup yaslandığı yer... orası bir dua yeri, senin yerin... dilerim, sensiz kalmasın!</span></p>
				<p class="paragraf"><span class="char-style-override-1">Başımdaki şarap kavgasıyla aşk ateşi, ancak bu heveslerle dolu kafam sarayının kapısına toprak olursa gider! </span></p>
				<p class="paragraf"><span class="char-style-override-1">*Aşk devletine bak ki, senin yoksulun yokluk ve ululuk devletiyle saltanat tacına bile ehemmiyet vermemekte, onu bile yerlere çalıp kırmakta!</span></p>
				<p class="paragraf"><span class="char-style-override-1">*Zahitlik hırkasıyla şarap kadehi birbirine hiç de uygun değil... değil ama, bütün bunları seni razı etmek için yapmaktayım.</span></p>
				<p class="paragraf"><span class="char-style-override-1">Yanağın ne de güzel bir çimenlik... hele güzellik baharında olursa. Güzel sözlü Hafız da bülbülün olmuş!</span></p>
				<p class="paragraf"/>
				<p class="paragraf"><span class="char-style-override-2">Tab-ı benefşe midehed turra-i muşk-say’ı tu </span></p>
				<p class="paragraf"><span class="char-style-override-2">Perde i gonce midered hande-i dil-guşay-ı tu</span></p>
				<p class="arabaslik-sol-kucuk" id="toc_marker-2-21-7" xml:lang="en-GB">CDXV</p>
				<p class="paragraf"/>
				<p class="paragraf"><span class="char-style-override-1">Sevgili, Çin nafesinin kan diyeti senin yolunun toprağı... güneş, külahının köşesinin gölgesinden gelişip yetişmede.</span></p>
				<p class="paragraf"><span class="char-style-override-1">Nergis, niyaz ve işvede hadden aştı; çık, bir salın ey kara gözlerinin işvesine canlar feda olasıca güzel!</span></p>
				<p class="paragraf"><span class="char-style-override-1">Kanımı iç... çünkü sende bu güzellik varken hiçbir meleğin gönlünden sana günah yazmak gelmez!</span></p>
				<p class="paragraf"><span class="char-style-override-1">Cihan halkının huzuruna da sebep sensin, rahatça uyumasına da... onun için de gözle gönül, senin dayanıp yaslandığın yerdir.</span></p>
				<p class="paragraf"><span class="char-style-override-1">Ay gibi yüzünün aydınlığına hasretim, bu yüzden her gece yıldızlarla işim gücüm, alışverişim var.</span></p>
				<p class="paragraf"><span class="char-style-override-1">* Beraber oturup kalkan dostların hepsi nihayet birbirlerinden ayrıldılar. Fakat biz, ikbal ve devletin bile sığındığı eşiğinden bir türlü ayrılmadık gitti!</span></p>
				<p class="paragraf"><span class="char-style-override-1">Hafız, ümidini kesme... nihayet ahının dumanı, günün birinde gam harmanını ateşler elbette!</span></p>
				<p class="paragraf"/>
				<p class="paragraf"><span class="char-style-override-2">Ey hun-beha-yı nafe-i Çin hak-i rah-ı tu </span></p>
				<p class="paragraf"><span class="char-style-override-2">Horşid saye-perver-i tarf-ı kulah-ı tu</span></p>
				<p class="arabaslik-sol-kucuk" id="toc_marker-2-21-8" xml:lang="en-GB">CDXVI</p>
				<p class="paragraf"/>
				<p class="paragraf">İşretin gül fidanı yeşerip yetişmekte, gül yanaklı saki hani? Bahar yeli esmekte, lezzetli, zevkli şarap nerde?</p>
				<p class="paragraf"><span class="char-style-override-1">Her yeni gül bir gül yüzlüyü andırıp duruyor... fakat söz duyan kulak nerde, kimde ibret gözü var?</span></p>
				<p class="paragraf"><span class="char-style-override-1">İşret meclisinin galiyesi yok, ey nefesi hoş sabah rüzgârı, sevgilinin misk kokulu zülfü nerde?</span></p>
				<p class="paragraf"><span class="char-style-override-1">Sabah rüzgârı, gülün güzellik çalımına tahammülüm yok; gönül kanına el bandım, Tanrı hakkı için, nigâr ne yanda?</span></p>
				<p class="paragraf"><span class="char-style-override-1">Seher mumu bazen yanağından dem vuruyor; dili uzadı. Cevheri has hançer nerde?</span></p>
				<p class="paragraf"><span class="char-style-override-1">Sevgili, lalimden öpmek istemez misin, dedi. Bu istekle öldüm, ama kudret nerde, ihtiyar hani?</span></p>
				<p class="paragraf"><span class="char-style-override-1">Hafız, şirinlik bakımından hikmet hazinesinin hazinedarıysa da aşağılık zamanenin gamından şiir söyleme kabiliyeti nerde ki?</span></p>
				<p class="paragraf"/>
				<p class="paragraf"><span class="char-style-override-2">Gulbun-i ‘ayş midemed saki-i gul-’izar ku </span></p>
				<p class="paragraf"><span class="char-style-override-2">Bad-ı behar mizeved bade-i hoş-guvar ku</span></p>
				<p class="arabaslik-sol-kucuk" id="toc_marker-2-21-9" xml:lang="en-GB">CDXVII</p>
				<p class="paragraf"/>
				<p class="paragraf">Feleğin yemyeşil tarlasıyla hilal orağını gördüğüm zaman hatırıma kendi ektiğim geldi... devşirme zamanını düşündüm!</p>
				<p class="paragraf">Uğru gece yıldızına dayanma ki; bu ayyar, Kavus’un tacını da çaldı, Keyhusrev’in kemerini de!</p>
				<p class="paragraf">Dedim ki: Ey baht, uyumaktasın. Halbuki gün doğdu. Dedi ki: Bütün bunlarla beraber Tanrı’nın ezeli rahmetinden ümit kesme!</p>
				<p class="paragraf">Gök gecesi Mesih gibi pak ve mücerret olarak dünyadan gidersen, çerağından güneşe bile yüzlerce ışık erişir.</p>
				<p class="paragraf">De ki: Ey gökyüzü ululuk satma ki, aşk meydanında Ay’ın harmanı bir arpaya, Pervin’in salkımı iki arpaya!</p>
				<p class="paragraf"><span class="char-style-override-1">Altın ve lal küpe kulağa ağırlık verirse de, sen yine bu nasihati kulağına küpe et: Fırsatı kaçırma, güzellik çağı geçicidir.</span></p>
				<p class="paragraf"><span class="char-style-override-1">Yanağındaki benden kem göz uzak olsun; güzellik sahasında öyle bir beydak sürdü ki, aydan da mükâfatını aldı, günden de!</span></p>
				<p class="paragraf"><span class="char-style-override-1">Zahitlik ve riya ateşi din harmanını yakacak... Hafız, şu yün hırkayı at da yürü!</span></p>
				<p class="paragraf"/>
				<p class="paragraf"><span class="char-style-override-2">Mezra’-i sebz-i felek didem-u das-ı meh-i nov </span></p>
				<p class="paragraf"><span class="char-style-override-2">Yadem ezkişte-i hiş amed-u hengam-ı dirov</span></p>
				<p class="arabaslik-sol-kucuk" id="toc_marker-2-21-10" xml:lang="en-GB">CDXVIII</p>
				<p class="paragraf"/>
				<p class="paragraf">Sevgilim dedi ki: Yeni ay görmeye dışarı çıktın ha?.. ay kaşlarımdan utan, hadi git!</p>
				<p class="paragraf">Bir ömürdür gönlün ülkemizde esir... dostlarının halini hatırını görüp gözetmekte gaflet etme!</p>
				<p class="paragraf">Siyah saçlarımıza akıl kokusunu satmaya kalkma. Orada binlerce misk nafesi yarım arpaya!</p>
				<p class="paragraf">Bu çok eski tarlada vefa ve sevgi tohumunun değeri, hasat zamanı gelince belli olur.</p>
				<p class="paragraf">Saki, şarap sun da sana yıldızların seyrine, ayın gedilip yenilenmesine dair bir remiz söyleyeyim!</p>
				<p class="paragraf">Her ay başında hilalin şekli, Siyâmek’in tacından, Zev’in külahının parçalarından nişan vermektedir.</p>
				<p class="paragraf">Hafız, pir-i muganın tapısı vefa ve aman yurdudur. Aşk sözünün dersini ondan oku, ondan duy!</p>
				<p class="paragraf"/>
				<p class="paragraf"><span class="char-style-override-2">Gufta birun şudi betemaşa-yı mah-ı rov </span></p>
				<p class="paragraf"><span class="char-style-override-2">Ezmah-ı ebruvan-ı menet şerm dar rov</span></p>
				<p class="arabaslik-sol-kucuk" id="toc_marker-2-21-11" xml:lang="en-GB">CDXIX</p>
				<p class="paragraf"/>
				<p class="paragraf"><span>Ey doğrular habercisi, selvimizden haber ver; gülün ahvalini şakıyan bülbüle söyle!</span></p>
				<p class="paragraf"><span>Bu yoksula o varlık sahibinin hikâyesini oku; bu dilenciye o padişahın hikâyesini söyle!</span></p>
				<p class="paragraf"><span>Biz, Elest sesinin mahremleriyiz... aşina dosta aşina sözünü arz et!</span></p>
				<p class="paragraf"><span>* Sevgili, o ikiye ayrılmış, miskler saçan saçlarını dökünce söyle, bize neler etmek istedi?</span></p>
				<p class="paragraf"><span>Kim onun yolundaki toprak tutya değildir derse, ona de ki: Gel de bu sözü yüzümüze, gözümüze karşı söyle bakalım!</span></p>
				<p class="paragraf"><span>* Bizi meyhaneden men edene de ki: Gel de bu macerayı pirimin huzurunda söyle!</span></p>
				<p class="paragraf"><span>** Bülbül, dün gece gözümün önünde ağlayıp duruyordu. Ey seher yeli, bilmiyor musun ki... başından neler geçti acaba? Bir söyleyiver!</span></p>
				<p class="paragraf"><span>Bir kere daha o devlet kapısına yol bulur, uğrarsan; selamımızı, dualarımızı arz et ve de ki:</span></p>
				<p class="paragraf"><span>* Biz kötüysek de kötülüğümüze karşı mücazatta bulunma; yoksulun suçunu söylersen bile padişahçasına söyle!</span></p>
				<p class="paragraf"><span>** Aşk yolunda zenginle fakirin arasında bir fark yoktur; ey güzellik padişahı, yoksullarla da konuş!</span></p>
				<p class="paragraf"><span>* Zülfünün tuzağından canları silkip de azat edince, acaba o garip gönlümüzün başına neler geldi? Söyle ey seher yeli, söyle!</span></p>
				<p class="paragraf"/>
				<p class="paragraf"><span>* Marifet erbabının hikâyesi canlara can katar. Var, bir remiz sor... gel, bir söz söyle!</span></p>
				<p class="paragraf"><span>** Testideyken işvelenip sofinin gönlünü kapan şarap, ey saki, söyle... ne zaman kadehte cilvelenecek!</span></p>
				<p class="paragraf"><span class="char-style-override-1">Hafız, eğer onun meclisine varmak için sana müsaade ederlerse; Allah için olsun, şarap iç, riyayı bıraktım artık de!</span></p>
				<p class="paragraf"/>
				<p class="paragraf"><span class="char-style-override-2">Ey peyk-i rastan haber-i serv-i ma bigu </span></p>
				<p class="paragraf"><span class="char-style-override-2">Ahval-i gul bebulbul-i destan-sera bigu</span></p>
				<p class="arabaslik-sol para-style-override-3" id="toc_marker-2-22">— H —</p>
				<p class="paragraf"/>
				<p class="arabaslik-sol-kucuk" id="toc_marker-2-22-1" xml:lang="en-GB">CDXX</p>
				<p class="paragraf"/>
				<p class="paragraf">İnce keten libaslar giyinip eteğini çekerek gitti. Yüzlerce ay yüzlü güzel, hasetinden keten gömleklerinin yenini, yakasını yırttı!</p>
				<p class="paragraf">Şarabın verdiği hararetle yanağındaki ter taneleri, gül yaprağına damlamış çiğ tanelerine benziyordu.</p>
				<p class="paragraf">Yakut gibi cana can katan dudakları, letafet suyundan doğmuş... güzel ve salına salına yürüyen şimşir boyu, naz ü naimle beslenip yetişmiş!</p>
				<p class="paragraf">Fasih ve tatlı bir söz, yüce ve usul bir boy, latif ve gönüller çekici bir yüz, süzgün gözler...</p>
				<p class="paragraf">Bir o gönüller çeken lal dudaklarına bak; bir o gönüllere ıstıraplar veren gülüşü seyret... güzel yürüyüşünü gör, o mevzun adımlara bak!</p>
				<p class="paragraf">O kara gözlü ceylan, tuzağımızdan gitti... dostlar, bu ürküp kaçan gönüle ne çare edelim?</p>
				<p class="paragraf">Elinden geldikçe nazar ehlini incitme sakın ey seçilmiş sevgili... dünyanın vefası yoktur.</p>
				<p class="paragraf">O gönül aldatan gözünün azarını niceye bir çekeyim? Ne olur ey iki gözümün nuru, bir gün de bir göz ucuyla, bir işveyle bakıver!</p>
				<p class="paragraf"><span class="char-style-override-1">Eğer mübarek hatırın Hafız’dan incindiyse lütfet; söylediklerimize, duyduklarımıza tövbe ettik, yine gel!</span></p>
				<p class="paragraf"/>
				<p class="paragraf"><span class="char-style-override-2">Damen keşan hemireft derşerb-i zer-keşide </span></p>
				<p class="paragraf"><span class="char-style-override-2">Sed mah-ru zireşkeş ceyb-i kasab deride</span></p>
				<p class="arabaslik-sol-kucuk" id="toc_marker-2-22-2" xml:lang="en-GB">CDXXI</p>
				<p class="paragraf"/>
				<p class="paragraf">Vuslatı ebedi ömürden daha iyi... Yarabbi, hakkımda hayırlısı neyse onu ver!</p>
				<p class="paragraf">Beni kılıçladı da yine kimseye bir şey söylemedim. Dostun sırrının düşmandan gizli tutulması iyidir.</p>
				<p class="paragraf">Bir gece, kulağımdaki inci küpeden daha iyi bir inciyi âlemde kimse görmemiştir, diyordu.</p>
				<p class="paragraf">Gönül, devletin ebedisi iyidir mazmununca, daima sen de onun civarının yoksulu ol!</p>
				<p class="paragraf">Zahit beni cennete çağırma; bu elma gibi çene topağı, o bahçeden daha güzel bence!</p>
				<p class="paragraf">Bu yurtta kulluk dağıyla ölmek, sevgilinin canına ant olsun, cihan mülküne sahip olmadan yeğ!</p>
				<p class="paragraf">Selvi boylumuzun ayağıyla ezilen gülün toprağı bile erguvanın kanından iyi.</p>
				<p class="paragraf">Allah için doktorumuza sorun: Bu hasta ne vakit iyi olacak ki?</p>
				<p class="paragraf">Ey genç sevgili, yaşlıların öğüdünden baş çevirme; yaşlıların tedbiri, gencin bahtından daha iyidir.</p>
				<p class="paragraf">Zinderud abıhayattır, ama bizim Şiraz’ımız, Isfahan’dan da güzel!</p>
				<p class="paragraf"><span class="char-style-override-1">Söz, sevgilinin ağzında incidir, ama Hafız’ın şiirleri ondan da hoş!</span></p>
				<p class="paragraf"/>
				<p class="paragraf"><span class="char-style-override-2">Visal-i o zi ‘ömr-i cavidan bih </span></p>
				<p class="paragraf"><span class="char-style-override-2">Hudavenda mera an dih ki an bih</span></p>
				<p class="arabaslik-sol-kucuk" id="toc_marker-2-22-3" xml:lang="en-GB">CDXXII</p>
				<p class="paragraf"/>
				<p class="paragraf">Muğların sarayının kapısı silinmiş, süpürülmüş, sulanmış... oraya bir pir oturmuş; yaşlıyı genci çağırmaktaydı.</p>
				<p class="paragraf">Testi taşıyanların hepsi, kulluk kemerini bağlanmışlar, hepsi ona kul olmuşlardı... fakat pir-i muganın külahının dilimi buluta çadır kurmuştu, onun kadri gökler kadar yüceydi.</p>
				<p class="paragraf">Kadehin, sürahinin ziyası ayın yüzünü örtmüş; muğbeçelerin yanakları güneşin yolunu kesmişti.</p>
				<p class="paragraf">* Rahmet meleği, işret kadehini eline almış, hurilerle perilerin yüzlerine şarap katrelerinden gülsuyu serpmişti.</p>
				<p class="paragraf">** Baht gelini, o gelin odasında binlerce naz ü eda ile perçemlerini kesmiş, gül yaprağına gülsuları saçmıştı.</p>
				<p class="paragraf">Edalı güzellerin kopardıkları kavgadan kıyametten şeker kırılmış, yasemin dökülmüş, rebap çalınmıştı.</p>
				<p class="paragraf">Selam verdim, bana güler bir yüzle dedi ki: Ey şaraba düşkün müflis mahmur!</p>
				<p class="paragraf">Himmetin de zayıf, tedbirin de... bu yüzden senin şu yaptığın işi kim yapar? Onun bucağından çıktın da harap bir yazıya çadır kurdun!</p>
				<p class="paragraf">** Beni bir yudum şarapla neşelendirdi de sonra dedi ki: Uykulara dalmış bahtın kucağında ne uyuyorsun?</p>
				<p class="paragraf">Felek, Şah Nusretüddin’in yedekçisidir. Gel, bak da gör; felek nasıl atının üzengisini tutmakta.</p>
				<p class="paragraf"><span class="char-style-override-1">Aklı bile gayb âleminden ilham aldığı halde, şeref bulmak için arşın yücesinden onun eşiğini yüzlerce defa öpmekte.</span></p>
				<p class="paragraf"><span class="char-style-override-1">Hafız, meyhaneye gel de sana duaları kabul edilmişlerden yüzlerce saf göstereyim.</span></p>
				<p class="paragraf"/>
				<p class="paragraf"><span class="char-style-override-2">Der-i seray-ı mugan ruftebud-u ab zede </span></p>
				<p class="paragraf"><span class="char-style-override-2">Nişeste pir-u selayi beşeyh-u şab zede</span></p>
				<p class="arabaslik-sol-kucuk" id="toc_marker-2-22-4" xml:lang="en-GB">CDXXIII </p>
				<p class="paragraf"/>
				<p class="paragraf"><span class="char-style-override-1">Dün gece yarı uykulu, mahmur... hırkayla seccade ıslak ve şaraba bulanmış bir halde meyhane kapısına gittim.</span></p>
				<p class="paragraf"><span class="char-style-override-1">Şarap satan muğbeçe hayıflanarak geldi, dedi ki: Ey uyuklayarak yola giden, uyan!</span></p>
				<p class="paragraf"><span class="char-style-override-1">Bir yıkan, arın da ondan sonra salına salına meyhaneye gel ki; bu harap tekke senin yüzünden pislenmesin.</span></p>
				<p class="paragraf"><span class="char-style-override-1">Niceye dek dudakları tatlı dilberlerin havasına uyacaksın; niceye dek ruh cevherini erimiş yakuta bulayacaksın?</span></p>
				<p class="paragraf"><span class="char-style-override-1">Yaşlılık konağından tertemiz geç, kocalık elbisesini de gençlik elbisesi gibi bulaştırma.</span></p>
				<p class="paragraf"><span class="char-style-override-1">Aşk yolunun yüzgeçleri, bu derin denize gark oldular da yine suya bulanmadılar, yine ıslanmadılar.</span></p>
				<p class="paragraf"><span class="char-style-override-1">Temizlen, arın, tabiat kuyusundan çık. Çünkü toprakla su berrak görünmez, neşe vermez.</span></p>
				<p class="paragraf"><span class="char-style-override-1">Dedim ki: Ey cihanın canı, bahar mevsiminde gül defteri halis şarapla ıslansa, berrak şaraba bulansa ayıplanmaz.</span></p>
				<p class="paragraf"><span class="char-style-override-1">Dedi ki: Hafız, dostlara muamma satmaya, nükte yapmaya kalkışma. Ah bu çeşit itablarla bulanık lütuftan!</span></p>
				<p class="paragraf"/>
				<p class="paragraf"><span class="char-style-override-2">Duş reftem beder-i meykede hab-alude </span></p>
				<p class="paragraf"><span class="char-style-override-2">Hırka ter damen-u seccade şerab alude</span></p>
				<p class="arabaslik-sol-kucuk" id="toc_marker-2-22-5" xml:lang="en-GB">CDXXIV </p>
				<p class="paragraf"/>
				<p class="paragraf"><span class="char-style-override-1">Benden ayrılma, çünkü gözümün nurusun, canımın sevgilisi, ürkmüş kalbimin munisisin.</span></p>
				<p class="paragraf"><span class="char-style-override-1">Âşıklar senin eteğinden el çekmezler. Onların sabır gömleklerini yırttın sen!</span></p>
				<p class="paragraf"><span class="char-style-override-1">Kem gözlerden zarar gelmesin, nazar değmesin sana. Çünkü güzelliğin son haddine varmışsın.</span></p>
				<p class="paragraf"><span class="char-style-override-1">Ey zamane müftüsü, onu sevme diye, beni men ediyorsun. Seni mazur tutarım, çünkü görmedin onu!</span></p>
				<p class="paragraf"><span class="char-style-override-1">Hafız, dostun sana ettiği serzenişler ne? Yoksa ayağını yorganına göre uzatmadın mı ki?</span></p>
				<p class="paragraf"/>
				<p class="paragraf"><span class="char-style-override-2">Ezmen cuda meşov ki tuem mur-ı didei </span></p>
				<p class="paragraf"><span class="char-style-override-2">Mahbub-ı can-u munis-i kalb-i remidei</span></p>
				<p class="arabaslik-sol-kucuk" id="toc_marker-2-22-6" xml:lang="en-GB">CDXXV</p>
				<p class="paragraf"/>
				<p class="paragraf"><span class="char-style-override-1">Ansızın perdeden çıktın; arı, hayayı bıraktın... yani ne yapmak istiyorsun? Sarhoş olup evden dışarı fırladın, meramın ne?</span></p>
				<p class="paragraf"><span class="char-style-override-1">Saçlarını sabah rüzgârının eline vermiş, kulağını engelin sözüne asmışsın... böylece herkesle görüşmekte, öpüşmektesin, maksadın ne yani?</span></p>
				<p class="paragraf"><span class="char-style-override-1">Güzeller padişahısın, yoksullarla düşüp kalkıyorsun. Mertebenin kadrini anlamadın mı yoksa ki?</span></p>
				<p class="paragraf"><span class="char-style-override-1">Saçlarını evvelce sen benim elime vermedin mi? Sonra neden beni ayaklar altına düşürüyorsun, ne istiyorsun ki?</span></p>
				<p class="paragraf"><span class="char-style-override-1">Sözün, ağzının varlığını... kemerin, belinin mevcudiyetini bildirdi. Sense bana kılıç çekmişsin; ben ne yaptım sana?</span></p>
				<p class="paragraf"><span class="char-style-override-1">Herkes güneş yüzünün bir çeşit nakşıyla meşgul... nihayet herkese bir yaman oyun oynamışsın, meramın ne yani?</span></p>
				<p class="paragraf"><span class="char-style-override-1">Hafız, sevgili senin dar gönlüne gelip kondu. Halbuki sen evden ağyarı silip süpürmemişsin, yani bu ne?</span></p>
				<p class="paragraf"/>
				<p class="paragraf"><span class="char-style-override-2">Nagehan perde berendahtei ya’ni çi </span></p>
				<p class="paragraf"><span class="char-style-override-2">Mest ezhane birun tahtei ya’ni çi</span></p>
				<p class="arabaslik-sol-kucuk" id="toc_marker-2-22-7" xml:lang="en-GB">CDXXVI</p>
				<p class="paragraf"/>
				<p class="paragraf">Sevgilinin, gönlümün dilediği lal dudaklarından kâm almaktayım... işretim, neşem daimi... Tanrı’ya hamd olsun, işim muradımca! </p>
				<p class="paragraf">Ey serkeş bahtım, sevgiliyi sıkıca sar... kâh şarap kadehini çek, kâh gönlün dilediği lal dudakları em!</p>
				<p class="paragraf">Cahil pirlerle sapık şeyhler, bizi kınaya kınaya efsane ettiler gitti!</p>
				<p class="paragraf"><span class="char-style-override-1">* Zahidin sözlerini tutmaya tövbeler olsun, ibadet edenin işlerini işlemeye de estağfurullah!</span></p>
				<p class="paragraf"><span class="char-style-override-1">Sevgili, ayrılığını nasıl anlatayım? Bir göz, yüzlerce gözyaşı... bir can, yüzlerce ahu feryadı.</span></p>
				<p class="paragraf"><span class="char-style-override-1">Dudağının iştiyakı, Hafız’ın aklından gece virdini de çıkardı, seher çağındaki dersi de!</span></p>
				<p class="paragraf"/>
				<p class="paragraf"><span class="char-style-override-2">‘Ayşem mudamest elhamdulillah </span></p>
				<p class="paragraf"><span class="char-style-override-2">Karem bekamest elhamdulillah</span></p>
				<p class="arabaslik-sol-kucuk" id="toc_marker-2-22-8" xml:lang="en-GB">CDXXVII</p>
				<p class="paragraf"/>
				<p class="paragraf"><span class="char-style-override-1">O ay yüzlünün civarında gökten kılıçlar yağsa, yine boynumuzu koymuş, teslim olmuşuz... hüküm Tanrı’nındır.</span></p>
				<p class="paragraf"><span class="char-style-override-1">Takva yolunu, yordamını ben de bilirim, ama sapık bahtla başa çıkamıyorum, elde ne çarem var ki?</span></p>
				<p class="paragraf"><span class="char-style-override-1">Ben rint ve âşık olayım, sonra da tövbe edeyim ha? Estağfurullah, estağfurullah.</span></p>
				<p class="paragraf"><span class="char-style-override-1">Biz şeyhi, vaizi pek az tanırız. Ya şarap kadehi sun, ya hikâyeyi kısa kes!</span></p>
				<p class="paragraf"><span class="char-style-override-1">Sabır acı, ömür de fani. Ah, ona kavuşmak nasıl mümkün olacak? Bunu bilseydim! </span></p>
				<p class="paragraf"><span class="char-style-override-1">Sevginden bize bir akis bile düşmüyor, ey ayna yüzlü sevgili. Ah elinden, ah!</span></p>
				<p class="paragraf"><span class="char-style-override-1">* Hafız, ne ağlayıp inliyorsun? Eğer vuslat istiyorsan, her an kan yutman gerek!</span></p>
				<p class="paragraf"/>
				<p class="paragraf"><span class="char-style-override-2">Ger tig bared derkuy-ı an mah</span></p>
				<p class="paragraf"><span class="char-style-override-2">Çerden nıhadim elhukmu lillah</span></p>
				<p class="arabaslik-sol-kucuk" id="toc_marker-2-22-9" xml:lang="en-GB">CDXXVIII</p>
				<p class="paragraf"/>
				<p class="paragraf"><span class="char-style-override-1">Sevgiliye yüreğimin kanıyla mektup yazdım, dedim ki: Sevgili, ayrılığınla dünyayı bir kıyamet gördüm.</span></p>
				<p class="paragraf"><span class="char-style-override-1">Ne türlü sınadımsa, çaresi olmadı, bir fayda elde edemedim. Zaten sınanmış şeyi sınayan, ancak nadim olur.</span></p>
				<p class="paragraf"><span class="char-style-override-1">Bir doktordan sevgilinin ahvalini sordum, dedi ki: Yakınlığında azap vardır, uzaklığında pişmanlık! </span></p>
				<p class="paragraf"><span class="char-style-override-1">Ayrılığınla gözümde yüzlerce alamet var. Aşkıma alamet, sadece bu akıp duran gözyaşlarım değil ki!</span></p>
				<p class="paragraf"><span class="char-style-override-1">Dedim ki: Civarında dönüp dolaşsam, beni kınıyorlar. Dedi ki: Vallahi zaten biz kınanmadık bir sevgi görmedik ki.</span></p>
				<p class="paragraf"><span class="char-style-override-1">Hafız mademki seni istiyor, sevgili, tatlı canın için ona bir kadeh sun da ihsanından tatsın.</span></p>
				<p class="paragraf"/>
				<p class="paragraf"><span class="char-style-override-2">Ezhun-ı dil nubiştem nezdiyk-i yar name </span></p>
				<p class="paragraf"><span class="char-style-override-2">Inni ra’eytu dehren min hecrikel kıyame</span></p>
				<p class="arabaslik-sol-kucuk" id="toc_marker-2-22-10" xml:lang="en-GB">CDXXIX</p>
				<p class="paragraf"/>
				<p class="paragraf"><span class="char-style-override-1">Bir seher çağı, gecenin sarhoşluğundan mahmur bir halde çeng ve çegane nağmeleriyle şarap kadehini ele aldım.</span></p>
				<p class="paragraf"><span class="char-style-override-1">Akla şaraptan yol azığı verdim, onu varlık şehrinden yola saldım. </span></p>
				<p class="paragraf"><span class="char-style-override-1">Şarap satan sevgilim bana öyle bir yudum şarap verdi ki, zamanenin hilesinden emin oldum.</span></p>
				<p class="paragraf"><span class="char-style-override-1">Yay kaşlı sakiden duydum, dedi ki: Ey melamet okuna hedef olan,</span></p>
				<p class="paragraf"><span class="char-style-override-1">Eğer arada kendini görürsen, kuşak gibi sevgilinin beline sarılsan bile bir fayda elde edemezsin!</span></p>
				<p class="paragraf"><span class="char-style-override-1">Yürü, bu tuzağı başka bir kuşu avlamak için kur. Çünkü Anka’nın yuvası çok yüksekte!</span></p>
				<p class="paragraf"><span class="char-style-override-1">Nedim, çalgıcı, saki... hepsi o. Su, toprak hayali, yolda bir bahaneden ibaret! </span></p>
				<p class="paragraf"><span class="char-style-override-1">Şarap gemisini ver de bu kenarı görünmeyen denizden kurtulalım.</span></p>
				<p class="paragraf"><span class="char-style-override-1">Hafız, varlığımız bir muammadan ibaret. Hakikati de ancak afsun ve efsane!</span></p>
				<p class="paragraf"/>
				<p class="paragraf"><span class="char-style-override-2">Sehergahi ki mahmur-ı şebane </span></p>
				<p class="paragraf"><span class="char-style-override-2">Giriftem bade baçeng-u çegane</span></p>
				<p class="arabaslik-sol-kucuk" id="toc_marker-2-22-11" xml:lang="en-GB">CDXXX</p>
				<p class="paragraf"/>
				<p class="paragraf"><span class="char-style-override-1">Ne kutludur gönlün dilediği amber kokulu rüzgâr ki, senin havanla seher çağı erkenden esip tozdu.</span></p>
				<p class="paragraf"><span class="char-style-override-1">Ey vuslatı mübarek kuş, yola kılavuz ol. O kapının toprağına iştiyakımdan gözlerim eridi, su oldu.</span></p>
				<p class="paragraf"><span class="char-style-override-1">Gönül kanına gark olan bu zayıfı hatırlayarak ufuktaki hilale bakın!</span></p>
				<p class="paragraf"><span class="char-style-override-1">Sensiz yaşıyorum, bu ne utanılacak şey. Meğerki sen affedesin, yoksa bu günahın özrü ne olabilir?</span></p>
				<p class="paragraf"><span class="char-style-override-1">Sabah rüzgârı seher çağında aşka düşerek kara elbisesini yırtıp atmayı âşıklarından öğrendi.</span></p>
				<p class="paragraf"><span class="char-style-override-1">Yüzünün aşkıyla bir gün âlemden gidersem, toprağımdan yeşil ot yerine kızıl güller biter.</span></p>
				<p class="paragraf"><span class="char-style-override-1">Senden uzağım. Bundan dolayı şikâyet etmekteyim, nazik hatırın incinmesin. Dur bakalım, Hafız’ın şikâyete yeni başladı.</span></p>
				<p class="paragraf"/>
				<p class="paragraf"><span class="char-style-override-2">Hunuk nesim-i mu’anber şemame-i dildah</span></p>
				<p class="paragraf"><span class="char-style-override-2">Ki derheva-yı tu berhast bamdad begah</span></p>
				<p class="arabaslik-sol-kucuk" id="toc_marker-2-22-12" xml:lang="en-GB">CDXXXI</p>
				<p class="paragraf"/>
				<p class="paragraf"><span class="char-style-override-1">Yüzünün çerağına mum bile pervane kesildi. Yanağındaki ben, beni benden aldı.</span></p>
				<p class="paragraf"><span class="char-style-override-1">Akıl aşk delilerinin bağlanmasını emrederken, saçının halkasına düşmek ümidiyle deli divane oldu!</span></p>
				<p class="paragraf"><span class="char-style-override-1">Pervane yüzünün çerağından haber getirince, mum muştuluk olarak hemence canını sabah rüzgârına veriverdi.</span></p>
				<p class="paragraf"><span class="char-style-override-1">Saçının ümidiyle can yele giderse, ne çıkar? Sevgiliye binlerce aziz can feda olsun!</span></p>
				<p class="paragraf"><span class="char-style-override-1">Ateşe benzeyen yüzünde, o güzele nazar değmesin diye üzerlik yerine siyah beninden başka, daha iyi bir şey yakıldığını kim gördü ki?</span></p>
				<p class="paragraf"><span class="char-style-override-1">Dün gece sevgilimi yabancının elinde görünce, kıskançlığımdan elden ayaktan düştüm, yerlere yıkıldım.</span></p>
				<p class="paragraf"><span class="char-style-override-1">Ne oyunlar yaptım, ama fayda vermedi gitti; afsunumuz ona efsane geldi.</span></p>
				<p class="paragraf"><span class="char-style-override-1">Sevgilinin dudağının hüküm sürdüğü zamanda sevgiliyle ahdim var: Ağzıma kadeh sözünden başka bir söz almayacağım!</span></p>
				<p class="paragraf"><span class="char-style-override-1">Medreseden, tekkeden bahsetme... Hafız’ın başına yine meyhane havası düştü!</span></p>
				<p class="paragraf"/>
				<p class="paragraf"><span class="char-style-override-2">Çerag-ı ruy-ı tura şem’ keşt pervane </span></p>
				<p class="paragraf"><span class="char-style-override-2">Mera zihal-i tu bahal-i hiç perva ne</span></p>
				<p class="arabaslik-sol para-style-override-3" id="toc_marker-2-23">— Y —</p>
				<p class="paragraf"/>
				<p class="arabaslik-sol-kucuk" id="toc_marker-2-23-1" xml:lang="en-GB">CDXXXII</p>
				<p class="paragraf"/>
				<p class="paragraf"><span class="char-style-override-1">Ey uzun saçlarının zinciriyle gelen sevgili, dilerim, fırsatın fevt olmasın... çünkü belli ki divaneyi okşamaya, halini hatırını sormaya gelmişsin!</span></p>
				<p class="paragraf"><span class="char-style-override-1">Mademki niyaz ehlini görmeye, gözetmeye, hatırını sormaya geldin, bir an olsun âdetini terk et, nazı bırak!</span></p>
				<p class="paragraf"><span class="char-style-override-1">İster barış, ister savaş, herhalde senin uzun boyuna kurban olayım. Sana barışta da naz yaraşıyor, savaşta da!</span></p>
				<p class="paragraf"><span class="char-style-override-1">Lal dudaklarında su ile ateşi birbirine katmışsın... kem göz değmesin, ne güzel hokkabazlıkların, ne hoş oyunların var!</span></p>
				<p class="paragraf"><span class="char-style-override-1">Aferin merhametli yüzüne, sevaba nail olmak için bakışlarınla öldürdüğün âşıka namaz kılmaya gelmişsin!</span></p>
				<p class="paragraf"><span class="char-style-override-1">Sana karşı zahitliğimin ne ehemmiyeti olabilir ki? Gönlümü yağma etmek için o halvet yurduna sarhoş, perişan bir halde geliyorsun.</span></p>
				<p class="paragraf"><span class="char-style-override-1">Sevgili dedi ki: Hafız, yine hırkan şaraba bulanmış... yoksa sofiler mezhebinden çıktın mı ki?</span></p>
				<p class="paragraf"/>
				<p class="paragraf"><span class="char-style-override-2">Ey ki ba silsile-i zulf-i diraz amedeti</span></p>
				<p class="paragraf"><span class="char-style-override-2">Fırsatet bad ki divane-nevaz amedei</span></p>
				<p class="arabaslik-sol-kucuk" id="toc_marker-2-23-2" xml:lang="en-GB">CDXXXIII</p>
				<p class="paragraf"/>
				<p class="paragraf"><span class="char-style-override-1">Gönül, sevgilinin kuyuya benzeyen çene çukurundan çıkarsan, nereye gidersen git, pek tez pişman olur çıkarsın!</span></p>
				<p class="paragraf"><span class="char-style-override-1">Aklını başına al. Eğer nefis vesvesesine kulak asarsan, Adem gibi cennet bahçesini terk etmek mecburiyetinde kalırsın.</span></p>
				<p class="paragraf"><span class="char-style-override-1">Abıhayat çeşmesinden susuz çıkarsan, felek sana bir katre bile su vermese yeri var!</span></p>
				<p class="paragraf"><span class="char-style-override-1">* Âlemi aydınlatan güneş gibi belki evinden çıkarsın diye, hasretinle sabah gibi can vermekteyim.</span></p>
				<p class="paragraf"><span class="char-style-override-1">Koncanın açılıp gül haline gelmesi gibi sen de açılasın diye, seher yeli gibi sana ne vakte dek himmet nefesini yollayıp duracağım.</span></p>
				<p class="paragraf"><span class="char-style-override-1">Ayrılığının karanlık gecesinde canım dudağıma geldi. Parlak ay gibi doğmanın tam zamanı artık!</span></p>
				<p class="paragraf"><span class="char-style-override-1">Salına salına yürüyen selvi gibi belki çıkarsın diye, kapının toprağına gözyaşlarımdan iki yüz ırmak akıttım.</span></p>
				<p class="paragraf"><span class="char-style-override-1"> Hafız, gam yeme... ay yüzlü Yusuf, elbette yine gelir ve sen de elbette Kulbe-i ahzanından çıkar, kurtulursun!</span></p>
				<p class="paragraf"/>
				<p class="paragraf"><span class="char-style-override-2">Ey dil ger ezan çah-ı zenehdan bederayi </span></p>
				<p class="paragraf"><span class="char-style-override-2">Her ca ki revi zod peşiman bederayi</span></p>
				<p class="arabaslik-sol-kucuk" id="toc_marker-2-23-3" xml:lang="en-GB">CDXXXIV</p>
				<p class="paragraf"/>
				<p class="paragraf">Seher çağında sevgiliye olan iştiyakımı rüzgâra söylüyordum. Şöyle bir hitap geldi: Tanrı’nın lütuflarına emin ol!</p>
				<p class="paragraf">Sabah zamanı edilen dua ile geceleri çekilen ah, maksat hazinesinin anahtarıdır. Bu yolda böyle yürü de sevgiliye kavuş! </p>
				<p class="paragraf">Kalemde aşk sırrını izhar edebilecek dil ne gezer? İştiyak sözü, anlaşılamaz ki. O söz anlatılmadan da ötedir!</p>
				<p class="paragraf"><span class="char-style-override-1">Ey Mısır Yusuf’u, seni saltanat işleri meşgul etti. Oğul sevgisi, seni ne hale getirdi diye ne olur... babanın halini de bir sor!</span></p>
				<p class="paragraf"><span class="char-style-override-1">İki yüzlü kart cihanın yaradılışında merhamet yoktur. Onu sevmekten ne istiyor, ne umuyorsun ki? Niçin ona düşüyor, niçin ona bağlanıyorsun ki?</span></p>
				<p class="paragraf"><span class="char-style-override-1">Senin gibi himmeti yüce devlet kuşu, ne vakte dek kemik hırsına düşecek? Ehil olmayanların üstüne saldığın devlet gölgesine yazık!</span></p>
				<p class="paragraf"><span class="char-style-override-1">Bu dünya pazarında bir fayda varsa, yine kanaatkâr derviş elde eder. Yarabbi, sen bana nimet olarak dervişliği, kanaati ihsan et!</span></p>
				<p class="paragraf"><span class="char-style-override-1">Hafız güzellere gönül verme, Semerkand Türklerinin Harezmlilere yaptıkları vefasızlıkları gör de ibret al!</span></p>
				<p class="paragraf"/>
				<p class="paragraf"><span class="char-style-override-2">Seher babad miguftem hadis-i arzumendi</span></p>
				<p class="paragraf"><span class="char-style-override-2">Hitab amed ki vasık şov beeltaf-ı Hudavendi</span></p>
				<p class="arabaslik-sol-kucuk" id="toc_marker-2-23-4" xml:lang="en-GB">CDXXXV</p>
				<p class="paragraf"/>
				<p class="paragraf"><span>Bir ay yüzlü güzelin kaşıyla yanağında yeni biten tüylerinin hayaline düştüm, yine yeniden bir genç sevdim.</span></p>
				<p class="paragraf"><span>Gönlümün dizginini öyle birisine verdim ki, ne taç için kimseye rağbeti var, ne taht için.</span></p>
				<p class="paragraf"><span>Meclisleri bezeyen bir güzelin başıyla gözü arzusuna düştüm de başım elden gitti, gözlerim de beklemeden yandı yakıldı.</span></p>
				<p class="paragraf"><span>Güzelleri sevme fermanım, o yay kaşlının tasdikine mazhar olur diye ummaktayım; bu ne hayal!</span></p>
				<p class="paragraf"><span>Gönül gamlandı. Hırkamı ateşlere atacağım. Gel de gör... çünkü bu, seyre değer.</span></p>
				<p class="paragraf"><span>Ölüm günümde tabutumu selvi ağacından yapın. Çünkü bir yüce boylunun dağıyla gitmekteyim.</span></p>
				<p class="paragraf"><span class="char-style-override-1">Güzellerin bakış kılıçlarını çektikleri yerde, bir başın ayaklar altına düşmesine şaşma!</span></p>
				<p class="paragraf"><span class="char-style-override-1">* Geceleyin yüzü bana ay olurken, yıldızın aydınlığına ihtiyacım mı olur?</span></p>
				<p class="paragraf"><span class="char-style-override-1">Ayrılık nedir, buluşma ne? Sen sevgilinin rızasını iste... zira ondan, kendisinden başka bir şey dilemek yazıktır!</span></p>
				<p class="paragraf"><span class="char-style-override-1">Hafız’ın cönkü bir denize düşse, balıklar zevklerinden o şiirlere saçmak için inciler çıkarırlar.</span></p>
				<p class="paragraf"/>
				<p class="paragraf"><span class="char-style-override-2">Beçeşm kendeem ebru-yı mah-simayi</span></p>
				<p class="paragraf"><span class="char-style-override-2">Heyal-i sebz-hati nakş besteem cayi</span></p>
				<p class="arabaslik-sol-kucuk" id="toc_marker-2-23-5" xml:lang="en-GB">CDXXXVI</p>
				<p class="paragraf"/>
				<p class="paragraf">Bütün muğ mabetlerinde benim gibi bir şeyda yok: Hırka bir tarafta şaraba rehin olmuş, defter bir yanda!</p>
				<p class="paragraf">Gönül, padişahın aynası, ama tozlanmış. Tanrı’dan tedbiri isabetli ve aydın birisiyle arkadaşlık etmek istiyorum.</p>
				<p class="paragraf">Bir daha meclisi bezeyen bir güzel olmadıkça şarap içmeye şarap satan dilberin huzurunda tövbe ettim.</p>
				<p class="paragraf">Eteğime, gözümden dereler, ırmaklar akıttım. Belki kucağıma bir suna boylu selvi dikerler!</p>
				<p class="paragraf">Getir şarap gemisini... sevgilinin yüzü olmadıkça gözümün her köşesi gönül gamından bir deniz kesildi.</p>
				<p class="paragraf">Bu hikâyeyi belki mum, dile getirir. Yoksa pervanenin söz söylemeye meyli yok!</p>
				<p class="paragraf">Nergis, gözünün şivesinden bahsettiyse, incinme. Nazar ehli, bir körün ardına düşmez ya.</p>
				<p class="paragraf"><span class="char-style-override-1">Seher çağı meyhane kapısında bir Hıristiyanın tefle, neyle söylediği şu söz ne kadar hoşuma gitti:</span></p>
				<p class="paragraf"><span class="char-style-override-1">Eğer Müslümanlık Hafız’ın Müslümanlığı ise, vay bugünün ardında bir yarın varsa, vay!</span></p>
				<p class="paragraf"/>
				<p class="paragraf"><span class="char-style-override-2">Derheme deyr-i mugan nist çü men şeydayi </span></p>
				<p class="paragraf"><span class="char-style-override-2">Hırka cayi girov-i bade vu defter cayi</span></p>
				<p class="arabaslik-sol-kucuk" id="toc_marker-2-23-6" xml:lang="en-GB">CDXXXVII</p>
				<p class="paragraf"/>
				<p class="paragraf"><span class="char-style-override-1">Sen bir su kıyısında heva ve hevesine uyup oturmaya gör, yoksa suda ne görürsen kendini görürsün; her gördüğün, yaptığının aksidir.</span></p>
				<p class="paragraf"><span class="char-style-override-1">Sen Tanrı’nın seçilmiş kulusun. Kullar arasından seni seçen Tanrı hakkı için, sen de bu eski kulun üstüne kimseyi seçme!</span></p>
				<p class="paragraf"><span class="char-style-override-1">Edep ve haya seni ay yüzlülerin padişahı yaptı. Aferin sana, sen bunun gibi daha yüzlerce mertebeye layıksın.</span></p>
				<p class="paragraf"><span class="char-style-override-1">Rakibin cefasına sabretmeyeyim de ne yapayım? Âşıklara sabırdan, tahammülden başka çare yok ki!</span></p>
				<p class="paragraf"><span class="char-style-override-1">Ne şaşılacak şey, sen bir gül olduğun halde dikenle oturmaktasın. Olsa olsa bunu zamana uygun görüyorsun da ondan!</span></p>
				<p class="paragraf"><span class="char-style-override-1">Emaneti iman selameti ile verirsen kayırmam. Ardında dinsizlik olmazsa âşıklık kolay!</span></p>
				<p class="paragraf"><span class="char-style-override-1">Bu ihlas sahibi kuldan garazsız bir söz işit; çünkü sen hakikati gören büyüklerin makbulü bir güzelsin.</span></p>
				<p class="paragraf"><span class="char-style-override-1">Sen gülden daha hoş, nesrinden daha tazesin. Böyle olduğu halde seyir için bahçeye salına salına gidişine hayıflanıyorum doğrusu.</span></p>
				<p class="paragraf"><span class="char-style-override-1">Bu seyrangâhta bir an oturursan, sağdan soldan gözyaşlarımın nasıl habbelerle oynadığını görürsün.</span></p>
				<p class="paragraf"><span class="char-style-override-1">Sen gönlü pak, tabiatı pak bir zahitsin, kötü kişilerle oturmaman daha iyi. </span></p>
				<p class="paragraf"><span class="char-style-override-1">Bu akan gözyaşı seli Hafız’ın gönlündeki sabrı alıp götürdü. Takatim kalmadı gayrı, ey gözbebeğim, ayrıl benden!</span></p>
				<p class="paragraf"><span class="char-style-override-1">Ey Çigil güzeli, sen bu naziklikle, bu güzellikle Hâce Celaleddin’in meclisine layıksın.</span></p>
				<p class="paragraf"/>
				<p class="paragraf"><span class="char-style-override-2">Tu meger derleb-i abi beheves binşini </span></p>
				<p class="paragraf"><span class="char-style-override-2">Verne her fitne ki bini heme ezhod bini</span></p>
				<p class="arabaslik-sol-kucuk" id="toc_marker-2-23-7" xml:lang="en-GB">CDXXXVIII</p>
				<p class="paragraf"/>
				<p class="paragraf"><span class="char-style-override-1">Sevgili senin âşıkınım, seni istemekteyim... biliyorum ki, bunu bilirsin. Zira öyle zekisin ki, hem görülmedik şeyleri görmekte, hem yazılmadık şeyleri okumaktasın!</span></p>
				<p class="paragraf"><span class="char-style-override-1">Âşıkları kınayan, âşıkla maşuk arasında ne var, ne bilir ki? Görmeyen göz, bir şey göremez ya, hele gizli sırları hiç göremez!</span></p>
				<p class="paragraf"><span class="char-style-override-1">Saçlarını döküp gel de sofiyi raksa şok... hırkasının her parçasından binlerce put dök! </span></p>
				<p class="paragraf"><span class="char-style-override-1">* İştiyak çekenlerin işleri, o gönüller bağlayan kaşların yüzünden açılır, düzene girer. Allah için olsun, bir nefes otur, kaşlarını çatma, ne olur ki!</span></p>
				<p class="paragraf"><span class="char-style-override-1">Melek, Adem’e secde ederek senin tapını öpmeyi, sana tazimde bulunmayı niyet etti.</span></p>
				<p class="paragraf"><span class="char-style-override-1">Çünkü senin güzelliğine insanlıktan da öte ve hiçbir insanda bulunmaz bir şey buldu.</span></p>
				<p class="paragraf"><span class="char-style-override-1">Gözümüzün ışığı, sevgilinin saçlarından esip gelen rüzgârla aydınlanmakta. Yarabbi, dilerim bu topluluk, dağınık rüzgârından gam görmesin!</span></p>
				<p class="paragraf"><span class="char-style-override-1">Yazıklar olsun... gece işreti, seher yeli gibi gelip geçti. Gönül, ayrılığa düşersen, o zaman vuslatın kadrini bilir, anlarsın. </span></p>
				<p class="paragraf"><span class="char-style-override-1">Yoldaşlardan usanmak iş bilirlik değildir. Kolaylık zamanını düşünerek yol zahmetlerini çek!</span></p>
				<p class="paragraf"><span class="char-style-override-1">Hafız, sevgilinin saçlarının halkası seni aldatmakta... sakın ha; olmayacak ikbal halkasını harekete getirme!</span></p>
				<p class="paragraf"/>
				<p class="paragraf"><span class="char-style-override-2">Heva-hah-ı tuem cana vu midanem ki midani </span></p>
				<p class="paragraf"><span class="char-style-override-2">Ki hem na-dide mibiniyy-u hem nenvişte mihani</span></p>
				<p class="arabaslik-sol-kucuk" id="toc_marker-2-23-8" xml:lang="en-GB">CDXXXIX</p>
				<p class="paragraf"/>
				<p class="paragraf"><span class="char-style-override-1">Gül, seher çağı şu sözleri söyledi: Şarap iste, gülleri saç, felekten ne şikâyet edip durur, ne istersin? Ey bülbül, sen ne diyorsun?</span></p>
				<p class="paragraf"><span class="char-style-override-1">Gül bahçesine git, orada otur da güzelin dudağını em, sakinin yanağını öp, şarap iç, gül kokla!</span></p>
				<p class="paragraf"><span class="char-style-override-1">Sevgili, şimşad boyunla salın, gül bahçesine doğru yürü de selvi, boyundan gönül alma tarzını öğrensin!</span></p>
				<p class="paragraf"><span class="char-style-override-1">Ey râna gül fidanı, bakalım, gülümseyen koncan kimi devlete erdirecek; kimin için boy atmakta, kimin için yetişip gelişmedesin!</span></p>
				<p class="paragraf"><span class="char-style-override-1">Güzellik mumu rüzgâr uğrağı olan bir yerdedir, bir nefeste sönüp gider. Kendine gel de iyilik sermayesiyle bir hüner elde et!</span></p>
				<p class="paragraf"><span class="char-style-override-1">Bugün alışveriş pazarın revaçta, alıcılar kaynaşıp duruyor... ticaret etmeye bak, iyilik sermayesiyle bir hazine elde et!</span></p>
				<p class="paragraf"><span class="char-style-override-1">Her büklümü yüzlerce Çin miskine değen o saçların güzel huydan da bir nasibi olsaydı ne hoş olurdu!</span></p>
				<p class="paragraf"><span class="char-style-override-1">Her kuş padişahın gülşenine bir nağmeyle geldi: Bülbül şakıyarak, Hafız dualar ederek!</span></p>
				<p class="paragraf"/>
				<p class="paragraf"><span class="char-style-override-2">Mey hah-u gul efşan kun ezdehr çi micuyi </span></p>
				<p class="paragraf"><span class="char-style-override-2">İn guft sehergeh gul bülbül tu çi miguyi</span></p>
				<p class="arabaslik-sol-kucuk" id="toc_marker-2-23-9" xml:lang="en-GB">CDXL</p>
				<p class="paragraf"/>
				<p class="paragraf">O aydın ve parlak gözbebeğine, o gözümüzün bebeği dilbere güzel aşinalık yeli gibi selam!</p>
				<p class="paragraf"><span class="char-style-override-1">O zahitlik halvetinin mumuna zahitler gönlünün nuru gibi dua!</span></p>
				<p class="paragraf"><span class="char-style-override-1">Bizimle düşüp kalkanların hiçbirisini yerinde görmüyorum. Hepsi de bizi bırakıp gitmiş... saki, nerdesin? Gönlüm dertten kan kesildi!</span></p>
				<p class="paragraf"><span class="char-style-override-1">Pir-i muganın civarından yüz çevirme, müşkülleri açma anahtarını orada satarlar, orada!</span></p>
				<p class="paragraf"><span class="char-style-override-1">Gösterin, sofiyi yere yıkan şarabı nerde satıyorlar? Riyakârane zahitliğin elinden ıstıraplara düştüm.</span></p>
				<p class="paragraf"><span class="char-style-override-1">Yoldaşlar, sohbet hukukunu öyle bozdular ki; hiç bizimle bildik değillermiş sanki!</span></p>
				<p class="paragraf"><span class="char-style-override-1">Âlem gelini tam güzel, her şey yerinde ama vefasızlığı hadden aşırı!</span></p>
				<p class="paragraf"><span class="char-style-override-1">Hasta gönlümün bir himmeti varsa, o da şu: Taş yüreklilerden hiç mumya dilemez!</span></p>
				<p class="paragraf"><span class="char-style-override-1">Ey tamahkâr nefis, beni bırakırsan, şu yoksulluğumda bile çok padişahlık ederim ben!</span></p>
				<p class="paragraf"><span class="char-style-override-1">Sana kutluluk kimyasını öğreteyim: Kötü arkadaştan ayrılık, ayrılık! </span></p>
				<p class="paragraf"><span class="char-style-override-1">Hafız, feleğin cefasından şikâyet etme. A kul, Tanrı işini ne bilirsin sen?</span></p>
				<p class="paragraf"/>
				<p class="paragraf"><span class="char-style-override-2">Selami çü bad-ı hoş-ı aşinayi </span></p>
				<p class="paragraf"><span class="char-style-override-2">Bedan merdum-i dide-i ruşeyayi</span></p>
				<p class="arabaslik-sol-kucuk" id="toc_marker-2-23-10" xml:lang="en-GB">CDXLI</p>
				<p class="paragraf"/>
				<p class="paragraf">Gel, bize bu kin güdüşü bırak... aramızda eski bir sohbet hakkı var.</p>
				<p class="paragraf"><span class="char-style-override-1">Öğüt dinle; bu inci, hazinendeki mücevherattan çok iyidir.</span></p>
				<p class="paragraf"><span class="char-style-override-1">Müflisler mahmur. Allah için olsun, eğer dün geceden kalma şarabın varsa, feryatlarına yetiş!</span></p>
				<p class="paragraf"><span class="char-style-override-1">Fakat sen rintlere nasıl olur da görünürsün ki? Ayla güneş bile senin aynaların! </span></p>
				<p class="paragraf"><span class="char-style-override-1">Ey şeyh, rintlerin kötülüğünü söyleme, aklını başına al... Çünkü Tanrı dostuna kin güdüyorsun!</span></p>
				<p class="paragraf"><span class="char-style-override-1">Ateşli ahımdan korkmuyor musun? Bilmiyor musun ki, yün hırkan var!</span></p>
				<p class="paragraf"><span class="char-style-override-1">Hafız, göğsündeki Kuran’a ant olsun, senin şiirinden daha hoş bir şey görmedim ben!</span></p>
				<p class="paragraf"/>
				<p class="paragraf"><span class="char-style-override-2">Biya bama mekun in kinedari </span></p>
				<p class="paragraf"><span class="char-style-override-2">Ki hakk-ı sohbet-i dirine dari</span></p>
				<p class="arabaslik-sol-kucuk" id="toc_marker-2-23-11" xml:lang="en-GB">CDXLII</p>
				<p class="paragraf"/>
				<p class="paragraf">Hayli zamandır bizi bekletiyorsun, sana ihlası olanlara, başkalarına yaptığın muameleyi yapmıyorsun!</p>
				<p class="paragraf">Bana hoşnutluk gözünün ucuyla bile bakmadın... nazar sahibi âşıklara iltifatın böyle mi senin?</p>
				<p class="paragraf">Mademki elini hüner sahiplerinin gönül kanlarıyla kınaladın, kimse görmesin, bileğini örtmek daha doğru!</p>
				<p class="paragraf">Seher yeli, gülle bülbüle güzelliğinden bir yaprak okudu, ondan itibaren hepsinin elbiselerini yırttırdın; hepsini feryat ve figana getirdin!</p>
				<p class="paragraf">Gönül, sen tecrübe babasısın, öyle olduğu halde niçin bu oğlanlardan sevgi ve vefa tamahına düşüyorsun?</p>
				<p class="paragraf"><span class="char-style-override-1">Gerçi rintlik ve yıkıklık bizim suçumuz. Suçumuz ama, bir âşıktan duydum: Kulu rint eden de senmişsin, yıkıp harap eden de!</span></p>
				<p class="paragraf"><span class="char-style-override-1">Ey gözüm, ey gözümün ışığı, nazar bahçesinin nergisi sensin.</span></p>
				<p class="paragraf"><span class="char-style-override-1">Öyle olduğu halde bu gönlü hasta âşıka neden iltifat etmiyorsun?</span></p>
				<p class="paragraf"><span class="char-style-override-1">Riya ile bulaşmış hırka giyenlerden huzur zevki istiyorsun ha?.. acayip şey, haberi olmayanlardan bir sır ummaktasın!</span></p>
				<p class="paragraf"/>
				<p class="paragraf"><span class="char-style-override-1">Cem kadehinin aslı, başka bir âlemin madenindendir. Halbuki sen, onu testiciler çamurundan sanıyorsun!</span></p>
				<p class="paragraf"><span class="char-style-override-1">* Mademki gümüş bedenlilerden vuslat tamahındasın, altın ve gümüş kesesini tertemiz etmelisin!</span></p>
				<p class="paragraf"><span class="char-style-override-1">Hafız selamet gününü melametle geçirme, kendini zahmetlere sokma. Bu gelip geçen felekten ne umuyor, ne bekliyorsun ki?</span></p>
				<p class="paragraf"/>
				<p class="paragraf"><span class="char-style-override-2">Rüzgarist ki mara nigeran midari </span></p>
				<p class="paragraf"><span class="char-style-override-2">Muhlisanra ne bevaz’-ı digeran midari</span></p>
				<p class="arabaslik-sol-kucuk" id="toc_marker-2-23-12" xml:lang="en-GB">CDXLIII</p>
				<p class="paragraf"/>
				<p class="paragraf"><span class="char-style-override-1">Ey seher yeli, sende o misk kokulu saçların kokusu var, o sevgilinin kokusunu getiriyorsun. Dilerim, bir armağan olarak ebedi ol, zeval bulma!</span></p>
				<p class="paragraf"><span class="char-style-override-1">Güzellik ve aşk sırlarının incisi gönlümde. Hoş tutarsan, eline teslim edebilirim.</span></p>
				<p class="paragraf"><span class="char-style-override-1">Boyuna bosuna, kaşına gözüne, huyuna husuna hiçbir şey demeye imkân yok. Yalnız şu kadar var: Arkadaşların kaba huylu!</span></p>
				<p class="paragraf"><span class="char-style-override-1">Ey gül, can kulağını saçma sapan sözler söyleyen kuşlara vermişsin, bülbülün nağmelerini nerden beğeneceksin sen?</span></p>
				<p class="paragraf"><span class="char-style-override-1">Bir yudumuyla sarhoş oldum, afiyetler olsun... testindeki bu şarap hangi küpten böyle?</span></p>
				<p class="paragraf"><span class="char-style-override-1">Ey ırmak kıyısındaki selvi, serkeşliğine nazlanıp durma... ona rastlarsan utancından başın aşağı iner.</span></p>
				<p class="paragraf"><span class="char-style-override-1">* Güneş gibi güzellik ülkelerinden dem vurmak sana düşer. Ay yüzlü kölelerin var senin!</span></p>
				<p class="paragraf"><span class="char-style-override-1">* Güzellik satma elbisesi ancak sana yaraşır; gül gibi tamamıyla renkten, kokudan ibaretsin.</span></p>
				<p class="paragraf"><span class="char-style-override-1">Hafız, aşk incisini tekke bucağında arama... arama fikrindeysen, dışarıya ayak at!</span></p>
				<p class="paragraf"/>
				<p class="paragraf"><span class="char-style-override-2">Saba tu nukhet-i an zulf-i muşk-tu dari </span></p>
				<p class="paragraf"><span class="char-style-override-2">Beyadgar bimani ki buy-ı o dari</span></p>
				<p class="arabaslik-sol-kucuk" id="toc_marker-2-23-13" xml:lang="en-GB">CDXLIV</p>
				<p class="paragraf"/>
				<p class="paragraf"><span class="char-style-override-1">Ey âşıkların hicrana düşmesini reva gören sevgili, sen onları daima kendinden ayrı tutmaktasın.</span></p>
				<p class="paragraf"><span class="char-style-override-1">Bu yolda Tanrı’dan lütuf ummaktasın ya. O lütuflar için olsun, sen de lütfet de aşk çölündeki susuzları vuslat suyunla kandır!</span></p>
				<p class="paragraf"><span class="char-style-override-1">Gönlümü aldın, götürdün... canım güzelim, helal ettim, ama onu beni görüp gözettiğinden daha iyi gör gözet, benden daha hoş tut!</span></p>
				<p class="paragraf"><span class="char-style-override-1">Kadehimizden başkaları içip duruyor. Reva görüyorsan, ne yapalım; hoş, tahammül ederiz biz!</span></p>
				<p class="paragraf"><span class="char-style-override-1">Ey sinek, Simurg’un tapısı senin uçup dolaşacağın yer değil. Hem kendi namusunu berbat etmektesin, hem bize zahmet vermekte.</span></p>
				<p class="paragraf"><span class="char-style-override-1">Sen, bu kapıdan kendi kusurun yüzünden mahrum kaldın, kimden ağlıyor, neden feryat ediyorsun?</span></p>
				<p class="paragraf"><span class="char-style-override-1">Hafız, padişahlardan hizmet karşılığı rütbe isterler. Çalışmadan, bir iş yapmadan ne ihsan ummaktasın ki?</span></p>
				<p class="paragraf"/>
				<p class="paragraf"><span class="char-style-override-2">Ey ki mehcuri-i uşşak reva midari </span></p>
				<p class="paragraf"><span class="char-style-override-2">Aşıkanra ziber-i hiş cüda midari</span></p>
				<p class="arabaslik-sol-kucuk" id="toc_marker-2-23-14" xml:lang="en-GB">CDXLV</p>
				<p class="paragraf"/>
				<p class="paragraf"><span class="char-style-override-1">Ey meyhanede konak tutan, elinde bir kadeh var mı, zamanının Cem’isin!</span></p>
				<p class="paragraf"><span class="char-style-override-1">Geceyi gündüzü, sevgilinin saçıyla, yüzüyle geçiren! Fırsatın fevt olmasın, ne hoş bir sabahın, ne güzel akşamın var!</span></p>
				<p class="paragraf"><span class="char-style-override-1">Ey seher yeli, gönlü yanmış âşıklar yol üstünde beklemekteler... eğer o sefer eden sevgiliden bir haberin varsa lütfet!</span></p>
				<p class="paragraf"><span class="char-style-override-1"> * Yeşil ve terütaze benin ne de hoş bir işret tohumu; fakat yazıklar olsun, çimenliğinin kenarında ne tuhaf bir tuzağın var!</span></p>
				<p class="paragraf"><span class="char-style-override-1">Kadehin gülümseyen dudağından can kokusunu alıyorum; koku alacak burnun varsa, sen de duy hocam!</span></p>
				<p class="paragraf"><span class="char-style-override-1">* Bir garip de senden adını sorarsa, ne olur ki? Bugün bu şehirde zaten ad, san sahibi yalnız sensin!</span></p>
				<p class="paragraf"><span class="char-style-override-1">Hafız gibi geceleri uyumayan bir kulun var, birçok seher duaları canına munis olacak elbette.</span></p>
				<p class="paragraf"/>
				<p class="paragraf"><span class="char-style-override-2">Ey ki derkuy-ı herabat makami dari </span></p>
				<p class="paragraf"><span class="char-style-override-2">Cem-i vakt-i hodi er dest becami dari</span></p>
				<p class="arabaslik-sol-kucuk" id="toc_marker-2-23-15" xml:lang="en-GB">CDXLVI</p>
				<p class="paragraf"/>
				<p class="paragraf"><span class="char-style-override-1">Savaş günü felek sana ne güzel de yardım etti. Bakalım nasıl şükredecek, ne şükrane vereceksin?</span></p>
				<p class="paragraf"><span class="char-style-override-1">Aşk diyarında padişahlık şevketini satın almazlar! Kulluk göster, kölelik izhar et! </span></p>
				<p class="paragraf"><span class="char-style-override-1">Tevazu gösteren kişinin elini Tanrı tutar. Bu çeşit adama de ki: Senin de düşkünlerin gamını yemen, senin de onlara acıman lazım!</span></p>
				<p class="paragraf"><span class="char-style-override-1">Saki, işret müjdesiyle kapıdan gir de bir an olsun gönlümden dünya gamını gider!</span></p>
				<p class="paragraf"><span class="char-style-override-1">Ululuk ve rütbe caddesinde tehlikeler çoktur. Bu belden, yükü hafif olarak geçmen daha iyi!</span></p>
				<p class="paragraf"><span class="char-style-override-1">Sultanda asker düşüncesi, taç ve hazine sevdası. Dervişteyse, gönül istirahatı ve kalenderlik bucağı!</span></p>
				<p class="paragraf"><span class="char-style-override-1">Müsaade edersen, sana sofice bir söz söyleyeyim gözümün nuru; barış, padişahlık kavgasından iyidir.</span></p>
				<p class="paragraf"><span class="char-style-override-1">Murada erişme, fikir ve himmete göredir. Padişahtan hayırlı nezirde bulunmak, Tanrı’dan da muvaffakiyet!</span></p>
				<p class="paragraf"><span class="char-style-override-1">Hafız, yüzünden yoksulluk ve kanaat tozunu yıkama. Çünkü bu toprak kimyagerlikten de daha iyi.</span></p>
				<p class="paragraf"/>
				<p class="paragraf"><span class="char-style-override-2">Hoş kerd yaveri feleket ruz-ı daveri </span></p>
				<p class="paragraf"><span class="char-style-override-2">Ta şukr çün kuniyy-u çi şukrane averi</span></p>
				<p class="arabaslik-sol-kucuk" id="toc_marker-2-23-16" xml:lang="en-GB">CDXLVII</p>
				<p class="paragraf"/>
				<p class="paragraf"><span class="char-style-override-1">İnsan da aşka tabidir, peri de. Sen de iradeni aşka ver de saadete nail ol!</span></p>
				<p class="paragraf"><span class="char-style-override-1">Nazara istidadın yoksa vuslat arama. Çünkü körlük zamanında Cem kadehi fayda vermez!</span></p>
				<p class="paragraf"><span class="char-style-override-1">Hocam, çalış, aşktan nasipsiz kalma. Çünkü bir kulda hünersizlik ayıbı olursa, o kulu kimse satın almaz.</span></p>
				<p class="paragraf"><span class="char-style-override-1">Sabah şarabı içmek ve seher çağının şeker gibi tatlı uykusuna dalmak ne vakte dek sürecek? Gece yarısı tövbe edip suçlarının özrünü serd etmeye, seher vakitleri ağlamaya koyul!</span></p>
				<p class="paragraf"><span class="char-style-override-1">Gel de bizden güzellik sermayesiyle saltanat al, bu alışverişten gaflet etme, sonra nedamet eder, vah yazıklar olsun der durursun!</span></p>
				<p class="paragraf"><span class="char-style-override-1">Halvettekilerin duaları belayı defeder. Neden bize bir göz ucuyla olsun bakmıyorsun ki?</span></p>
				<p class="paragraf"><span class="char-style-override-1">Hicranına da şaşıyorum, vuslatına da, bilmem ne çareye başvurayım? Ne göz önündesin, ne gözden kayıpsın?</span></p>
				<p class="paragraf"><span class="char-style-override-1">Her sabah, her akşam başka birisinin meclisine mum olmakta, başka bir yabancının meclisini aydınlatmadasın, bu kıskançlıkla binlerce mukaddes can yanıp yakıldı!</span></p>
				<p class="paragraf"><span class="char-style-override-1">* Asaf’ın tapısına benden kim haber götürür de der: Benim Fars diliyle söylediğim şu iki mısraı duy ve ezberle!</span></p>
				<p class="paragraf"><span class="char-style-override-1">** Aşka dair duyduğum her haberin kapısı hayrete açılmakta... Mademki hiçbir şeyden haberim olmayacak, gayrı bundan böyle sarhoşluğa vurayım da hiç haberim olmasın bari.</span></p>
				<p class="paragraf"><span class="char-style-override-1">Gel... cihanın vaziyetini sen de benim gibi görür, sen de benim gibi sınarsan; şarap içer, gam yemezsin!</span></p>
				<p class="paragraf"><span class="char-style-override-1">Güzellik başındaki ululuk külahın hiç eğrilmesin... Çünkü talihin ziynetisin, tahta ve altın taca layıksın.</span></p>
				<p class="paragraf"/>
				<p class="paragraf"/>
				<p class="paragraf"><span class="char-style-override-1">* Sabah galiye ezerek, gül salınıp kendisini göstererek gelir gider, ama ancak saçını görmek, ancak yüzünü seyretmek için.</span></p>
				<p class="paragraf"><span class="char-style-override-1">Aşk yolu, son derecede tehlikeli bir yoldur. Bir emin yere varamazsan, eyvahlar olsun!</span></p>
				<p class="paragraf"><span class="char-style-override-1">Hafız’ın himmeti bereketiyle ümidim var, elbette yine bir mehtaplı gecede Leylamı görür, sevgilime kavuşurum!</span></p>
				<p class="paragraf"/>
				<p class="paragraf"><span class="char-style-override-2">Tufeyl-i hesti-i ‘işkend ademiyy-u peri</span></p>
				<p class="paragraf"><span class="char-style-override-2">İradeti binema ta se’adeti biberi</span></p>
				<p class="arabaslik-sol-kucuk" id="toc_marker-2-23-17" xml:lang="en-GB">CDXLVIII</p>
				<p class="paragraf"/>
				<p class="paragraf"><span>Misk gibi siyah ve kokulu hattıyla ay gibi yüzüne nikap salan güzel, lütfettin, güneşe bir gölgedir saldın!</span></p>
				<p class="paragraf"><span>Bakalım, yanağının parlaklığı ve rengi ileride bize neler edecek? Daha yeni güzelleşmeye başladın!</span></p>
				<p class="paragraf"><span>Halluh güzellerinden güzellik topunu çeldin, şad ol! Keyhusrev kadehini iste gayrı, Efrasyab’ı alt ettin!</span></p>
				<p class="paragraf"><span>Yanağının mumuyla herkes bir çeşit aşk oyununa girişti; fakat onlardan yalnız pervaneyi yaktın yandırdın.</span></p>
				<p class="paragraf"><span>Sarhoşluktan harabım, ama yine ibadetimi reddetme... çünkü beni sevap ümidiyle bu aşka giriftar ettin!</span></p>
				<p class="paragraf"><span>* Aşk hazineni yıkık gönlümüze kodun; bu yıkık bucağa devlet gölgesi saldın.</span></p>
				<p class="paragraf"><span>* Kılıcının suyundan el aman; onunla aslanları susuz öldürdün, yiğitleri suya attın!</span></p>
				<p class="paragraf"><span>* Yüzünü rüyada bile kimse görmesin diye, uyanıkların uykusunu aldın da sonra kabahati uyku askerlerinin üstüne attın! </span></p>
				<p class="paragraf"><span>* Bir cilvelendin, yüzünden nikabını attın... hurilerle perileri utançlarından hicaplara düşürdün! </span></p>
				<p class="paragraf"><span>Süleyman tahtına kurulmuş, maksat güzelinin yüzündeki nikabı açmış, ona erişmişsin; gayrı âlemleri gören kadehle şarap içmene bak!</span></p>
				<p class="paragraf"><span>Mahmur nergislerinle ve şaraba tapan lalinin hileleriyle halvet bucağında olan Hafız’ı şaraba düşkün bir hale getirdin sen!</span></p>
				<p class="paragraf"/>
				<p class="paragraf"><span>* Gönlümü avlamak için tebaasının hâkimi olan padişahlar gibi saçlarının zincirini boynuma saldın!</span></p>
				<p class="paragraf"><span class="char-style-override-1">* Dara şevketine sahip olan padişah, ululuğunu bildirmek için güneşin tacını kapının toprağına attın!</span></p>
				<p class="paragraf"><span class="char-style-override-1">Ey Nusretüddin Şah Yahya, mülk ve saltanatının düşmanını ateş gibi kılıcın hararetiyle sulara atıp gark ettin!</span></p>
				<p class="paragraf"/>
				<p class="paragraf"><span class="char-style-override-2">Ey bermah ezhat-ı muşkin nikab endahti </span></p>
				<p class="paragraf"><span class="char-style-override-2">Lutf kerdi saye-i beraftab endahti</span></p>
				<p class="arabaslik-sol-kucuk" id="toc_marker-2-23-18" xml:lang="en-GB">CDXLIX</p>
				<p class="paragraf"/>
				<p class="paragraf">Sevgilinin canına ahdolsun, eğer canımı vermeye imkân bulsaydım, eğer canım elimde olsaydı, can bile kullarına en adi bir peşkeş olurdu.</p>
				<p class="paragraf">Saçları gönlümün ayağını bağlamasaydı, bu kapkara toprak yurdunda karar mı ederdim?</p>
				<p class="paragraf">Güzellikte yüzü gökyüzündeki güneş gibi benzersiz, bir tane... fakat ne yazık, keşke gönlündeki bir zerre sevgi olsaydı!</p>
				<p class="paragraf">Değeri bulunmaz ömür ebedi olsaydı, ayağının toprağının pahası nedir, söylerdim! </p>
				<p class="paragraf">Ne olurdu, nur ışığı gibi kapımdan girseydi de gözlerime hükmü yürüseydi!</p>
				<p class="paragraf">Hür süsen gibi selvinin de dili olsaydı, boyuna bosuna kul olduğunu itiraf ederdi!</p>
				<p class="paragraf">Seher çağında şakıyan bülbüllere hemdem olmasaydı Hafız’ın feryadı perdeden dışarı mı çıkar, âleme mi yayılırdı?</p>
				<p class="paragraf">Vuslat nerde? Ondan vazgeçtik, hayalini rüyada bile göremiyorum... vuslatı nasip olmuyor, bari hayalini görmek nasip olsaydı!</p>
				<p class="paragraf"/>
				<p class="paragraf"><span class="char-style-override-2">Becan-ı o ki gerem dest-res becan budi</span></p>
				<p class="paragraf"><span class="char-style-override-2">Kemine pişkeş-i bendeganeş an budi</span></p>
				<p class="arabaslik-sol-kucuk" id="toc_marker-2-23-19" xml:lang="en-GB">CDL</p>
				<p class="paragraf"/>
				<p class="paragraf"><span class="char-style-override-1">Sevgililerle dolu bir şehir, her tarafta bir dilber. Dostlar, âşık olacaksınız, aşka sala!</span></p>
				<p class="paragraf"><span class="char-style-override-1">Feleğin gözü bundan daha güzel bir genç göremez, kimsenin eline bundan daha güzel bir sevgili düşemez.</span></p>
				<p class="paragraf"><span class="char-style-override-1">Kim candan terekküp etmiş bir cisim görmüştür ki? Dilerim, eteğine bu topraktakilerin tozu konmasın!</span></p>
				<p class="paragraf"><span class="char-style-override-1">Benim gibi bir düşkünü niçin huzurundan sürüyorsun? Nihayet dileğim bir öpüş, yahut bir kucaklama!</span></p>
				<p class="paragraf"><span class="char-style-override-1">Şarap saf, hemen içe gör. Hoş bir vakitteyiz, acele et. Başka bir yıl bir bahara daha erişme ümidi kimde var?</span></p>
				<p class="paragraf"><span class="char-style-override-1">Gül bahçesindeki erlerin her biri, sevgilinin yüzünü hatırlayarak lale ve gül gibi ellerine birer kadeh almışlar.</span></p>
				<p class="paragraf"><span class="char-style-override-1">Bu düğümü nasıl çözeyim; bu sırrı nasıl açayım? Bu bir dert, ama pek yaman bir dert... bir iş, ama pek güç bir iş!</span></p>
				<p class="paragraf"><span class="char-style-override-1">Hafız’ın saçlarının her teli, bir şuh zülfünün elinde... böyle bir diyarda oturabilmek müşkül!</span></p>
				<p class="paragraf"/>
				<p class="paragraf"><span class="char-style-override-2">Şehrîst pur harifan vezher taraf nigari </span></p>
				<p class="paragraf"><span class="char-style-override-2">Yaran sela-yı ‘ışkest ger mikunid kari</span></p>
				<p class="arabaslik-sol-kucuk" id="toc_marker-2-23-20" xml:lang="en-GB">CDLI</p>
				<p class="paragraf"/>
				<p class="paragraf"><span class="char-style-override-1">Nevruz rüzgârı, sevgilinin civarından esip gelmekte... eğer bu rüzgârdan yardım dilersen, gönül çerağını aydınlatır, parlatırsın!</span></p>
				<p class="paragraf"><span class="char-style-override-1">Gül gibi sen de altın kırıntılarına maliksen, hiç durma. Allah için olsun, işrete harcet... çünkü altın kazanma sevdası Karun’u yanılttı, perişan etti!</span></p>
				<p class="paragraf"><span class="char-style-override-1">Sana gizlice bir nasihattir ediyorum; konca gibi kendinden geç, ululuğu bırak... çünkü Nevruz-u sultanînin hükmü beş günden fazla bir müddet sürmez!</span></p>
				<p class="paragraf"><span class="char-style-override-1">Can gibi saf bir şarabım varken sofi bahane bulup durur. Yarabbi, dilerim hiçbir akıllı uslu kişiye kötü baht nasip olmasın.</span></p>
				<p class="paragraf"><span class="char-style-override-1">Murat vermenin yolu nedir? Muradını terk etmek. Asıl serverlik külahı, dünya ile ahreti bırakma terkilerinden dikip giydiğin külahtır.</span></p>
				<p class="paragraf"><span class="char-style-override-1">Bilmem ki, kumru ırmakların kıyısında neden feryat edip durur? Acaba o da benim gibi gece gündüz dertli mi ki?</span></p>
				<p class="paragraf"><span class="char-style-override-1">Tatlı dilli güzel sevgilim benden ayrıldı... ey mum, artık yalnız oturadur! ister yan, ister yakıl, feleğin hükmü bu!</span></p>
				<p class="paragraf"><span class="char-style-override-1">Gül bahçesine git de bülbülden aşk remizlerini belle... meclise gel de Hafız’dan gazel söylemeyi öğren!</span></p>
				<p class="paragraf"/>
				<p class="paragraf"><span class="char-style-override-2">Zi kuy-i yar miyayed nesim-i bad-ı nev-ruzi </span></p>
				<p class="paragraf"><span class="char-style-override-2">Ezin bad er meded hahi çerag-ı dil berefruzi</span></p>
				<p class="arabaslik-sol-kucuk" id="toc_marker-2-23-21" xml:lang="en-GB">CDLII</p>
				<p class="paragraf"/>
				<p class="paragraf"><span class="char-style-override-1">Ey daima kendisini beğenen, mağrur olup duran kişi, sende aşk yoksa mazursun.</span></p>
				<p class="paragraf"><span class="char-style-override-1">Aşk delilerinin etrafında dönüp dolaşma, sen şerefli bir akılla şöhret bulmuş kişisin.</span></p>
				<p class="paragraf"><span class="char-style-override-1">Sende aşk sarhoşluğu yok; şarap sarhoşusun sen!</span></p>
				<p class="paragraf"><span class="char-style-override-1">Âşıkların hastalığına alamet sapsarı bir yüzle dertli dertli ah ediştir.</span></p>
				<p class="paragraf"><span class="char-style-override-1">Hafız, addan sandan geç, şarap kadehini iste, çünkü sen mahmursun, mahmur!</span></p>
				<p class="paragraf"/>
				<p class="paragraf"><span class="char-style-override-2">Ey ki dayim behiş magruri </span></p>
				<p class="paragraf"><span class="char-style-override-2">Ger tura ‘ışk nist ma’zuri</span></p>
				<p class="arabaslik-sol-kucuk" id="toc_marker-2-23-22" xml:lang="en-GB">CDLIII</p>
				<p class="paragraf"/>
				<p class="paragraf">Aşk ve sarhoşluk sırlarını davacı kişiye söylemeyin de kendine tapma derdinden kurtulmasın. Aşktan, sarhoşluktan haber almadan ölüp gitsin!</p>
				<p class="paragraf">Rüzgâra benzer zayıflığı, kudretsizliği hoş gör. Bu yolda hastalık, sağlıktan yeğdir.</p>
				<p class="paragraf">Faziletini, aklını gördükçe marifetten mahrumsun, irfanın yok, öylece otur dur... bak, sana bir nükte söyleyeyim: Kendini görmedin mi kurtuldun gitti!</p>
				<p class="paragraf">Sevgilinin eşiğindeyken kökü düşünme, yoksa yüceliğin en yücesinden alçaklık toprağına düştüğün gündür.</p>
				<p class="paragraf"><span class="char-style-override-1">Âşık olmaya bak. Çünkü cihan, günün birinde varlık iş yurdunda maksat nakşı okunmadan sona eriverir!</span></p>
				<p class="paragraf"><span class="char-style-override-1">Tarikat mezhebinde hamlık, kâfirlik alametidir. Evet, devlet yolu çevikliktir, çabukluktur.</span></p>
				<p class="paragraf"><span class="char-style-override-1">Selamet bucağında gizlice oturmaya imkân mı var? Nergislerin bize aşk remizlerini söyleyip duruyor.</span></p>
				<p class="paragraf"><span class="char-style-override-1">Serkeşlikten bizimle bir zamancağız bile oturmamıştın hani. İşte biz daha o gün bu fitnelerin koptuğunu görmüştük!</span></p>
				<p class="paragraf"><span class="char-style-override-1">Diken canı üzer, insana elem verir, ama gül bu eleme karşılık özür diler, insanı neşelendirir... sarhoşluğun zevkine karşılık şarabın acılığının ehemmiyeti yoktur.</span></p>
				<p class="paragraf"><span class="char-style-override-1">Hafız, sarhoş saçlarını gözleriyle gördü de o kadar yüceliğiyle beraber alçaklık ayağına düştü, ayaklar altında kaldı!</span></p>
				<p class="paragraf"><span class="char-style-override-1">Sofi kadehle şarap içmede, ibadet eden sürahiyle. Ey yenleri kısa zahitler, ne vakte dek sürecek bu eli uzunluk.</span></p>
				<p class="paragraf"/>
				<p class="paragraf"><span class="char-style-override-2">Ba mudde’i meguyid esrar-ı ‘ışk-u mesti </span></p>
				<p class="paragraf"><span class="char-style-override-2">Ta bihaber bimired derderd-i hod-peresti</span></p>
				<p class="arabaslik-sol-kucuk" id="toc_marker-2-23-23" xml:lang="en-GB">CDLIV</p>
				<p class="paragraf"/>
				<p class="paragraf"><span class="char-style-override-1">Şu nükteyi duy da kendini gamdan kurtar: Sana ait olmayan, senin nasibin bulunmayan rızkı istersen, kanlar içmiş olursun!</span></p>
				<p class="paragraf"><span class="char-style-override-1">Mademki nihayet testicilere toprak olacaksın, bari şimdi testiyi şarapla doldurmaya bak!</span></p>
				<p class="paragraf"><span class="char-style-override-1">Cennet isteyen adamlardansan, periden doğmuş gibi güzel birkaç kişiyle işret et!</span></p>
				<p class="paragraf"><span class="char-style-override-1">Ulular makamına lafla dayanılmaz. Meğerki bütün ululuk sebeplerini hazırlamış, elde etmiş olasın.</span></p>
				<p class="paragraf"><span class="char-style-override-1">Ey şirin ağızların Husrev’i, bu sana gönül veren Ferhat’a bir baksan, sevaba girersin.</span></p>
				<p class="paragraf"><span class="char-style-override-1">Gönlün feyiz yazısını ne vakit kabul edecek? Heyhat! Meğerki karmakarışık nakışlardan arınsın.</span></p>
				<p class="paragraf"><span class="char-style-override-1">Hafız, işini Tanrı keremine bırakırsan, Tanrı vergisi olan bahtla nice işretlerde bulunursun.</span></p>
				<p class="paragraf"><span class="char-style-override-1">** Ey seher yeli, Hâce Celaleddin’in kulluğunda bulun, ona hürmet et de âlemi yaseminler, hür süsenlerle doldur.</span></p>
				<p class="paragraf"/>
				<p class="paragraf"><span class="char-style-override-2">Bişnov in nukte ki hodra zi gam azade kuni </span></p>
				<p class="paragraf"><span class="char-style-override-2">Hun hori ger taleb-i ruzi-i nenhade kuni</span></p>
				<p class="arabaslik-sol-kucuk" id="toc_marker-2-23-24" xml:lang="en-GB">CDLV</p>
				<p class="paragraf"/>
				<p class="paragraf"><span class="char-style-override-1">Ey hiçbir şeyden haberi olmayan, çalış çabala da aşktan haberdar ol... yolcu olmadıkça nerde kılavuz olacaksın sen? </span></p>
				<p class="paragraf"><span class="char-style-override-1">Oğul, kendine gel de çalış, hakikatler mektebinde bugün aşk edibi olasın!</span></p>
				<p class="paragraf"><span class="char-style-override-1">Yol erleri gibi varlık bakırından elini yıka, arın da aşk kimyasını bulup altın haline gel!</span></p>
				<p class="paragraf"><span class="char-style-override-1">Uykun, yemeğin... huzur ve istirahatin, seni kendi mertebenden uzaklaştırdı gitti!</span></p>
				<p class="paragraf"><span class="char-style-override-1">Huzurunu, istirahatını terk edersen; kendine gelir, mertebeni bulursun.</span></p>
				<p class="paragraf"><span class="char-style-override-1">Tanrı aşkının nuru gönlünle canına aksederse, Tanrı’ya ant olsun, gökyüzündeki güneşten daha parlak, daha güzel bir hale gelirsin! </span></p>
				<p class="paragraf"><span class="char-style-override-1">Bir an Tanrı denizine dal, yedi denizin suyu bir tek kılını bile ıslatır sanma!</span></p>
				<p class="paragraf"><span class="char-style-override-1">Ululuk sahibi Tanrı’nın yolunda başsız ayaksız bir hale geldin mi baştan ayağa kadar Tanrı nuru olursun!</span></p>
				<p class="paragraf"><span class="char-style-override-1">* Her bakışta Tanrı cemalini görürsen, gayrı hiç şüphe etme, nazar sahibi oldun gitti.</span></p>
				<p class="paragraf"><span class="char-style-override-1">Varlığının yapısı, mevhum varlığın, benliğin altüst olursa; ben de altüst olur, yıkılır, mahvolurum sanma, gönlüne böyle bir şüphe getirme sakın!</span></p>
				<p class="paragraf"><span class="char-style-override-1">Hafız, başında vuslat havası varsa, hüner ehlinin kapısına toprak olman gerek!</span></p>
				<p class="paragraf"/>
				<p class="paragraf"><span class="char-style-override-2">Ey bihaber biguş ki sahib-haber şevi </span></p>
				<p class="paragraf"><span class="char-style-override-2">Ta rah-rev nebaşiyi key rahber şevi</span></p>
				<p class="arabaslik-sol-kucuk" id="toc_marker-2-23-25" xml:lang="en-GB">CDLVI</p>
				<p class="paragraf"/>
				<p class="paragraf"><span class="char-style-override-1">Gönül, aşk civarında bir kere bile uğramıyorsun; bütün sebepler elinde, fakat hiçbir işe girmiyorsun.</span></p>
				<p class="paragraf"><span class="char-style-override-1">Bu kadar güzel bir meydanın var da bir top bile çelmiyorsun, böyle bir doğan elinde de bir av bile avlamıyorsun!</span></p>
				<p class="paragraf"><span class="char-style-override-1">Latif ve şarapla dolu kadehin var, şarabı toprağa döküyorsun, mahmurluk belasını düşünmüyorsun bile!</span></p>
				<p class="paragraf"><span class="char-style-override-1">Senin maksat yeninde yüzlerce misk gizli... fakat sen onu bir sevgilinin saçlarına feda etmiyorsun ki!</span></p>
				<p class="paragraf"><span class="char-style-override-1">Ciğerindeki bu kan dalgalanıp durmakta, öyle olduğu halde onu bir sevgilinin yüzünü boyamaya sarf etmiyorsun.</span></p>
				<p class="paragraf"><span class="char-style-override-1">Sabah rüzgârı gibi bir dostun civarından geçmiyorsun ki, onun için huyun misk gibi kokmadı gitti.</span></p>
				<p class="paragraf"><span class="char-style-override-1">Korkarım bu gül bahçesinde bir gül bile dermeyeceksin... sevgilinin bağındaki bir dikene bile tahammül etmiyorsun, ne yapayım?</span></p>
				<p class="paragraf"><span class="char-style-override-1">Yürü be Hafız, sevgilinin kapısında bütün âşıklar kulluk ediyorlar da sen etmeyeceksin ha!</span></p>
				<p class="paragraf"/>
				<p class="paragraf"><span class="char-style-override-2">Ey dil beku-yı ‘ışk guzari nemikuni </span></p>
				<p class="paragraf"><span class="char-style-override-2">Esbab cem’ dariy-u kari nemikuni</span></p>
				<p class="arabaslik-sol-kucuk" id="toc_marker-2-23-26" xml:lang="en-GB">CDLVII</p>
				<p class="paragraf"/>
				<p class="paragraf"><span class="char-style-override-1">Aşk kadehinin mahmuruyum, Saki bir şarap sun... kadehi doldur; rintler meclisinin şarapsız bir parlaklığı, bir neşesi yok!</span></p>
				<p class="paragraf"><span class="char-style-override-1">Ay gibi yüzüne perde ardından âşık olmak yakışmıyor, onu gizlice sevmek hoş değil. Çalgıcı, bir şey çal, saki, bir şarap sun! </span></p>
				<p class="paragraf"><span class="char-style-override-1">* Boyum halka şekline girdi; bundan böyle engel, beni başka bir kapıya sürmez elbette!</span></p>
				<p class="paragraf"><span class="char-style-override-1">Bekliyoruz, ümidimiz var, bir gün elbette yüzünü göreceğiz... vuslatına da elbette bir gece, düşümüzde olsun erişeceğiz.</span></p>
				<p class="paragraf"><span class="char-style-override-1">O iki gözün mahmuruyum ben, bu mahmurluğum nihayet bir kadehe de değmez mi?</span></p>
				<p class="paragraf"><span class="char-style-override-1">O iki lal dudağın hastasıyım ben, hastalığım nihayet bir cevaba da değmez mi?</span></p>
				<p class="paragraf"><span class="char-style-override-1">* Hafız, güzellerin hayaline neden gönül verirsin ki? Susuzun bir serap ışıltısıyla suya kandığı nerde görülmüş?</span></p>
				<p class="paragraf"/>
				<p class="paragraf"><span class="char-style-override-2">Mahmur-ı cam-ı ‘ışkem saki bidih şerabi </span></p>
				<p class="paragraf"><span class="char-style-override-2">Purkun kadeh ki bimey meclis nedared abi</span></p>
				<p class="arabaslik-sol-kucuk" id="toc_marker-2-23-27" xml:lang="en-GB">CDLVIII</p>
				<p class="paragraf"/>
				<p class="paragraf">Bülbül, dün gece selvi dalından Pehlevî gülbankıyla mâna makamlarının dersini vermekte,</p>
				<p class="paragraf">Gül, tevhit nüktesini ağaçtan duyman için Musa ateşini gösterdi, demekteydi.</p>
				<p class="paragraf">Bahçedeki kuşlar; vezir Farsça gazeller dinleyerek şarap içsin diye, kafiyeli nağmeler okuyorlar, latifeler ediyorlardı.</p>
				<p class="paragraf">Gözün bir bakışla halkın evini barkını yıktı. Mahmurlaşma, ayılma. Sarhoşluğun daha hoş.</p>
				<p class="paragraf"><span class="char-style-override-1">Koca köylü, çocuğa ne güzel de dedi: Gözümün nuru, ektiğinden başka bir şey biçemezsin ki.</span></p>
				<p class="paragraf"><span class="char-style-override-1">Bu tersine dönmüş bahttan şu acayip hikâyeyi duy: Sevgili, bizi İsa nefesleriyle öldürdü!</span></p>
				<p class="paragraf"><span class="char-style-override-1">Cemşid bile dünyadan bir kadeh hikâyesinden başka bir şey götürmedi. Sakın, sakın dünyaya gönül verme!</span></p>
				<p class="paragraf"><span class="char-style-override-1">Bir hasır, yoksulluğum ve emin olarak uyumam ne de hoş, ne de güzel. Bu çeşit yaşayış padişahların harcı değil!</span></p>
				<p class="paragraf"><span class="char-style-override-1">Saki, galiba Hafız’a fazla şarap sundu ki, başındaki molla sarığının ucu yine perişan oldu!</span></p>
				<p class="paragraf"/>
				<p class="paragraf"><span class="char-style-override-2">Bulbul zi şah-ı serv begulbang-ı Pehlevi </span></p>
				<p class="paragraf"><span class="char-style-override-2">Mihand duş ders-i makamat me’nevi</span></p>
				<p class="arabaslik-sol-kucuk" id="toc_marker-2-23-28" xml:lang="en-GB">CDLIX</p>
				<p class="paragraf"/>
				<p class="paragraf">Güzelim, cennet senin civarından bir hikâye. Hurilerin güzelliğini övüp anlatış, yüzünden bir rivayettir.</p>
				<p class="paragraf">İsa’nın ölüleri dirilten nefesleri, lal dudaklarına mahsus bir huy, Hızır’ın içtiği abıhayat, tatlı dudağından bir hikâyedir.</p>
				<p class="paragraf">Gönlümün her parçası bir dert, bir gam hikâyesidir; huylarından her satır, rahmetten bir ayettir.</p>
				<p class="paragraf">Gülü senin güzel kokun yetiştirmeseydi, gül senin kokunla kokmasaydı ruhaniler meclisine nerden koku salardı?</p>
				<p class="paragraf">Sevgilinin kapısının toprağı isteğiyle yandım yakıldım da ey seher yeli, beni korumadın, bunu unutma sen!</p>
				<p class="paragraf">Gönül, ömrün ve bilgin saçma sapan şeylere sarf oldu gitti... yüzlerce hünerin vardı, fakat hiçbiriyle muradına nail olamadın vesselam!</p>
				<p class="paragraf"><span class="char-style-override-1">* Yanmış, kebap olmuş gönlümün kokusu bütün dünyayı tuttu. Gönlümün bu ateşi de elbette âleme sirayet edecek.</span></p>
				<p class="paragraf"><span class="char-style-override-1">* Ateşler içinde yüzünün hayali gelecekse, sun saki kadehi, cehennemden bir şikâyetimiz yok!</span></p>
				<p class="paragraf"><span class="char-style-override-1">Hafız’ın bu dert ve mihnet dersinden maksadı nedir, bilir misin? Senden bir naz, bir işve; padişahtan da bir lütuf, bir ihsan elde etmek!</span></p>
				<p class="paragraf"/>
				<p class="paragraf"><span class="char-style-override-2">Ey kıssa-i behişt zi kuyet hikâyeti </span></p>
				<p class="paragraf"><span class="char-style-override-2">Şerh-i cemal-i hur zi ruyet rivayeti</span></p>
				<p class="arabaslik-sol-kucuk" id="toc_marker-2-23-29" xml:lang="en-GB">CDLX</p>
				<p class="paragraf"/>
				<p class="paragraf"><span>O yüzündeki ayva tüyleri miske benzeyen güzel, bize bir mektup yazsaydı, felek varlık bayrağımızı dürüp bükmez, bizi mahvetmezdi!</span></p>
				<p class="paragraf"><span>Ayrılık vuslat meyvesi verir; verir ama, ne olurdu âlem ekinciği bu tohumu hiç ekmeseydi!</span></p>
				<p class="paragraf"><span>Birisinin bu dünyada huri gibi bir sevgilisi, cennete benzer bir sarayı var mı, veresiye olmayan peşin bağışlanmayı buldu gitti!</span></p>
				<p class="paragraf"><span>Gönül Kâbesini puthane haline sokan yalnız ben değilim ya... her adım başında bir tekke, bir kilise var!</span></p>
				<p class="paragraf"><span>Aşk meyhanesinde zevk etmenin imkânı yok... altınlarla bezenmiş yastık yoksa, ne yapalım? Bir kerpiç parçasını yastık ediniriz, olur gider.</span></p>
				<p class="paragraf"><span>Bir şişe şarapla tatlı dudaklı bir sevgiliyi ve çayır çimeni İrem bağıyla Şeddad’ın gururuna bile satma!</span></p>
				<p class="paragraf"><span>Ey akıllı, bilgili gönül, bu alçak dünyanın derdi ne vakte dek sürecek? Bir güzelin çirkin birisine âşık olması yazık doğrusu!</span></p>
				<p class="paragraf"><span>Hırkanın kötülüklere bulanması, cihanın yıkılmasına sebeptir. Nerde bir yol eri, bir gönül ehli, bir temiz yaradılışlı?</span></p>
				<p class="paragraf"><span class="char-style-override-1">Hafız, elinden senin saçlarını yine bıraktı, bilir misin? Takdir böyleydi, bırakmasın da ne yapsın?</span></p>
				<p class="paragraf"/>
				<p class="paragraf"><span class="char-style-override-2">An galiye hat ger ber-i ma name nuvişti </span></p>
				<p class="paragraf"><span class="char-style-override-2">Gerdim varak-ı hesti-i ma der nenuvişti</span></p>
				<p class="arabaslik-sol-kucuk" id="toc_marker-2-23-30" xml:lang="en-GB">CDLXI</p>
				<p class="paragraf"/>
				<p class="paragraf"><span class="char-style-override-1">Sevgili, güle benzeyen yanağına çektiğin bu güzel yazı yok mu, onunla güle de butlan çizgisi çekmektesin, gül bahçesine de!</span></p>
				<p class="paragraf"><span class="char-style-override-1">Göz evimin hareminde gizlice oturmakta olan gözyaşlarımı, o yedi kat perdeden pazarlara çekmekte, onu da, beni de rüsva etmektesin!</span></p>
				<p class="paragraf"><span class="char-style-override-1">Sabah rüzgârı gibi aheste aheste yürüyüp gidenleri, saçlarının kokusuyla tatlı bir surette zincirlere bağlayıp yavaş yavaş çekmekte, yürütmektesin!</span></p>
				<p class="paragraf"><span class="char-style-override-1">Her an o şarap renkli dudakların, o sarhoş gözlerin yadıyla beni halvet bucağından meyhaneye çekiyorsun!</span></p>
				<p class="paragraf"><span class="char-style-override-1">Başının, terkimizde olması gerek, dedin... bu gayet kolay, eğer bu yükü çekmek zahmetine katlanırsan pekâlâ!</span></p>
				<p class="paragraf"><span class="char-style-override-1">Gözüne, kaşına karşı ne tedbirde bulunayım, bilmem ki? Bu hastaya çektiğin şu yaydan eyvah eyvah!</span></p>
				<p class="paragraf"><span class="char-style-override-1">Ey teni taze gül, bu dikenden eteğini çekiyorsun. Fakat gel, gel de yüzünden kötü gözlerin mazarratını defedeyim, sana nazar değmesin!</span></p>
				<p class="paragraf"><span class="char-style-override-1">Hafız, şarap içiyorsun, sevgilinin saçlarını çekip okşuyorsun, dünyada bundan başka ne zevk, ne nimet istersin ki?</span></p>
				<p class="paragraf"/>
				<p class="paragraf"><span class="char-style-override-2">İn hoş-rakam ki bergul-i ruhsar mikeşi </span></p>
				<p class="paragraf"><span class="char-style-override-2">Hat bersahife-i gul-u gulzar mikeşi</span></p>
				<p class="arabaslik-sol-kucuk" id="toc_marker-2-23-31" xml:lang="en-GB">CDLXII</p>
				<p class="paragraf"/>
				<p class="paragraf"><span class="char-style-override-1">Ömür, hiçbir şey elde etmeden hava ve hevesle geçti gitti. Oğul, şarap kadehini sun. Dilerim, ömrün uzun olsun, yaşlanasın.</span></p>
				<p class="paragraf"><span class="char-style-override-1">Bu şehirde ne şekerler var ki; tarikat doğanları bile sinek avlamaya razı oldular, bununla kanaat ettiler!</span></p>
				<p class="paragraf"><span class="char-style-override-1">* Dün gece kapısının köleleri arasına katılmış, gidiyordum. Beni gördü de dedi ki: A biçare âşık, hele sen kimsin, kim oluyorsun?</span></p>
				<p class="paragraf"><span class="char-style-override-1">Âlemde misk nefesli olmakla, bilgi, hüner ve faziletle şöhret kazanan kişinin, nafe gibi kan kesilmiş bir gönüle sahip olması, kanlar yutup ıstıraplara tahammül etmesi, bunu hoş görmesi lazım!</span></p>
				<p class="paragraf"><span class="char-style-override-1">Kanadını aç, Tuba ağacında öt... senin gibi bir kuşun kafeste esir olması ne yazık! </span></p>
				<p class="paragraf"><span class="char-style-override-1">Kervan gitti, sen hâlâ pusu yerinde uyuyup duruyorsun! Vah yazıklar olsun, bunca çan sesinden haberin bile yok!</span></p>
				<p class="paragraf"><span class="char-style-override-1">Tur dağından bir şimşektir parladı, ben gördüm... gideyim de sana bir yanar ateş parçası getireyim!</span></p>
				<p class="paragraf"><span class="char-style-override-1">* Güzel kokmak ve buhurdan gibi bir an olsun sevgilinin eteğini tutmak için, canımızı ateşlere attık!</span></p>
				<p class="paragraf"><span class="char-style-override-1">Hafız, senin havanla niceye bir her yana koşup duracak? Ey maksadım, ey meramım sevgili, Tanrı bana sana ulaşacak bir yol müyesser etsin!</span></p>
				<p class="paragraf"/>
				<p class="paragraf"><span class="char-style-override-2">‘Ömr bugzeşt bebihaşıli vu bulhevesi </span></p>
				<p class="paragraf"><span class="char-style-override-2">Ey puser cam-ı meyem dih ki bepiri biresi</span></p>
				<p class="arabaslik-sol-kucuk" id="toc_marker-2-23-32" xml:lang="en-GB">CDLXIII</p>
				<p class="paragraf"/>
				<p class="paragraf"><span class="char-style-override-1">Ey kutluluk sabahının rüzgârı, bildiğin tarzda, münasip gördüğün bir zamanda sevgilinin civarına uğra!</span></p>
				<p class="paragraf"><span class="char-style-override-1">Sen sır habercisisin, gözümüz yolunda. Erlikle, buyrukla değil de bildiğin gibi var. </span></p>
				<p class="paragraf"><span class="char-style-override-1">Sevgiliye tarafımdan de ki: Zayıf canım elden gitti. Tanrı hakkı için, cana can katan lal dudaklarından bildiğin tarzda bir lütfet!</span></p>
				<p class="paragraf"><span class="char-style-override-1">Ben, şu iki harfi öyle yazdım ki; senden başka kimse bilmiyor. Sen de kerem et, öyle oku ki, kimse duymasın!</span></p>
				<p class="paragraf"><span class="char-style-override-1">* Sevgili, kılıcının hayali bize susuzla su gibi... kılıca o kadar iştiyakımız var. Sen, kendi esirini tuttun, bildiğin gibi öldür!</span></p>
				<p class="paragraf"><span class="char-style-override-1">Altınlarla bezenmiş kemerine nasıl ümidimi bağlayayım? O arada bir ince hayal var sevgili, onu ancak sen bilirsin, belin o kadar ince senin!</span></p>
				<p class="paragraf"><span class="char-style-override-1">Hafız, bu aşk alışverişinde, bu aşk dilinde Türkçe de bir, Arapça da... bildiğin dille şu sözünü anlatmana bak!</span></p>
				<p class="paragraf"/>
				<p class="paragraf"><span class="char-style-override-2">Nesim-i subh-ı se’adet bedan feşan ki tu dani </span></p>
				<p class="paragraf"><span class="char-style-override-2">Guzer beku-yı fulan kun deran zeman ki dani</span></p>
				<p class="arabaslik-sol-kucuk" id="toc_marker-2-23-33" xml:lang="en-GB">CDLXIV</p>
				<p class="paragraf"/>
				<p class="paragraf">Gönül, gül renkli şaraptan harap oldun mu; paran pulun, malın hazinen olmadığı halde Karun’dan yüzlerce mertebe daha ulu bir makama erersin!</p>
				<p class="paragraf">Yoksullara sadaret bağışlayan yerde, mertebe bakımından herkesten üstün olmanı ummakta, bunu gözetmekteyim.</p>
				<p class="paragraf"><span class="char-style-override-1">Leyla konağının yolunda nice tehlikeler var... daha ilk adımda Mecnun olman şart!</span></p>
				<p class="paragraf"><span class="char-style-override-1">Sana aşk noktasını gösterdim, aklını başına al, şaşırma... yoksa dikkat edersen, daireden çıktığını görürsün. </span></p>
				<p class="paragraf"><span class="char-style-override-1">Kervan gitti, sen uykudasın, önde de bir çöl var. Nasıl gideceğini, ne yapacağını, ne edeceğini kime soracaksın?</span></p>
				<p class="paragraf"><span class="char-style-override-1">Padişahlık tacını istiyorsan, içindeki cevheri göster! Yoksa ister Cemşid’in soyundan ol, ister Feridun’un... para etmez.</span></p>
				<p class="paragraf"><span class="char-style-override-1">Bir kadeh iç, bir yudumcuk da feleklere saç! Ne vakte kadar zamanın gamından, gussasından ciğerinin kanını içip duracaksın?</span></p>
				<p class="paragraf"><span class="char-style-override-1">Hafız, yokluktan feryat etme. Eğer şiir bu feryattan ibaretse, hiçbir iyi kalpli senin mahzun olmanı istemez.</span></p>
				<p class="paragraf"/>
				<p class="paragraf"><span class="char-style-override-2">Ey dil an dem ki herab ezmey-i gulgun başi</span></p>
				<p class="paragraf"><span class="char-style-override-2">Bizer-u genc besed haşmet-i Karun başi</span></p>
				<p class="arabaslik-sol-kucuk" id="toc_marker-2-23-34" xml:lang="en-GB">CDLXV</p>
				<p class="paragraf"/>
				<p class="paragraf"><span class="char-style-override-1">İlkbahar geldi, gönlünü hoş etmeye çalış. Çünkü daha nice güller açılır, fakat sen toprak altında olursun.</span></p>
				<p class="paragraf"><span class="char-style-override-1">Çeng de nağmeleriyle sana bu nasihati verip duruyor; ama vaiz, eğer kabiliyetin varsa fayda verir!</span></p>
				<p class="paragraf"><span class="char-style-override-1">Bu zamanda kiminle oturmalısın, ne içmelisin, bunu ben söylemiyorum. Eğer akıllıysan, anlayışın varsa; kendin bilir, anlarsın!</span></p>
				<p class="paragraf"><span class="char-style-override-1">Yeşillikte her yaprak, Tanrı’nın kudretini anlatan bir defterdir. Hepsinde de gafil olursan yazık doğrusu!</span></p>
				<p class="paragraf"><span class="char-style-override-1">Bizim yerimizden sevgiliye kadar korkularla, tehlikelerle dolu bir yol var. Fakat konakları bilirsen, gitmesi kolay!</span></p>
				<p class="paragraf"><span class="char-style-override-1">Gece gündüz dünya derdine kapılırsan, bu dert ömrünü beyhude şeylerle heder edip gider!</span></p>
				<p class="paragraf"><span class="char-style-override-1">Hafız, yüce bahtın yardım ederse, o ahlakı güzel güzeli avlarsın elbette!</span></p>
				<p class="paragraf"/>
				<p class="paragraf"><span class="char-style-override-2">Nevbeharest deran guş ki hoş-dil başi </span></p>
				<p class="paragraf"><span class="char-style-override-2">Ki besi gul bidemed baz-u tu dergil başi</span></p>
				<p class="arabaslik-sol-kucuk" id="toc_marker-2-23-35" xml:lang="en-GB">CDLXVI</p>
				<p class="paragraf"/>
				<p class="paragraf"><span class="char-style-override-1">Binlerce cehd ettim ki, benim sevgilim olasın, kararsız gönlümün muradını veresin!</span></p>
				<p class="paragraf"><span class="char-style-override-1">Geceleri uyumayan gözlerinin ışığı, seni arzulayan hatırıma enis olmanı umdum durdum.</span></p>
				<p class="paragraf"><span class="char-style-override-1">İstedim ki, güzellik ve alım padişahları kullarına nazlanırsa, sen onların içinde benim efendim, benim padişahım olasın!</span></p>
				<p class="paragraf"><span class="char-style-override-1">Âşıklar, güzellerin ellerini tuttukları çimenlikte, elinden gelirse, sen de benim elimi tutasın!</span></p>
				<p class="paragraf"><span class="char-style-override-1">* Bir gececik olsun âşıkların Kulbe-i ahzanıma gelesin, bir an olsun yaslı gönlüme yar olasın.</span></p>
				<p class="paragraf"><span class="char-style-override-1">İşvesinden gönlümün kan kesildiği o akik dudaklardan şikâyet edersem, sırdaşım olasın!</span></p>
				<p class="paragraf"><span class="char-style-override-1">Senin gibi bir ahuyu bir an bile olsa avlarsam, güneş ceylanı bile benim adi bir avım olur.</span></p>
				<p class="paragraf"><span class="char-style-override-1">İki dudağından üç öpücük vermeyi kararlaştırmışsın. Bak, eda etmezsen borçlum olursun.</span></p>
				<p class="paragraf"><span class="char-style-override-1">* Bir gece yarısı hiç olmazsa rüyada görecek miyim? Akan gözyaşlarım yerine, kucağıma sen gelmiş oturmuşsun!</span></p>
				<p class="paragraf"/>
				<p class="paragraf"><span class="char-style-override-2">Hezar cehd bikerdm ki yar-ı men başi </span></p>
				<p class="paragraf"><span class="char-style-override-2">Murad-bahş-ı dil-i bikarar-ı men başi</span></p>
				<p class="arabaslik-sol-kucuk" id="toc_marker-2-23-36" xml:lang="en-GB">CDLXVII</p>
				<p class="paragraf"><span class="char-style-override-1">Kudretin yettikçe vakti ganimet bil... canım efendim. Eğer anlarsan, hayattan maksat bu fırsat, bu sıhhat anından ibarettir.</span></p>
				<p class="paragraf"><span class="char-style-override-1">Felek birisine muradını verdi mi, karşılığında ömrünü alır. Cehd et de devletten zevk al.</span></p>
				<p class="paragraf"><span class="char-style-override-1">Âşıkların öğüdünü duy da neşe kapısından gir. Çünkü bütün bu devlet fani dünyanın zahmetine değmez!</span></p>
				<p class="paragraf"><span class="char-style-override-1">Zahidin yanında rintlikten dem vurma. Namahrem doktora gizli derdin hali söylenilmez.</span></p>
				<p class="paragraf"><span class="char-style-override-1">Ey bahçıvan, ben bu âlemden geçince, toprağıma sevgiliye benzer bir selviden başka bir şey dikersen, haram olsun!</span></p>
				<p class="paragraf"><span class="char-style-override-1">* Pişman zahidi şarap zevki öldürecek. Ey akıllı kişi, sonu pişmanlık olacak bir iş işleme!</span></p>
				<p class="paragraf"><span class="char-style-override-1">Ey şeker ağızlı sevgili, inat etme de geceleri uyumayan âşıkların duasını al... Süleyman Peygamber’in hatemi bile bir ismin penahındadır.</span></p>
				<p class="paragraf"><span class="char-style-override-1">Aziz Yusuf’um gitti. Kardeşler, bir merhamet edin, Ken’an Piri’nin halini pek perişan gördüm.</span></p>
				<p class="paragraf"><span class="char-style-override-1">Küpleri kıran muhtesib bilmez ki, sofinin evde çekilmiş kıpkızıl şarabı var.</span></p>
				<p class="paragraf"><span class="char-style-override-1">Sevgili, sen gidiyorsun, ama kirpiklerin halkın kanını döküyor. Pek hızlı gidiyorsun. Korkarım, yorulup kalacaksın.</span></p>
				<p class="paragraf"><span class="char-style-override-1">Gönlümü gözünün okundan sakladım, fakat okçu kaşların onu alıp gözlerinin önüne getiriyor!</span></p>
				<p class="paragraf"><span class="char-style-override-1">Perişan Hafız’ı ihsanınla derle, topla ey saçlarının büklümleri perişanlığın toplantı yeri olan sevgili!</span></p>
				<p class="paragraf"><span class="char-style-override-2">Vaktra ganimet dan an kader ki bitvani </span></p>
				<p class="paragraf"><span class="char-style-override-2">Haşıl-ı heyat ey can in demest ta dani</span></p>
				<p class="arabaslik-sol-kucuk" id="toc_marker-2-23-37" xml:lang="en-GB">CDXVIII</p>
				<p class="paragraf"><span class="char-style-override-1">Seher çağı bir yolcu, bir yerde yoldaşın birine bu muammayı söyleyip duruyordu:</span></p>
				<p class="paragraf"><span class="char-style-override-1">Sofi, şarap şişede bir erbain çıkardı mı saf olur.</span></p>
				<p class="paragraf"><span class="char-style-override-1">Süleyman Peygamber’in parmağı onun olmadıkça yüzük kaşının ne haysiyeti olur ki?</span></p>
				<p class="paragraf"><span class="char-style-override-1">Tanrı, yeninde yüzlerce put bulunan hırkadan yüzlerce defa bizardır.</span></p>
				<p class="paragraf"><span class="char-style-override-1">Mürüvvet gerçi ismi var, cismi yok bir şeydir. Fakat ister kabul etsin, ister etmesin, sen bir nazenine niyaz edegör!</span></p>
				<p class="paragraf"><span class="char-style-override-1">Ey harman sahibi, bir başak devşirene merhamet edersen, sevaba girersin.</span></p>
				<p class="paragraf"><span class="char-style-override-1">Gönüller karardı, belki halvette oturan birisi gayb âleminden bir çerağ uyarır.</span></p>
				<p class="paragraf"><span class="char-style-override-1">Ne kimsede yücelme ümidi var, ne dertli bir gönülde derman, ne de birisinde din derdi!</span></p>
				<p class="paragraf"><span class="char-style-override-1">* Gerçi güzellerin âdeti kötü huyluluktur, fakat sevgili, bir dertli âşıka iltifat etsen ne çıkar? </span></p>
				<p class="paragraf"><span class="char-style-override-1">* Meyhane yolunu göster de sonum ne olacak, akıbeti gören birisinden sorayım!</span></p>
				<p class="paragraf"><span class="char-style-override-1">Ne Hafız’da ders ve halvet için bir huzur kaldı, ne âlimde yakın bilgisi!</span></p>
				<p class="paragraf"><span class="char-style-override-2">Sehergeh reh-revi derserzemini </span></p>
				<p class="paragraf"><span class="char-style-override-2">Hemiguft in mu’amma bakarini</span></p>
				<p class="arabaslik-sol-kucuk" id="toc_marker-2-23-38" xml:lang="en-GB">CDLXIX</p>
				<p class="paragraf"><span class="char-style-override-1">Hırkamın şaraba rehin olması daha doğru... bu mânasız defterin halis şaraba gark olmuş bulunması daha hoş!</span></p>
				<p class="paragraf"><span class="char-style-override-1">Zaten hayatımı heder ettim gitti. Gayrı anladım: Hiç olmazsa kalan ömrümü meyhane bucağında geçireyim. Orada harap olup yıkılmak daha iyi!</span></p>
				<p class="paragraf"><span class="char-style-override-1">Mademki iş güç düşüncesi dervişlikten uzak. Hem gönül ateşlerle dopdolu, hem göz yaşlarla... bu daha hoş!</span></p>
				<p class="paragraf"><span class="char-style-override-1">Zahidin halini halka söylemem. Bu hikâyeyi nakletsem bile çeng ve rebapla nakletmem daha yerinde.</span></p>
				<p class="paragraf"><span class="char-style-override-1">Feleğin ahvali şimdiki gibi böyle başsız ayaksız oldukça, başta sakinin hevesi bulunması, elde de şarap olması yeğ!</span></p>
				<p class="paragraf"><span class="char-style-override-1">Evet, senin gibi bir sevgiliden el çekemem. Mademki naza katlanıyorum, o büklüm büklüm ve parlak zülfün nazını çekmem daha münasip!</span></p>
				<p class="paragraf"><span class="char-style-override-1">Hafız, mademki yaşlandın, meyhaneden çık. Rintlik, nevheveslik çağına daha uygun.</span></p>
				<p class="paragraf"><span class="char-style-override-2">İn hırka ki men darem derrehn-i şerab evli </span></p>
				<p class="paragraf"><span class="char-style-override-2">Vin defter-i bima’ni gark-ı mey-i nab evli</span></p>
				<p class="arabaslik-sol-kucuk" id="toc_marker-2-23-39" xml:lang="en-GB">CDLXX</p>
				<p class="paragraf">Selmacık Irak’a konalı; uğrayacağım dertlere, zahmetlere uğrar dururum!</p>
				<p class="paragraf"><span class="char-style-override-1">Ey sevgilinin yükünü taşıyan sarban, develerinize binenlere iştiyakım arttı!</span></p>
				<p class="paragraf"><span class="char-style-override-1">Irak gençlerinin nağmeleriyle aklını Zinderud’a at, şarap iç!</span></p>
				<p class="paragraf"><span class="char-style-override-1">Saki, yarım batmanlık kadehimi ver. Tanrı seni şarapla dolu kadehle sulasın.</span></p>
				<p class="paragraf"><span class="char-style-override-1">Çeng sesiyle sakinin ellerini çırparak usul tutuşu, yine bana gençliğimi hatırlatıyor. </span></p>
				<p class="paragraf"><span class="char-style-override-1">Şu kalan şarabı ver de sarhoş olup kendimden geceyim; geri kalan ömrümü dostlara feda edeyim!</span></p>
				<p class="paragraf"><span class="char-style-override-1">Sevgiliyi göremediğimden içim kan kesildi; dilerim ayrılık günleri mahvolsun!</span></p>
				<p class="paragraf"><span class="char-style-override-1">Bir zamancağız dostlara uy, bu uygunluğu ganimet bil!</span></p>
				<p class="paragraf"><span class="char-style-override-1">* Ey güzel sesli çalgıcı, Farsça şiiri Irak nağmesiyle bir güzelce oku!</span></p>
				<p class="paragraf"><span class="char-style-override-1">* Ey üzüm kızı, sen pek güzel bir gelinsin; fakat arada bir de boşanmaya layıksın. </span></p>
				<p class="paragraf"><span class="char-style-override-1">* Güneşle aynı yerde oturmak, her şeyden mücerret olan Mesih’e yaraşır.</span></p>
				<p class="paragraf"><span class="char-style-override-1">Vuslat zamanı gelip geçti de haberimiz bile olmadı; Hafız, gayrı ayrılık gazelleri söyle!</span></p>
				<p class="paragraf"><span class="char-style-override-1">Gözyaşlarım ardınızdan akıp gidiyor, onları hor görmeyin, azımsamayın, ırmaklardan nice denizler meydana gelir.</span></p>
				<p class="paragraf"><span class="char-style-override-2">Suleyma munzu hallet bil ‘Iraki </span></p>
				<p class="paragraf"><span class="char-style-override-2">Ulaki minhevaha ma ulaki</span></p>
				<p class="arabaslik-sol-kucuk" id="toc_marker-2-23-40" xml:lang="en-GB">CDLXXI</p>
				<p class="paragraf"><span class="char-style-override-1">Gözlerimden yaşlar akarak iştiyakımı yazdım. Gel, gel ki; sensiz gamdan ölmek üzereyim ben.</span></p>
				<p class="paragraf"><span class="char-style-override-1">Çok zamanlar gözlerime Ey Selma’nın konak yerleri. Selmamız nerede, dedim.</span></p>
				<p class="paragraf"><span class="char-style-override-1">Ne şaşılacak vaka, ne garip hadise: Ben öldürüldüğümden çabalayacağım, mustarip olacağım yerde sabrediyorum da katilim şikâyette bulunuyor!</span></p>
				<p class="paragraf"><span class="char-style-override-1">Seni kim tayip edebilir? Gül yaprağına damlayan çiğ tanesi gibi tertemizsin.</span></p>
				<p class="paragraf"><span class="char-style-override-1">Tanrı’nın sanat kalemi suya, toprağa mensup olanları meydana getirince, laleyle güle de senin ayağının toprağından şeref verdi.</span></p>
				<p class="paragraf"><span class="char-style-override-1">Sabah rüzgârı amberler saçıyor. Saki, kalk da temiz ve güzel kokulu üzüm şarabını getir!</span></p>
				<p class="paragraf"><span class="char-style-override-1">Uyuşukluğu bırak, fırsatı ganimet bil. Yolcuların azığı çevikliktir diye bir atalar sözü vardır.</span></p>
				<p class="paragraf"><span class="char-style-override-1">Senin yüzünü görmezsem, benden eser kalmaz. Evet... Hayatta olduğumu yüzünden anlamaktayım.</span></p>
				<p class="paragraf"><span class="char-style-override-1">Hafız, senin güzelliğini nasıl tavsif edebilir? Tanrı sanatı gibi idrakten ötesin.</span></p>
				<p class="paragraf"><span class="char-style-override-2">Ketabetu kıssatı şevki ve madma’i baki </span></p>
				<p class="paragraf"><span class="char-style-override-2">Biya ki bitu becan amedm zigamnaki</span></p>
				<p class="arabaslik-sol-kucuk" id="toc_marker-2-23-41" xml:lang="en-GB">CDLXXII</p>
				<p class="paragraf"><span class="char-style-override-1">Ey incilerle dolu bir hokkayı andıran tebessüm yeri, ey ağız. Etrafını çeviren ve hilale benzeyen hat ne de yaraşmış, aman Yarabbi!</span></p>
				<p class="paragraf"><span class="char-style-override-1">Şimdilik vuslat hayali... pek hoş geliyor bu hayal, sonunda bakalım bize ne işler edecek?</span></p>
				<p class="paragraf"><span class="char-style-override-1">Gönül, elden gitti, göz kanlara bulandı, ten mecruh oldu, can zebun... aşk yolunda birbiri ardınca gelen ne şaşılacak şeyler var, ne şaşılacak şeyler!</span></p>
				<p class="paragraf"><span class="char-style-override-1">Şarap sun, âlemin en günahkârı oldum, ama Tanrı’nın ezeli lütfundan ümit kesilir mi hiç?</span></p>
				<p class="paragraf"><span class="char-style-override-1">Saki bir kadeh sun da beni halvet bucağımdan çıkar, âlemi rint ve pervasız gezip dolaşayım hele!</span></p>
				<p class="paragraf"><span class="char-style-override-1">Âlemin hali mademki bir kararda durmaz... Hafız, şikâyet etme de şimdilik şarap içmeye koyulalım.</span></p>
				<p class="paragraf"><span class="char-style-override-1">Zamanın Asaf’ının devrinde hatır kadehi saf, gönlümüzde keder yok... kalk saki, beni arı duru ve sudan saf cennet şarabıyla sula!</span></p>
				<p class="paragraf"><span class="char-style-override-1">* Ülke onun devletiyle, onun iştiyakıyla övünmektedir. Yarabbi, bu ululukları ebedi kıl!</span></p>
				<p class="paragraf"><span class="char-style-override-1">O Asaf, devlet tahtına ışıklar veren, ululuk ve heybet madeni olan mülk ve milletin bürhanı Ebül Maalî oğlu Ebu Nasr’dır.</span></p>
				<p class="paragraf"/>
				<p class="paragraf"><span class="char-style-override-2">Ya mebsemen yuhaki dercen minelle’ali </span></p>
				<p class="paragraf"><span class="char-style-override-2">Ya Rab çi derhor amed gerd-i hatet hilali</span></p>
				<p class="arabaslik-sol-kucuk" id="toc_marker-2-23-42" xml:lang="en-GB">CDLXXIII</p>
				<p class="paragraf"><span class="char-style-override-1">Geceler gelip geçtikçe, iki telli, üç telli sazlar çalındıkça Tanrı’nın selamı.</span></p>
				<p class="paragraf"><span class="char-style-override-1">Erak vadisine, o vadide olana, kum yığınlarının yukarı tarafında bulunan Liva vadisindeki eve olsun!</span></p>
				<p class="paragraf"><span class="char-style-override-1">Ben, cihandaki gariplere duacıyım. Durup dinlenmeden, bite-viye onlara dua edip dururum. </span></p>
				<p class="paragraf"><span class="char-style-override-1">Gönül, onun saçlarının zincirine düştüm diye ağlama, inleme! Çünkü oradaki perişanlık, topluluğun ta kendisidir.</span></p>
				<p class="paragraf"><span class="char-style-override-1">İştiyakımdan ölüyorum, bir müjdeci vuslat haberini ne vakit getirecek? Bilseydim!</span></p>
				<p class="paragraf"><span class="char-style-override-1">Yarabbi, hangi durağa yüz tutarsa, onu daimi fazıl ve ihsanınla koru, gözet!</span></p>
				<p class="paragraf"><span class="char-style-override-1">Her an sevgin rahatımdır... Her halimde zikrin munisimdir.</span></p>
				<p class="paragraf"><span class="char-style-override-1">Hattından, aslî güzelliğinden başka daha yüzlerce güzellik meydana geldi. Yüzlerce yıl yaşa!</span></p>
				<p class="paragraf"><span class="char-style-override-1">Kalbimin süveydası, kıyamete kadar sevdandan, iştiyakından hali kalmaz!</span></p>
				<p class="paragraf"><span class="char-style-override-1">O kudret nakkaşına aferin! Ay gibi yüzünün çevresine hilali bir hat çekti.</span></p>
				<p class="paragraf"><span class="char-style-override-1">Senin gibi bir padişahın vuslatını nerde bulacağım? Ben, adı kötüye çıkmış laubali bir rindim!</span></p>
				<p class="paragraf"><span class="char-style-override-1">Hafız, senden ne istiyor, maksadı ne? Tanrı bilir... Tanrı bilirken, dilememe ne hacet?</span></p>
				<p class="paragraf"/>
				<p class="paragraf"><span class="char-style-override-2">Selamullahı ma kerrel leyali </span></p>
				<p class="paragraf"><span class="char-style-override-2">Ve cavebetil maşani vel meşali</span></p>
				<p class="arabaslik-sol-kucuk" id="toc_marker-2-23-43" xml:lang="en-GB">CDLXXIV</p>
				<p class="paragraf"/>
				<p class="paragraf"><span class="char-style-override-1">Güzelliğin, aşkın gibi kemal buldu... Gönlünü hoş tut, hiç kaygılanma; çünkü bu güzelliğe zeval olamaz!</span></p>
				<p class="paragraf"><span class="char-style-override-1">Akıl, bundan daha güzel bir güzellik tasavvur edebilsin... imkânı yok, bu benim vehmime sığmıyor!</span></p>
				<p class="paragraf"><span class="char-style-override-1">Bütün ömrümde bir günceğiz olsun vuslatına erişirsem, bütün ömrümden haz aldım demektir.</span></p>
				<p class="paragraf"><span class="char-style-override-1">Seninle olduğum zaman bir yıl, bana bir gün gibi gelir... fakat sensiz olursam, bir an bir yıl oluyor!</span></p>
				<p class="paragraf"><span class="char-style-override-1">Sevgili, yüzünün hayalini nasıl olur da uykuda görebilirim? Gözüme uyku girmiyor ki? Ben, ancak uykunun hayalini görmekteyim!</span></p>
				<p class="paragraf"><span class="char-style-override-1">Gönlüme acı, güzel yüzünün sevgisiyle zayıf bedenim bir hilal gibi inceldi!</span></p>
				<p class="paragraf"><span class="char-style-override-1">Hafız, şikâyet etme. Sevgilinin vuslatını istiyorsan, ayrılığa bundan fazla tahammül etmen gerek!</span></p>
				<p class="paragraf"/>
				<p class="paragraf"><span class="char-style-override-2">Bigrift kar-ı husnet çün ‘ışk-ı men kemali </span></p>
				<p class="paragraf"><span class="char-style-override-2">Hoş baş ezan ki nebved in husnra zevali</span></p>
				<p class="arabaslik-sol-kucuk" id="toc_marker-2-23-44" xml:lang="en-GB">CDLXXV</p>
				<p class="paragraf"/>
				<p class="paragraf"><span class="char-style-override-1">Sevgilimden kim bana bir kalem iltifatı, bir mektup getirecek ki? Nerde sabah rüzgârı? Yine bir kerem ederse, o eder.</span></p>
				<p class="paragraf"><span class="char-style-override-1">Şöyle bir mukayesede bulundum; aşk yolunda aklın tedbiri, ancak deniz üstündeki çiğ tanesi gibi!</span></p>
				<p class="paragraf"><span class="char-style-override-1">Gel, gel... hırkan meyhanelere vakfolmuş, ama bende vakıf malından bir akçe bile bulamazsın!</span></p>
				<p class="paragraf"><span class="char-style-override-1">Kamış kaleminden şekerler sağıp duran bir şairi, neden bir şeker kamışına bile almazlar bilmem ki?</span></p>
				<p class="paragraf"><span class="char-style-override-1">Gönlüm riyadan, kilim altında davul çalmaktan usandı artık... böyle gizli ve riyakârane iştense, meyhane kapısına bayrak dikmem daha yeğ!</span></p>
				<p class="paragraf"><span class="char-style-override-1">Gel, zevk zamanının kadrini bilenler iki âlemi bile bir kadeh şarapla bir güzellik sohbetine satmazlar!</span></p>
				<p class="paragraf"><span class="char-style-override-1">Sürüp giden zevk u sefa, aşk âdeti değildir, aşk böyle bir şey olamaz. Eğer bize uygun bir yoldaşsan, dert ve mihnet çekmen gerek!</span></p>
				<p class="paragraf"><span class="char-style-override-1">Yollarda oturup halkı tedaviye kalkışan doktor aşk sırrını anlayamaz. Yürü ey gönlü ölmüş kişi, bir Mesih nefesli kâmili ele geçir;</span></p>
				<p class="paragraf"><span class="char-style-override-1">Şikâyet etmiyorum, ama sevgilinin merhamet bulutundan ciğeri yanmışların tarlasına bir katre bile damlamadı gitti!</span></p>
				<p class="paragraf"><span class="char-style-override-1">Nasıl, niçin sözleri baş ağrısı verir. Gönül, şarap kadehini ele al da ömründen kâm al, bir an olsun zevk ve huzura eriş!</span></p>
				<p class="paragraf"><span class="char-style-override-1">Padişahım, Hafız’ın elinde geceleri yalvarış, sabah çağları dua edişten başka sana layık hiçbir şey yok ki!</span></p>
				<p class="paragraf"/>
				<p class="paragraf"><span class="char-style-override-2">Zidilberem ki resaned nevaziş-i kalemi </span></p>
				<p class="paragraf"><span class="char-style-override-2">Kucast peyk-i saba ger hemikuned keremi</span></p>
				<p class="arabaslik-sol-kucuk" id="toc_marker-2-23-45" xml:lang="en-GB">CDLXXVI</p>
				<p class="paragraf"/>
				<p class="paragraf"><span>Halk sana, ikinci Yusuf’sun, dedi. Fakat ben iyice dikkat ettim, gördüm ki Yusuf’tan da güzelsin.</span></p>
				<p class="paragraf"><span>Ey güzeller husrevi, sana zamanın Şirin’i diyorlar ya... o tatlı gülümsemeyle, ne diyeyim? Ondan da şirinsin sen!</span></p>
				<p class="paragraf"><span>* Ağzını koncaya benzetmenin imkânı yok. Konca asla bu derecede dar, bu kadar küçük değildir.</span></p>
				<p class="paragraf"><span>Yüz kere o ağızdan, muradını veririm, dedin. Fakat niçin süsen gibi baştan başa dilden ibaretsin, niçin yalnız söz verir, fakat sözünü tutmazsın?</span></p>
				<p class="paragraf"><span>Muradını veririm, ama canını alırım, dersin... korkarım muradımı vermez, canımı alırsın!</span></p>
				<p class="paragraf"><span>Gözün attığı oku can siperinden bile geçirmekte... kim bu derecede kuvvetli yay çeken bir hasta görmüş ki?</span></p>
				<p class="paragraf"><span>Bir an gözden düşürdüğün kişiyi halkın gözünden de gözyaşı gibi akıtır, halkın gözünden de düşürürsün!</span></p>
				<p class="paragraf"><span>Hafız, yolunda kalem gibi başıyla yürür; sen neden lütfedip de bir kerecik olsun, onu mektup gibi okumazsın?</span><span class="NOT char-style-override-6" xml:lang="en-US">*</span></p>
				<p class="paragraf"/>
				<p class="paragraf"><span class="char-style-override-2">Guftend halayık ki tuyi Yusuf-ı sani </span></p>
				<p class="paragraf"><span class="char-style-override-2">Çün nik bididem behakikai bih ezani</span></p>
				<p class="arabaslik-sol-kucuk" id="toc_marker-2-23-46" xml:lang="en-GB">CDLXXVII</p>
				<p class="paragraf"/>
				<p class="paragraf">Selvi gibi gül bahçesine salına salına geldin mi, güller yüzünü kıskanır da her birinin bağrına bir diken saplanır!</p>
				<p class="paragraf">Saçlarının küfrünün her halkasında bir fitne var, gözünün sihri yüzünden de her bucakta bir hasta!</p>
				<p class="paragraf"><span class="char-style-override-1">Ey sevgilinin sarhoş gözü, bahtın gibi uykuya dalma... her yanda ardından bir uyanık âşıkın ahı gelmede!</span></p>
				<p class="paragraf"><span class="char-style-override-1">Geçer akçenin sence hiçbir değeri yok, yok ama, yine can nakdim yolunun toprağına feda olsun!</span></p>
				<p class="paragraf"><span class="char-style-override-1">Gönül, daima güzellerin saçlarını düşünüp durma. Kara düşüncelere, olmaz tedbirlere daldın mı, nerde bir daha işin düzelecek?</span></p>
				<p class="paragraf"><span class="char-style-override-1">Başım gitti de bir zaman gelip bu iş başa çıkmadı. Gönlüm elden çıktı da gönlümün derdiyle mukayyet olmadın!</span></p>
				<p class="paragraf"><span class="char-style-override-1">Dedim ki: Nokta gibi aşk dairesinin noktasına gel. Güldü de dedi ki: Hafız, bu ne baş dönmesi ki?</span></p>
				<p class="paragraf"/>
				<p class="paragraf"><span class="char-style-override-2">Çü serv eger bihırami demi be gulzari </span></p>
				<p class="paragraf"><span class="char-style-override-2">Hored zi gayret-i ruy-i tu her guli hari</span></p>
				<p class="arabaslik-sol-kucuk" id="toc_marker-2-23-47" xml:lang="en-GB">CDLXXVIII</p>
				<p class="paragraf"/>
				<p class="paragraf"><span>Ey saki, bulut gölgesi, bahar, ırmak kıyısı... artık ben ne yapmam gerek, söylemeyeyim de gönül ehliysen sen söyle!</span></p>
				<p class="paragraf"><span>Bu suretten birlik ve ihlas kokusu gelmiyor, sofinin bulaşık hırkasını halis şarapla yıka.</span></p>
				<p class="paragraf"><span>Dünya aşağılık tabiatlıdır, keremine dayanma... ey dünyayı görmüş, anlamış, tecrübeli kişi; aşağılık adamdan vefa ve sebat umma!</span></p>
				<p class="paragraf"><span>Kulağını aç. Bak, bülbül feryat ederek ne diyor: Hocam, tevfik gülünü kokla, ihmal etme!</span></p>
				<p class="paragraf"><span>Eğer sevgilinin yüzünü görmek istiyorsan, gönül aynasını cilala. Yoksa demirden, tunçtan asla ne gül biter, ne nesrin!</span></p>
				<p class="paragraf"><span>* Sana iki nasihat vereyim de dinle, yüz hazine elde et: Zevk ve işret kapısından gir, kimseyi ayıplama peşinden koşup durma!</span></p>
				<p class="paragraf"><span class="char-style-override-1">* Bak, yine bahara eriştin, buna şükrane olarak iyilik fidanını dik, tevfik gülünü kokla!</span></p>
				<p class="paragraf"><span class="char-style-override-1">Hafız’ımızdan riya kokusu geliyor, dedin... aferin nefesine, ne de güzel koku aldın!</span></p>
				<p class="paragraf"/>
				<p class="paragraf"><span class="char-style-override-2">Sakiya saye-i ebrest-u behar-u leb-i cuy </span></p>
				<p class="paragraf"><span class="char-style-override-2">Men neguyem çi kun er ehl-i dili hod tu biguy</span></p>
				<p class="arabaslik-sol-kucuk" id="toc_marker-2-23-48" xml:lang="en-GB">CDLXXIX</p>
				<p class="paragraf"/>
				<p class="paragraf">Bülbül ve kumru sesiyle şarap içmezsen, seni nasıl tedavi edebilirim ki? İlacın sonu dağlamadır, en son ilaç budur;</p>
				<p class="paragraf">Bahar mevsiminin renginden, kokusundan bir azık sakla. Çünkü ardında kış haramileri var, hemen gelip çatarlar.</p>
				<p class="paragraf">Gül nikabını kaldırıp bülbül “hu hu” demeye başladı mı, elden şarap kadehini bırakma, hey gidi hey, ne yapıyorsun ki?</p>
				<p class="paragraf">Çalgıcıyla sakinin sözüne, tefle neyin fetvasına göre, mirasçılara hazinedarlık etmek küfürdür!</p>
				<p class="paragraf">* Saltanat ve güzellik azametinin sebatı ne zaman görülmüş ki? Süleyman’ın tahtıyla Key’in tacından kalan ancak bir sözden ibarettir!</p>
				<p class="paragraf">Elde abıhayatın var mı, susuz ölme... sana demedim mi? Her şey sudan dirilir, her şeyin hayatı sudandır!</p>
				<p class="paragraf">Zamane hiçbir şey bağışlamamıştır ki, sonradan onu almasın. Aşağılık kişiden mürüvvet umma, onun vereceği şey de hiçbir şey değildir.</p>
				<p class="paragraf">Sığınılacak bir yer olan cennet sayvanına “kim dünya işvesine aldanır kalırsa, vay haline” diye yazılmıştır.</p>
				<p class="paragraf">Saki, cömertlik kalmadı... sözü keselim, gel. Hâtemi Tayy’ın ruhu şad olsun, onun ruhu için şarap sun!</p>
				<p class="paragraf"><span class="char-style-override-1">Hafız, nekes kişi Tanrı’nın kokusunu bile duymaz. Sen kadehi al, kerem yoluna koyul, ihsan et, Tanrı suçları affeder, ben kefilim buna!</span></p>
				<p class="paragraf"/>
				<p class="paragraf"><span class="char-style-override-2">Beşavt-ı bulbul-u kumri eger nenuşi mey </span></p>
				<p class="paragraf"><span class="char-style-override-2">‘İlaç key kunemet ahıruddeva elkey</span></p>
				<p class="arabaslik-sol-kucuk" id="toc_marker-2-23-49" xml:lang="en-GB">CDLXXX</p>
				<p class="paragraf"/>
				<p class="paragraf"><span class="char-style-override-1">Halden anlar iki dostla iki batman eski şarap... herkesle ve her şeyle alışverişi kesmek... Bir kitap ve bir yeşillik bucağı.</span></p>
				<p class="paragraf"><span class="char-style-override-1">Her an bir bölük halk beni kınasa da sözümden dönmem: Bu durağı dünyaya da değişmem, ahrete de!</span></p>
				<p class="paragraf"><span class="char-style-override-1">Kanaat köşesini dünya hazinesine değişen, Mısır Yusuf’unu ucuz bir fiyatla satmış demektir.</span></p>
				<p class="paragraf"><span class="char-style-override-1">Gel, bu iş yurdunun parlaklığı ne senin gibi bir zahidin zahitliğiyle eksilir, ne benim gibi bir fasikin fasikliğiyle.</span></p>
				<p class="paragraf"><span class="char-style-override-1">Gayb nakışlarıyla bezenmiş kadeh aynasından seyret: Hiç kimse böyle şaşılacak zamanı hatırına bile getirmez.</span></p>
				<p class="paragraf"><span class="char-style-override-1">Hadiseler kasırgasından bu çimenlikte bir gül mü kaldı, bir yasemin mi? Görülmüyor ki.</span></p>
				<p class="paragraf"><span class="char-style-override-1">Gül bahçesinden esip geçen samyelinden sonra bir gül kokusu kalır, bir nesteren rengi görülürse, şaşarım doğrusu!</span></p>
				<p class="paragraf"><span class="char-style-override-1">Gönül, sabret... Tanrı böyle değerli bir yüzüğü Şeytan elinde bırakamaz elbette!</span></p>
				<p class="paragraf"><span class="char-style-override-1">Hafız, bu bela yüzünden zamanın mizacı bozuldu. Nerde bir hakîmin fikri, nerde bir brehmenin tedbiri!</span></p>
				<p class="paragraf"/>
				<p class="paragraf"><span class="char-style-override-2">Du yar-ı zirek-u ez bade-i kuhen du meni </span></p>
				<p class="paragraf"><span class="char-style-override-2">Feragatiyy-u kitabiyy-u guşe-i çemeni</span></p>
				<p class="arabaslik-sol-kucuk" id="toc_marker-2-23-50" xml:lang="en-GB">CDLXXXI</p>
				<p class="paragraf"/>
				<p class="paragraf"><span class="char-style-override-1">Bu yoksuldan padişahlar meclisine kim şu haberi götürür: Şarap içenler mahallesinde öyle erler var ki, iki bin Cem’i bir kadeh şaraba bile almazlar!</span></p>
				<p class="paragraf"><span class="char-style-override-1">O şarap ham da, bu şarap içen olgunsa; bir ham binlerce olgundan bin kere yeğdir.</span></p>
				<p class="paragraf"><span class="char-style-override-1">Ey pir, beni tespih taneleriyle yolumdan alıkoyma... ben halis şarap içtim, bende ne ar kaldı; ne ad, san kaygısı!</span></p>
				<p class="paragraf"><span class="char-style-override-1">Harap oldum. Adım kötüye çıktı... fakat hâlâ ümidim var, azizler himmetiyle iyi bir ada sana ulaşırım elbet.</span></p>
				<p class="paragraf"><span class="char-style-override-1">Sen kimya satmaktasın, bizim kalp akçemize de bir bak... Çünkü elimizde bir hüner, bir sermaye yok, ancak bir tuzak kurmuşuz, o kadar.</span></p>
				<p class="paragraf"><span class="char-style-override-1">Nereye gidip de şikâyetleneyim, bu hali kime hikâye edeyim? Dudağın bizim hayatımızdı, ama dudağını tez aldın, bite-viye bize vermedin ki!</span></p>
				<p class="paragraf"><span class="char-style-override-1">Sevgilinin vefasına hayretteyim; bizi ne bir mektupta selamla andı, ne bir yazıda haber göndererek yad etti! </span></p>
				<p class="paragraf"><span class="char-style-override-1">Sana hizmet etmek, sana kulluk eylemek isterim... lütfet, beni satın al, satma sakın... çünkü bu kutlulukta bir kul nadir düşer!</span></p>
				<p class="paragraf"><span class="char-style-override-1">Kirpik oklarını at, Hafız’ın kanını dök, böyle bir katilden kimse öç almaz zaten!</span></p>
				<p class="paragraf"/>
				<p class="paragraf"><span class="char-style-override-2">Ki bered be bezm-i sahan zimen-i geda peyami </span></p>
				<p class="paragraf"><span class="char-style-override-2">Ki bekuy-ı bade-nuşan du hezar Cem becami</span></p>
				<p class="paragraf"/>
				<p class="arabaslik-sol-kucuk" id="toc_marker-2-23-51" xml:lang="en-GB">CDLXXXII</p>
				<p class="paragraf"/>
				<p class="paragraf"><span class="char-style-override-1">Göğüs, ağzına kadar dertle dolu... Yazık, bir merhem olsa bari. Gönül, yalnızlıktan ölüm haline geldi, Yarabbi bir hemdem!</span></p>
				<p class="paragraf"><span class="char-style-override-1">Bu çabucak gelip geçen kâinattan emniyet ve istirahata kavuşmayı kim umabilir? Saki, bir kadehçik sun da bir an olsun rahata kavuşayım!</span></p>
				<p class="paragraf"><span class="char-style-override-1">Kalk da rüzgârından huriler huyunun kokusu gelip duran şu Semerkand güzeline gönül verelim.</span></p>
				<p class="paragraf"><span class="char-style-override-1">Anlayışlı birisine, şu ahvale bak, dedim. Güldü de dedi ki: Pek güç bir gün, çok şaşılacak bir iş ve perişan bir âlem!</span></p>
				<p class="paragraf"><span class="char-style-override-1">Çigil güzeli için sabır kuyusunda yandım yakıldım da Türklerin padişahı halimi bilmiyor. Nerde bir Rüstem?</span></p>
				<p class="paragraf"><span class="char-style-override-1">Âşıklık yolunda emniyet ve istirahat, bir beladır. Senin derdine düşüp derman arayan gönül büsbütün yaralansın!</span></p>
				<p class="paragraf"><span class="char-style-override-1">Kendi emelleri için çalışanlarla, naz ehli olanlara rintlik civarına yol yok. Bu yola öyle bir yolcu gerek ki, cihanı yaksın yandırsın... ham ve gamsız kişi değil!</span></p>
				<p class="paragraf"><span class="char-style-override-1">Topraktan yaratılan bu âlemde bir tek adam bile ele geçmiyor. Başka bir âlem yaratmak, yeniden bir insan halk etmek lazım! </span></p>
				<p class="paragraf"><span class="char-style-override-1">Aşk istiğnasına karşı Hafız’ın tövbesinin ne değeri var ki? Bu deniz öyle bir deniz ki, burada yedi derya bile çiğ tanesi gibi ehemmiyetsiz görünmekte!</span></p>
				<p class="paragraf"/>
				<p class="paragraf"><span class="char-style-override-2">Sine malamal-i derdest ey diriga hemdemi </span></p>
				<p class="paragraf"><span class="char-style-override-2">Dil zitenhayi becan amed Hudara hemdemi</span></p>
				<p class="arabaslik-sol-kucuk" id="toc_marker-2-23-52" xml:lang="en-GB">CDLXXXIII</p>
				<p class="paragraf"/>
				<p class="paragraf"><span class="char-style-override-1">Selma, iki zülfüyle gönlümü esir etti. Ruhumsa, ona her gün şikâyet edip durmada!</span></p>
				<p class="paragraf"><span class="char-style-override-1">Tanrı için olsun sevgili, bu âşıkın suçunu bağışla, düşmanlara rağmen beni kendine ulaştır!</span></p>
				<p class="paragraf"><span class="char-style-override-1">Sen, Selma’ya olan aşkımı inkâr ediyor, hoş görmüyorsun ha? Sen de evvel emirde bir sevgiliye kapılsaydın,</span></p>
				<p class="paragraf"><span class="char-style-override-1">Benim gibi gönlün sevgi denizinde aşka gark olsaydı, o vakit halimi anlardın! </span></p>
				<p class="paragraf"><span class="char-style-override-1">Sevgili, yüzünün sevdasına düştük. Derdinden kulların Rabbine dayandık!</span></p>
				<p class="paragraf"><span class="char-style-override-1">Hafız’ın gönlü, zülfünün büklümlerinde kayboldu gitti. Karanlık gecede kılavuz ancak Tanrı’dır!</span></p>
				<p class="paragraf"><span class="char-style-override-1">Eğer bizden edebe uygun olmayan bir hareket gördüysen, karşılık olarak canımızı ayağına feda edelim sevgili.</span></p>
				<p class="paragraf"/>
				<p class="paragraf"><span class="char-style-override-2">Sebet Selma bişudgeyha fu’adi</span></p>
				<p class="paragraf"><span class="char-style-override-2">Ve ruhi kulle yemin li yunadi</span></p>
				<p class="arabaslik-sol-kucuk" id="toc_marker-2-23-53" xml:lang="en-GB">CDLXXXIV</p>
				<p class="paragraf"/>
				<p class="paragraf"><span>Ey yüzünde padişahlık nurları görünüp duran padişahım, fikrinde yüzlerce Tanrı hikmeti gizli!</span></p>
				<p class="paragraf"><span>Allah mübarek etsin, nazar değmesin; kalemin bir katre kara mürekkepten din ülkesine yüklerce abıhayat kaynağı akıttı. </span></p>
				<p class="paragraf"><span>İsm-i azamın nurları Şeytan’da zuhur etmez. Ülke de senindir, hatem de... dilediğini buyur!</span></p>
				<p class="paragraf"><span>Süleyman’ın ululuğuna şüphe edenin aklına, irfanına kuş da güler, balık da!</span></p>
				<p class="paragraf"><span>Doğan, arada bir başına bir külahtır koyar, ama padişahlık usulünü yine Kafdağı’ndaki kuşlar bilir! </span></p>
				<p class="paragraf"><span>Gökyüzünün kendi feyziyle su verdiği kılıç, askere minnet çekmeden, yalnız başına bütün dünyayı zapt edebilir.</span></p>
				<p class="paragraf"><span>Kalemin yar ve ağyar hakkında cana canlar katan muskayı da güzelce yazar, ömür eksilten, insanı helak eden afsunu da! </span></p>
				<p class="paragraf"><span>Ey şeref ve ululuk kimyasından halk edilmiş olan, ey devleti zeval sadmesinden emin bulunan padişahım.</span></p>
				<p class="paragraf"><span>Kılıcının ışığından bir parıltı madene düşse, kızıl benizli yakuta saman sarılığı verir.</span></p>
				<p class="paragraf"><span>Bir ömürdür kadehimde şarap yok... ben şu davada bulunuyorum ya, işte muhtesib de şahidimdir.</span></p>
				<p class="paragraf"><span>Bilirim, halimi sabah çağından sorarsan, gönlün geceleri uyumayanların aczine mutlaka merhamet eder.</span></p>
				<p class="paragraf"/>
				<p class="paragraf"><span class="char-style-override-1">Saki, meyhane çeşmesinden su getir de hırkalarımızı tekke riyasından yıkayalım.</span></p>
				<p class="paragraf"><span class="char-style-override-1">İsyan şimşeği Adem Safî’yi bile yakarsa, gayrı bize nasıl olur da günahsızlık davası yaraşır ki?</span></p>
				<p class="paragraf"><span class="char-style-override-1">* Hafız, padişahın senin adını arada bir anıyor ya, gayrı bahtından şikâyet etme de özür dilemeye gel!</span></p>
				<p class="paragraf"/>
				<p class="paragraf"><span class="char-style-override-2">Ey derruh-i tu peyda envar-ı padşahi </span></p>
				<p class="paragraf"><span class="char-style-override-2">Derfikret-i tu pinhan şed hikmet-i ilahi </span></p>
				<p class="arabaslik-sol-kucuk" id="toc_marker-2-23-54" xml:lang="en-GB">CDLXXXV</p>
				<p class="paragraf"/>
				<p class="paragraf">İlhanilerden Hasan oğlu Şeyh Üveys’in oğlu Sultan Ahmed’in adaleti yüzünden Tanrı’ya hamd etmekteyim.</p>
				<p class="paragraf">Han oğlu han, esasen padişah olarak yaratılmış padişahlar padişahı... Ona cihanın canı desen yaraşır.</p>
				<p class="paragraf">Göz senin ikbalini görmeden iman getirdi. Tanrı’nın bunca lütuflarına mazhar padişah kutlu olsun!</p>
				<p class="paragraf">Ay, sen olmadıkça doğarsa, Ahmed’in devletiyle Tanrı’nın mucizesi onu ikiye böler.</p>
				<p class="paragraf">Bahtının cilvesi, padişahın da gönlünü almaktadır, yoksulun da... Nazar değmesin, hem cansın, hem canan!</p>
				<p class="paragraf">Kâküllerini Türkler gibi kıvır! Talihinde hem hakanlık ihsanı var, hem Cengiz Han’ın gayreti!</p>
				<p class="paragraf">Senden uzağız, ama yine yadınla kadehi ele almaktayız. Ruhani seferde konak uzaklığı olamaz.</p>
				<p class="paragraf">Fars toprağında işret bahçem açılmadı gitti. Ne mutlu Bağdat’taki Dicle’yle reyhani şarap!</p>
				<p class="paragraf"><span class="char-style-override-1">Âşıkın başı maşukun kapısına toprak olamazsa, avarelik mihnetinden nasıl halas bulur?</span></p>
				<p class="paragraf"><span class="char-style-override-1">Ey seher rüzgârı, sevgilinin kapısının toprağını getir de Hafız, onunla gönül gözünü nurlandırsın!</span></p>
				<p class="paragraf"/>
				<p class="paragraf"><span class="char-style-override-2">Ahmedullahi ‘ala ma’deletis sultani </span></p>
				<p class="paragraf"><span class="char-style-override-2">Ahmed-i Şeyh ‘Uveys-i Hasen-i İlhani</span></p>
				<p class="arabaslik-sol-kucuk" id="toc_marker-2-23-55" xml:lang="en-GB">CDLXXXVI</p>
				<p class="paragraf"/>
				<p class="paragraf">Dünyada ne muradın varsa hepsini elde ettin... artık kudretsiz zayıf âşıkların halinden sana ne... elbette onların derdiyle dertlenmez, elbette onlara aldırış bile etmezsin.</p>
				<p class="paragraf">Bu kulun canını da iste, gönlünü de... hem de hiç durmadan alıver. Çünkü âşıklara buyruğun yürür!</p>
				<p class="paragraf">Miyanın olmadığı halde şuna şaştım ki, her güzeller topluluğunda miyancılık eder durursun.</p>
				<p class="paragraf">Yüzüne nakış layık değil... çünkü erguvan gibi yanağında misklere benzer siyah hattın bir kudret nakşı!</p>
				<p class="paragraf">Sen hafif ruhlu, latif bir güzelsin, daima şarap iç; hele şimdi büsbütün şarap içmeye koyul... çünkü mahmurluğun var!</p>
				<p class="paragraf">Gayrı bizi bundan fazla incitme, gönlümüze bundan fazla cevretme... her dilediğini yapabilirsin... bu sana layıktır da, fakat yapma! </p>
				<p class="paragraf">Bu hasta âşıkının canına kastedip yayına bu niyetle yüz binlerce cefa okunu korsan, elindedir; dilersen oklarsın, dilersen bağışlarsın!</p>
				<p class="paragraf">Sevgilin merhametliyse, rakiplerin cefasını da çek, hasetçinin de... çünkü bu, dost merhametli olunca kolay gelir!</p>
				<p class="paragraf">Bir an bile olsa sevgilinin vuslatına eriştin mi yürü, var... cihanda bundan muradını elde ettin demektir.</p>
				<p class="paragraf"><span class="char-style-override-1">Hafız, bu bahçeden eteklerle gül devşirmedesin... artık bahçıvanın feryat ve figanından sana ne gam?</span></p>
				<p class="paragraf"/>
				<p class="paragraf"><span class="char-style-override-2">Tura ki her çi muradest dercihan dari</span></p>
				<p class="paragraf"><span class="char-style-override-2">Çi gam zihal-i men-i zar-ı natevan dari</span></p>
				<p class="arabaslik-sol-kucuk" id="toc_marker-2-23-56" xml:lang="en-GB">CDLXXXVII *</p>
				<p class="paragraf"/>
				<p class="paragraf"><span>Saki, gel! Lalenin kadehi şarapla doldu... sofi âdetleri niceye dek sürecek, gece masalları ne vakte kadar söylenip duracak?</span></p>
				<p class="paragraf"><span>Kibri bırak, nazdan vazgeç... zaman Kayser’in elbisesinin dürüldüğünü de görmüştür, Keylerin külahının terk edilişini de!</span></p>
				<p class="paragraf"><span>Ayıl, aklını başına al; bülbül sarhoş oldu... kendine gel, uyan; yokluk uykusu ardımızdadır!</span></p>
				<p class="paragraf"><span>Ey ilkbahar dalı, ne de nazikçe, ne de hoş sallanmadasın... dilerim, kış rüzgârları sana zarar vermesin!</span></p>
				<p class="paragraf"><span>Feleğin sevgisine de güvenilmez, nazına da... vay onun hilesinden emin olana!</span></p>
				<p class="paragraf"><span>Yarın Kevser şarabıyla huriler bizim, bugün de ay yüzlü sakiyle şarap kadehi!</span></p>
				<p class="paragraf"><span>Sabah yeli gençlik çağını hatırlatıyor. Yavrum, gamımızı unutturan o can ilacını sun!</span></p>
				<p class="paragraf"><span>Gülün ululanmasına, saltanatına bakma... zamanı tez gelip geçer. Rüzgâr onun her yaprağını ayaklar altına döşeyip gider. </span></p>
				<p class="paragraf"><span>Sun saki, Hâtemi Tayy’ın hatırasıyla bir batmanlık kadehi... sun da nekeslerin kara defterlerini dürelim!</span></p>
				<p class="paragraf"/>
				<p class="paragraf"><span class="char-style-override-1">Sun, erguvana güzellik ve letafet veren şarabı... sun, erguvanın mizacındaki letafet yüzünden terlerle yanağından o rengi, o güzelliği izhar eden şarabı sun!</span></p>
				<p class="paragraf"><span class="char-style-override-1">Bahçeye git, orada otur, yaslan... selvi, kullar gibi ayak üstünde bekliyor. Kamış, beline kulluk kemerini bağlamış!</span></p>
				<p class="paragraf"><span class="char-style-override-1">Hafız, senin sihri bile aldatan güzel şiirlerinin şöhreti, Mısır ve Çin sınırlarına, Rum ve Rey uçlarına kadar vardı, her tarafa yayıldı!</span></p>
				<p class="paragraf"/>
				<p class="paragraf"><span class="char-style-override-2">Saki biya ki şud kadeh-i lale pur zimey </span></p>
				<p class="paragraf"><span class="char-style-override-2">Tamat ta beçend-u hurafat ta bekey</span></p>
				<p class="arabaslik-sol-kucuk" id="toc_marker-2-23-57" xml:lang="en-GB">CDLXXXVIII *</p>
				<p class="paragraf"/>
				<p class="paragraf">Saki, ramazan içinde de olsak aldırma; her ham kişiyi olgunlaştıran şaraptan bir kadeh sun!</p>
				<p class="paragraf">Nice günler gelip geçti de bu yoksul âşıkın eli, ne bir şimşir boylu güzelin saçlarını tuttu, ne bir gümüş endamlı dilberin bileğini!</p>
				<p class="paragraf">Oruç, aziz bir konuktur, ama gelişini Tanrı vergisi bil, gidişini de Tanrı ihsanı!</p>
				<p class="paragraf">Akıllı, anlayışlı kuş bu zamanlarda tekke kapısında uçmaz. Çünkü her vaiz meclisinde bir tuzak kurulmuştur.</p>
				<p class="paragraf">Kötü huylu zahitten şikâyet etmeme mahal yok... âdet budur, her sabahın ardından bir akşam gelir!</p>
				<p class="paragraf"><span class="char-style-override-1">Sevgilim çayır çimenliğe seyre çıkınca ey seher yeli, benden ona şu haberi ulaştır:</span></p>
				<p class="paragraf"><span class="char-style-override-1">Gece gündüz kendisi saf şarap içmede... Bu tortulu şarabı içeni de bir ansa, bir hatırlasa olmaz mı ki?</span></p>
				<p class="paragraf"><span class="char-style-override-1">Hafız, gönlünün muradını zamanın veziri vermezse, sen istediğin kadar uğraş, muradını güç elde edersin!</span></p>
				<p class="paragraf"/>
				<p class="paragraf"><span class="char-style-override-2">Zan mey-i ‘ışk kezo puhte şevet her hami </span></p>
				<p class="paragraf"><span class="char-style-override-2">Gerçi mah-ı ramazanest biyaver cami</span></p>
				<p class="arabaslik-sol-kucuk" id="toc_marker-2-23-58" xml:lang="en-GB">CDLXXXIX *</p>
				<p class="paragraf"/>
				<p class="paragraf"><span>Ne olurdu o ay yüzlü güzelin gönlünde merhamet olsaydı... Öyle olsaydı, halimiz böyle olmadı ya!</span></p>
				<p class="paragraf"><span>Her kılımın ucunda binlerce canım olsaydı, sevgilinin saçlarındaki kokunun değeri nedir, o zaman söylerdim sana!</span></p>
				<p class="paragraf"><span>Gönlümüzün zevk u sefası daimi olsaydı, bu neşeye zamanenin kötülüklerinden bir zarar dokunmasaydı; ne eksilirdi ki, ne ziyan oturdu ki Yarabbi!</span></p>
				<p class="paragraf"><span>Felek beni yüceltmek, ağırlamak isteseydi; yücelik tahtım sevgilinin eşiğindeki toprak olurdu!</span></p>
				<p class="paragraf"><span>Keşke sevgili, gözyaşı katreleri gibi perdeden çıkıp görünseydi de iki gözümüze hükmü yürüseydi!</span></p>
				<p class="paragraf"><span>Aşk dairesi yolumuzu bağlamasaydı, bize bu daireden çıkmaya müsaade etseydi Hafız, bu dairenin ortasında nokta gibi dönmez, halas olur giderdi!</span><span class="NOT char-style-override-6" xml:lang="en-US">*</span></p>
				<p class="paragraf"/>
				<p class="paragraf"><span class="char-style-override-2">Çi budi er dil-i an mah mihriban budi </span></p>
				<p class="paragraf"><span class="char-style-override-2">Ki hal-i ma ne çunin budı er çunan budi </span></p>
				<p class="arabaslik-sol-kucuk" id="toc_marker-2-23-59" xml:lang="en-GB">CDXC *</p>
				<p class="paragraf"/>
				<p class="paragraf"><span>Gönül, bir an bile aşktan ve sarhoşluktan geri kalma. Ondan sonra yürü... yokluktan da kurtuldun demektir, varlıktan da!</span></p>
				<p class="paragraf"><span>Bir hırka giymiş kişiyi görürsen; aldanma, işine bak. Hangi kıbleyi görürsen gör, hangisine taparsan tap. Çünkü bir kıbleye tapmak, kendine tapmaktan yeğdir.</span></p>
				<p class="paragraf"><span>Padişahım, Allah için olsun, medet et. Saçlarının sevdası, beni perişan etti. Bir kara kul ne vakte kadar bu uzun ellilikte bulunacak?</span></p>
				<p class="paragraf"><span>Aşkın, Hafız’ı tufanlara gark edecek. Halbuki sen bu kargaşalıktan şimşek gibi bir çaktın mı kurtuldun sandın ha!</span><span class="NOT char-style-override-6" xml:lang="en-US">*</span></p>
				<p class="paragraf"/>
				<p class="paragraf"><span class="char-style-override-2">Ey dil mebaş yek dem hali z’ışk-u mesti </span></p>
				<p class="paragraf"><span class="char-style-override-2">Vangeh birov ki resti ez nisti vu hesti</span></p>
				<p class="arabaslik-sol-kucuk" id="toc_marker-2-23-60" xml:lang="en-GB">CDXCI *</p>
				<p class="paragraf"/>
				<p class="paragraf">Korudaki ödağacının kokuları geldi, aşkımı artırdı. Aziz can, sevgilinin kapısındaki toprağa feda olsun!</p>
				<p class="paragraf">Sevgilinin haberini duymak saadettir. Kim selamımı Suad’a ulaştıracak?</p>
				<p class="paragraf"><span class="char-style-override-1">Şam-ı garibana gel de gözyaşlarımı gör. Şam’da yapılma sırça şişedeki saf şaraba benziyor.</span></p>
				<p class="paragraf"><span class="char-style-override-1">Misvak ağaçlarının bulunduğu yerden bir yomlu kuş uçup yaklaştı mı, Suad’ın bahçelerindeki güvercinler bile ötmez, dikkat kesilirler.</span></p>
				<p class="paragraf"><span class="char-style-override-1">Sevgilinin ayrılık günlerinin bitmesine çok bir zaman kalmadı. Koruluktaki tepelerde çadırların kubbelerini gördüm.</span></p>
				<p class="paragraf"><span class="char-style-override-1">Ne hoştur o gün ki, gelesin de sana; selametle geldin, sefalar getirdin; kademin ne hayırlı kadem, ne kadar hayırlı bir konağa kondun, diyeyim!</span></p>
				<p class="paragraf"><span class="char-style-override-1">Senden ayrıldım da ay gibi yüzünü tamamıyla göremediğimden eridim, hilale döndüm!</span></p>
				<p class="paragraf"><span class="char-style-override-1">Necid’de benden ayrıldın, ahdini bozdun... vefasızlık ettin de o andan beri ne uykumda bir huzur kaldı, ne yattığım yerde bir zevk!</span></p>
				<p class="paragraf"><span class="char-style-override-1">Ümidim var, bahtım yaver olur da seni yakında görürüm... sen bana buyruk yürütür, neşelenirsin, ben de kullukla iftihar ederim!</span></p>
				<p class="paragraf"><span class="char-style-override-1">Hafız, şiirin latif bir inci dizisine benzemekte. Letafet saçmaya başladı mı, mükâfatını Nizamî’nin şiirinden bile alıyor.</span></p>
				<p class="paragraf"/>
				<p class="paragraf"><span class="char-style-override-2">‘Etet revayihu rend el hıma ve zade garami </span></p>
				<p class="paragraf"><span class="char-style-override-2">Feda-ı hak-i der-i dost bad can-ı gerami</span></p>
				<p class="arabaslik-sol-kucuk" id="toc_marker-2-23-61" xml:lang="en-GB">CDXCII *</p>
				<p class="paragraf"/>
				<p class="paragraf">Seher çağı meyhane hatifi, iyiliğimi isteyerek dedi ki: Beri gel, sen bu kapının eski kulusun.</p>
				<p class="paragraf">Cem gibi cur’amızı iç de cihanı gösteren kadeh, seni iki cihanın sırrından agâh etsin...</p>
				<p class="paragraf">Meyhane kapısında öyle kalenderler var ki, padişahlık tacını alırlar da, verirler de! </p>
				<p class="paragraf"><span class="char-style-override-1">Başlarının altında kerpiç var, ama ayakları yedi yıldızın da üstünde... kudret elini gör, rütbe ve makamı seyret!</span></p>
				<p class="paragraf"><span class="char-style-override-1">Başımız meyhane kapısında. Çünkü meyhanenin damı, duvarı bu alçaklığıyla beraber feleğin bile üstünde!</span></p>
				<p class="paragraf"><span class="char-style-override-1">Hızır kılavuz olmadıkça bu konağı aşmaya kalkışma, çünkü kapkaranlık bir yol... yol yitirmeden kork!</span></p>
				<p class="paragraf"><span class="char-style-override-1">Gönül, sana yokluk saltanatını bağışlarlarsa, o saltanatın en ehemmiyetsiz hududu aydan balığa kadardır.</span></p>
				<p class="paragraf"><span class="char-style-override-1">Yolun karanlıklar diyarına gitmekte, bir Hızır bul. Çünkü bu yolda yolsuzlar çoktur.</span></p>
				<p class="paragraf"><span class="char-style-override-1">Mademki yokluktan bahsetmeyi bilmiyorsun... bari vezirlik mesnediyle Turanşah’ın makamını elden bırakma. Vezirin mülazemetini terk etme.</span></p>
				<p class="paragraf"><span class="char-style-override-1">Ham tamaha düşmüş Hafız, şu işten utan! Amelin nedir ki, ona karşılık cennet istemektesin?</span></p>
				<p class="paragraf"/>
				<p class="paragraf"><span class="char-style-override-2">Seherem hatif-i meyhane bedovlet-hahi </span></p>
				<p class="paragraf"><span class="char-style-override-2">Guft baz ay ki dirine-i in dergahi</span></p>
				<p class="arabaslik-sol-kucuk" id="toc_marker-2-23-62" xml:lang="en-GB">CDXCIII *</p>
				<p class="paragraf"/>
				<p class="paragraf">Dudağını öpmekte ve şarap içmekteyim. Adeta abıhayata yol bulmuş, abıhayatı elde etmişim!</p>
				<p class="paragraf">Ne sırrını kimseye söyleyebilirim, ne onunla birisini görmeye tahammülüm var!</p>
				<p class="paragraf">Kadeh, dudağını öpüp kanlar içmekte... gül, yüzünü görüp terlemekte! </p>
				<p class="paragraf">Saki, şarap kadehini sun, Cem’i hatırlama. Kim bilir, Cem ne oldu?</p>
				<p class="paragraf"><span class="char-style-override-1">Ey ay yüzlü çalgıcı, çengi çal, perdelerine dokun da feryadından coşayım!</span></p>
				<p class="paragraf"><span class="char-style-override-1">Gül halvetten çıktı, tahtını bahçeye kurdu... sen de zahitlik yaygısını konca gibi dür artık!</span></p>
				<p class="paragraf"><span class="char-style-override-1">Saki, sarhoşu sevgilinin gözleri gibi mahmur bırakma... onun dudaklarını an da şarap sun!</span></p>
				<p class="paragraf"><span class="char-style-override-1">Kadehin kanı iliğinde, damarında olan tenden can ayrılmak istemez. </span></p>
				<p class="paragraf"><span class="char-style-override-1">Hafız, bir zaman dilini tut da neyden dilsizlerin dilini işit!</span></p>
				<p class="paragraf"/>
				<p class="paragraf"><span class="char-style-override-2">Lebeş mibusm-u dermikeşem mey </span></p>
				<p class="paragraf"><span class="char-style-override-2">Be Abızindegani burdeem pey</span></p>
				<p class="arabaslik-sol-kucuk" id="toc_marker-2-23-63" xml:lang="en-GB">CDXCIV *</p>
				<p class="paragraf">Dün gece rüyada gördüm, bir ay doğuyordu. Yüzünün aksiyle hicran gecesi sona erişmekteydi.</p>
				<p class="paragraf">Tabir ettim de, sefere giden sevgili geliyor, dedim. Daha pek tez, pek erken, ama ah ne olur kapıdan giriverse!</p>
				<p class="paragraf">Allah selametler versin, benim kutlu sakim daima kapıdan kadehle, şarapla gelirdi!</p>
				<p class="paragraf">Ne hoş olurdu, rüyada diyarını görseydi de bizimle sohbet ettiği demleri hatırlasaydı ve bu hatırlayış onun bu tarafa gelmesine kılavuz olsaydı!</p>
				<p class="paragraf">Ezeli feyiz zorla ve altınla elde edilseydi, abıhayat İskender’e de nasip olurdu!</p>
				<p class="paragraf">Anılsın o demler ki; kapımdan, bacamdan her an sevgilinin haberi, güzelimin mektubu gelirdi! </p>
				<p class="paragraf"><span class="char-style-override-1">Mazlumun biri bir gece adil padişahın kapısına başvursaydı, rakibin bu kadar zulmetmeye nerden mecal bulurdu?</span></p>
				<p class="paragraf"><span class="char-style-override-1">Yola düşmemiş hamlar, aşk zevkini ne bilsinler? Sen bir deniz gibi geniş ve tahammüllü gönül sahibi bir er, bir yiğit ara!</span></p>
				<p class="paragraf"><span class="char-style-override-1">Sana taş yüreklilikte kılavuzluk edenin de ne olurdu, ayağı bir taşa dokunaydı! </span></p>
				<p class="paragraf"><span class="char-style-override-1">Başka bir şair de Hafız gibi şiirler söyleseydi, elbette hüner ehlini koruyup yetiştiren padişahın makbulü olurdu!</span></p>
				<p class="paragraf"/>
				<p class="paragraf"><span class="char-style-override-2">Didem behab duş ki mahi beramedi </span></p>
				<p class="paragraf"><span class="char-style-override-2">Kez ‘aks-i ruy-i o şeb-i hicran seramedi</span></p>
				<p class="arabaslik-sol-kucuk" id="toc_marker-2-23-64" xml:lang="en-GB">CDXCV *</p>
				<p class="paragraf"><span class="char-style-override-1">Bir batmanlık şarap kadehini iç de gönlündeki gamı kökünden söküp çıkar!</span></p>
				<p class="paragraf"><span class="char-style-override-1">Şarap kadehi gibi gönlü açık, neşeli ol. Ne vakte kadar dibi dar küp gibi üstü kapalı, bağlı... dert ve mihnete düşmüş bir halde kalacaksın?</span></p>
				<p class="paragraf"><span class="char-style-override-1">Kendinden geçme küpünden bir batmanlık kadehi çektin mi, artık benlik lafından az dem vurursun!</span></p>
				<p class="paragraf"><span class="char-style-override-1">Taş gibi ayaklar altında kal, su gibi renkten renge girip eteğini ıslatma! </span></p>
				<p class="paragraf"><span class="char-style-override-1">Gönlünü bize ver ki, ercesine riyanın da boynunu kırasın, takvanın da!</span></p>
				<p class="paragraf"><span class="char-style-override-1">Kalk, Hafız gibi bir cehd et... belki kendini sevgilinin ayakları altına atarsın!</span></p>
				<p class="paragraf"/>
				<p class="paragraf"><span class="char-style-override-2">Nuş kim cam-ı şerab-ı yek meni </span></p>
				<p class="paragraf"><span class="char-style-override-2">Ta bedan bih i gam ezdil berkeni</span></p>
				<p class="arabaslik-sol-kucuk" id="toc_marker-2-23-65" xml:lang="en-GB">CDXCVI *</p>
				<p class="paragraf"><span class="char-style-override-1">Ey bizi öldürmede müdarası olmayan sevgili, bizim kanımızı, sermayemizi yakıyor da perva bile etmiyorsun.</span></p>
				<p class="paragraf"><span class="char-style-override-1">Belaya düşmüş dertliler aşkın öldürücü zehrine sahiptirler, bu kavme kastetmek hatadır, kendine gel, bu niyete düşme sakın!</span></p>
				<p class="paragraf"><span class="char-style-override-1">Bir göz ucuyla derdimize deva etmene imkân varken tedavi etmezsen, bu insafa sığmaz doğrusu!</span></p>
				<p class="paragraf"><span class="char-style-override-1">Gözümüz, seni görmek ümidiyle deniz kesildi... niçin gezmeye çıkmaz, deniz kıyısına gelmezsin?</span></p>
				<p class="paragraf"><span class="char-style-override-1">Senin kerim huyuna ait birçok cevr ü cefa hikâye ettiler, ama bu sözler garazkârların sözleri olacak, sen yapmazsın bu işleri!</span></p>
				<p class="paragraf"><span class="char-style-override-1">Zahit, güzelimiz sana bir cilvelense, sen de Tanrı’dan şarapla sevgiliden başka bir şey istemezsin!</span></p>
				<p class="paragraf"><span class="char-style-override-1">Hafız, mihraba benzeyen kaşlarına secde et... çünkü oradan başka bir yerde gönül doğruluğuyla dua edemezsin sen!</span></p>
				<p class="paragraf"/>
				<p class="paragraf"><span class="char-style-override-2">Ey ki derkuşten-i ma hiç mudara nekuni </span></p>
				<p class="paragraf"><span class="char-style-override-2">Sud-u sermaye bisuzi ve muhaba nekuni</span></p>
				<p class="arabaslik-sol-kucuk" id="toc_marker-2-23-66" xml:lang="en-GB">CDXCVII *</p>
				<p class="paragraf"><span class="char-style-override-1">Ey güzeller padişahı, medet yalnızlıktan, medet. Gönül sensiz cana geldi. Artık geri gelmenin zamanı.</span></p>
				<p class="paragraf"><span class="char-style-override-1">Bu gül bahçesinin gülü daima taze kalmaz. Kudretin varken yoksullara yardım etmeye bak!</span></p>
				<p class="paragraf"><span class="char-style-override-1">Dün gece rüzgâra zülfünden şikâyet ediyordum. Dedi ki: Yanlışın var, sen bu malihulyadan vazgeç!</span></p>
				<p class="paragraf"><span class="char-style-override-1">Yüzlerce sabah rüzgârı bile zincirlere vurulmuş, raks edip durmada. Gönül, sevgili işte bu. Kendine gel de beyhude havalara düşme!</span></p>
				<p class="paragraf"><span class="char-style-override-1">İştiyak ve ayrılık beni sensiz öyle bir hale getirdi ki, elimden sabır da gitti, takat da!</span></p>
				<p class="paragraf"><span class="char-style-override-1">Yarabbi, bu nükteyi âlemde kime söylemeli: O hercai güzel, hem hercai, hem de yüzünü kimseye göstermedi gitti. </span></p>
				<p class="paragraf"><span class="char-style-override-1">Saki, yeşillikte açılan gülün sen olmadıkça bir rengi yok. Şimşad boyunla salına salına gel ki gülistanı bezeyesin.</span></p>
				<p class="paragraf"><span class="char-style-override-1">Ey hastalık döşeğinde derdi, dermanım... ey yalnızlık bucağında yadı munisim olan sevgili!</span></p>
				<p class="paragraf"><span class="char-style-override-1">Biz kısmet dairesinde teslim noktasıyız, sana tabiiz. Lütuf, ne düşündüysen odur; hüküm, ne buyurursan o!</span></p>
				<p class="paragraf"><span class="char-style-override-1">Kendini düşünmek, reyini söylemek, rintlik âleminde olamaz. Bu yolda kendini görmek, reyini söylemek küfürdür.</span></p>
				<p class="paragraf"><span class="char-style-override-1">Bu mavi daire yüzünden ciğerim kanlı... şarap ver de bu müşkülü yine kadehle halledeyim.</span></p>
				<p class="paragraf"><span class="char-style-override-1">Hafız, ayrılık gecesi geçti, vuslatın güzel kokusu geliyor. Neşen mübarek olsun ey şeydalığa âşık!</span></p>
				<p class="paragraf"/>
				<p class="paragraf"><span class="char-style-override-2">Ey padşeh-i huban dad ezgam-ı tenhayi </span></p>
				<p class="paragraf"><span class="char-style-override-2">Dil bitu be can amed vaktest ki baz ayi</span></p>
				<p class="arabaslik-sol-kucuk" id="toc_marker-2-23-67" xml:lang="en-GB">CDXCVIII *</p>
				<p class="paragraf"/>
				<p class="paragraf"><span class="char-style-override-1">Bir seher çağı, gül dermek için gül bağına gittim; ansızın kulağıma bir bülbül sesi geldi.</span></p>
				<p class="paragraf"><span class="char-style-override-1">Zavallı, benim gibi bir gülün aşkına düşmüş, çimenliği feryat ve figanla doldurmuş. </span></p>
				<p class="paragraf"><span class="char-style-override-1">O bağda, o yeşillikte hem gezer, hem de zaman zaman o gülle bülbülün halini düşünürdüm.</span></p>
				<p class="paragraf"><span class="char-style-override-1">Gül, güzelliğin dostu olmuş, bülbül aşkın dostu... ne bunda bir fazlalık var, ne onda bir değişiklik!</span></p>
				<p class="paragraf"><span class="char-style-override-1">Bülbülün sesi, gönlüme öyle bir tesir etti ki, tahammülüm kalmadı.</span></p>
				<p class="paragraf"><span class="char-style-override-1">Bu bağda nice güller açılır... fakat hiç kimse diken cefasını çekmeden bir gül bile koparamaz!</span></p>
				<p class="paragraf"><span class="char-style-override-1">Hafız, feleğin dönüşünden ferah umma... bin ayıbı vardır da bir ihsanı bile yok!</span></p>
				<p class="paragraf"/>
				<p class="paragraf"><span class="char-style-override-2">Reftem bebag ta ki biçimen seher guli </span></p>
				<p class="paragraf"><span class="char-style-override-2">Amed beguş nagehem avaz-ı bulbuli</span></p>
				<p class="arabaslik-sol-kucuk" id="toc_marker-2-23-68" xml:lang="en-GB">CDXCIX</p>
				<p class="paragraf"/>
				<p class="paragraf"><span class="char-style-override-1">Sabah çağı... ikincikânun bulutundan kırağı taneleri damlamakta. Tam içki zamanı... sabah şarabını içmeye hazırlan, bir batmanlık kadehi sun!</span></p>
				<p class="paragraf"><span class="char-style-override-1">Bizlik, benlik denizine düşmüşüm. Şarap getir de bu bizlik, benlik denizinden, bu varlıktan kendimi kurtarayım. </span></p>
				<p class="paragraf"><span class="char-style-override-1">Kadehin kanını iç, onun kanı helaldir. Kendi işine bak, yapılacak iş bundan ibarettir.</span></p>
				<p class="paragraf"><span class="char-style-override-1">Saki, çabuk ol, şarap sun... gam pusuda. Çalgıcı, vurmakta olduğun perdeyi göster, bırakma.</span></p>
				<p class="paragraf"><span class="char-style-override-1">Şarap ver, çünkü çeng başını kulağıma eğdi de dedi ki: Vaktini hoş geçir. Bu beli bükülmüş yaşlının nasihatini dinle.</span></p>
				<p class="paragraf"><span class="char-style-override-1">Hafız, rintlerin riyasızlığı hakkı için, şarap ver de muganniden “Tanrı ganîdir” sesini duy!</span></p>
				<p class="paragraf"/>
				<p class="paragraf"><span class="char-style-override-2">Subhest-u jale miçeked ez ebr-i behmeni </span></p>
				<p class="paragraf"><span class="char-style-override-2">Berk-i sabuh saz-u bidih cam-ı yek meni</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-1-backlink" id="footnote-225-1">1</a>	Bu gazel, Tetimme’de bir kere daha yazılmıştır; (421 a)</p>
					</div>
				</div>
			</div>
		</div>
	</body>
</html>