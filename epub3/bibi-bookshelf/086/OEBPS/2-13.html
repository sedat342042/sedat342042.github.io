<html xmlns="http://www.w3.org/1999/xhtml">
	<head>
		<title>2-13.html</title>
		<link href="template.css" rel="stylesheet" type="text/css"/>
	</head>
	<body>
		<div id="x2-13.html" xml:lang="tr-TR">
			<div class="Basic-Text-Frame">
				<p class="arabaslik-orta" id="toc_marker-14">ŞÜPHELİ KASİDELER</p>
				<p class="arabaslik-sol" id="toc_marker-14-1">I</p>
				<p class="paragraf"/>
				<p class="arabaslik-sol-kucuk" id="toc_marker-14-1-1" xml:lang="en-GB">ŞAH ŞUCA’YA KASİDE</p>
				<p class="paragraf"/>
				<p class="paragraf">Âlemler padişahının kutluluk ışığıyla yeryüzü, İrem bağı gibi güzelleşti, gençleşti.</p>
				<p class="paragraf">O padişah doğu ve batının sultanıdır... doğuda da sahipkıran odur, batıda da... doğuda da padişahlar padişahı odur, batıda da!</p>
				<p class="paragraf">Ülkeyi besleyip yetiştiren güneş, adalet sahibi padişah, adaleti herkese yayan Dara, Key nişanelerine sahip Kisra’dır.</p>
				<p class="paragraf">Saltanat ülkesi arsasının sultanıdır, Lamekân sayvanının başköşesinde oturmaktadır. </p>
				<p class="paragraf">Devlet ve din ululuğunda öyle bir uludur ki, yüceliği yüzünden zaman atı, daima ona ram olmaktadır.</p>
				<p class="paragraf">Zamanın Dara’sı Şah Şuca ülkenin güneşidir, muradına ermiş hakandır, genç bir sultanlar sultanıdır.</p>
				<p class="paragraf">Öyle bir aydır ki, yüzü yeryüzünü aydınlatmıştır... öyle bir padişahtır ki, zaman himmetiyle yücelmiştir.</p>
				<p class="paragraf">Onun himmet doğanının yuva kurduğu yerde vehim simurgunun yücelere çıkmaya kuvveti kalmaz.</p>
				<p class="paragraf">Kılıcı, feleğin hayaline düşse, gökyüzünün cüzleri birbirinden ayrılır.</p>
				<p class="paragraf">Hükmü rüzgâr gibi, kara ile denizin her tarafına hükmetmekte; sevgisi ruh gibi, insanlarla cinlerin bedenlerinde yürümektedir.</p>
				<p class="paragraf">Ey sureti güzelliğin ülkesi ve ülkenin güzelliği... ey yüzü cihanın canı ve canın cihanı olan padişah,</p>
				<p class="paragraf">Tahtın Cemşid’le Keykubad’ın mesnedidir; tacın Dara ve Erdevan tacının değerini gidermiştir.</p>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf">Sen ülkenin güneşisin; nereye gidersen devlet, gölge gibi ardında yürür.</p>
				<p class="paragraf"><span>Dört unsur, hiçbir devirde sana benzer bir inci yetiştirmemiş... felek, yüzlerce asırda sana eşit bir yıldız izhar etmemiştir. </span></p>
				<p class="paragraf"><span>Yüzün olmaksızın can kalıpta durmaz. Nimetin olmasa, ilikler kemiklerde mekân tutmaz.</span></p>
				<p class="paragraf"><span>Gönüle gelmeyen, defterlere sığmayan her bilgi, kaleminin ucundaki mürekkep gibi hemencecik dilinin ucuna geliverir.</span></p>
				<p class="paragraf"><span>Elini kim buluta benzetebilir ki? Bu, torba torba bağışlar, o katre katre!</span></p>
				<p class="paragraf"><span>Felekler, ululuk basamağına nispetle ayaklar altındadır... cömert elin âlemde adeta denize ait söylenegelen bir destan vücuda getirmiştir.</span></p>
				<p class="paragraf"><span>İlim seninle yücedir; akıl senin yüzünden aydın. Şeriat himayendedir; din seninle aman bulmuş!</span></p>
				<p class="paragraf"><span>İlim göğüne aysın, güneşin başına taç... aklın, gözüne nursun, ülkenin cisminde can!</span></p>
				<p class="paragraf"><span>Ey eşiğine erişilemeyen yüce padişah, ey ulu sanının eşi, benzeri olmayan Sultan,</span></p>
				<p class="paragraf"><span>Himmetine nispetle Genc-i Şaygân, bir hor hakir zerre gibidir.</span></p>
				<p class="paragraf"><span>Altınlarla dokunmuş, bezenmiş dokuz kat gök atlası yok mu... bil ki, ordugâhının üstüne dikilmiş yüce bir otağdan ibaret!</span></p>
				<p class="paragraf"><span>Keylerden sonra Süleyman mülkünde bu kadre, bu dereceye, bu hazineye, bu sayısız askere hiç kimse sahip olmamıştır. </span></p>
				<p class="paragraf"><span>Rum ülkesi ovalarında otağ kurdun... davul sesleri, Sint çölüyle Siyistan vadilerine kadar vardın!</span></p>
				<p class="paragraf"><span>Kasr-ı Zerd’e kadar yürüdün, Kayser’in köşkleriyle Hanın çadırlarını bir titremedir aldı!</span></p>
				<p class="paragraf"><span>Kimdir o ki, Mısır’dan Rum’a, Çin’den Kayravan’a kadar saltanat sürmede seninle beraberlik davasına girişebilsin?</span></p>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"><span>Sen, Tanrı’dan razısın, ona şükrediyorsun... halk da senden razı, sana şükretmede. Sen devletle neşelisin, saltanat da seninle neşelenmede.</span></p>
				<p class="paragraf"><span>İşte şimdi kutluluk atına binmiş, kullarınla bağa bahçeye gitmektesin. </span></p>
				<p class="paragraf"><span>Ey ilham sahibi padişah, tertemiz gönlüne zaman zaman kerrubiler sınıfından feyiz erişmektedir. </span></p>
				<p class="paragraf"><span class="char-style-override-1">Tanrı’nın gayb perdesi altında gizlediği şeylerin hepsi senin gönlüne apaçık.</span></p>
				<p class="paragraf"><span class="char-style-override-1">Felek, irade dizginini senin eline verdi; yani atımı dilediğin gibi sur dedi.</span></p>
				<p class="paragraf"><span class="char-style-override-1">Nerde düşmanın? Ayaklarının altına atıver. Kimdir dostun? Gözümün, başımın üstüne oturtuver!</span></p>
				<p class="paragraf"><span class="char-style-override-1">Hem muradım senin kulluğunla düzene girmede, hem adım methinde ebedileşmede!</span></p>
				<p class="paragraf"/>
				<p class="paragraf"><span class="char-style-override-2">Şud ‘arşai zemin çü bisat-ı irem cuvan </span></p>
				<p class="paragraf"><span class="char-style-override-2">Ezpertev-i se’adet-i Şah-ı cihaniyan</span></p>
				<p class="arabaslik-sol" id="toc_marker-14-2">II</p>
				<p class="paragraf"/>
				<p class="arabaslik-sol-kucuk" id="toc_marker-14-2-1" xml:lang="en-GB">SULTAN ŞEYH EBU İSHAK’A KASİDE</p>
				<p class="paragraf"/>
				<p class="paragraf">Seher çağı sabah rüzgârı, gül bahçesinin kokularına bürünüp yeşillik havadaki letafetle cennetlere bile ta’n etmeye;</p>
				<p class="paragraf">Hava, çimenlikte gül kokusundan perde gerip ufuk fecrin aksiyle gül bahçesi rengini almaya başlayınca</p>
				<p class="paragraf">Çeng sesi, sabah şarabı içmeye öyle bir sala verir ki, tekkedeki pir bile muğlar kapısının yolunu tutar.</p>
				<p class="paragraf">Âlem padişahı güneş, başına altın siperini çekerek ufuk amuduyla, sabah kılıcıyla bütün dünyayı zapt eder.</p>
				<p class="paragraf">Karakuzgunun inadına altın kanatlı doğan, şu lacivert gökte yuva kurar. </p>
				<p class="paragraf"><span>Hele çimenin meclisinde bir git de gör... Erguvanın lale gibi eline altın kadeh almasını seyretmek ne hoş!</span></p>
				<p class="paragraf"><span>Sabah rüzgârına bir bak, güzel seven rint gibi kâh gülün dudağına el atmakta, kâh fesleğenin saçlarını okşamakta.</span></p>
				<p class="paragraf"><span>Felek binicisini seyret... doğudaki güneş gibi parlayan sabah şarabı kadehine bakıp durmakta.</span></p>
				<p class="paragraf"><span>Akıl her çiçekte, her nakışta heyulanın birliğiyle suretlerin aykırılığı yüzünden yüzlerce nişane görmekte. </span></p>
				<p class="paragraf"><span>Fakat ben şunu düşünüyorum: Bu mübarek nefes kimin nefesidir ki, sabah vakti şu kara yeryüzünü kaplıyor? </span></p>
				<p class="paragraf"><span>Bu ne halettir ki, gül yeşillikler arasında yüz göstermede. Bu ne ateştir ki, seher çağında çileyen, şakıyan bülbülün gönlüne düşmekte?</span></p>
				<p class="paragraf"><span>Sabah çerağının saldığı bu nur, nasıl bir nur? Gökteki ayda bulunan bu parlaklık, ne biçim bir parlaklık?</span></p>
				<p class="paragraf"><span>Şu yuvarlak kâinat beni yüzlerce gamla, yüzlerce hasretle neden pergel noktası gibi ortaya almış?</span></p>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"><span>Gönlümdeki sırrı kimseye açmamam daha doğru... zaman kıskanç, insanı ansızın muahazeye girişiverir.</span></p>
				<p class="paragraf"><span>Zaman, mum gibi sırrını söyleyenin dilini bir gece kesiverir!</span></p>
				<p class="paragraf"><span>Nerede sevgisinden, merhametinden âşıkına, kendi sarhoş gözleri gibi büyük bir kadeh sunan ay yüzlü saki?</span></p>
				<p class="paragraf"><span>Gelsin de bana sevgiliden bir haber getirsin. Sonra da o ay yüzlü ve merhametli sevgilinin güzelliği aşkına, o dilberin neşe ve şerefine bir kadeh sunsun!</span></p>
				<p class="paragraf"><span>Sevgili hakikaten bir melek, gayb âleminin bir meleği. Onun ihsan ve kerem bahçesi, cenneti bile kınamakta.</span></p>
				<p class="paragraf"><span>Öyle bir İskender ki, hareminde konaklayan, kapısındaki toprağın feyziyle Hızır gibi ebedi bir ömre sahip olur.</span></p>
				<p class="paragraf"><span>O, İslam yüzünün güzelliği Şeyh Ebu İshak’tır. Ülke onun sayesinde bahar zamanındaki gül bahçesine benzemiştir.</span></p>
				<p class="paragraf"><span>Ululuk göğüne çıktığı zaman ayağını ilk bastığı basamak Ferkad’ın üstüdür.</span></p>
				<p class="paragraf"><span>Sultan Mahmud’un gözünün ışığıdır... kılıcından çıkan şimşek, düşmanların soyunu sopunu yakar, mahveder.</span></p>
				<p class="paragraf"><span>Kılıcını çekti mi, kan dalgası aya kadar yükselir. Yayını ele aldı mı feleğin aslanına (Eset burcu) hamle eder.</span></p>
				<p class="paragraf"><span>Doğu gelini, onun aydın reyinden utanır da batıya yönelir; Kayravan yolunu tutarsa, yeri var.</span></p>
				<p class="paragraf"><span>Çalgıcı, onun meclisinin nağmesini terennüm edecekse, kâh Irak makamına girsin, kâh Isfahan yolunu tuttursun!</span></p>
				<p class="paragraf"><span>Ebu İshak öyle bir padişahtır ki; savaş zamanı değilse, kadehe el atar; savaş zamanındaysa, alıcı kılıcını kınından sıyırır!</span></p>
				<p class="paragraf"><span>Ey vakarlı padişah, senin kulun olan kişinin kadri öyle bir yücedir ki, eliyle sekizinci kat gökte bulunan Cevza’nın bile kemerini tutar!</span></p>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"><span>Fikrin hüküm ve emre taalluk etti mi, sana Utarit’in bulunduğu gökten binlerce tebrik, takdir gelir.</span></p>
				<p class="paragraf"><span>Felek at koşturduğunu görünce, en aşağı durak yeri olarak Kehkeşan’ı hazırlar!</span></p>
				<p class="paragraf"><span>Hani bir sıkıntı çektin ya, o, sana bir kutluluk verecek elbette. Yıldızın Müşteri’dir. Müşteri, daima böyle hareket eder. </span></p>
				<p class="paragraf"><span>Zamanın seni imtihan etmekten maksadı, riyazatın vereceği neşeyle gönlünü neşelendirmektir.</span></p>
				<p class="paragraf"><span>Yoksa sen bir mushafsın ve mushafın kadri, zamanın imtihanına uğramaktan çok yücedir.</span></p>
				<p class="paragraf"><span>Evvelce su gibi düşünüp sonra işe girişen kişi, ömründen behredar olur.</span></p>
				<p class="paragraf"><span>Kim ağzına sana şükretmek şekerini alırsa, can damağı gam acılığından emniyete erişir.</span></p>
				<p class="paragraf"><span>Sıkıntı dolayısıyla gayb lütfundan ümit kesip yüz çevirme, iyi ve tatlı ilik de kemik içindedir.</span></p>
				<p class="paragraf"><span>Hadiseler seli, sağdan soldan aman vermez bir halde gelse bile</span></p>
				<p class="paragraf"><span>Yerinden kımıldanmayan dağa ne gam! İsterse elem denizi saldırsın da cihanı kaplasın.</span></p>
				<p class="paragraf"><span>Düşmanın bir zaman küstahça yürüse, hükmetse bile gam yeme, neşelen sen... çünkü onun bu küstahlığı, bu pervasızlığı, sonunda dizginini kasacak, onu tepetakla yere düşürecektir.</span></p>
				<p class="paragraf"><span class="char-style-override-1">Bu devlet hanedanına yaptıklarının cezasını karısı, oğlu, soyu sopu çekecektir.</span></p>
				<p class="paragraf"><span class="char-style-override-1">Ömrün daimi olsun... çünkü bu devlet insanlara da bir Tanrı ihsanıdır, cinlere de! </span></p>
				<p class="paragraf"><span class="char-style-override-1">Hafız’ın başında da şiir padişahlığı hayali yoksa, neden dil kılıcıyla bütün âlemi zapt ediyor ki?</span></p>
				<p class="paragraf"/>
				<p class="paragraf"><span class="char-style-override-2">Sepide-dem ki saba bu-yi bustan gired </span></p>
				<p class="paragraf"><span class="char-style-override-2">Çemen zilutf-ı heva nukte ber cinan gired</span></p>
				<p class="paragraf"/>
				<p class="paragraf"/>
				<p class="arabaslik-sol" id="toc_marker-14-3">III</p>
				<p class="paragraf"/>
				<p class="arabaslik-sol-kucuk" id="toc_marker-14-3-1" xml:lang="en-GB">VEZİR HÂCE MUHAMMED’E KASİDE</p>
				<p class="paragraf"/>
				<p class="paragraf">Güzellikten öyle kolay kolay dem vurulamaz. Bil ki, bu işte binlerce incelikler var!</p>
				<p class="paragraf">Güzelliğin şeker gibi tatlı bir ağza sahip olmaktan başka şeylere de ihtiyacı var! Bir yüzük elde etmekle Süleymanlık kapısı çalınamaz!</p>
				<p class="paragraf">Bir hüner göstererek birisinin gönlüne girmek, binlerce güzellik saltanatından üstündür.</p>
				<p class="paragraf">Varlığımdan ne tozlar kopardın... dilerim atın yorulmasın, o kadar hızlı yürüyorsun ki! </p>
				<p class="paragraf">Rintlerle düşüp kalkmaya razı ol... çünkü bu perişanlıkta, bu yıkıklıkta ne hazineler var!</p>
				<p class="paragraf">Bir kızıl şarap sun da sana açıkça hikâye edeyim, Müslümanlığa da bir rahne açayım.</p>
				<p class="paragraf">Sabah şarabı içenlerin ayaklarının toprağına ant olsun, sarhoş olup da meyhane mahallesine kapıcı olduğum, bu kapıcılık hizmetine girdiğim günden beri</p>
				<p class="paragraf">Hiçbir zahire tapan zahitle düşüp kalkmadım ki, hırkasının altında bir zünnar gizlenmemiş olsun!</p>
				<p class="paragraf">Gönüller bağlayan saçlarının hatırı için olsun, bana bir hayır yap da Tanrı saçlarını dağınıklıktan korusun!</p>
				<p class="paragraf">Hafız’dan inayet gözünü yumma, yoksa Asaf-ı Sâni’ye halimi söylerim.</p>
				<p class="paragraf">Asaf-ı Sâni, padişahlık nişanesine sahip bir vezir, yeryüzünün ve zamanın sahibi bir vezirdir. İnsanların hali de onun yüzünden kutludur, cinlerin hali de.</p>
				<p class="paragraf">O vezir, devlet ve dünyanın Kıvam’ı, Ali oğlu Muhammed’dir... yüzünde Tanrı nuru parlamaktadır.</p>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf">Sen öyle bir iyi huylu vezirsin ki, isabetli bir düşünceye daldın mı, Süleymanlık davasına bile kalkışsan değer.</p>
				<p class="paragraf">Baki devlet elbisesi sana yaraşır... çünkü himmetin, gayretin bu fani dünyanın adını bile anmaz.</p>
				<p class="paragraf">İhsanının feyzi elini tutmazsa, bütün yeryüzü yıkıklığa yüz tutar.</p>
				<p class="paragraf">Sen öyle bir zatsın ki, cisminin suretine heyula yoktur. Çünkü insan elbisesinde bir melek cevherine maliksin.</p>
				<p class="paragraf">Seni ululamak için hangi payeyi dikmeli ki, yaradılış ülkelerinde ondan üstün olmayasın?</p>
				<p class="paragraf">Kaleminin gıcırtısı, kerrubilerin halvetgâhı olan mukaddeslik yurduna ruhani bir simadır.</p>
				<p class="paragraf">Kerem ve ihsanını nasıl anlatayım? Bu rahmani düzene barekallah doğrusu!</p>
				<p class="paragraf">Gazap yıldırımlarını anlatmama imkân yok... o tufan fitnelerinden neuzübillah! </p>
				<p class="paragraf">Şimdi öyle bir an ki, çimen gelin odasında bulunan gül güzeline sabah rüzgârından başka bir can hemdemi yok.</p>
				<p class="paragraf">Bu anda şakayık, gül padişahı için sabah rüzgârlarıyla numani laleler açmakta... </p>
				<p class="paragraf">Gül bahçesi öyle bir hale geldi ki, bahar yelinin yardımıyla laleler, reyhani şaraptan dem vurmaya başladı.</p>
				<p class="paragraf">Seher çağı, bülbülün nağmeleri ne hoş geldi bana... koncaya şiirden, şairlikten dem vurmaktaydı.</p>
				<p class="paragraf">Diyordu ki: Niye böyle gönlü sıkıntılı bir halde oturuyorsun? Çık perdeden... küpte lal gibi rümmani şarap var. </p>
				<p class="paragraf">Vazgeç şarap içmemekten... güle karşı bir aycağız şarap içmeye bak; yoksa öbür ay pişmanlık içersin!</p>
				<p class="paragraf">Artık içene gâvur diyen yok, bu iş, ortadan kalktı... sen bu hale şükret de gül ve şaraptan zevk ve hayat kâmını almaya çalış!</p>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf">Hâşâ, cefa etmek dindarların âdeti değildir. Onların huyları, Tanrı şeriatının kereminden, lütfundan ibarettir.</p>
				<p class="paragraf">Ene’l Hak remzini ne bilsin o gafil? Tanrı cezbelerine mazhar olmamış ki! </p>
				<p class="paragraf">Saki, burası vezirin neşe sarayı... buraya şarap kadehinden başka şey ağırlık verir.</p>
				<p class="paragraf"><span class="char-style-override-1">Gül perdesinin içindeki koncaya bak. Sana düşman olanların gözlerine atmak için temrenler hazırlamakta.</span></p>
				<p class="paragraf"><span class="char-style-override-1">O ümit sahibi sendin... sevgi ile bir doğdun, karanlık geceler sona erdi.</span></p>
				<p class="paragraf"><span class="char-style-override-1">Duydum ki; bazı beni anıyormuşsun, fakat hususi meclisine beni çağırmıyorsun ki.</span></p>
				<p class="paragraf"><span class="char-style-override-1">Benden şiir de istemiyorsun, işte cefa dediğin de bu ya. Yoksa şiir bahsine girişmeye imkân mı var?</span></p>
				<p class="paragraf"><span class="char-style-override-1">Âlem hafızlarından hiç kimse, benim gibi hikmet latifeleriyle Kuran nüktelerini bir araya toplamadı.</span></p>
				<p class="paragraf"><span class="char-style-override-1">Benim methiyem seni binlerce yıl yaşatır. Böyle nefis metalar da senin gibi birisine yaraşır zaten.</span></p>
				<p class="paragraf"><span class="char-style-override-1">Sözü uzattım, ama ümidim var; elbette af eteğiyle bu macerayı örtersin.</span></p>
				<p class="paragraf"><span class="char-style-override-1">Sabah rüzgârı, bahçe sayfasına baharlar vasıtasıyla ve reyhani hatla binlerce nakış nakşettikçe</span></p>
				<p class="paragraf"><span class="char-style-override-1">Ülke bahçesinde istek dalından devlet gülün uzun bir ömürle ve kolaylıkla açılsın!</span></p>
				<p class="paragraf"/>
				<p class="paragraf"><span class="char-style-override-2">Zi dilberi netuvan laf zed be asani</span></p>
				<p class="paragraf"><span class="char-style-override-2">Hezar nukte derin kar hest ta dani</span></p>
				<p class="arabaslik-sol" id="toc_marker-14-4">IV</p>
				<p class="paragraf"/>
				<p class="arabaslik-sol-kucuk" id="toc_marker-14-4-1" xml:lang="en-GB">TURANŞAH’A KASİDE</p>
				<p class="paragraf"/>
				<p class="paragraf">Ey nefesi kutlu devlet kuşu, hoş geldin, merhaba! Beni şad ettin, baştan ayağa kadar sana kurban olayım!</p>
				<p class="paragraf">Yaptığın bu hayırlı iş yüzünden sana niyazımı arz etmeye başlıyorum. Çünkü isteğimi, iştiyakımı kalemle anlatamam ki!</p>
				<p class="paragraf">Ayrılık, âşıkın kanını nasıl içmekte? Bunu bilesin diye geceleri feryat ve figan eylemekte, sabah çağları ah edip durmaktayım.</p>
				<p class="paragraf">Zahit, âşıklarla konuşup görüşmek, adını kötüye çıkarır. Dikkat et de bak, şarap dönüp duruyor, meclis halkı da zaten töhmet altında!</p>
				<p class="paragraf">Sevgilinin yılanları bile bağlayan zülfü, böyle bükülüp kıvrıldıkça, gönül afsunla bile onu elde edemez.</p>
				<p class="paragraf">Kâbe’nin harimine ulaşmak, o güzelin yüzünü nikapsız görmek istiyorsan, laleyi de harem çölünün dikeni bil, gülü de!</p>
				<p class="paragraf">Gönül, engelin elinden çektiğin horluk geçti artık. Hamd olsun Tanrı’ya, sevgili, aziz ve muhterem bir halde yine geldi.</p>
				<p class="paragraf">Saki, şarap sun... Hâce’nin kalemi yine Hafız’ın fermanına “rinttir, âşıktır” diye yazdı.</p>
				<p class="paragraf">Adalet sahibi, saltanat ve dinin ulusu, âlemin dolunayı, halkın yardımcısı, ümmetlerin feryadına erişen Hâce Turanşah,</p>
				<p class="paragraf">Mevki ve rütbenin sureti, fazilet ve kemalin maksadıdır. Rahmet nurlarına mazhar, güzel huylara sahiptir.</p>
				<p class="paragraf">Erlik ve mürüvvet kaynağı, doğruluk ve saflık madeni, adalet ve siyaset cevheri, lütuf ve kerem unsurudur.</p>
				<p class="paragraf">Bid’atleri kaldıran, din bayraklarını diken, azgınlık eserlerini mahveden, zulüm ve sitemin kökünü kazıyan odur.</p>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf">Senin eşiğin, bugün devlet yeri olmadı ki. Bu köşk, kıdem tarihinin nakşını taşır.</p>
				<p class="paragraf">Uyanık bahtın varlık sahrasına geldiği zaman, felek henüz yokluk gecesinde uyumaktaydı.</p>
				<p class="paragraf">Yerli yerinde hareketlerin, kötülük isteyenlerin, kötü kişilerin kalplerini kırdı; yeryüzünden kötülüğü kaldırdı. </p>
				<p class="paragraf">Düşmanın kalbine tek başına saldırıyorsun sanma. Tek değilsin, gönül erbabıyla kerem ashabının himmeti de seninle beraber.</p>
				<p class="paragraf"><span class="char-style-override-1">Gönül, sakın devletlileri inkâr etme. Çünkü Ebül Hakem bile bu olmayacak sevdaya düştü de Ebu Cehl oldu gitti.</span></p>
				<p class="paragraf"><span class="char-style-override-1">Ahvalin hakikaten pek şaşılacak bir defter. Yarabbi, kul bu nimetlere nasıl şükredebilir?</span></p>
				<p class="paragraf"><span class="char-style-override-1">Dudağım kapının eşiğini öpmekten mahrumken, nedamet arkadaşlarıyla dert içip duruyordum.</span></p>
				<p class="paragraf"><span class="char-style-override-1">Size ihlasımı anlatmama hacet yok. Asaf, bunu Cem kadehinde görmüştür elbette. </span></p>
				<p class="paragraf"><span class="char-style-override-1">Dünya durdukça adın iyilikle dursun. Bu dua insanlarca da, cinlerce de iltizam edilen bir duadır.</span></p>
				<p class="paragraf"><span class="char-style-override-1">Devrin, feleğin devriyle at başı beraber yürüyüp dursun... bir hesapçı sayıp dökse, feleğin devriyle senin devrin birbirine nispetle ne bir harf eksik gelsin, ne bir harf artık olsun!</span></p>
				<p class="paragraf"/>
				<p class="paragraf"><span class="char-style-override-2">Hayr-ı makdem merhaba ey tayir-i ferhunde-dem </span></p>
				<p class="paragraf"><span class="char-style-override-2">Şadman kerdi mera nazem tura ser ta kadem</span></p>
				<p class="arabaslik-sol" id="toc_marker-14-5">V</p>
				<p class="paragraf"/>
				<p class="arabaslik-sol-kucuk" id="toc_marker-14-5-1" xml:lang="en-GB">BAZI VEZİRLERİN METHİNE DAİR KASİDE</p>
				<p class="paragraf"/>
				<p class="paragraf">Bir gönlüm var, gam elinde, ayaklar altında kalmış... öyle bir haldeyim ki, hiç kimse ahvalime vâkıf değil.</p>
				<p class="paragraf">Hatırım kırık, gönlüm mim halkası gibi dar... belim bükülmüş, cefalar çekmişim, dert zamanı adeta Zal’e dönmüşüm.</p>
				<p class="paragraf">Bedenim bu aşağılık devrin yüzünden yasla, matemle kıla döndü. Gönlüm devranın derdiyle feryattan kamış kaleminin içindeki tele benzedi.</p>
				<p class="paragraf">Gam ateşi, yüzümün suyunu yele verdi. Yoldaki toprak gibi alçaldım da nihayet ayaklar altına düştüm,</p>
				<p class="paragraf">Boynumda kement, ayağımda tomruk... vefasız devranın kederinin eline ceylan gibi düştüm gitti.</p>
				<p class="paragraf">Karakuş pençesine düşmüş çilkuşu gibi zamane gamlarının eline esir olmuşum.</p>
				<p class="paragraf">Çarhın siteminden nasibim, gece gündüz cefadan... aşağılık felekten kısmetim, aylarca, yıllarca dertten ibaret.</p>
				<p class="paragraf">Ülkemden öyle bir halde gurbete düşmüşüm ki; âlemde bir dirhem bile malım, menalim yok.</p>
				<p class="paragraf">Vatanıma gitmeye kudretim de bitti. Kolsuz, kanatsız âciz bir kuş gibi kaldım.</p>
				<p class="paragraf">Böyle bir şehirde garip, müflis ve muhtaç bir vaziyetteyim... halktan da hiçbir suretle bir şey isteyemiyorum.</p>
				<p class="paragraf">Zamaneden cefa ve sitemden başka bir şey istemek... bu ne batıl bir düşünce, bu ne olmayacak hayal!</p>
				<p class="paragraf">Tabiat gelinim gönül hücresinden şöyle cevap verdi: İhsan kaynağı, vergi ve kerem denizi,</p>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf">Devranın Asaf’ı, devlet ve dünyanın Celali olan vezirdir. Âlemde ona eş, ona benzer ne vardır, ne de olur. </p>
				<p class="paragraf">Himmetli, yüce, tapısı yüksek, kadri Zühal kadar ulu, talihi kutlu, yüzü aydın, falı mübarek bir vezirdir.</p>
				<p class="paragraf">Düşünce yurdundan nasıl bahsedeyim, devranın ulusu olan vezirin methi için nasıl dudağımı açayım ki; ona ne bir benzer var, ne bir eşit!</p>
				<p class="paragraf">Vergi zamanında kerem ve cömertlik elini açtı mı, yoksul dilencinin varlığı derhal dilencilik zilletinden kurtulur.</p>
				<p class="paragraf">Ey ulu vezir, felek; ikbal, ferah, neşe ve kutluluk gibi senin kulun, kölen olsun.</p>
				<p class="paragraf">Düşmanlarının nasibi daima zeval olsun... senin mevki ve rütbende de zeval nişanesi bulunmasın!</p>
				<p class="paragraf"/>
				<p class="paragraf">Mera dilist perişan bedest-i gam pamal </p>
				<p class="paragraf">Çunan ki hiç kesem nist vakıf-ı ehval</p>
				<p class="paragraf"/>
			</div>
		</div>
	</body>
</html>