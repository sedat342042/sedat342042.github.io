<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-8.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x9-8.html" xml:lang="tr-TR">
    <div class="Basic-Text-Frame">
      <p class="G-vde"/>

      <p class="anabaslik" id="toc_marker-5">BEŞİNCİ BÖLÜM</p>

      <p class="paragraf-1">Kendinizi ne kadar özlediniz?</p>

      <p class="paragraf-1">Evet, yanlış okumadınız. Size kendinizi ne kadar özlediniz diye soruyorum. Ne kadar saçma bir soru gibi geldi değil mi? Peki hiç kendinize sarıldınız mı? Başarılarınızın ardından kendinizi alkışladığınız oldu mu? Başkalarına hazırladığınız o gösterişli sofraları, sadece misafirleriniz geldiğinde kullandığınız yemek takımlarını, şamdanları, kristal bardakları kendiniz için de hiç kullandınız mı? Peki, aynaya hiç kendiniz olarak baktınız mı? Sadece saçınızı tararken, ya da yüzünüzü yıkarken değil, gerçekten anlam dolu bakışlarla, kendinize baktınız mı hiç?</p>

      <p class="paragraf-1">Sorunlarımızı farklı zamanlarda, pek çok insana anlatırız. Esasında sorun bir tanedir ve ne kadar çok insana anlatırsak anlatalım, bir türlü rahatlayamamışızdır. Bence bunun sebebi de bu. Yani sorunu başkasına anlatmak değil. Bir aynanın karşısına geçip, kendimizle yüzleşmek, belki de en ağır eleştiriyi kendimize yapmak zorundayız. Takdir edeceğimiz zaman da bunu, “İyi iş başardın” diyerek kendimize sevgi gösterisinde bulunmalıyız.</p>

      <p class="paragraf-1">Başkalarına verdiğimiz değeri ve önemi neden kendimize vermeyelim? Şimdi senden istediğim, en yakın zamanda bir aynanın karşısına geçip, kendi gözlerinin içine bakarak, sevgi dolu sözcükler mırıldanman…</p>

      <p class="paragraf-1">Ne yazık ki bazılarımız sorunları konuşmayı bir tartışma, eleştiri gibi lüzumsuz bir zaman kaybı olarak görür. Eğer bir kişi yaptığınız davranışların, gösterdiğiniz tepkilerin yanlış olduğunu söylüyorsa, bunu dikkate alın. İkinci kişi aynı söylemde bulunuyorsa bu konuda yoğunlaşın ve üçüncü kişi de dile getirmişse artık kendinize bir çeki düzen verin.</p>

      <p class="paragraf-1">Eleştirilere açık olmazsanız, hep aynı yerde döner durursunuz. Ne kırdığınız insanlar döner gelir, ne kaçırdığınız fırsatlar. Birçok evliliklerin bu sebeple bittiğini duyuyorum ya da en sağlam denilen dostlukların bir çınar ağacı gibi devrildiğini görüyorum. Sebep ise, sorunların üstünü çözülmeden anında kapatmak ve hiçbir şey olmamış gibi devam etmek…</p>

      <p class="paragraf-1">Oysaki kökünden söküp atmadığımız bu sorunlar yıllar sonra bile karşımıza çıkacaklar. Ertelenen sorun, sokmasından korkulan akrep gibidir ve ne zaman bizi zehirleyeceği belirsizdir. Kaçmak ve olayı geçiştirmek, durumu çözmekten çok daha kolay bir yöntemdir. Ama doğuracağı sonuçlar ve ileride ödeteceği bedeller çok ağırdır.</p>
    </div>
  </div>
</body>
</html>
