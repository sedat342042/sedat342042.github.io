<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x9.html" xml:lang="tr-TR">
    <div class="Basic-Text-Frame">
      <p class="G-vde"/>

      <p class="anabaslik" id="toc_marker-1">BİRİNCİ BÖLÜM</p>

      <p class="arayazi">Hiç kimse karşılaştığın fırtınaları umursamıyor,<br/>
      gemiyi limana götürüp götürmediğinle ilgileniyor.</p>

      <p class="paragraf-1">Bazen düşüncelerimi geçmişi özlerken yakalıyorum ve bu bana ve bugünüme gerçekten acı veriyor. Geçmişle yaşamak anlamsız, biliyorum. Adı üzerinde <span class="char-style-override-15">geçmiş…</span> Bugün de geçecek ve bugün dediğimiz güne, gün gelecek “<span class="char-style-override-15">geçmiş</span>” diyeceğiz. Bu gerçeği kendime hatırlatmak, bu günümün çok daha anlamlı ve güzel geçmesine sebep oluyor. Geçmişteki hatalarımı o güne dönerek düzeltemem, bu imkânsız. O hataları hayıflanarak, ağlayarak da unutamam. Ben geçmişimi ancak, bugünümle temizleyebilirim. Nasıl ki, yaşamda her şeyin bir başlangıcı bir de sonu vardır, o halde hiçbir son bir bitiş değil, sadece bir sonuçtur! Hiçbir şey bitmiyor, kendi paralelinde sadece sonuçlanıyor. Mücadele ettiğimiz yere kadar, gücümüzün yettiği yere kadar… Gerisi yüce yaratıcının takdiridir ve en son karar da onundur.</p>

      <p class="paragraf-1">Zaman da çok çabuk geçiyor. Suyun akışını durdurabilir, rüzgârın yönünü değiştirebilirsin. Bu sana bağlı… Fakat zamanı asla durduramazsın. Zaman akıp gider ve bizler de bakıp dururuz…</p>

      <p class="paragraf-1">Parmaklarının arasından akıp giden yıllar için öfkelenme! Ardında bıraktıklarını, gülümseyerek teslim et geçmişine. Bir gün dönüp arkana baktığın zaman pişmanlıklar ve yaşanmamışlıklar yerine, yüzünde kocaman bir tebessüm olsun. En önemlisi de, yapamayacağın şeylerin, yapabileceklerini engellemesine asla izin verme. Rüzgârın yönünü değiştiremiyorsan yelkenlerini rüzgâra göre ayarla. Çünkü hiç kimse karşılaştığın fırtınaları umursamıyor, gemiyi limana getirip getirmediğinle ilgileniyor. Bu kararlılık, senden geriye kalan en büyük miras olsun. Bunun için en umutsuz anlarında bile sakinliğini koru. Çünkü öfkeyle alabileceğin kararların çok da sağlıklı olmayacağını hatırlat kendine.</p>

      <p class="paragraf-1">Sükûnetini, başarabilirsen eğer sabra dönüştür. Sonucun ne olacağı önemli değil ama emin ol sen kazanacaksın. Böyle zamanlarda kaşlarını çatmamaya özen göster. Çünkü sonraki yıllarında, aynada gördüğün derin çizgiler de senin eserin olacak. Hayat elbette hiç kimseye hayal ettiklerini altın bir tepside sunmuyor. Okuduğum bir kitaptaki yazıyı aynen aktarıyorum:</p>

      <p class="paragraf-1"><span class="char-style-override-15">“Hayat sizin özgür yanınızdır. Bu dünyada bırakmak istediğiniz izler, yapmak istedikleriniz, aşmak istediğiniz engeller, kırmaya niyet ettiğiniz rekorlar, keşfetmek istedikleriniz, görmek istediğiniz yerler, olmak istediğiniz kişi, öğrenmek ve öğretmek istedikleriniz… Kısacası sizden çalınan her şey… İşte hayallerinizi kurban vermekle, bütün bunları da kurban vermiş olacaksınız.</span></p>

      <p class="paragraf-1"><span class="char-style-override-15">Sonra da diyeceksiniz ki, “Bana fırsat verilseydi yapardım!” Alın, size o fırsatı ben veriyorum. Bakın yazıyorum buraya; “Fırsat” Hatta birkaç fırsat daha veriyorum size; “Fırsat, fırsat, fırsat, fırsat...” Saçma mı geldi? İşte karşınızda fırsat! Ne bekliyordunuz ki? Nasıl bir fırsat verilmesini istiyordunuz? Kim verecek size o fırsatı? Hiç kimse!</span></p>

      <p class="paragraf-1"><span class="char-style-override-15">Benim bu fırsatı verdiğime bile sevinmeniz lazım. Ç</span>ünkü kimse size o fırsatı vermeyecek”</p>

      <p class="paragraf-1 para-style-override-13">Mustafa Çay/Mutsuz Olmak Günahtır.</p>

      <p class="Basic-Paragraph-1 para-style-override-14" xml:lang="en-GB"/>

      <p class="paragraf-1">Gerçekten çok doğru. Bize istediklerimizi kimse vermeyecek. Biz önümüze çıkan fırsatları çok iyi görmeli ve onları iyi değerlendirmeyi bilmeliyiz. Bunu bir örnekle açıklamak istiyorum. Büyük bir ayakkabı firması, pazar araştırması yapması için, bir elemanını Afrika’ya yollar. İncelemelerini bitirip ülkesine dönen görevli, genel müdürüne; “<span class="char-style-override-15">Afrika’da kimse ayakkabı giymiyor. Orada yatırım yapmak asla doğru olmaz</span>” der. Firma Afrika’da yatırım yapmaz. Başka bir ayakkabı firması da aynı şekilde bir elemanını Afrika’da pazar araştırması yapmaya gönderir. Bu çalışan döndüğünde, sonucu heyecanlı bir şekilde şöyle açıklar: “Afrika’da çok büyük paralar kazanabiliriz, kimsenin ayağında ayakkabısı yok. Herkese ayakkabı satabiliriz” Böylece, fırsatı gören ayakkabı firması, orada çok büyük paralar kazanır. Elbette o çalışan da, bunun karşılığını fazlasıyla almıştır.</p>

      <p class="paragraf-1">Karşımıza çıkan fırsatları en iyi şekilde değerlendirebilmek, eninde sonunda bizi başarıya götürür. Bazen her şey sizin aleyhinize işliyor gibi de görünebilir. Örneğin Thomas Edison, başına gelebilecek en büyük felakette bile yenilgiyi kabul etmemiştir. 9 Aralık 1914 gecesi Edison’un fabrikası bir yangında enkaz haline gelmiş. Bir hayat boyu süren emek ve gayretlerinin neticesi adeta birkaç saat içinde kül olmuştu. O soğuk kış gecesi yangını kontrol altına almaya çalışan itfaiyecileri seyreden Edison büyük bir şaşkınlık içindeydi. Ertesi sabah fabrika enkazını gezen Edison, bu büyük felaketi şu sözlerle değerlendirdi: “Bir felaketin de büyük bir değeri vardır. Bu yangınla birlikte, bütün hatalarımız da yanıp kül oldu. Şimdi her şeye, yeniden başlayabiliriz” Yangından üç hafta sonra Edison ilk gramofonu piyasaya sürdü. Bu başarıda inanç ve şevkini büyük bir felaket karşısında bile kaybetmeyip sürdürmesinin payı çok yüksekti. Hayatın bize ne getireceğini önceden kestirmemiz imkânsızdır. Her duruma hazırlıklı olmalıyız. Her şeyi bir anda kaybedebiliriz veya tam tersi de olabilir. Böyle anlarda, kontrolü kaybettiğimizi fark ettiğimiz anda, bir an önce kendimizi toparlamalı ve her şeye daha da güçlü bir biçimde sarılmalıyız.</p>

      <p class="paragraf-1">Bin bir türlü zorluğa rağmen, zirveye çıkmayı başarmış isimlerden birisi de, ünlü fizikçi Stephen Hawking’dir. Stephen Hawking, 1942 yılında doğmuş, Oxford Üniversitesinin fizik bölümünü birincilikle bitirmiştir. Hayatının kâbus dolu günleri, ALS motor nöron hastalığına yakalanmasıyla başlamış. Omurilik ve beynindeki şuurlu kas hareketlerini düzenleyen sinir hücreleri dağılmıştı. Genç yaştaki Hawking’in vücudu beyni dışında resmen çökmüştü. Konuşma bozukluğu ve yutma güçlüğü çekiyordu. Derken elleri de tutmaz olmuştu. Hatta doktorlar iki yıl ömrü kaldığını düşünüyorlardı. Ruh hali yıkım içinde olan Hawking, sürekli klasik müzik dinleyip bilim kurgu romanlarını okumaya başladı ancak, ailesinin ve hocasının yoğun ilgisi ve sevgisiyle hayata tekrar bağlanarak doktorları yanılttı. Ama artık ömür boyu tekerlekli sandalyeye mahkûm, konuşamayan biri haline gelmişti. İletişimini ancak bilgisayar yardımı ile sağlayabiliyordu. Sağlık durumunun bu kadar kötü olmasına rağmen âşık oldu ve evlendi. Eşinin yardımıyla yüksek lisansını, ardından doktorasını yaptı ve profesör oldu. 1978’de teorik fizikte en büyük ödül olan Albert Einstein ödülünü aldı. 1982 yılına geldiğinde artık dünyanın dört bir tarafından ödüller yağmaya başlamıştı. Kraliçe tarafından verilen Britanya İmparatorluğu kumandanı nişanı bunlardan biriydi. Küresel ısınmayı ilk ortaya atan Stephan Hawking oldu. Buna benzer verilerin ve teorilerinin sahibi acı çekerek zirveye çıkanlardan sadece birisiydi.</p>

      <p class="arayazi">Eğer Daha Başlamadan Kaybetmek İstemiyorsak,<br/>
      Yenilgi Bize Bir Umutsuzluk Kaynağı Değil,<br/>
      Taze Bir Başlangıç Olmalıdır.<br/>
      <br/>
      South</p>

      <p class="paragraf-1">Hiç bir şey için gerçekten geç değildir. Her şeye yeniden başlamalı, hayatımızda yepyeni bir sayfa açmalı ve kaybolan cesaretimizi yeniden ayaklandırmalıyız. Goethe der ki: <span class="char-style-override-15">“Mal kaybeden bir şey kaybetmiştir, onurunu kaybeden çok şey kaybetmiştir, cesaretini kaybeden her şeyini kaybetmiştir”</span> Goethe 83 yaşında öldü. En büyük eseri olan Faust’u ölümünden bir iki yıl önce bitirmişti ve buna bir kaç örnek vermek gerekirse:</p>

      <p class="paragraf-1">Charlie Chaplin 76 yaşında iken hala film yönetmenliği yapıyordu. Büyük opera bestecisi Verdi, ünlü eseri Othello’yu 75 yaşında besteledi ve bunlar gibi örnekleri biraz geçmişi araştırarak elde edebilirsiniz. Ben bir sözde buldum kendimi, bir sözle yeniden başladım en baştan hayata. Bu uyanış herkes için farklı yerlerde saklı. Belki bir müziğin sözlerinde, belki okumuş olduğunuz bir kitabın satır aralarında ya da bir şiirin mısralarında. Belki de tarih çeşmesinden damıtılarak bugünlere kadar gelmiş olan bir sözdedir. Ya da etkilendiğimiz bir film karesinde. Ama mutlaka bir yerlerde senin onu keşfetmeni bekliyor. Peki, sen neyi bekliyorsun? Bir mucize mi?</p>

      <p class="Basic-Paragraph-1" xml:lang="en-GB"/>

      <p class="paragraf-1"><span>Adam fısıldadı:</span></p>

      <p class="paragraf-1"><span>-Tanrım. Konuş benimle.</span></p>

      <p class="paragraf-1"><span>Ağaçta bir kuş cıvıldadı, ama adam duymadı.</span></p>

      <p class="paragraf-1"><span>Sonra adam bağırdı:</span></p>

      <p class="paragraf-1"><span>-Tanrım konuş benimle!</span></p>

      <p class="paragraf-1"><span>Gökyüzünde bir şimşek çaktı, ama adam onu da dinlemedi.</span></p>

      <p class="paragraf-1"><span>Adam etrafına bakındı:</span></p>

      <p class="paragraf-1"><span>-Tanrım seni görmeme izin ver</span></p>

      <p class="paragraf-1"><span>Gökyüzünde bir yıldız parladı, adam bunu fark etmedi.</span></p>

      <p class="paragraf-1"><span>Ve adam bağırdı.</span></p>

      <p class="paragraf-1"><span>-Allah’ım bana bir mucize göster.</span></p>

      <p class="paragraf-1"><span>Bir bebek doğdu bir yerlerde ama adam bunu bilemedi.</span></p>

      <p class="paragraf-1"><span>Sonra adam çaresizlik içinde sızlandı:</span></p>

      <p class="paragraf-1"><span>-Dokun bana tanrım ve burada olduğunu anlamamı sağla!</span></p>

      <p class="paragraf-1"><span>Ve bunun üzerine Tanrı aşağıya doğru süzülerek adama dokundu.</span></p>

      <p class="paragraf-1"><span>Adam kelebeği elinin tersiyle uzaklaştırdı ve yürüyerek gitti.</span></p>

      <p class="Basic-Paragraph-1 para-style-override-8" xml:lang="en-GB"/>

      <p class="paragraf-1">Hayatımızda onlarca mucize gerçekleşiyor ancak biz ne yazık ki çok azını fark edebiliyoruz. Çünkü hayatın akışına kendimizi kaptırmış giderken, elimizin altındakileri ıskalıyoruz. Ruhsal çöküntülerimizin altında eziliyor ve bir zaman sonra her şeyden vazgeçip kendi kabuğumuza çekiliyoruz. Ben bütün bunları yaşadım. Her şeyin bittiğini düşündüğüm, hiçbir şeyin artık eskisi gibi olmayacağına ve mucizelerin birer yalandan ibaret olduğuna inandığım günler oldu. Pes ettim, yenildim. Başlamaya gücümün olmadığı günler oldu. Yaşamın anlamsız olduğunu düşündüğüm zamanlar... Sanki bütün acılar bir tek bana verilmişti. Çevremdeki tüm insanların hep birlikte elbirliği yaparak sonumun gelmesi için sanki her şeylerini feda edebileceklerini hissettiğim anlar ve daha neler…</p>

      <p class="paragraf-1">Öylesine zor günler yaşadım ki, hayatımın o dönemlerini beynimden söküp atmak istedim. Ne zaman gücendiysem hayata ve insanlara, hep darbe yedim. Kendi yaralarımı sarıp ayağa kalktığım zaman, içimde çoğu duygunun silinmiş olduğunu fark ettim. Evet, hiçbir acı öldürmüyordu ama çok şeyi de alıp götürüyordu yüreğimden. Hep, başkalarının düşüncelerini dikkate alıp, kendi duygularımı bastırdım.</p>

      <p class="paragraf-1">Başarısızlığı baştan kabullenip, girişemediğim onca iş ve gerçekleştirilmemiş bir sürü hayallerim vardı. Sanki birileri uçurtmamın ipini söküp almıştı ellerimden ve ben kendimi tozlu raflara kilitlenmiş ve anahtarı okyanusun dibine atılmış gibi hissediyordum. Başkalarına değer verirken, kendimi unutmuş, onların mutluluğu adına kendimi feda etmiştim. O kadar çaresizdim ki, tıpkı rayların ortasında kalmış birinin hızla gelen trene “<span class="char-style-override-14">DUR!</span>” diye haykırması kadar anlamsızdı çırpınışlarım. Öyle ki, o trene dur diyecek ya da son çare olarak kendimi rayların dışına atabilecek gücü içimde hissetmiyordum. Tren gelsin ve beni ezip geçsin diye bekliyordum. Ben bu sorunlarla boğuşurken, ellerimden akıp giden onca zamanı kim geri getirecekti? Elbette ki, hiç kimse!</p>

      <p class="paragraf-1">Gerçekte, başımıza gelen hemen her şeyin sorumlusu ve mimarı bizleriz ve bütün bunları düşüncelerimizle var ediyoruz. Düşüncelerimizin, yolculuk boyunca bize güç veren bir rüzgâr olduğunu varsayarsak, biz o rüzgârı doğru kullanıp istediğimiz yere en kısa sürede varabiliriz. Şayet kendimizi o rüzgâra teslim edersek, ne yöne gittiğimizi bile bilmeden, oradan oraya sürükleniriz. Derin bir boşluğun ortasında döner dururuz. Düşünce gücümüzle kendimize kötüyü de çekebiliriz iyiyi de. Tercih sizin diyeceğim ama eminim ki hiç kimse kötü olan bir şeyi hayatına çekmek istemiyordur. Fakat istemeden, farkında olmadan bunu yaparız.</p>

      <p class="paragraf-1">Şöyle bir an düşünün, biz değil miyiz, “hayatımda hiçbir şey yolunda gitmiyor, sorunlar çorap söküğü gibi çektikçe uzayıp geliyor” diyen? Evet, tam olarak bunu yapıyoruz. Olumsuzlukları düşünürken peşi sıra geldiğinden bahsediyoruz. Henüz gerçekleşmemiş, diğer olasılıkların da hayatımıza girmesi için bir davetiye gönderiyoruz. Artık bu gidişe bir “Dur!” demenin zamanı geldi ve geçiyor bile. Bütün bunları tersine çevirmek için, hayatımızı küçük dokunuşlarla, mucizelere sürükleyebiliriz. Biz bu küçük dokunuşları mutluluğa dönüştürürüz ve bu küçük mutlulukları da büyüttükçe büyütürüz. Sonra dilimizden şu sözcükler dökülür: “Her şey ne kadar da güzel. Hayatımda hep iyi şeyler sıralanıyor peşi sıra” Biz bunları düşünüp dile getirdikçe yaşamımızda hep olumlu şeyler gerçekleşmeye devam eder. Düşüncelerimizde yoğunlaşıp, neyi istersek evren bize onu veriyor. Elbette düşüncelerimizi kontrol etmek bizim elimizde. Kendimden örnek vermek gerekirse; bazen kendimi bilinçsizce karamsar düşüncelere dalmış bir şekilde yakalıyorum. Yaramazlık yapmış bir çocuğa kızar gibi bağırıyorum ona. Yüksek sesle ve hissederek, öfkeyle kızıyorum bu düşüncelerime: “Sen nasıl olur da, davet edilmeden sinsice girersin benim beynime? Derhal dışarı, kovuldun!” diyorum. Onu, evime sinsice girmiş bir sivrisineği kovar gibi kovuyorum. O gittikten sonra, müthiş derecede kendimi rahatlamış hissediyorum. Sonra ne mi yapıyorum? Gözlerimi kapatıp mutlu bir ânımı canlandırıyor, o anları tekrar yaşıyorum.</p>

      <p class="paragraf-1">Siz de böyle yapın. Düşüncelerinize komut verin. Emin olun sizi dinleyeceklerdir. Çünkü onları yöneten patron biziz ve ipleri asla bize karşı çalışan düşüncelerimizin ellerine bırakmamalıyız.</p>

      <p class="paragraf-1">Bütün bu söylediklerimiz, gerçek yaşamda da böyle değil midir? Bir fabrika düşünün: bu fabrikanın binlerce çalışanı var. Tıpkı bizim zihnimizde durup dinlenmeden çalışan düşünceler gibi… Fabrika yöneticisinin sorumsuz, tembel ve bilgisiz birisi olduğunu varsayalım. O fabrika ne kadar ayakta durabilir sizce? Belki kısa bir süre idare eder ama durum böyle devam ederse, fabrika günün birinde mutlaka iflas bayrağını çeker.</p>

      <p class="paragraf-1">Bizler düşünce ve duygularımızda iflas bayrağını çekmeden önce neler yapmalıyız o halde? Sorumluluklarımızı ele almalı ve bütün olumsuz düşünce ve duyguları zihnimizden kovmalıyız. Çünkü bütün bunların bize bir fayda sağlamayacağı ortada... Bir elmanın içindeki kurt, nasıl orada kaldığı sürece hem kendini hem de etrafındaki diğer elmaları çürütüyorsa, bizim negatif düşüncelerimiz de, hem kendimizi, hem de etrafımızdaki insanları olumsuz anlamda etkileyecektir. O halde, bu kurtlu düşüncelerin beynimizi yemesine asla izin vermeyelim. Odağımızı değiştirelim, kendimize uğraşacak bir şeyler bulalım, daha çok kitap okuyalım, müzik dinleyip yürüyüşler yapalım ve bizi rahatlatacak ne varsa onları yapalım sırasıyla.</p>

      <p class="paragraf-1">Hayatı çok da ciddiye almayın. Eğer çok ciddiye alırsanız, onunla ciddi ciddi sorunlarınız doğacaktır. Bir zamanlar ağladığımız sıkıntılarımıza aradan yıllar geçtiğinde nasıl gülebiliyorsak, bugün içinden çıkılmaz dediğimiz problemlere de, yarın mutlaka güleceğimizi asla unutmamalıyız. Bazen bir insanı tüm benliğinizle sever ve kalbinizi onun ellerine teslim edersiniz. O yokken nefes alamayacakmışsınız gibi olur. Sonra bir şekilde o insan hayatınızdan çıkar ve yaşam o olmadan devam eder. Onsuz nefes bile alamayacağımızı söyleten duygular gider, “Ben onda ne bulmuşum?” diye sorgulatan duygular gelir sonra. Duygular değişebilir. Zaman mükemmel bir terapisttir ve sizi nasıl değiştirmesi gerektiğini çok iyi bilir.</p>

      <p class="paragraf-1">Aynı şey yediğimiz yemekler için bile geçerlidir. Hayatınız boyunca tadına bile bakmadığınız bir yemeğin bugün müptelası olabilirsiniz. Yanılıyor muyum? Bilinçaltımıza bazı düşünceleri o denli yerleştiriyoruz ki, bir zaman sonra o düşünceler orada kemikleşiyor ve o kemiği kırmak, hele bir de yanlış kaynamışsa, daha çok acı veriyor bize.</p>

      <p class="paragraf-1">Buna örnek olarak, bir yerlerde okuduğum ve rivayete göre, gerçek olduğu söylenen bir hikâyeyi paylaşmak istiyorum sizinle: New York’un arka sokaklarda, yoksulluk içinde yaşayan bir kadın genç yaşta verem olmuş. Güzel yüzü günden güne soluyor, gözleri de çukurlaşıyormuş. Gittikçe ölüme yaklaştığı o günlerde, hatırladığı en güzel anı, birkaç yıl önce kazada kaybettiği sevgilisiyle ilgiliymiş. Genç kadının yıllardır sürdürdüğü bu gariban yaşamında az da olsa kalbini açıp dertleştiği tek arkadaşı, kendisi gibi acılar içinde yaşayan bir ressammış. Zaten onun dışında ne bir kimseyle görüşüyor ne de dışarı çıkıyormuş. Genç kadın bir gün, penceresinin hemen önündeki sararmış yaprakları günden güne dökülen bir ağacı göstererek “Bu ağaçtaki son yaprağın düştüğü gün, ben de öleceğim” demiş arkadaşına ve o günden sonra da her sabah penceresinin yanına giderek, ağaçta kaç yaprak kaldığını saymaya başlamış. Ressam, her ne kadar ilkbaharın yeniden geleceğini ve ağacın da ilkbaharla birlikte yine eski canlılığına kavuşacağını söylemişse de genç kadın bu sonbaharın kendisinin son baharı olacağında ısrar ediyormuş. Gün geçtikçe daha güçlü esmeye başlayan rüzgâr, sonbaharda sararıp güçsüzleşmiş yaprakları dallarından koparıp atıyormuş. Yapraklarla birlikte bir genç kadını da ölüme ittiğini bilmeden... Ressam, arkadaşının hayatını sararmış sonbahar yapraklarına benzetmesine ve onlarla birlikte gün geçtikçe ölüme sürüklenmesine çok üzülüyormuş.</p>

      <p class="paragraf-1">Sonbaharın sonlarına yaklaşıldığında havalar iyice soğumuş ve ağaçlar dallarında kalan son yapraklarını da rüzgârın gücünü kullanmasına bile gerek kalmadan dökmek üzereymiş. Bir sabah pencerenin yanına gittiğinde, ağaçta yalnızca tek bir yaprak kaldığını gören genç kadın, “İşte bu yaprak düştüğünde, ben de öleceğim” demiş yeniden. Ressam, dökülen güz yaprakları ile birlikte eriyip giden ve ağacın dalında kalan tek yaprak gibi dayanıksız olan arkadaşı için bir şey yapması gerektiğini düşünmüş. O gece arkadaşının penceresinin önüne dışarıdan siyah bir perde çekerek, o ağacın resmini yapmış. Ağacın dalındaki son yaprak gece düştüğü halde, aynısını çizdiği ağacın dalındaki yaprak duruyormuş.</p>

      <p class="paragraf-1">O sabah, her zamanki gibi pencerenin yanına giden genç kadın, kalan son yaprağın hala düşmemiş olduğunu görünce şaşırmış. Sonra da “Yarına kadar mutlaka düşer ve ben de onunla birlikte ölürüm” diye düşünmüş. Ancak ertesi sabah da yaprağın düşmediğini görmüş. Daha ertesi gün ise ressam, yaptığı resme bir yaprak daha çizmiş ve sonbahar gecelerinin soğuğuna aldırmadan ağacın bütün yapraklarını tamamlayıncaya kadar devam etmiş çizmeye. Genç kadın, ağacın yapraklarının gittikçe çoğalmasını ve yeşermesini şaşkınlıkla izliyormuş. Sonunda, sürpriz bir gelişme yaşanmış ve genç kadının içinde yeniden yaşama isteği doğmuş. İnanılır gibi değil ama genç kadın ressamın çizdiği her yaprakla birlikte yaşama bağlanmaya başlamış. Nerdeyse tamamen kuruyan güz yaprakları gibi solan rengi ressamın çizdiği resimle yeniden canlanmış.</p>

      <p class="paragraf-1">Kendimizi koşullara öylesine teslim ederiz ki, bütün benliğimizle ona yaka paça sarılırız. Hayata ve duygularımıza ona göre yön veririz. Örneğin bir sabah uyandınız hava kapalı ve gri bulutlarla çevrili. Kendimizi hemen, “Bugün kötü bir gün ve her şey ters gidecek” diye umutsuzluğa sokarız. En berbat ruh haline bürünürüz. Hatta içimizden hiçbir şey yapmak gelmez. Yataktan bile çıkmak istemeyiz. Ama şayet çıkmak zorundaysak, üzerimize rastgele bir şeyler giyer, aynaya bile bakma gereksinimi duymayız. Bunu daha da güçlendirmek adına, bize “Nasılsın?” diye soranlara, “Nasıl olayım? Berbat bir haldeyim. Havalardan olsa gerek” diyerek, kendimize hayali günah keçileri bile bulmaya başlarız.</p>

      <p class="paragraf-1">Havaların böyle olduğu günlerde ara ara ben de bunu yapıyordum. Sonra bir gün yine böyle bir sabaha gözlerimi açtım. Yine bu tehlikeli ruh haline girmek üzereyken, aklımdan bu düşüncelerin geçeceği sıra hemen onu kapı dışarı ederek kovdum. Sonra kendi kendime “Benim ruh halimle, havanın ne ilgisi var?” dedim kendi kendime. Suçlu olan bendim. Bir an durup dışarıya baktım. Gündüz olmasına rağmen hava biraz karanlıktı. Karanlık olan gözlerimin gördüğüydü, peki ya görmedikleri… Eğer o gördüklerimin içimi karartmasına izin vermiş olsaydım, gün boyunca bozuk bir plak gibi aynı şeyleri tekrarlıyor olurdum.</p>

      <p class="paragraf-1">Buna benzer örnekleri siz de çoğaltabilirsiniz. Şartlar size uymuyorsa, siz onları kendi lehinize çevirebilirsiniz. Çünkü hayatta hiçbir şey sizi mutlu etmek için var olmamıştır. Olumsuz durumları keyifli hale getirirseniz, siz karlı çıkarsınız ve şunu da unutmamak gerekir ki, her istediğimiz maalesef anında gerçekleşmiyor. Bazı şeyleri zamana bırakmak daha doğru olacaktır. Fakat sabrımızı, tutarlılığımızı ve inancımızı asla elden bırakmamalıyız.</p>

      <p class="paragraf-1">İnancımı yitirdiğim anlar olmuştu benim de. Duygularım susmuştu. Hiçbir şeyi düşünemez hale gelmiştim ve hayatım bir kısır döngüye sürüklenmişti. Her gün aynı şeyleri yaparak, günler birbirini kovalayıp duruyordu. Sanki birileri ışıkları söndürmüştü ve her yer karanlıktı, hiçbir şey göremez olmuştum.</p>

      <p class="paragraf-1">Tarifi imkânsız pişmanlıklarla ve acılarla dolu biten yaşamlar gördüm. Ne kadar da acı. Bende mi öyle olacaktım? Benim de mi boşa geçen yıllarım birikecekti ömür depomda? Pişmanlıklar mı dolanacaktı dilime?</p>

      <p class="paragraf-1">Düştüğüm zaman yalnızca dizlerim kanamıyor, yüreğim de kanıyordu. Ayağa kalkacak gücü kendimde bulamıyordum. Birileri gelsin ve kollarımdan tutup beni kaldırsın istiyordum. Tıpkı kangren olmuş bir parmak gibiydim. Ya kesilecek ve imha edilecektim, ya da bir an önce iyileşecektim.</p>

      <p class="paragraf-1">Duygularımın ve düşüncelerimin tam anlamıyla kangren olduğu bir anda, internette dolaşırken, tesadüfen bir video ile karşılaştım. Öylesine dinlediğim bir konuşma ile tüm hayatımın bir anda değişebileceğini tahmin bile edemezdim.</p>

      <p class="paragraf-1">Ama aynen de öyle oldu. Mustafa Çay hocamın videolarından biriydi dinlediğim ve söylediklerini ilk duyduğum an suratıma tokat gibi işlemişti söyledikleri. “Bir karınca, eğer isterse bir fili rahatlıkla yiyebilir” diyordu. Şaşırmıştım. Önce saçma buldum. Sonra bu cümlenin üzerinde düşünmeye başladım. Gerçekten de doğru olabilir miydi? Bir karınca bir fili yiyebilir miydi?</p>

      <p class="paragraf-1">Kendini karınca gibi gören ben, gözümde bir fil gibi büyüttüğüm kocaman hayatı yiyebilir miydim?</p>

      <p class="paragraf-1">Dinlemeye devam ettikçe, ön yargılarım kırılmaya başladı. Evet, mantıklıydı söyledikleri. Belki milyonlarca kez ısırmak zorunda kalabilirdi ama eninde sonunda karınca fili yemeyi başarırdı.</p>

      <p class="paragraf-1">Yıllardır ertelediğim, gözümde büyüttüğüm, korkup kaçtığım şeyleri düşününce, bu farkındalıkla birlikte bir anda sudan çıkmış balığa döndüm resmen. Farkında olmamanın farkına varmak... İşte yaşadığım durumu açıklayan en güzel ifade buydu…</p>

      <p class="paragraf-1">Her birimizi, harekete geçirecek olan sihirli bir işaret, bir kıvılcım ya da bir başka şey mutlaka vardır. İşte bu farkındalık benim kıvılcımım oldu ve beni harekete geçmeye mecbur bıraktı.</p>

      <p class="paragraf-1">Bu cümleden aldığım güçle birlikte, güçlü bir reset çektim geçmişime. Onu formatlayıp, virüslerin beni alt edemeyeceği bir şekilde programladım benliğimi yeniden.</p>

      <p class="paragraf-1">İstediklerimizi engellemeye kimin gücü yeter? Hiç kimsenin. Eğer bir şeyi elde edemiyorsak, bunun engellerle hiçbir ilgisi yok! Ortada suçlanacak kimse de yok. Yalnızca sorumlu olması gereken bir kişi var ve o kişi de bizden başkası değil!</p>

      <p class="paragraf-1">Hayal ettiğiniz bir şeye ulaşmak için, ne kadar fedakârlıkta bulunurdunuz? Nelerden vazgeçebilirdiniz ona ulaşabilmek uğruna?</p>

      <p class="paragraf-1">Hayallerimize ulaşmak için kaç geceyi uykusuz geçiriyor, aşılmaz gibi görünen hangi engelleri aşmak için yola koyuluyoruz?</p>

      <p class="paragraf-1">Hayallerimizle aramızda duran o bilinmez zaman bizi korkutuyor. Ve biz bu hayallerden kolayca vaz geçiyoruz çoğunlukla. Ya da kendimizi hayatın koşuşturmacasına teslim ediyor ve böylelikle, mutsuzluk dolu yarınları kendimize çekiyoruz.</p>

      <p class="paragraf-1">Bütün bunları var eden sinsi düşmanımız her zaman aynı: Ne istediğini bilmemek… Hangi role bürüneceğimiz bize söylenmişse ve biz de o rolleri hiç itiraz etmeden oynamayı kabul etmişsek, işte o anda hayallerimizi kendi ellerimizle koşullara teslim ediyoruz demektir. O zaman biz kime dönüşüyoruz? Elbette ki, başkalarının hayallerini gerçekleştirmek uğruna, kendi hayallerini feda etmiş insancıklara...</p>

      <p class="paragraf-1">Annem, çocukları için kendini feda ettiğini söylerdi hep ve bu yüzden çok kızardım ona. Elbette onun da hayalleri vardı. Hep ertelemişti hayallerini, yarına saklamıştı ve o yarınlar bir türlü gelmek bilmiyordu. Hayat akıp gidiyor ve annem ona bakıp duruyordu. Tıpkı diğer milyonlarca insan gibi…</p>

      <p class="paragraf-1">Bazıları da sırf eleştirilme korkusundan dolayı, hayallerini kendi elleriyle çöpe atıyorlardı. Söylenmeyen sözler, tamamlanmamış hayaller, muhteşem fikirler ve daha neler neler… Sonrasında öz güvenini yitirmiş bireyler.</p>

      <p class="paragraf-1">Başkaları sizin fikirlerinizi saçma bulsalar da, sırf bu yüzden inandığınız doğrulardan asla vazgeçmeyin. Her durum ve koşulda, elinizden gelenin en iyisini yapın. Olmadığında bir daha deneyin, sonra bir daha…</p>

      <p class="paragraf-1">Bununla ilgili bir hikâye paylaşmak istiyorum sizinle. Hindistan’da çok ünlü bir ressam varmış. Herkes bu ressamın yaptıklarını kusursuz kabul edecek kadar beğenirmiş ve onu “<span class="char-style-override-14">Renklerin Ustası</span>” anlamına gelen <span class="char-style-override-15">Ranga Celeri</span> olarak tanısalar da; kısaca <span class="char-style-override-15">Ranga Guru</span> derlermiş. Onun yetiştirdiği bir ressam olan <span class="char-style-override-15">Racici</span> ise artık eğitimini tamamlamış ve son resmini yaparak ondan değerlendirmesini istemiş.</p>

      <p class="paragraf-1">Ranga Guru ise “Sen artık bir ressam sayılırsın Racici. Artık senin resmini halk değerlendirecek” diyerek resmi şehrin en kalabalık meydanına götürmesini ve en görünen yerine koymasını istemiş. Yanına da kırmızı bir kalem koyarak halktan beğenmedikleri yerlere çarpı koymalarını rica eden bir yazı bırakmasını istemiş.</p>

      <p class="paragraf-1">Racici söyleneni yapmış. Birkaç gün sonra resme bakmaya gittiğinde görmüş ki, tüm resim çarpılar içinde ve neredeyse görünmüyor. Çok üzülmüş tabii. Racici’nin emeğini ve yüreğini koyarak yaptığı tablo, kırmızıdan bir duvar sanki. Alıp resmi götürmüş Ranga Guru’ya ve ne kadar üzgün olduğunu da belirtmiş. Ranga Guru üzülmemesini ve yeniden resme devam etmesini önermiş.</p>

      <p class="paragraf-1">Racici resmi yeniden yapmış ve yine Ranga Guru’ya götürmüş. Tekrar şehrin en kalabalık meydanına bırakmasını istemiş Ranga Guru. Ama bu defa yanına bir palet dolusu çeşitli renklerle dolu yağlı boya birkaç fırça ile birlikte. İnsanlardan beğenmedikleri yerleri düzeltmesini rica eden bir yazı ile birlikte bırakmasını istemiş. Ressam söyleneni yapmış. Birkaç gün sonra gittiği meydanda görmüş ki; resmine hiç dokunulmamış, fırçalar da, boyalar da kullanılmamış. Çok sevinmiş ve koşarak Ranga Guru’ya gitmiş ve resme dokunulmadığını anlatmış.</p>

      <p class="paragraf-1">Ranga Guru ise “Sevgili Racici, sen birinci konumda insanlara fırsat verdiğinde, ne kadar acımasız bir eleştiri sağanağı ile karşılaşabileceğini gördün. Hayatında resim yapmamış insanlar dahi, gelip senin resmini karaladı. Oysa ikinci konumda onlardan hatalarını düzeltmelerini istedin, yapıcı olmalarını istedin. Yapıcı olmak eğitim gerektirir. Hiç kimse bilmediği bir konuyu düzeltmeye kalkmadı, cesaret edemedi. Mesleğinde usta olmak yetmez. Bilge de olmalısın. Emeğin karşılığını, ne yaptığından haberi olmayan insanlardan alamazsın. Onlara göre senin emeğinin hiçbir değeri yoktur. Sakın emeğini bilmeyenlere sunma ve asla bilmeyenlerle tartışma” demiş.</p>

      <p class="paragraf-1">Ne yazık ki; bir konuda bilgimiz yoksa bile, o konuda çok şey bildiğimizi düşünürüz. O kadar çok şey söyleriz ki tahminlerimize dayanarak kendimiz bile bu duruma şaşırırız. Susmayı beceremez, “Bu konuyla ilgili hiçbir şey bilmiyorum” demeyi de kendimize hakaret kabul ederek, gururumuza yediremeyiz.</p>

      <p class="paragraf-1">Siz ne kadar kendinizi paralarsanız paralayın, anlattığınız şeyler, karşınızdaki insanın anlayabildiği kadardır. Bir şeyleri zorla anlatmaya çalışmanın bir manası yok.</p>

      <p class="paragraf-1">Bu konuyla ilgili, çok sevdiğim bir hikâyeyi paylaşmak istiyorum sizinle…</p>

      <p class="paragraf-1">Konuşmacı sözlerine, elinde tuttuğu altın lirayı göstererek başladı. Odayı dolduran yüzlerce kişiye şu soruyu sordu:</p>

      <p class="paragraf-1">Bu altını kim ister?</p>

      <p class="paragraf-1">Hemen hemen bütün eller havaya kalktı. Konuşmacı devam etti.</p>

      <p class="paragraf-1">“Bu altını, aranızdan birine vereceğim ama önce bazı şeyler yapmak istiyorum”</p>

      <p class="paragraf-1">Konuşmacı altını yere attı ve ayakkabısıyla üzerinde tepindi. Sonra yerden aldığı, tozlara bulanmış altını salondakilere doğru gösterip yine sordu:</p>

      <p class="paragraf-1">“Bu altını hala isteyen var mı?”</p>

      <p class="paragraf-1">Eller yine havadaydı. Bu defa altını yardımcısının getirdiği çamur dolu bir kavanoza attı. Çıkardığında, üzerindeki çamurdan altın görünmüyordu. Aynı soruyu sordu bir kez daha. Eller yine havadaydı ve herkes altını istiyordu. Konuşmacı gülümseyerek şöyle dedi:</p>

      <p class="paragraf-1">“Arkadaşlar, burada çok önemli bir şey görüyoruz. Ben bu altına ne yaparsam yapayım siz her haliyle onu istiyorsunuz. Çünkü başına gelenler onun değerini düşürmüyor. O hâlâ değerli bir altın. Birçoğumuz bu altının başına gelenleri yaşarız. Yere düşer, hırpalanırız ve canımız yanar. Bazen üzerimize çamur fırlatılır. Bazen de biz çamura düşeriz. Ama hiçbirisi önemli değildir; yeter ki önümüzde duran güzelliği hiç unutmayalım ve mutluluğun bunlara bağlı olmadığını bilelim. Değerimizi, bizi başkalarının nasıl gördüğü veya başımıza gelenler belirlemez. Musibetleri karşılama şeklimiz, gerçek değerimizi belirler”</p>

      <p class="paragraf-1">Her ne koşul altında olursak olalım, umudumuzu asla elden bırakmamalıyız. Elbette ki zorlandığımız ve her şeyin üstümüze geldiği anlar da olacaktır. Mutlu olduğumuz zamanlar ve mutsuz olduğumuz anlar olacaktır. İçimizdeki sese yenik düşüp, kendimizi sabote ettiğimiz günler ve geceler de olacaktır hayat yolunda ilerlerken.</p>

      <p class="paragraf-1">Bütün bu olup bitenler, yaşam döngüsü içerisinde son derece olağan ve alışık olmamız gereken süreçlerdir.</p>

      <p class="paragraf-1">Mutlu olmak varken, kendini mutsuzluğun kapanına kısılmış hissetmek niye? Neden bu zulmü kendimize layık görelim ki? Karşımızdaki insan bizi yanlış anlamışsa eğer, bunun suçlusu neden biz olalım? Ne anlamak istiyorsa bırakın öyle anlasın. Kaybedeceğiniz ne var? Hiçbir şey.</p>

      <p class="paragraf-1">İnsanın bu dünyada koşulsuzca sevebileceği ve güvenebileceği dostlara da ihtiyacı vardır. Arkasını güvenle dönebileceği, uğruna her şeyini feda edebileceği bir dost… Bazı insanlar hayat yolculuğumuzda misafir olurlar bize. Hayatımıza belli dönemlerde girip çıkan bu insanların hepsinin bir görevi vardır: Bize hayatı öğretmek… Her birinden ayrı ayrı tecrübeler ediniriz. Kiminin hayatımızda kalma süresi uzun olur, kiminin ise çok kısa. Sebepsizdir gidişleri. Kimi çıkar uğruna yanaşmıştır, kimi merak. Bazen de en sıkıntılı anlarında tanışırsın birileriyle ve o en bunalımlı zamanını atlatana dek hep yanında olurlar ve sonra da sessizce çıkıp giderler hayatından. İşte ben bu gibi insanların, görevlerini yapıp sonra da yollarına devam ettiklerini düşünürüm hep. Tıpkı, şu güzel hikâyede anlatıldığı gibi…</p>

      <p class="paragraf-1">Genç adamın biri babasına her gün,</p>

      <p class="paragraf-1">“Benimde dostlarım var sendeki dost gibi” der.</p>

      <p class="paragraf-1">Baba itiraz eder:</p>

      <p class="paragraf-1">“Olmaz öyle çok dost, hakikisi belki bir, belki iki. Fazla bulamazsın gerçek, hakikisi…”</p>

      <p class="paragraf-1">Devam eder durur konuşma,</p>

      <p class="paragraf-1">Aralarında başlar bir tartışma.</p>

      <p class="paragraf-1">Karar verirler bir sınava,</p>

      <p class="paragraf-1">Dostun hakikisini anlamaya…</p>

      <p class="paragraf-1">Bir akşam bir koyun keserler ve koyarlar çuvala</p>

      <p class="paragraf-1">Baba der ki oğluna:</p>

      <p class="paragraf-1">Hadi al bu çuvalı, şimdi götür dostuna.</p>

      <p class="paragraf-1">Çuvaldan kanlar damlamakta,</p>

      <p class="paragraf-1">Sanki öldürmüşler de bir adam, koymuşlar çuvala.</p>

      <p class="paragraf-1">Dıştan böyle sanılmakta.</p>

      <p class="paragraf-1">Delikanlı sırtlar çuvalı, gider en iyi bildiği dostuna,</p>

      <p class="paragraf-1">O dost bakar ki bir çuval, hem de kanlı,</p>

      <p class="paragraf-1">Kapar kapıyı hızla delikanlının suratına,</p>

      <p class="paragraf-1">Almaz içeri arkadaşı.</p>

      <p class="paragraf-1">Böylece tek tek dolaşır delikanlı,</p>

      <p class="paragraf-1">Kendince tanıdığı sevdiği dostlarını.</p>

      <p class="paragraf-1">Ne çare hepsinde de sonuç aynı.</p>

      <p class="paragraf-1">Evlat geri döner; ama içten yıkılır.</p>

      <p class="paragraf-1">Babasına dönerek, ”Haklıymışsın baba” der.</p>

      <p class="paragraf-1">“Dost yokmuş bu dünyada, ne sana ne de bana”</p>

      <p class="paragraf-1">Baba “Hayır, evlat” der.</p>

      <p class="paragraf-1">“Benim bir dostum var bildiğim.</p>

      <p class="paragraf-1">Hadi çuvalı al da bir kere de git ona.”</p>

      <p class="paragraf-1">Genç adam, çuvalı sırtlar tekrar.</p>

      <p class="paragraf-1">Alnından ter, çuvaldan kanlar damlar…</p>

      <p class="paragraf-1">Gider baba dostuna, kabul görür, sevinir.</p>

      <p class="paragraf-1">O dost, delikanlıyı alır hemen içeri.</p>

      <p class="paragraf-1">Geçerler arka bahçeye.</p>

      <p class="paragraf-1">Bir çukur kazarlar birlikte,</p>

      <p class="paragraf-1">Çuvaldaki koyunu gömerler.</p>

      <p class="paragraf-1">“Adam” diye de üzerine serpiştirirler toprak.</p>

      <p class="paragraf-1">Belli olmasın diye de dikerler sarımsak.</p>

      <p class="paragraf-1">Genç adam gelir babasına:</p>

      <p class="paragraf-1">“Baba işte dost buymuş” diye konuşunca</p>

      <p class="paragraf-1">Babası “Daha erken o, belli olmaz şimdiden.</p>

      <p class="paragraf-1">Sen yarın git ona çıkart bir kavga,</p>

      <p class="paragraf-1">At iki tokat hiç çekinmeden</p>

      <p class="paragraf-1">İşte o zaman anlaşılacak dostun hakikisi.</p>

      <p class="paragraf-1">Sonra gel, anlat bana”</p>

      <p class="paragraf-1">Genç adam, aynen yapar babasının dediğini.</p>

      <p class="paragraf-1">Maksadı anlatmaktır dostun hakikisini.</p>

      <p class="paragraf-1">Babasının dostuna istemeden atar iki tokadı.</p>

      <p class="paragraf-1">Der ki yiyen dost “Git de söyle babana,</p>

      <p class="paragraf-1">Biz satmayız sarımsak tarlasını öyle iki tokada”</p>
    </div>
  </div>
</body>
</html>
