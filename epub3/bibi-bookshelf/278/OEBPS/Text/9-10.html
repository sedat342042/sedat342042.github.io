<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-10.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x9-10.html" xml:lang="tr-TR">
    <div class="Basic-Text-Frame">
      <p class="G-vde"/>

      <p class="anabaslik" id="toc_marker-6">ALTINCI BÖLÜM</p>

      <p class="arabaslik-sol" id="toc_marker-6-1">İnsan Düzelince, Tüm Dünya Düzeldi</p>

      <p class="paragraf-1">Bir baba, yorgun bir haftanın sonunda, bir Pazar günü uyanır ve eline gazetesini alıp, bütün gün evde dinlenme planları yapar. Tam bu sırada, oğlu koşarak gelir ve ne zaman dışarı çıkıp parka gideceklerini sorar. Baba oğluna söz vermiştir. Onu bu hafta sonu parka götürecektir ama hiç dışarıya çıkmak istemediğinden dolayı bir bahane uydurması gerekiyordur. Sonra gazetenin promosyon olarak dağıttığı dünya haritası gözüne ilişir.</p>

      <p class="paragraf-1">Önce dünya haritasını küçük parçalara ayırır ve oğluna “Eğer bu haritayı düzeltebilirsen seni parka götürürüm” der. Sonra düşünür ve “Onun bu haritayı tamamlaması tüm gününü alır, ben de rahat rahat evde keyif yaparım” der.</p>

      <p class="paragraf-1">Aradan on dakika geçtikten sonra oğlu babasının yanına koşarak gelir ve “Baba, haritayı tamamladım, artık dışarıya gidebiliriz” der. Adam önce inanamaz ve görmek ister. Gördüğünde ise, hayretler içinde kalarak, bunu nasıl yaptığını sorar.</p>

      <p class="paragraf-1">Çocuğun cevabıyla babası utanç içinde onun ellerinden tutarak çocuğunu parka götürür ve parayla pulla satın alınamayacak bir ders alır küçük çocuğundan,</p>

      <p class="paragraf-1">Çocuk; “Bana verdiğin haritanın arkasında bir insan resmi vardı. İnsanı düzelttiğim zaman dünya kendiliğinden düzeldi” yanıtını verir.</p>

      <p class="paragraf-1">İnsan düzelince, tüm dünya düzelir…</p>

      <p class="arabaslik-sol" id="toc_marker-6-2">Hayallerden Sıfır Almak?</p>

      <p class="paragraf-1">Öğretmen, sınıftaki çocuklardan, büyüdükleri zaman olmak istedikleri kişinin bir kompozisyonunu yazmalarını istedi. Çocuklar, yıllar sonra nasıl bir hayat istiyorlarsa, onu hayal edecek ve yazıya dökeceklerdi. Çocuklardan biri, yıllar sonra inşa etmeyi planladığı muhteşem bir at çiftliğinin detaylarını yazdı kompozisyonunda. Hayalini en ince detaylarına kadar anlattı. Hatta bu çiftliğin bir krokisini bile çizdi. Binaların, ahırların ve koşu yollarının yerlerini gösterdi. Kroki üzerinde, arazinin üzerine oturacak evin de ayrıntılı bir planı vardı.</p>

      <p class="paragraf-1">Ertesi gün öğretmenine sunacağı kompozisyon hazırdı. Birkaç gün sonra çocuk, kompozisyonu öğretmeninden geri aldı. Kâğıdın üzerinde kocaman bir “Sıfır” vardı ve öğretmen onu hemen görmek istiyordu.</p>

      <p class="paragraf-1">Çocuk neden sıfır aldığını sordu üzgün bir şekilde öğretmenine. Öğretmen, “Bu senin yaşında bir çocuk için gerçekçi olmayan bir hayal” dedi. “Böyle bir çiftlik kurmak için gerekli paran yok. At çiftliği kurmak büyük para gerektirir. Önce bir araziye ihtiyacın vardır. Onlarca at ve başka hayvanlar da olmalıdır bu çiftlikte. Senin bunu başarman imkânsız” ve ekledi: “Gerçekçi bir hedef belirle ve ödevini yeniden yaz. O zaman notunu yükseltirim.”</p>

      <p class="paragraf-1">Çocuk evine döndü ve uzun uzun düşündü. Babasına sordu ne yapması gerektiğini. Babası, “Oğlum” dedi, “Bu kararı sen vermelisin. Bu senin hayatın ve bu da senin seçimin” Çocuk düşündü ve ödevinde hiçbir değişiklik yapmadan tekrar verme kararını aldı. Çünkü hayaline inanıyordu. Öğretmenine, “Siz sıfır notunu değiştirmeyin, ben de hayalimi…” dedi.</p>

      <p class="paragraf-1">O çocuk, bugün, yıllar önce hayal ettiği çiftlikte yaşıyor. Yıllar önce yazdığı kompozisyon da, çiftliğin duvarlarından birinde asılı duruyor.</p>

      <p class="paragraf-1">Aradan uzun yıllar geçtikten sonra, o öğretmen bir şekilde öğrencisinin sahip olduğu çiftliğe gelir ve ona, “Ben bir hayal hırsızıydım ve yıllarca öğrencilerimin hayallerini çaldım. Ama sen dişli çıktın ve bana meydan okudun. İyi ki de okudun çocuk!” der...</p>

      <p class="arabaslik-sol" id="toc_marker-6-3">Tek Kollu Şampiyon</p>

      <p class="paragraf-1">Çocuğun en büyük hayali ünlü bir karateci olmaktır. Günün birinde talihsiz bir kaza sonucu sol kolunu kaybeder. Ailesi çocuklarını mutlu etmek için, en büyük hayalini gerçekleştirmek üzere bir karate hocası tutarlar.</p>

      <p class="paragraf-1">Hoca ilk derste, çocuğa rakibinin sağ kolunu tutup, üstünden savurma hareketini gösterir. İkinci, üçüncü ve hatta sonraki bütün derslerde hep aynı hareketi yaparlar.</p>

      <p class="paragraf-1">Çocuk bir gün hocasına “Hocam ben bu durumdan çok sıkıldım, artık başka bir harekete geçemez miyiz?” der. Hoca bu isteği kabul etmez ve bu işi en hızlı yapan kişi olmadıkça bitirmeyeceğini söyler. Çocuk o kadar hızlanmıştır ki; hocasını bile göz açıp kapayıncaya kadar yerden yere vuruyordur.</p>

      <p class="paragraf-1">Bir gün hocası, elinde bir kağıtla gelir. Kağıtta çocuğun karate şampiyonasına katılabileceği yazıyordur. Ertesi gün salonda ilk rakibinin karşısına çıkacakken heyecanla hocasına sorar: “Ben sadece tek bir hareket biliyorum, kesinlikle kaybederim”</p>

      <p class="paragraf-1">Hocası ise; “Sen sadece öğrettiğim hareketi yap” cevabını verir.</p>

      <p class="paragraf-1">Çocuk ringe çıkar ve hocasının öğrettiği tek hareketle rakibini yere serer. Hatta o tek hareketle finale kadar yükselir. Finalde karşısına kendisinin iki katı irilikte bir rakip çıkar. Önce çok korkar ama bildiği hareketi yaparak son rakibini de yener ve şampiyon olur.</p>

      <p class="paragraf-1">Sevinçle hocasının yanına koşar ve sorar: “Hocam nasıl oldu anlamıyorum, sadece tek bir hareket biliyorum, bir tek kolum var ve şampiyon oldum”</p>

      <p class="paragraf-1">Hocası çocuğa bakar ve der ki: “Senin yaptığın hareket, dövüş sporlarındaki en zor hareketlerden biridir ve bu hareketin de tek savunması vardır; o da, rakibin sol kolunu tutmaktır!”</p>

      <p class="arabaslik-sol" id="toc_marker-6-4">Einstein ve Şoförü</p>

      <p class="paragraf-1">Einstein yıllar boyu dünyanın pek çok yerinde konferanslar verir. Bu konferanslara onu uzun yıllar boyunca şoförü götürüp getirir. Şoför Einstein’ı salona bıraktıktan sonra en arkalardan onu dinler ve yıllar boyunca öğrettiği hemen her şeyi ezbere bilir.</p>

      <p class="paragraf-1">Bir gün yolculuk sırasında ünlü dâhiye bir teklifte bulunur. “Dr. Einstein, sizi o kadar uzun zamandır dinliyorum ki, artık anlattığınız her konuyu neredeyse ezbere biliyorum. Bir gün siz şoför olun ve ben Einstein olup sahneye çıkayım. Ne dersiniz?”</p>

      <p class="paragraf-1">Einstein kabul eder, “Peki o zaman. Şimdi gittiğimiz yerde sen sahneye çık ve ben şoför olarak seni seyredeyim”</p>

      <p class="paragraf-1">Salona gelirler ve Einstein en arkalarda onu şoförü olarak dinler. Şoför de sahneye çıkar ve bir güzel konuşmaya başlar. Seminerin akışı muhteşemdir. Yıllardır dinlediği her şeyi tek bir satır atlamadan anlatır şoför. Derken, bir dinleyici sahnedeki çakma Einstein’a, daha önce hiç duymadığı bir soru yöneltir.</p>

      <p class="paragraf-1">Şoför hiç istifini bozmadan, o tarihi cevabı yapıştırır, “Bu basit soruyu, benim şoförüm bile yanıtlar…”</p>

      <p class="paragraf-1">Einstein arka sıralardan sorunun cevabını verir ve bu unutulmaz diyaloglar, tarihteki yerini alır.</p>

      <p class="arabaslik-sol" id="toc_marker-6-5">Henry Ford’dan Muhteşem Bir Ders</p>

      <p class="paragraf-1">Amerika Birleşik Devletlerinde işsiz bir adam, iş istemek için ünlü işadamı Henry Ford’un yanına gider. Sekreterden zor da olsa randevu almayı başarır. Sekreter adama, “Henry Ford şu anda dışarıya çıkıyor. Onu takip edin lütfen” der. Henry Ford, Ford marka bir arabaya biner. Adam da yanına oturur.</p>

      <p class="paragraf-1">Yolculuk boyunca hiç konuşmazlar. Arabadan inip bir mağazaya doğru yürürler. Kapıdakiler, büyük bir saygıyla karşılarlar ünlü iş adamını. Birlikte biraz gezindikten sonra dönüş için tekrar otomobile binerler. Adam daha fazla dayanamaz ve sorar: “Sayın Ford, benimle bir iş görüşmesi yapmayacak mısınız?”</p>

      <p class="paragraf-1">Ford arabayı durdurup, adamın inmesini ister ve basar gider. Şehirden uzak, tenha bir yerdir burası. Adamın cebinde hiç para yoktur. Sinirlenerek yürümeye başlar. Sonunda evine gelir. Bir taraftan da düşünür: “Mutlaka bana bir ders vermek istedi. Ama ne?”</p>

      <p class="paragraf-1">Günler boyunca, vermek istediği mesajın ne olduğunu anlamaya çalışır. Sonunda Ford’un ilk ziyaret ettiği mağazaya doğru yürür. Kapıda görevliler büyük bir saygı gösterirler adama. Her sorusuna, sanki karşılarında Henry Ford varmış gibi saygıyla cevap verirler. Bundan sonra, 2. 3. 4. ve 5. Mağazanın yöneticilerine der ki: “Ürünlerinizi pazarlamak istiyorum.”</p>

      <p class="paragraf-1">Mağaza yetkilileri; “Buyurun istediğiniz kadar alın, satın ve parasını sonra ödeyin!”</p>

      <p class="paragraf-1">Adam birkaç yıl içinde, hatırı sayılır bir servet kazanır. Ünlü bir işadamı olur. Sonra’da Ford’u ziyaret etmek ve ona teşekkür etmek ister. Henry Ford’un sekreterinden randevu almak istediğinde, “Lütfen buyurun, Bay Ford sizi bekliyor” cevabını alır.</p>

      <p class="paragraf-1">Ford ona şunu söyler: “Aynı yerde arabadan attığım ne ilk, ne de son kişisiniz. Pek çok insanla, aynı durumu defalarca yaşadım. Aralarından bir tek siz mesajı doğru anladınız ve o günden beri de sizi hayranlıkla takip ediyorum!”</p>

      <p class="arabaslik-sol" id="toc_marker-6-6">Çiviler ve Bıraktığı İzler</p>

      <p class="paragraf-1">Oldukça yaramaz bir çocuk varmış. Babası ona bir gün, çivilerle dolu bir torba vermiş.</p>

      <p class="paragraf-1">“Arkadaşlarınla yaptığın her kavgadan sonra, bu çivilerden birisini bu kapıya çakmanı istiyorum” demiş.</p>

      <p class="paragraf-1">Çocuk, ilk gün kapıya tam 15 tane çivi çakmış. Sonraki günlerde kendini kontrol etmeye başlamış ve her geçen gün daha az çivi çakmış kapıya. Sonunda hiç çivi kalmamış elinde ve babasının yanına gidip durumu ona anlatmış.</p>

      <p class="paragraf-1">Babası onu yeniden kapının yanına götürmüş ve oğluna, “Bugünden başlayarak kavga etmediğin her gün için, kapıdan bir tane çiviyi sökmeni istiyorum” demiş.</p>

      <p class="paragraf-1">Günler günleri kovalamış ve bir gün gelmiş ki, kapıda bir tane bile çivi kalmamış.</p>

      <p class="paragraf-1">Babası ona: “Seni kutluyorum. Arkadaşlarınla artık hiç kavga etmiyorsun. Ama bu kapının üzerindeki deliklere dikkat et. Kapıda o kadar çok delik var ki… Artık hiçbir şey bu delikleri eski haline getirmeyecek. Arkadaşlarınla kavga ettiğin zaman, onları kırarsın ve sonradan barıştığında bile o kavgaların izleri kalır.</p>

      <p class="paragraf-1">Her kavga, onların kalbinde bir delik, bir yara açar ve sen istesen de bazen o delikleri tamir edemezsin oğlum” der.</p>

      <p class="paragraf-1">Genç adam, o günden sonra kimseyle bırakın kavgayı, bir tartışmaya bile girmez.</p>

      <p class="arabaslik-sol" id="toc_marker-6-7">Misafiriniz Var</p>

      <p class="paragraf-1">Vietnam savaşından sonra, eve dönmek üzere yola koyulan bir Amerikan askeri ailesini telefonla arar.</p>

      <p class="paragraf-1">“Sevgili anneciğim ve babacığım. Eve dönüyorum ama sizden bir şey rica edeceğim. Gelirken yanımda bir arkadaşımı da getirmek istiyorum. “</p>

      <p class="paragraf-1">“Elbette getirebilirsin oğlum” der ailesi</p>

      <p class="paragraf-1">“Ama bilmeniz gereken bir şey var. Arkadaşım savaşta çok ağır yaralandı. Bir patlama sonucunda bir kolunu ve bacağını kaybetti. Kimsesi de yok. Onu yalnız bırakamam. Onun da bizimle birlikte yaşamasını istiyorum. Ne dersiniz?”</p>

      <p class="paragraf-1">“Bu çok üzücü bir durum evladım. Onun adına gerçekten çok üzüldük. Ama ona başka bir yer bulamadınız mı kalacak?”</p>

      <p class="paragraf-1">“Hayır! Gidecek hiçbir yeri yok. Onun yanımızda kalmasını istiyorum”</p>

      <p class="paragraf-1">“Ama evladım, sen bizden çok ağır bir yüke katlanmamızı istiyorsun. Onun gibi özürlü birisi bize çok büyük bir yük olur. Zaten bizim hayatımız yeterince zor. Bir de onunla nasıl ilgileneceğiz? O arkadaşın için yapabileceğimiz hiçbir şey yok. Çok şükür ki sen sağlıklı bir şekilde döneceksin evine. Bu bizim için yeterli”</p>

      <p class="paragraf-1">Sonra telefon bir anda kesilir ve “Dıt dıt dıt” sesi duyulur. Ailesi çocuklarından bir daha haber alamazlar.</p>

      <p class="paragraf-1">Kısa bir süre sonra, bir akşamüzeri telefon gelir. Çocuklarının intihar ederek yaşamına son verdiğini öğrenirler. Aile, çocuklarının cesedini görmek için morga gittiklerinde, oğullarının bir kolunun ve bir bacağının olmadığını görürler…</p>

      <p class="arabaslik-sol" id="toc_marker-6-8">Lincoln’den Oğlunun Öğretmenine Mektup</p>

      <p class="paragraf-1">Öğrenmesi gerekli, biliyorum; bütün insanların dürüst ve adil olmadığını...</p>

      <p class="paragraf-1">Fakat şunu da öğret ona; her alçağa karşılık bir kahraman, her bencil politikacıya karşılık kendini milletine adamış bir lider vardır.</p>

      <p class="paragraf-1">Her düşmana karşılık bir dost olduğunu da öğret ona.</p>

      <p class="paragraf-1">Zaman alacak biliyorum; fakat eğer öğretebilirsen ona; kazanılan bir liranın, bulunan beş liradan daha değerli olduğunu öğret.</p>

      <p class="paragraf-1">Kaybetmeyi öğrenmesini öğret ona ve hem de kazanmaktan neşe duymayı.</p>

      <p class="paragraf-1">Kıskançlıktan uzaklara yönelt onu.</p>

      <p class="paragraf-1">Eğer yapabilirsen, sessiz kahramanların sırlarını öğret ona.</p>

      <p class="paragraf-1">Bırak erken öğrensin zorbaların görünüşte galip olduklarını.</p>

      <p class="paragraf-1">Eğer yapabilirsen, ona kitapların harikuladeliklerini öğret.</p>

      <p class="paragraf-1">Fakat ona; gökyüzündeki kuşların, güneşin yüzü önündeki arıların ve yemyeşil yamaçtaki çiçeklerin ebedî sırlarını düşünebileceği sessiz-sakin zamanları da tanıt.</p>

      <p class="paragraf-1">Okulda hata yapmanın, hile yapmaktan çok daha haysiyetli olduğunu öğret ona.</p>

      <p class="paragraf-1">Kendi fikirlerine inanmasını öğret, herkes ona yanlış olduğunu söylediğinde dahi...</p>

      <p class="paragraf-1">Nazik insanlara karşı nazik, sert olanlara karşı da sert olmasını öğret ona.</p>

      <p class="paragraf-1">Herkes birbirine takılmış bir yönde giderken, kitleleri izlemeyecek gücü vermeye çalış oğluma.</p>

      <p class="paragraf-1">Bütün insanları dinlemesini öğret ona. Fakat bütün dinlediklerini gerçeğin eleğinden geçirmesini ve sadece iyi olanları almasını da öğret.</p>

      <p class="paragraf-1">Eğer yapabilirsen, üzüldüğünde bile nasıl gülümseyeceğini öğret ona.</p>

      <p class="paragraf-1">Gözyaşlarında hiçbir utanç olmadığını öğret oğluma.</p>

      <p class="paragraf-1">Herkesin sadece kendi iyiliği için çalıştığına inananlara dudak bükmesini öğret ve aşırı ilgiye dikkat etmesini...</p>

      <p class="paragraf-1">Ona kuvvetini ve beynini en yüksek fiyatı verene satmasını, fakat hiçbir zaman kalbine ve ruhuna fiyat etiketi koymamasını öğret.</p>

      <p class="paragraf-1">Uluyan bir insan kalabalığına kulaklarını tıkamasını öğret ona... Ve eğer kendisinin haklı olduğuna inanıyorsa, dimdik dikilip savaşmasını öğret.</p>

      <p class="paragraf-1">Ona nazik davran, fakat onu kucaklama.</p>

      <p class="paragraf-1">Çünkü ancak ateş çeliği saflaştırır.</p>

      <p class="paragraf-1">Bırak sabırsız olacak kadar cesarete sahip olsun.</p>

      <p class="paragraf-1">Bırak cesur olacak kadar sabrı olsun.</p>

      <p class="paragraf-1">Ona her zaman kendisine karşı derin bir inanç taşımasını öğret.</p>

      <p class="paragraf-1">Böylece insanlığa karşı derin bir inanç taşıyacaktır.</p>

      <p class="paragraf-1">Bu büyük bir taleptir, ne kadarını yapabilirsin bir bak bakalım.</p>

      <p class="paragraf-1">O, ne kadar iyi, küçük bir insan. O benim Oğlum…</p>

      <p class="arabaslik-sol" id="toc_marker-6-9">Bilge, Elma ve Vazo</p>

      <p class="paragraf-1">Rivayete göre bir bilge, öğrencilerine bir şey öğretmenin en iyi yolunun, bunu örnek vererek göstermek olduğunu düşünürmüş. Bir gün öğrencilerine unutulmaz bir ders vermek istemiş. Eline bir vazo almış ve herkesin görebileceği şekilde vazoyu havaya kaldırmış. Diğer elinde de bir elma varmış.</p>

      <p class="paragraf-1">Öğrencilerin meraklı bakışları arasında, elmayı vazonun içine bıraktıktan sonra, vazoyu yere koymuş ve “Bu elmayı vazodan çıkarmayı başaran, elmayı da yiyebilir” demiş.</p>

      <p class="paragraf-1">Çocuklardan biri acıkmış ve ilk o harekete geçmiş. Elini vazonun dar ağzından içeri sokmuş ve elmayı yakalamış. Çıkarmaya çalışmış ama başaramamış.</p>

      <p class="paragraf-1">“Elimi çıkaramıyorum!” diye bağırmış acıyla.</p>

      <p class="paragraf-1">Bilge, “Elmayı sıkıca tutmayı bırakmadığın sürece, elini çıkarman imkansız” demiş.</p>

      <p class="paragraf-1">Çocuk elmayı bırakmak istemiyormuş; ancak dayanamamış bu acıya ve sonunda bırakmak zorunda kalmış.</p>

      <p class="paragraf-1">Çocuk bilgeye sormuş, “Elmayı vazodan nasıl çıkarabilirim?”</p>

      <p class="paragraf-1">Bilge, vazoyu eline almış ve onu ters çevirip elmayı çıkarmış. Öğrencilerin hepsi de gülmeye başlamışlar. Ne kadar da basit olduğunu görememişler.</p>

      <p class="paragraf-1">Bilge, “Fakat bu, göründüğü kadar basit bir iş değil” demiş, “Bazen bir şeyi gerektiği zaman bırakabilmek çok zor bir iştir. Onu bırakabilmeyi başarmak da bir beceridir. Bir şeyi zorla tutarken, onun ulaşmak istediğiniz şeyi engellediğini hissediyorsanız, oracıkta bırakmalısınız. Eğer yaptığınız şey yanlışsa, buna bir an önce bir son vermelisiniz. Eğer kendinize ve başkalarına karşı dürüst ve samimi değilseniz, buna da bir an önce engel olmalısınız. İşte, ancak o zaman hedeflerinize kolaylıkla ulaşabilirsiniz.”</p>

      <p class="arabaslik-sol" id="toc_marker-6-10">Mine Çiçeği</p>

      <p class="paragraf-1">Hâkim elli yıllık evliliklerinden sonra, neredeyse yetmiş yaşına gelmiş olan çiftin boşanma taleplerini dinliyormuş. Onları dinledikten sonra sormuş:</p>

      <p class="paragraf-1">“Elli yıl sonra neden boşanmaya karar verdiniz. Bir ömrü beraber geçirmişsiniz. Neden ayrılmak istiyorsunuz?”</p>

      <p class="paragraf-1">Yaşlı kadın cevap vermiş: “Hâkim bey, bir ay kadar önce böyle bir düşüncem yoktu. Bir gün eşim bana, bir mine çiçeği getirdi. Bu çiçek, suyu çok severmiş ve belli sürelerde sulanmadığında solup ölürmüş. Ben kemik erimesi olan bir hastayım. Geceleri uyanıp, çiçekleri sularken bir şey fark ettim. Hasta olan benim ve her gece ben kalkıp çiçeği suluyorum. Eşim bir kez olsun çiçeği sulamak için uykusundan fedakârlık etmiyor”</p>

      <p class="paragraf-1">Hâkim kadını dinledikten sonra ona hak vermiş ve ardından da kocasını dinlemiş.</p>

      <p class="paragraf-1">“Senin söylemek istediğin bir şeyin var mı?”</p>

      <p class="paragraf-1">Yaşlı adam cevap vermiş: “Eşimin anlattığı her şey doğrudur hâkim bey. Ancak eklemek istediğim bir şey var. Mine çiçeği çok sulandığı zaman ölür. Eşimin kemik hastalığı var ve iyileşmesi için düzenli olarak egzersiz yapması gerekiyor. Fakat eşim bunu ihmal ettiği için, ben de bu yalanı uydurdum. Çiçek ölmesin diye, her gece kalkmak ve onu sulamak zorundaydı. O uyandığı zaman, ben de uyanırdım. Ama o bundan habersizdi. O çiçeği suladıktan sonra, ben çiçeğin suyunu boşaltır ve toprağını da peçete ile kuruturdum. Sonra da gelir eşime sarılır ve onunla birlikte uyurdum. Böylece hem çiçek, çok sulanmadığı için ölmezdi, hem de eşim gece egzersiz yapmış olurdu”</p>

      <p class="paragraf-1"/>

      <p class="paragraf-1">Hâkim bu sözleri dinledikten sonra, davayı düşürmüş ve çiftleri boşamaktan vazgeçmiştir.</p>

      <p class="arabaslik-sol" id="toc_marker-6-11">Bakalım Zaman Neyi Gösterecek…</p>

      <p class="paragraf-1">Eski zamanlardan birinde, yaşlı ve fakir bir köylü yaşarmış. Adam çok fakirmiş ama, kral bile onu kıskanırmış. Muhteşem bir beyaz atı varmış. At herkesin dilindeymiş. Herkes bu atı istermiş ama köylü kimseye satmazmış bu atı.</p>

      <p class="paragraf-1">Bir gün at ansızın gözden kaybolmuş. Komşular, atın çalındığını düşünmüşler ve çok üzülmüşler. Yaşlı adama gelip onu teselli etmeye çalışmışlar ama, adam hepsinden daha sakin duruyormuş.</p>

      <p class="paragraf-1">“Sen üzülmüyor musun?” diye soran komşusuna, “Bakalım zaman neyi gösterecek” cevabını vermiş.</p>

      <p class="paragraf-1">Komşuları adamın bu tuhaf sakinliğine bir anlam verememişler.</p>

      <p class="paragraf-1">Aradan epey bir zaman geçmiş ve at, günün birinde yanına bir düzine muhteşem atı da katarak köye gelmiş. Getirdiği atlar, vahşi dağ atlarıymış.</p>

      <p class="paragraf-1">Komşular adamın evinde toplanıp onu tebrik etmişler. Ne kadar şanslı olduğunu söylemişler yaşlı adama. “Bakalım zaman neyi gösterecek?” demiş ihtiyar yine.</p>

      <p class="paragraf-1">Köylüler ihtiyarın bu tepkisizliğine sinir olmuşlar.</p>

      <p class="paragraf-1">Kısa bir süre sonra, yaşlı adamın oğlu, vahşi atlardan birini terbiye etmeye çalışırken, düşmüş ve bacağını kırmış. Çok uzun bir süre, ayağa kalkamayacak durumdaymış.</p>

      <p class="paragraf-1">Köylüler, “Atlar sana uğur getirmedi” demişler ihtiyara.</p>

      <p class="paragraf-1">“Bakalım zaman neyi gösterecek” demiş yaşlı adam.</p>

      <p class="paragraf-1">Derken, ülkede savaş çıkmış ve eli silah tutan herkes askere çağırılmış.</p>

      <p class="paragraf-1">Gençler askere gitmişler ve bir daha da dönen olmamış.</p>

      <p class="paragraf-1">Köylüler, evde bacağı kırık bir şekilde yatan genci ziyarete geldiklerinde, ihtiyarın ne kadar şanslı biri olduğunu söylemişler.</p>

      <p class="paragraf-1">İhtiyar yine o bilindik yanıtı vermiş, “Bakalım zaman neyi gösterecek…”</p>

      <p class="paragraf-1">…ve bu hikâye böyle sürüp gitmiş…</p>

      <p class="arabaslik-sol" id="toc_marker-6-12">Baltayı Bilemek</p>

      <p class="paragraf-1">Eski zamanlardan birinde, iki ormancı yaşarmış. Evleri yan yanaymış. Bu ormancılardan birisi, sabah güneş doğmadan kalkar, akşama kadar deliler gibi çalışır ve sonra da evine dönermiş. Durup dinlenmeden baltasını sallayarak, akşama kadar on tane ağacı zor kesebilirmiş.</p>

      <p class="paragraf-1">Komşusu ise ondan çok farklıymış. Sabah erken bir saatte kalkar, ailesiyle güzel bir kahvaltı yapar, bahçesini sular ve gün içinde yapacağı işleri organize ederek, ıslık çala çala ormana gidermiş. Arada bir durup dinlenir, keyif yapar ve baltasını sallayıp ağaç kesermiş.</p>

      <p class="paragraf-1">Akşam olduğunda bu ormancı, otuza yakın ağacı keser, erkenden de evine dönüp ailesiyle zaman geçirirmiş.</p>

      <p class="paragraf-1">Diğer ormancı bu duruma sinir olmaya başlamış, “Ben durup dinlenmeden, senden iki üç kat fazla çalışıyorum ama sen benim kestiğimin üç katı ağaç kesiyorsun. Nasıl oluyor bu iş?” diye yakınarak sormuş arkadaşına.</p>

      <p class="paragraf-1">Arkadaşı ona, “Sen durup dinlenmeden kör baltayla ağaç keserken, ben arada bir duruyorum ve baltamı keskinleştiriyorum. Sen kör baltayla ağaç keserken, ben keskin baltayla çalışıyorum” yanıtını vermiş.</p>

      <p class="arabaslik-sol" id="toc_marker-6-13">Muhteşem Jerry’nin Hikâyesi</p>

      <p class="paragraf-1">Jerry, her zaman muhteşem bir ruh halinde dolaşır ve her daim pozitif şeylerden söz ederdi. Kendisine nasıl olduğu sorulduğunda “Muhteşem hissediyorum” cevabını verirdi.</p>

      <p class="paragraf-1">Kendi işinde başarılı bir restoran müdürüydü. Garsonlar onu modelliyordu her zaman. Onun gibi olmak istiyorlardı. İnsanları etkilemede ve motive etmede bir ustaydı Jerry. Ne zaman birisi mutsuz olsa, hemen onun yanına gider ve kendini bir anda bomba gibi hissederdi.</p>

      <p class="paragraf-1">Jerry’nin bu tavrı beni gerçekten heyecanlandırıyordu ve bunu nasıl başardığını merak ediyordum. Bir gün onun yanına gidip, “Anlayamıyorum… Nasıl oluyor da sen her zaman böyle pozitif ve yaşam dolu olmayı başarabiliyorsun?” diye sordum.</p>

      <p class="paragraf-1">Jerry şöyle yanıtladı sorumu: “Ben her sabah uyandığım zaman, kendimle kısa bir konuşma yaparım. “Jerry, bugün yalnızca iki seçeneğin var” derim. Kendini pozitif hissetmeyi de seçebilirsin, ortalıkta ölü gibi dolaşmayı da. Ve ben kendimi pozitif hissetmeyi seçerim. Her türlü durum karşısında, kurban olmayı ya da olaydan güçlenerek çıkmayı seçebilirim. Ben ikinci seçeneği tercih eder ve her zaman pozitif olmanın bir yolunu bulurum. Yaşadığım her şeyden ders alır ve onu bir avantaja dönüştürürüm. Birisi bana bir şeyden şikayet ettiği zaman, ona yaşamanın güzel olan yanlarını gösteririm”</p>

      <p class="paragraf-1">“İyi ama bu her zaman bu kadar kolay olmayabilir” diye itiraz ettim söylediklerine.</p>

      <p class="paragraf-1">Ama Jerry, “Yanılıyorsun, sandığından da kolay” dedi. “Yaşamak seçim yapmaktır. Her durum bir seçimdir. Elbette her duygu da bir seçimdir. Durumlar karşısında nasıl tepkiler vereceğini seçersin. Ruh halinin ne olacağını seçersin. Kısacası, seni sen yapan her şey bir seçimdir ve sen istediğin seçimi yapabilirsin”</p>

      <p class="paragraf-1">Jerry’nin söyledikleri beni çok etkilemişti ve paylaştıklarını uzun uzun düşündüm. Sonra Jerry ile yollarımız ayrıldı ve ondan uzun süre haber alamadım.</p>

      <p class="paragraf-1"/>

      <p class="paragraf-1">Yıllar sonra Jerry’nin başına çok talihsiz bir olay geldiğini öğrendim. Bir sabah restorana silahlı soyguncular gelmiş ve Jerry’yi kurşuna dizmişlerdi. Jerry hastaneye kaldırılmış, 18 saat süren bir ameliyata alınmış ve yoğun bakıma kaldırılmıştı.</p>

      <p class="paragraf-1">O günden aylar sonra tesadüfen Jerry ile karşılaştım. Nasıl olduğunu sorduğum zaman, “Daha iyi olamazdı” cevabını aldım. Bana yaralarını gösterdi. Vücudu delik deşik olmuştu.</p>

      <p class="paragraf-1">Soygun sırasında neler düşündüğünü sordum. “Yerde yatarken, yalnızca iki seçeneğim olduğunu düşündüm” dedi, “Ya ölmeyi seçecektim, ya da yaşamayı. Ben yaşamayı seçtim”</p>

      <p class="paragraf-1">“Bütün bunlar olurken, sen hiç mi korkmadın?” diye sordum.</p>

      <p class="paragraf-1">“Hastanede muhteşem insanlar karşıladılar beni. İyileşeceğime yürekten inanıyorlardı. Doktorların ve hemşirelerin yüzündeki ifadeyi gördüğüm zaman, bir an korktuğumu hissettim. Sanki yüzlerinde, “Bu adam çoktan ölmüş” der gibi bir ifade vardı. O anda hemen bir şeyler yapmam gerektiğini fark ettim”</p>

      <p class="paragraf-1">“Ne yaptın peki?” diye sordum.</p>

      <p class="paragraf-1">“Bir hemşire vardı ve bana sürekli sorular sorup duruyordu. Bir şeye alerjim olup olmadığını sorduğunda ona, “Evet, var!” dedim. “Benim kurşunlara alerjim var. Beni bir otopsi yapar gibi değil, sağlıklı bir insanı ameliyat eder gibi ameliyat edin” dedim.</p>

      <p class="paragraf-1">Jerry, pozitif duruşu sayesinde, ölüme meydan okumuş ve uzun yıllar boyunca sağlıklı bir yaşamın tadını çıkarmıştı.</p>

      <p class="paragraf-1">Francie Baltazar</p>

      <p class="arabaslik-sol" id="toc_marker-6-14">Bilge ve Savaşçı</p>

      <p class="paragraf-1">Yaşlı bir bilge yolun kenarında oturmuş dinleniyordu. Derin düşüncelere dalmış bir biçimde beklerken, bir savaşçı yanına hızla yaklaştı ve kükreyen sesiyle, “Bana cennet ve cehennemi anlat hemen!” diye emretti.</p>

      <p class="paragraf-1">Bilge önceleri umursamadı savaşçıyı. Sonra gözlerini yavaşça açtı ve savaşçıya seslendi.</p>

      <p class="paragraf-1">“Demek cennet ve cehennemi anlatmamı istiyorsun? Senin gibi ukala birisi, her tarafı kir ve pislik içinde olan birisi… Saçların dağınık, nefesin çöplük gibi kokuyor ve kılıcın kir pas içinde. Sen mi bana cennet ve cehennemi soruyorsun?”</p>

      <p class="paragraf-1">Savaşçı kılıcını çekti ve yaşlı bilgenin boynuna dayayıverdi. Tam boynunu koparmak üzereyken, bilge seslendi: “İşte bu cehennem!”</p>

      <p class="paragraf-1">Savaşçı neye uğradığını şaşırdı. Kendi yaşamını feda edercesine, böyle bir ders verebilen bilgenin karşısında, kendi küstahlığından dolayı utanç duydu. Kılıcını yere indirdi ve gözlerinden iki damla yaş döküldü.</p>

      <p class="paragraf-1">Bilge seslendi savaşçıya: “İşte bu da cennet!”</p>

      <p class="paragraf-1">John Groff</p>

      <p class="arabaslik-sol" id="toc_marker-6-15">Hangisini Beslersen, O Büyür!</p>

      <p class="paragraf-1">Bir Kızılderili reisi, küçük bir çocukla birlikte, önlerinde boğuşan iki köpeği seyrediyordu. Birisi beyazdı köpeklerin, diğeri siyahtı. Durmadan boğuşuyor ve kimin kazanıp kimin kaybettiği belli olmuyordu.</p>

      <p class="paragraf-1">Çocuğun meraklı bakışlarını fark eden reis, “Onlar da içindeki köpekler gibidir evlat” dedi. “İyilik de, kötülük de insanın içindedir. Beyaz köpekle, siyah köpeğin boğuşması gibi, onlar da sürekli olarak birbirleriyle boğuşur dururlar”</p>

      <p class="paragraf-1">“Peki hangi köpek kazanır bu savaşı?” diye sordu çocuk merakla.</p>

      <p class="paragraf-1">“Sen hangisini beslersen, o kazanır evlat!” dedi reis…</p>

      <p class="arabaslik-sol" id="toc_marker-6-16">Geleceğini Biliyordum</p>

      <p class="paragraf-1">Birinci Dünya Savaşında, çatışmaların en yoğun olduğu anlardan birisi yaşanıyordu. Bir asker, sevdiği bir arkadaşının, az ötede kanlar içinde vurulmuş bir biçimde yere düştüğünü gördü. Kurşunlar, sağanak yağmur gibi yağıyordu adeta. Asker hemen komutanın yanına koştu ve arkadaşının yanına gitmek için izin istedi.</p>

      <p class="paragraf-1">Komutanı ona izin vermedi, “Arkadaşın ölmüş” dedi, “Onun yanına gitmek için hayatını riske atmaya değmez”</p>

      <p class="paragraf-1">Ama diğer asker kararlıydı. Onun yanına gitmek istiyordu. Komutanı sonunda izin verdi ve asker kurşun yağmurlarını hiçe sayarak, vurulmuş arkadaşının yanına gitti.</p>

      <p class="paragraf-1">Kısa bir süre sonra, kanlar içinde son nefesini vermiş arkadaşını sipere taşıyarak, komutanın yanına sağ salim gelebildi.</p>

      <p class="paragraf-1">“Ben sana, oraya gitmeye değmez demedim mi? Bak arkadaşın ölmüş” dedi komutan.</p>

      <p class="paragraf-1">“Yanılıyorsunuz komutanım” dedi asker, “Gittiğime fazlasıyla değdi. Ben oraya vardığım zaman arkadaşım henüz ölmemişti. Bana öyle bir şey söyledi ki, o söz için bile kurşunların üstüne seve seve atabilirdiniz siz de kendinizi”</p>

      <p class="paragraf-1">“Ne söyledi sana?” diye sordu komutan.</p>

      <p class="paragraf-1">“Geleceğini biliyordum…” dedi asker… “Geleceğini biliyordum…”</p>
    </div>
  </div>
</body>
</html>
