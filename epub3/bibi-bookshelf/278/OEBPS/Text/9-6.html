<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-6.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x9-6.html" xml:lang="tr-TR">
    <div class="Basic-Text-Frame">
      <p class="G-vde"/>

      <p class="anabaslik" id="toc_marker-4"><span class="char-style-override-17">DÖRDÜNCÜ BÖLÜM</span></p>

      <p class="paragraf-1">Çok eski zamanlarda, kuşaktan kuşağa ulaşmış olan, çok kötü bir gelenek varmış. Yaşlılar iş yapamaz hale geldiklerinde, onları ormana götürüp, orada yırtıcı hayvanlara bırakırlarmış. Böylece az olan yiyeceklerinin, çalışan gençlere yetmesi sağlanırmış. İhtiyarları belli bir yaştan sonra evde tutmak yasak olduğundan, kimse yaşlı anne ve babasını evde gizleyemez, komşusu ihbar edecek diye korkarmış.</p>

      <p class="paragraf-1">İşte bir gün yaşlılardan birini, oğlu ormana götürüp bırakmak istemiş. Kış mevsimiymiş. İhtiyar, oğul ve küçük torun ormana gidip, yaşlı adamı orada bırakıp dönmüşler. Yolda küçük çocuk kızağını dedesinin yanında unuttuğunu fark etmiş. Babasına dönüp almalarını söylemiş. Babası umursamayınca da: “<span class="char-style-override-15">K</span>ızağımı almalıyım, yoksa sen yaşlandığında seni neyle ormana götürüp bırakacağım?” demiş. Oğul o an anlamış ki, ihtiyar babasının kaderi, yaşlandığında kendi kaderi olacak. Dönüp babasının ellerini çözmüş. Alıp eve getirmiş ve onu samanlıkta saklayıp her gün gizlice yemek vermeye başlamış.</p>

      <p class="paragraf-1">Bir süre sonra köyde hayvanlar arasında bir hastalık yayılmış. Hayvanlar birbiri ardına ölüyormuş. İhtiyar, oğluna şöyle demiş: “Hastaları iyilerden ayır, onlara şu otlardan ilaç hazırla”</p>

      <p class="paragraf-1">Adam babasının dediklerini yapmış. Gerçekten de onun hayvanları arasında ölüm azalmış. Bayram geldiğinde her yıl olduğu gibi, o yıl da köy halkı kurbanlar kesmeye başlamışlar. İhtiyar, oğluna şu öğüdü vermiş: “Köyde hayvan çok azaldı. Senin de hayvanın fazla yok. Bu sene kurban kesme”</p>

      <p class="paragraf-1">Gerçekten de bir iki ay içinde bütün köy, tarlalarda çalıştıracak hayvan sıkıntısı çekmeye başlamış. Ama ihtiyarın öğüdünü dinleyen adamın hayvanı varmış ve tarlasında onları çalıştırabilmiş.</p>

      <p class="paragraf-1">İlkbahara doğru artık köyde ekmek yapacak tahıl bile kalmamış. Ama asıl sorun, tohumluk olarak kullanılabilecek kadar bile tahıl olmamasıymış. İhtiyar; “Yavrum, ahırın çatısı samanla dolu. Onları çıkar ve yeniden döv. Oradan tohumluk buğday çıkarabilirsin” demiş.</p>

      <p class="paragraf-1">Adam, ihtiyar babasının dediğini yapmış. Köyde tohumluk buğdayı olan tek aile onlar olmuş. Bütün köy halkı bu gencin büyücü olduğunu düşünmeye başlamış. Öyle ya, herkesin işi kötüye giderken, bu evde garip bir şekilde kötülüklere bir çare bulunuyormuş. Evi gözlemeye başlamışlar, ihtiyar babasının hala yaşadığı ortaya çıkmış. Köylüler genci krala şikâyet etmiş. Kral önce gence kızmış. Ama olup bitenleri dinledikten sonra iyi ve yerinde bir öğüdün çok şeyi değiştirebileceğini kabul edip, ihtiyarlarla ilgili yeni bir kanun çıkarmış ve bundan sonra çocuklar, anne ve babalarına yaşlılıklarında da güzel davranmaya başlamışlar…</p>

      <p class="paragraf-1">Anne ve babamızın bizde emekleri çok büyük. Onlar bize çocukken nasıl baktılarsa, gece tatlı uykularından uyanıp nasıl bize şefkat gösterdilerse, biz de onlara bu fedakârlıklarının karşılığını, yaşlandıkları zaman aynı hassasiyetle ödemeliyiz.</p>

      <p class="paragraf-1">Onlar bizim saçma sorularımıza sabırla cevap verdiler ve onlar yaşlandığında bizi yoran sorular sorduğunda, aynı sabır bu defa bize düşecektir.</p>

      <p class="paragraf-1">İlk adımları attığımızda küçücük ellerimizle onların ellerinden tutmadık mı? Şimdi onlar bakıma, ilgiye, sevgiye muhtaç olduklarında, hangi vicdanla onları bir köşeye atacağız? Götürüp huzur evine mi bırakacağız?</p>

      <p class="paragraf-1">Bir zamanlar, hayata dair hiçbir şey bilmiyorduk. Ne konuşmayı, ne okumayı, ne de yazmayı. Konuşmayı öğrenirken, sürekli saçma sorular sorduk. Anlamsız sorularımızla onların başını ağrıtırken, onlar bize sabırla bir şeyler öğretmeye çalıştılar.</p>

      <p class="paragraf-1">Onlar aklımıza yalnızca bayramlarda gelmesin. Sadece yılda bir kez anneler ya da babalar gününde hatırlamayalım onların ne kadar özel olduklarını. Zaten zorlu bir savaşın kahramanı onlar ve özel bir ilgiyi de fazlasıyla hak ediyorlar.</p>

      <p class="paragraf-1">Bir tek sen varsın, geçmişten bugüne onlar için en büyük hediye. Seninle mutlu olup, seninle üzülüyorlar. Onları bir tek böyle günlerde hatırlama, ziyaretlerini her zaman yap. Cennet annelerin ayakları altındaysa o ayaklar altında çiğnenmeye gönülden razıyım.</p>

      <p class="paragraf-1">Bu konulardan bahsedince, kadınlar günü nasıl ortaya çıkmış diye merak ettim ve biraz araştırınca çok ilginç bir hikâyesi olduğunu öğrendim:</p>

      <p class="paragraf-1">8 Mart 1857 tarihinde ABD’nin New York kentinde 40bin dokuma işçisi, daha iyi çalışma koşulları istemiyle bir tekstil fabrikasında greve başladı. Ancak polisin işçilere saldırması, işçilerin fabrikaya kilitlenmesi ve ardından çıkan yangınla birlikte çoğu kadın olmak üzere 129 işçi can verdi. İşçilerin cenaze törenine on bini aşkın kişi katıldı.</p>

      <p class="paragraf-1">26-27 Ağustos 1910 tarihinde, Danimarka’nın Kopenhag kentinde yapılan bir toplantıda Clara Zetkin, 8 Mart 1857 tarihindeki tekstil fabrikası yangınında ölen kadın işçiler anısına, 8 Mart’ın Dünya Kadınlar Günü olarak anılması önerisini getirdi ve bu öneri oy birliğiyle kabul edildi…</p>
    </div>
  </div>
</body>
</html>
