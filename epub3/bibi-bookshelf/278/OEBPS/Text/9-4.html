<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-4.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x9-4.html" xml:lang="tr-TR">
    <div class="Basic-Text-Frame">
      <p class="G-vde"/>

      <p class="anabaslik" id="toc_marker-3"><span class="char-style-override-17">ÜÇÜNCÜ BÖLÜM</span></p>

      <p class="arayazi">Başarılı Bir Geleceğin,<br/>
      Bugünden Başladığını Unutma!<br/>
      <br/>
      Jackson Brown</p>

      <p class="paragraf-1">Artık değişim zamanı. Kendimize objektif bir gözle bakma ve düzeltilmesi gereken şeyleri düzeltme zamanı…</p>

      <p class="paragraf-1">Sabah uyandınız. Elinizi yüzünüzü yıkadınız ve ailenizle birlikte kahvaltı masasına oturdunuz. O esnada çocuğunuzun kolu, çay bardağına çarpıyor ve çay üzerinize dökülüyor.</p>

      <p class="paragraf-1">Bu olup bitenler sizin kontrolünüzde değildi belki ama bundan sonra yaşanacak olan her şey artık sizin kontrolünüzde.</p>

      <p class="paragraf-1">Diyelim ki kontrolü kaybettiniz ve sinirlerinize hâkim olamadınız. Çayı üzerinize döktüğü için kaba bir şekilde çocuğunuzu azalıyorsunuz ve o da ağlamaya başlıyor. Onu azarladıktan sonra eşinize dönüyor ve çay bardağını masanın kenarına çok yakın koyduğu için onu eleştiriyorsunuz. Fakat dikkat! Hala bu olayda kimsenin kabahati yok ama zorla bir suçlu aranıyor ve facia da tam olarak burada başlıyor zaten.</p>

      <p class="paragraf-1">Kısa bir sözlü tartışmada bulunuyorsunuz. Öfkeyle odanıza gidip elbisenizi değiştiriyorsunuz. Geri geldiğinizde çocuğunuzu, ağlamaktan dolayı kahvaltısını bitirememiş ve okul için hazırlanamamış halde buluyorsunuz.</p>

      <p class="paragraf-1">İşe gitmek üzere hemen çıkmanız gerekiyor. Aceleyle arabanıza koşup, kızınızı okula bırakmak üzere hareket ediyorsunuz. Geç kaldığınız için saatte 50 km hız sınırlaması olmasına rağmen 20 dakikalık gecikmeden ve hız limitinizi aştığınız için ödediğiniz trafik cezasından sonra nihayet okula ulaşıyorsunuz.</p>

      <p class="paragraf-1">İşe 25 dakikalık bir gecikmeyle geliyorsunuz ve evrak çantanızı evde unuttuğunuzu anlıyorsunuz. Gününüz korkunç bir şekilde geçmeye devam ediyor…</p>

      <p class="paragraf-1 para-style-override-16"/>

      <p class="paragraf-1">Peki, günün sonuna kadar işlerinizin hep ters gitmesine;</p>

      <p class="paragraf-1">-Kızınız mı?</p>

      <p class="paragraf-1">-Çay bardağı mı?</p>

      <p class="paragraf-1">-Eşiniz mi?</p>

      <p class="paragraf-1">-Polis mi?</p>

      <p class="paragraf-1">-Siz mi sebep oldunuz?</p>

      <p class="paragraf-1">Bütün bunları neden yaşadınız? Çok basit, sabah sergilediğiniz tavırlar bütün bunlara sebep olmuş olabilir mi?</p>

      <p class="paragraf-1">Verdiğiniz tepkiler, hayatınızın geri kalan kısmında çok ciddi olumsuz sonuçlar doğurabilir. Bazı durumlarda gerçekten de duygularımıza hâkim olamayabiliriz. Örneğin; küçük bir çocuğun üzerine dondurma dökülmesiyle, çok değer verdiğimiz bir vazonun kırılmasıyla, el dokuması halılarımızın üzerine bir yemek dökülmesiyle ruh halimiz bir anda tepe taklak olabilir ve siz de çocuğunuza ya da etrafınızdaki başka insanlara bir anda öfkelenmeye başlayabilirsiniz.</p>

      <p class="paragraf-1">Öfkelendiğiniz zaman, kontrolsüz bir biçimde tepki verir ve kendinizi kaybedersiniz. Peki, kırılan vazonuz, çizilen koltuklarınız ve yıpranan halılarınız çocuğunuzdan, sevdiklerinizden daha mı değerli?</p>

      <p class="paragraf-1">Bence değil ve olmamalı da. Her durumu, bize stres yaşatacak bir hale getirirsek, bir gün düzeltemeyeceğimiz sağlık sorunlarına da davetiye çıkarmış oluruz. Stres yönetimi konusunda bir profesör öğrencilerine bakın nasıl bir ders vermiş:</p>

      <p class="paragraf-1">Profesör, su dolu bir bardağı kaldırıp öğrencilerine sordu; “<span class="char-style-override-15">Sizce bu su dolu bardağın ağırlığı ne kadardır?</span>” Cevaplar 200 ile 400 gram arasında değişti. Bunun üzerine profesör şöyle dedi:</p>

      <p class="paragraf-1 para-style-override-10"/>

      <p class="paragraf-1">“<span class="char-style-override-15">Gerçek ağırlık fark etmez. Fakat durum bardağı ne kadar süreyle tuttuğunuza göre değişir. Eğer bir dakikalığına tutarsam sorun yok, bir saatliğine tutarsam sağ kolumda bir ağrı oluşacaktır. Eğer bir gün boyunca tutarsam ambulans çağırmak zorunda kalırsınız. Ağırlık normalde aynıdır ama ne kadar uzun süre tutarsanız, size o kadar ağır gelir.</span>”</p>

      <p class="paragraf-1 para-style-override-10"/>

      <p class="paragraf-1">Eğer sıkıntıları, omuzlarımıza yüklemeye devam edersek, er ya da geç onları taşıyamaz duruma geliriz. Yükler gittikçe artarak daha da ağır gelmeye başlar. Yapmamız gereken şey, bardağı yere bırakıp bir süre dinlenmek ve daha sonra tutup tekrar kaldırmaktır. Yükümüzü ara sıra bırakmalı, dinlenip tazelendikten sonra tekrar yolumuza devam etmeliyiz.</p>

      <p class="paragraf-1">Eve döndüğünüzde, iş yerindeki sıkıntılarınızı orada bırakın.</p>

      <p class="paragraf-1">Burada paylaşmak istediğim güzel bir hikâye var; Bir baba ile çocuğu arasında yaşanan ve herkesin çok önemli dersler çıkarabileceği bir hikâye...</p>

      <p class="paragraf-1">Bir baba, yorgun argın eve döndüğü bir akşam, beş yaşındaki oğlunu kapının önünde kendisini beklerken bulmuş. Birlikte eve girerken, çocuk “Baba, bir saatte ne kadar para kazanıyorsun?” diye sormuş. Zaten ofiste yorulmuş olan adam, “Bu seni ilgilendirmez” yanıtını vermiş oğluna. Bunun üzerine çocuk, “Lütfen babacığım, bilmek istiyorum” diye ısrar etmiş. Adam da “Yirmi lira” diye kısa bir yanıt vermiş. Çocuk bu defa, “Peki bana on lira borç verir misin?” diye sormuş. Adam iyice sinirlenmiş “Bak senin saçma sapan oyuncakların için sürekli para veremem, tamam mı!” demiş. Çocuk, “Ama ben oyuncak almak için istememiştim ki” deyip, üzgün bir biçimde odasına çıkmış. Aradan bir saat kadar bir zaman geçince, adam oğluna parayı neden istediğini bile sormadığını fark etmiş. Gerçekten gerekli bir şey için istemiş olabileceği aklına gelince de, oğlunun odasına çıkmış ve kapıyı açmış.</p>

      <p class="paragraf-1">Çocuk yatağında uzanıyormuş. Babası, “Uyuyor musun?” diye sorunca “Hayır” yanıtını vermiş küskün bir sesle. Adam ona yaklaşarak, “Al bakalım on lirayı” demiş. Çocuk sevinçle yattığı yerden doğrularak “Teşekkürler babacığım” demiş ve yastığının altından bir miktar para daha çıkarmış. Babasının yüzüne bakarak, sessizce elindeki paraları saymaya başlamış.</p>

      <p class="paragraf-1">Adam büyük bir hiddetle “Madem paran var, neden hala istiyorsun?” diye çıkışınca çocuk, “Ama yeteri kadar yoktu ki” demiş. Sonra da “İşte yirmi lira, bir saatini satın alabilir miyim?” diyerek elindeki bütün parayı babasına uzatmış.</p>

      <p class="paragraf-1">Bazen hayatta parayla satın alamayacağımız şeyler vardır. Yukarıda anlattığım hikâye tam olarak bunu anlatıyor. Zaman zaman benim de bu gibi durumları yaşayan insanlarla karşılaştığım oldu. Hatta içlerinden biri, benim babamdı...</p>

      <p class="paragraf-1">O kadar çok çalışıyordu ki, yüzünü bazen haftada bir ya da ayda bir görüyordum. Bazı zamanlar ben de, “Keşke çok param olsaydı ve babamın zamanını satın alabilseydim” diye söylenirdim kendi kendime. Ne kadar da kötü değil mi? Aradan uzun yıllar geçmesine rağmen, yaşadığımız anılar peşimizi bırakmıyor.</p>

      <p class="paragraf-1">Daha olayı anlamadan, dinlemeden hemen kızmaya, öfkelenmeye başlıyoruz. Biraz sabretmeyi başarabilsek, sonrasında yaptıklarımızdan dolayı pişmanlık çekmek zorunda kalmayacağız.</p>

      <p class="paragraf-1">Değişim, değişim, değişim… Ama önce kendimizden başlayan bir değişim!</p>

      <p class="paragraf-1">-Bize yalan söylenilmesini istemiyorsak, önce biz dürüst olmalıyız.</p>

      <p class="paragraf-1">-Dinlenmek istiyorsak, dinlemeyi başarmalıyız.</p>

      <p class="paragraf-1">-Saygı görmek istiyorsak, saygılı olmalıyız.</p>

      <p class="paragraf-1">-Sevilmek istiyorsak, önce biz sevebilmeliyiz.</p>

      <p class="paragraf-1">Bir şeyler için, bir günah keçisi bulmak çok kolay. Ama önemli olan, sorumluluk alıp, yapılması gereken neyse onu yapabilmektir. Etrafınızı saran karanlık sizin gölgenizdir, bir başkasının ya da bir başka şeyin değil.</p>

      <p class="paragraf-1">Değişime açık olmamak, kendimizi karanlık bir odaya kilitleyip, sonra da ışığın varlığını inkâr etmek gibidir. Ancak, ışık her yerdedir ve karanlık sadece kendimizi hapsettiğimiz o odadadır. Bu durumda yapabileceğimiz en güzel şey, duaların gücüne inanmak ve “Allah’ım, bana değiştiremeyeceğim şeyleri kabul edebilmem için huzur, değiştirebileceğim şeyleri değiştirmem için cesaret ve aralarındaki farkı anlayabilmem için akıl ver” diyebilmektir.</p>

      <p class="paragraf-1">Westminster manastırının bodrumunda Anglikan Piskoposunun mezarı üstünde şu yazılıdır:</p>

      <p class="paragraf-1">“Genç ve hür iken, düşlerimin sonsuzluğunda, dünyayı değiştirmek isterdim. Yaşlanıp akıllanınca, dünyanın değişmeyeceğini anladım. Ben de düşlerimi biraz kısıtlayarak sadece memleketimi değiştirmeye karar verdim. Ama o da değişeceğe benzemiyordu. İyice yaşlandığımda, artık son bir gayretle, sadece ailemi, kendime en yakın olanları değiştirmeyi denedim. Ama maalesef bunu kabul ettiremedim ve şimdi ölüm döşeğinde yatarken birden fark ettim ki, önce yalnız kendimi değiştirseydim, onlara örnek olarak ailemi de değiştirebilirdim. Onlardan alacağım cesaret ve ilhamla, memleketimi daha ileri götürebilirdim. Kim bilir, belki dünyayı bile değiştirebilirdim.”</p>

      <p class="paragraf-1">Bir ömrün pişmanlıkla bitmesi, farkındalığın farkına çok geç varma ve zamanın değerini bilememek. Zamanın değeri dedim de aklıma bakın ne geldi…</p>

      <p class="paragraf-1">10 yılın değerini, yeni boşanmış bir çifte,</p>

      <p class="paragraf-1">1 yılın değerini, sınıfta kalan bir öğrenciye,</p>

      <p class="paragraf-1">9 ayın değerini, yeni doğum yapmış bir anneye,</p>

      <p class="paragraf-1">1 ayın değerini, prematüre bebek sahibi bir anneye,</p>

      <p class="paragraf-1">1 haftanın değerini, haftalık bir derginin editörüne,</p>

      <p class="paragraf-1">1 dakikanın değerini, uçağı kaçıran birine,</p>

      <p class="paragraf-1">1 saniyenin değerini, bir kazayı kıl payı atlatan birine,</p>

      <p class="paragraf-1">1 milisaniyenin değerini, gümüş madalya kazanan kişiye sorun</p>

      <p class="paragraf-1">Bunları sorduktan sonra ne yapın biliyor musunuz? Her anınızın tadını çıkarmaya bakın, çünkü dün artık mâzi oldu. Yarının ne getireceği belirsiz ve bugün size sunulmuş muhteşem bir armağan...</p>
    </div>
  </div>
</body>
</html>
