<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0226.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_7">III.<br class="calibre2"/>
  Çocuğun Sosyal Gelişimi</h1>

  <p class="resim"><img alt="" class="image2" src="../Images/001_fmt4.jpeg"/></p>

  <p class="normalnesililk">Çocuğumuz sosyal değişime hazır olarak dünyaya gelir. Yeni doğan çocuğun gözleri her uzaklıktaki eşyaları görme yeteneğine sahiptir. Ancak en güzel yüzleri görmek ister ve onunla konuşurken bizi net görür.</p>

  <p class="normalnesil">Bebeğe sarıldığınız zaman tüm yüzüne bir gülümseme yayılır. Bu yüz ifadesi çevreye verdiği bir sosyal cevaptır. Ona gülümseme ile karşılık verirsek tüm ortamda bir mutluluk oluşur.</p>

  <p class="normalnesil">Beslemeden, bez bağlamaya ve sarılıp yatırılmaya kadar her türlü sosyal iletişim çocuğu, hayatındaki yetişkinlere bağlı olduğu duygusuna götürür. Onunla beraberliği sürdürmek, onunla oynamak, konuşmak, ona gülümsemek ve onu sevmek için zaman ayırmak, kendine güvenini ve anne babasına bağlılığını arttıracaktır.</p>

  <p class="solbaslik">İşte Çocuğun Sosyal Gelişim Basamakları:</p>

  <p class="normalnesil"><span class="idebold">İlk üç ay:</span> İnsan sesine tepkide bulunur, agular. Bu davranışlar bebeğin başkalarına ilgi duymasının ilk işaretleridir. Bu ayları anne babasını tanımakla geçirir.</p>

  <p class="normalnesil"><span class="idebold">İkinci üç ay:</span> Babası ve kardeşleriyle ilişki kurmaya başlar. Ce-e oyunundan hoşlanır. Onun duygularını öğrendikçe, o da bizimkini öğrenecektir. Onunla ilgilendiğimizde ve mutlu olduğumuzu gösterdiğimizde bize ilgi ve mutlulukla bakacaktır.</p>

  <p class="normalnesil"><span class="idebold">Üçüncü üç ay:</span> Yabancılara şüpheyle bakar, tanıdık yüzleri tercih eder.</p>

  <p class="normalnesil">Başkalarını da çevresine dâhil eder, ancak anne-babası her zaman onun için özeldir. Eğer ebeveynini göremezse üzülecek ve hatta gözyaşı dökebilecektir.</p>

  <p class="normalnesil"><span class="idebold">Dördüncü üç ay:</span> Annesinin bulunduğu yerde oynamayı tercih eder. Ailede ilgi odağı olmaktan hoşlanır. Sosyal ilişkileri öncesine kıyasla belli bir şekilde gelişir.</p>

  <p class="normalnesil"><span class="idebold">İkinci yıl:</span> Diğer çocukların farkına varmaya başlar. Ama insanlara eşya gibi bakar. Oynarken annesinin veya arkadaşlarının saçlarını çekebilir. Başkalarıyla ilişkilerinde alma hakimdir, vermekten hoşlanmaz. Onun için her yer hayret verici olarak görünür.</p>

  <p class="normalnesil"><span class="idebold">Üçüncü yıl:</span> İletişimi geliştirmiş, başkalarını anlama ve etkileme gücü artmıştır. Paylaşmayı bilmez. İsteklerinde ısrarlı ve sabırsızdır. Başkaları için bir şey yapmayı reddeder.</p>

  <p class="normalnesil">Bu yılın sonuna kadar arkadaş edinme önem kazanır. Alıp-vermeye daha isteklidir. Sosyal ilişkilerde sınırları fark etmeye başlar, kendi cinsiyetini bilir. Daha kaliteli oyunlar oynar.</p>

  <p class="normalnesil"><span class="idebold">Dördüncü yıl:</span> Yetişkinden çok arkadaşla ilgilenir. Paylaşmaya başlar. Daha çok, küçük gruplarla oynar. Olaylara başkası açısından bakmaya, onları anlamaya çalışır. Yüzleri okuduğu kadar vücut dilini de anlama yeteneğine sahiptir.</p>

  <p class="normalnesil"><span class="idebold">Beşinci yıl:</span> Grup oyununu tercih eder. Başkalarının haklarına ve eşyalarına saygı duymaya başlar. İç denetimle kendi duygu ve isteklerini kontrol eder.</p>

  <p class="normalnesil"><span class="idebold">Altıncı yıl:</span> Başkaları gibi düşünmeye (başkalarının haklarına saygı duymaya, olayı üçüncü bir kişi gibi değerlendirmeye) başlar. Başkalarının duygularını paylaşır. Kendi kendini eleştirdiğine işaret eden davranışları gözlenebilir. Organize edilmiş grup oyunlarında faal olarak yer alabilir. Kendini yetişkinlere kabul ettirmek için büyümüş ve bir yetişkin olmuş gibi davranmaya çalışır. İş yaparken bize yardım eder.</p>

  <h2 class="h2baslik" id="calibre_toc_23"><span class="idebold1">Hayali Dostları Varsa</span></h2>

  <p class="normalnesililk">Çocuğumuz düzenli olarak hayalî yaratıklarla konuşuyor veya oynuyorsa endişelenmemek gerekir. Bu, kişilik bozukluğu işareti değildir. Tam tersi, bu alışkanlığın teşvik edilmesinde fayda vardır. Hayalî arkadaşları olan çocuklar psikolojik açıdan ve konuşma yeteneği bakımından daha hızlı gelişmektedir.</p>

  <p class="normalnesil">Hayalî arkadaş, çeşitli şekillerde ortaya çıkar. Bir kedi, çocuk, bir yetişkin veya fantastik bir yaratık olabilir. Veya çocuk, bir oyuncağına bir kişilik yakıştırabilir. Ya da çocuk, daha farklı bir kişiliğe bürünür. Bir kahraman veya bir aile içinde kendine farklı rol biçebilir. Hangi şekli alırsa alsın, çocuk, hayalî arkadaşını gerçekmiş gibi algılar.</p>

  <p class="normalnesil">Bu şekilde hayalî dostları olan çocuklar diğerlerinden daha hızlı bir şekilde, başka insanların da inançları, arzuları ve niyetleri olduğunu ve bunların kendisininkinden farklı olduğunu öğrenebiliyor. Daha karmaşık cümleler kurabiliyor, daha paylaşımcı oluyorlar.</p>

  <p class="normalnesil">Tek çocukların veya ilk doğan çocukların görünmez bir arkadaşa meyilleri daha fazladır. 7 yaşına kadar çocukların yüzde 65’inin bir ara hayalî arkadaşı olmuştur.</p>

  <p class="normalnesil">Pek çok vakıada, çocuk 8 veya 9 yaşına gelince hayalî arkadaş kaybolur. Bunun sebebi; ya bu davranışın okulda sosyal olarak kabul edilemez olması veya hayalî arkadaşlarının yerini gerçeklerinin almasıdır. Genellikle de bu hayalî arkadaş bir daha geri dönmez.</p>

  <p class="ortayazi">* * *</p>
</body>
</html>
