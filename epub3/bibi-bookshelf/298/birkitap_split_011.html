<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>birkitap</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_10">Müsait Biyerde</h2>
				<p class="normal">müsait biyerde ölecek var şoför bey</p>
				<p class="normal">hı</p>
				<p class="normal">şimdi şöyle izah edeyim / ben bir öğretmenim / sınıfta ölecek olursam bir sürü curcuna / öğrenciler dersi kaynatır / teneffüsler o kadar kısa ki bir çay bir sigara / hemen zil çalıyor ölmeye vakit kalmıyor</p>
				<p class="normal">herif kafayı çizmiş galiba</p>
				<p class="normal">hayır efendim rica ederim aklı başında bir adam olduğum söylenir genelde / masum bir istek bu / sadece müsait biyerde ölmek istiyorum efendim müsaadenizle</p>
				<p class="normal">hayat çok tuhaf şoför bey</p>
				<p class="normal">nasıl oluyor anlamıyorum bişeyler olup duruyor sabah kalkıyorsunuz akşam yatıyorsunuz bu böyle sürüp gidiyor çocuklarım var iki tane ellerinizden öper</p>
				<p class="normal">allah bağışlasın</p>
				<p class="normal">âmin / onların okul masrafları eğitimleri / karım ev hanımıdır kayınvalidem de bizde kalır / yoo demek istediğim ekonomik zorluklar falan değil bunun ötesinde bişey nasıl anlatsam</p>
				<p class="normal">elektrik faturasını yatırırken ölsem kuyrukta / ooo sonra gazetelere malzeme / emekliliğine şu kadar yıl kala / eğitim emekçisi bilmem kim / kalp krizi geçirip öldü / bir sürü sansasyon / tabi kuyruk sıkıcıdır: insanlar sıcakta oflayıp puflayarak sıranın kendilerine gelmesini beklemekte ve bir an önce borçlarını yatırıp gitmeyi istemektedir / bu esnada kuyruktaki bir adamın ölmesi kimilerine göre eğlenceli olabilir / ama her şeye rağmen bir ölüyle aynı yerde bulunmak hoş olmayacaktır çoğu için</p>
				<p class="normal">apartman toplantısında yöneticiye aidatların yüksek olduğunu anlatırken ölsem / yazık adama / komşular üstüne çok giderler / benim ölümümü kullanarak aidatların azaltılmasını sağlamaya kalkarlar / yaşarken de ölüyken de kullanılmak istemem doğrusu</p>
				<p class="normal">git evinde öl diyeceksiniz / olmuyor efendim insan evinde ölemiyor / karım yeni bir elbise çocuklar futbol topu ve bisiklet isterken kayınvalidem de neyse neyse / ölemem işte / kendilerini suçlu hissetmelerini istemem / dırdır ettik öldürdük adamı demesinler / ayrıca haysiyetli bir ölüm sayılmaz bu pek / karı dırdırından ölmüş bir adam eşekten düşerek ölmüş bir adamdan daha saygıdeğer değildir</p>
				<p class="normal">öğretmenler toplantısında saatler geçip hiçbir konuya hiçbir çözüm bulunamadığı halde / insanlar anlaşılmaz bir hırsla konuşmaya devam ederken / örneğin tam da hoşlanmadığım o müdür yardımcısı söz aldığında ölsem / yine olmaz / tahkikat falan açarlar görev esnasında ölmüş görevini ihmal etmiş falan derler / sarı zarfı kefenime sokarlar olmaz mümkün değil</p>
				<p class="normal">televizyonda haberleri izlerken o kadar bunalırım ki ölemem / falan yerde katliam filan yerde tecavüz</p>
				<p class="normal">sonra sessiz bir pazar günü gazetenin bulmacasını çözerken / soldan sağa dört harfli bir kelime hayatın sonu: ölüm deyip çaktırmadan ölsem</p>
				<p class="normal">ya da bir alışveriş merkezinin ayakkabı reyonundaki görevli kırk iki numara krem rengi bir yazlık ayakkabıyı ayaklarıma geçirmeye çalışırken</p>
				<p class="normal">hayır hayır bunların hiçbiri değil / uzun zamandır düşünüyorum şoför bey insan bu hayattan nasıl kurtulur nasıl ölür insan diye / bundan başka çare bulamadım</p>
				<p class="normal">biliyorum teâmüllere uygun değil alıştığımız bir şey değil bu / fakat beni anlamanızı rica ediyorum / siz de kusuruma bakmayın sayın yolcular</p>
				<p class="normal">tahammül edemiyorum artık</p>
  <p class="normal">müsait biyerde ölecek var</p>
  </body>
</html>