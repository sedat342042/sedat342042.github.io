<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>birkitap</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_8">Tutuklu Kurbağa</h2>
				<p class="sagbold">pazartesi</p>
				<p class="normal">bahçedeki otların arasında bir kurbağa buldum / biraz ahmak galiba ya söylediklerimi anlamıyor ya da inadından cevap vermiyor / kaç kez sordum anlat dedim cevap vermiyor evet vırak diyor sadece vırak</p>
				<p class="normal">onu bir poşetin içine koydum ve bisikletime atladım yirmi dakika kadar gittik inşaatların olduğu yere geldik işçiler yoktu / poşetten çıkartıp çayıra bıraktım nemli çayır hoşuna gitmiş olmalı anlat dedim sende bir tuhaflık var / vırak dedi / lisedeki biyoloji derslerimizden söz ettim gözünü korkutmak için / hiç aldırmadı o gün daha fazla uğraşmadım yöntem üzerine düşünmeliydim eve döndük</p>
  <p class="ortayazi">*</p>
  <p class="sagbold">salı</p>
				<p class="normal">dün koyduğum yerde duruyordu pörtlek gözlerini elimdeki şırıngaya dikmişti / biz ufakken mahalledeki kötü çocuklar böyle şırıngalara su doldurur yakaladıkları kurbağaları şişirirlerdi onu da anlattım / çok aptal bakışları vardı önemsemez takmaz anlamaz adamı fitil eder / kendine acımıyorsan çocuklarına acı dedim tepki yok / ahmak olduğu konusundaki kanaatim güçleniyor </p>
  <p class="ortayazi">*</p>
  <p class="sagbold">çarşamba</p>
				<p class="normal">pencereme sıçramış / odam birinci kattadır / ay ışığı içeriyi aydınlatıyordu / tıkırtıyı duyunca gözlerimi açtım uykum hafiftir baktım oradaydı rüyamda da onu görüyordum zaten / çay demle dedi anlatacağım / çayı demledim / beceremem aslında önce suyu kaynatacaksın sonra demliğe dökeceksin falan bir sürü iş başka ayrıntıları da var üstelik neyse / karşılıklı birer bardak çay içtik hiç konuşmadı ikinci bardağı doldurmak için mutfağa geçtiğimde bıçağı yanıma alsam mı diye düşündüm göz kararı elimi rafa uzattım</p>
				<p class="normal">bak dedi beni bazı deneylerde kobay olarak kullandılar / bir dizi operasyon geçirdim beynimi çıkartıp bir başka beyin taktılar ve kalbimi çıkartıp bir başka kalp / artık kendim değilim bir kurbağanın yapması gereken şeyleri yapamıyorum örneğin güzel bir kızı öptüğümde prense dönüşemiyorum bilakis beni öpen tüm kızlar ömürlerinin kalan kısmını kurbağa olarak geçirmek zorunda kalıyorlar / al işte anlattım sana her şeyi itiraf ediyorum kızların hepsini bataklıktaki evimde saklıyorum beni polise bildirecek misin / üzgünüm bunu yapmak zorundayım</p>
  <p class="ortayazi">*</p>
  <p class="sagbold">perşembe </p>
				<p class="normal">polisler onu götürdüler hüzünle baktı polis otosuna binerken yağmur yağıyordu şimdi onu ıslak çimenlere bıraksalar ne sevinir diye düşündüm / kütüphaneme geçip don kişotu aldım ikinci cildinde kaldığım yeri bulup okumaya çalıştım nafile bir türlü aklımdan çıkmıyordu acaba onu itirafa zorlamasaydım iyi mi olurdu dedim / ne ki hakikat </p>
  <p class="ortayazi">*</p>
  <p class="sagbold">cuma</p>
				<p class="normal">mübarek gündür / öğleye doğru hazırlanıp camiye gittim zavallı kurbağa da oradaydı elleri kelepçeliydi vaizi dinliyordu / ses düzeni felaketti ve vaizin sesi çok cırtlaktı her seferinde takarım bunu kulaklarımı tırmalar / üstelik imam hutbede fitneden fesattan adam öldürmekten falan bahsetti / çıkışta bir dilenciye beş yüz bin lira verdim çok hain baktı apartmanları varmış bu tiplerin haberlerde öyle dediler </p>
				<p class="normal">eve döndüm</p>
  <p class="normal">ikindi vakti çay yaptım şimdi tutuklanmamış olsaydı burada karşılıklı çayımızı yudumluyor olacaktık / hapiste bir kurbağa bu saatte ne yapar ki / oturup ona mektup yazdım</p>
  </body>
</html>