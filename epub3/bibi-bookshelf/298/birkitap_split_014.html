<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>birkitap</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_13">Görece</h2>
				<p class="normal">kederli bir adam olmak ne demektir</p>
				<p class="normal">evliliği iki yıl önce sona ermiş / otuz yaşında / hayatın tam ortasında / yalnız ve kederli bir adam olmak / ne demektir</p>
				<p class="normal">yoksa koskoca bir yanılgı mıydı hepsi / bu korkulu bir soru işte: genelde attila ilhan şiirlerinde geçen / ve başkaları için sorulduğunda insanın hoşuna bile gidebilen korkulu bir soru bu / hayaller tasarılar düşler / bütün o şiirler aşklar terk edişler / hepsi / koskoca bir yanılgı olabilir mi / yaşanmış mıdır onca şey / yoksa bir romanın sayfalarında ıskalanmış mıdır hayatın gerçeği</p>
				<p class="normal">ama işin bizi teselli edici tek tarafı / otuz yaşına girenlerin genelde bu soruyu soruyor olmaları / adı üstünde işte: orta yaş bunalımı</p>
				<p class="normal">o halde / kederli bir adam olmak / kültablasında muzdarip bir izmarit olmak mıdır / o halde / yaşadığım hayatın bir kültablası tadında olduğunu itiraf etmenin vakti gelmiş midir / o halde / bir izmarit ne kadar muzdarip de olsa çevreye verdiği rahatsızlıktan dolayı özür dilemeli midir</p>
				<p class="normal">dağınık bir oda / kitaplar dergiler ajandalar peçeteler / kültablalarına atılmış kiraz çekirdekleri / çay bardaklarında söndürülmüş sigaralar / anlayacağınız yalnız mutsuz çaresiz bir bekâr erkek evi</p>
				<p class="normal">ve bir gün ani bir kararla bu oda böyle terk edilir / tipik bir taşra kentinde / kavurucu bir güneşin altında / içinde üç beş parça temiz çamaşır bulunan bir el çantasıyla / tozlu ve kimsesiz bir caddenin ucundaki duraktan binilerek / upuzun bir yaz öğledensonrasında / mümkünse nereye gittiği bilinmeyen bir otobüsle / yirmiyedi numara pencere kenarında / bir güzellik arayan / kederli bir adam tarafından</p>
				<p class="normal">güzellik görecelidir dediler / o zaman söyleyin bana efendiler: görece nerenin ilçesidir / oraya bu otobüsle / kaç saatte gidilir</p>
  <p class="ortayazi">*</p>
				<p class="normal">şeyy ben belediye başkanıyla görüşmek istiyordum</p>
				<p class="normal">buyurun ben görece belediye başkanı / ilçemize hoş geldiniz / nüfus çok kalabalık / halkı bir o kadar alık / rakım iki bin beş yüz / yani korkarım birazdan üşürsünüz / buralarda hava epey serindir / felsefemiz o nispette derindir / efendim görece / ütopyanın bir ilçesidir / demokrasiyle yönetilir / zaten malum-u âlilerinizdir / demokrasi en iyi yönetim biçimidir / biz de padişahı yurttan kovduk ve bittabii cumhuriyeti kurduk / yalnız ufak bir telaffuz problemi var / cumhuuuuuriyet demelisiniz / tabağınızdakileri afiyetle yemelisiniz </p>
				<p class="normal">sayın başkan / değerli üyeler / ilçenize neden geldiğimi merak ettiğinizi biliyorum / açıklayacağım efendim / fakat önce hepinizi / yitirmiş olduğumuz tüm güzelliklerin hatırası için / bir dakika / kaygı duruşuna davet ediyorum / teşekkür ederim</p>
				<p class="normal">dıııııııııııııııııııııııııııııııııııııııt</p>
				<p class="normal">durumun sarahat kazanması için öncelikle kendimi tanıtmak isterim / efendim ben muzdarip izmarit krallığından geliyorum / kafdağının yamacında kurulmuş bu şirin ülkede otuz yıldır kral olarak görev yapmaktayım / otuz yaşındayım / ve laf aramızda / aslında bu makamda vekâleten bulunmaktayım / kralın tahtında tahribata yol açan bazı tahta kemiricileri tahttan tardetmem için beni taa kasabadan çağırmışlardı / ben sadece işimi yapıyordum / derken asıl kral sefere çıktı / bi daha da dönmedi / kralın yokluğunda beni tahtın yanında yöresinde görenler / kral gelene kadar onun yerine bakar mısın dediler / ne bileyim ben bunu kastettiklerini: ben zaten onun yerine bakıyorum dedim / iyi iyi dediler / hasbelkader kral oldum yani / dünya odalar borsalar bakkallar ve krallar birliği maalesef henüz onaylamadı asaletimi / ayriyeten aktif kral-sen üyesiyim / bizzat katılmaktayım sendikal çalışmalara / ah neyse konumuza dönelim öyle ya</p>
  <p class="normal">efendim ben senelerdir güzelliğin peşindeyim / güzellik istiyorum / sadece güzellik / hem biliyor musunuz / ben bugüne kadar güzel çok gördüm ama onlardan hiç güzellik göremedim / bilmem nedendir / sonra bir gün sordum öğrendim / güzellik görecelidir dediler / ben de turistler için kültür bakanlığının hazırladığı kitapçıkların birindeki haritadan görece’yi buldum ve ilk otobüsle buraya geldim / buralarda bir güzellik bulmak / başımı dizlerine koyup / şu fani varlığımı / uğrunda feda etmek isterdim / arz ederim efendim</p>
  </body>
</html>