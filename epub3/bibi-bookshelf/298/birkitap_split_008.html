<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>birkitap</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_7">Ayda Bir Şato</h2>
				<p class="normal">şimdi onlar benim normal bir adam olduğumu sanıyorlar mesela / halt ediyorlar / geceleri neler yaptığımı bilseler</p>
				<p class="normal">sabah kalkıyorum kahvaltımı yapıyorum tıraş olup kravatımı takıyorum yanlarına gidiyorum / işe yani / günaydın diyorlar / gülümsüyorum / günaydın diyorum sonra öğlen oluyor sonra akşam eve geliyorum yemek yiyip televizyon seyrediyorum yatıyorum / hah herkes uyuduğumu sanıyor / olur mu öyle şey / o kadar aptal mıyım ben</p>
				<p class="normal">karım ve oğlum uyuyunca geçiyorum odama / astronotlarınki gibi bir kıyafetim var kimseler bilmez elbise dolabının en gizli köşesinde saklarım / onu giyiyorum tuhaf bir yaratığa benziyorum onu giyince bunun ben de farkındayım / uzay mekiğime binip aya gidiyorum / ayda bir şatom var benim adı ayda bir şato kapısında şöyle yazar: burası ayda bir şatodur / amerikalılar uydu füze falan deyip burunlarını soktular ama hezimet tabi göremediler şatomu aptal herifler beş duyu budalaları amerikalılar yüzyılımızın en / bu cümle burada biraz dursun durdukça uzasın uzadıkça kaşıntı yapsın alerji yapsın oh olsun sömürüye yuh olsun / âmin</p>
  <p class="ortayazi">*</p>
				<p class="normal">geçen gün iş arkadaşlarımdan biri ülkemizin en büyük sorunu nedir diye sordu / sensin dedim / beklemiyordu şaşırdı / genelde konuşmayan espri yapmayan surat asan / günaydın günaydın merhaba merhaba ciddiyet resmiyet bir adam / bir gün suratınızın ortasına bu ülkenin en büyük sorunu sensin / derse / bu tuhaf bir durum olur tabi / gülmekle gülmemek arasında bir parka park etti adam dudaklarını</p>
				<p class="normal">o gün eve yürüyerek döndüm bir tür ödüldü bu / ben bazen kendime bu tür ödüller veririm kutlarım kendimi tebrik ederim gözlerimden öperim sırtımı sıvazlarım afferim olum bugün iyi iş başardın derim yanaklarımdan öperim bazen / o gün de ödüllendirdim kendimi eve yürüyerek döndüm / zira bilirsiniz dolmuşlar kent hayatının gezici işkence birimleridir / günde en az bir insana bu ülkenin en büyük sorunu sensin demek gerekir</p>
				<p class="normal">akşam karıma da bir iyilik yaptım yemek çok güzel olmuş dedim tuzu fazlaydı oysa buna rağmen güzel olmuş yemek dedim / oğlumu kucağıma alıp anlat bakalım bugün neler yaptın diye sordum bir sürü şey anlattı bir gece onu da şatoma götürmeyi düşünüyorum</p>
  <p class="normal">perşembe akşamıydı / herkes erkenden uyumuştu / zaten uzun süredir fark ediyordum ki / ben / herkesin çok çabuk uyuduğu ve çok geç uyandığı bir ülkede yaşıyor olmaktan dolayı başına ağrılar giren midesinde ülser olan bir adamdım / bu yüzden geceleri uyumaz aydaki şatoma giderdim / neyse işte perşembe akşamıydı erkenden uyumuşlardı odama geçtim üstümü başımı giydim kitaplarımı aldım kalemimi ve kâğıtlarımı / sehpanın üstüne çıkıp ampulü sola doğru bir iki kıvırdım oda karardı / gidip beşiğinden oğlumu aldım / bu ne demek biliyor musunuz / gidip beşiğinden oğlumu aldım cebime koydum / işaret parmağımı öpüp karımın burnunun ucuna dokundurdum / kıpırdandı öbür yanına döndü / uzay mekiğime binip aya çıktım / arkadaşlar bana sürpriz hazırlamışlar şatomu süslemişler kapısına da şöyle yazmışlar: burası dünyada barınamayanlar için ayda bir şatodur ve üstelik süslenmiştir kutsanmıştır tütsülenmiştir / balonlar çiçekler ışıklar / oğlum / nerdeyiz baba / diye sordu / burası ayda bir şato dedim / yarın da gelelim dedi / arkadaşlar gülümsediler</p>
  </body>
</html>