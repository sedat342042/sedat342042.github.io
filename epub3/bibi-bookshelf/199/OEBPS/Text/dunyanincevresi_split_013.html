<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dunyanincevresi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_12">&nbsp;<br class="chapter"/>
  ALTINCI BAŞLIK</h2>

  <p class="ortayazi"><span class="ideitalik">Rio de Janeiro'dan hareket; Montevideo'ya ikinci yolculuk; o sırada</span> L'Étoile<span class="ideitalik">'de meydana gelen hasar.</span></p>

  <p class="normal">14 Temmuz günü Rio de Janeiro'dan hareket ettik ve rüzgâr yetersiz kaldığından yeniden körfezde demirledik. 15'inde körfezden çıktık ve iki gün sonra, firkateynin <span class="ideitalik">L'Étoile</span>'den daha hızlı yol almakta oluşu beni, babafingo yelkenlerini toplamak zorunda bıraktı. Ana direklerimiz çok özen gerektiriyordu. Rüzgâr değişik yönlerden fırtınaya yakın kuvvette esiyordu ve deniz çok kabarmıştı; 19'unu 20'sine bağlayan gece, istingalarından kurtulan grandi gabya yelkenimizi yitirdik. Ayın 25'inde izleyebildiğimiz bir güneş tutulması gerçekleşti. Fransa'dan <span class="ideitalik">L'Étoile</span> ile gelen genç bir gözlemci olan Bay Verron'u, yolculuk sırasında denizde boylam hesaplamaya yarayacak yöntemlerle ilgilenmesi için gemime almıştım. Geminin tahmin edilen konumuna göre, bu gökbilimci tarafından hesaplanan tutulmanın başlama saati ayın 25'inde akşam saat dört on dokuzdu. Saat dördü altı geçe bir bulut güneşi örttü; saat dört otuz birde Güneş'i yeniden gördüğümüzde, yaklaşık bir buçuk parmaklık bir tutulma mevcuttu. Daha sonra ardı ardına geçen bulutlar Güneş'i ancak aralıklarla ve çok kısa sürelerle görebilmemize imkân tanıdı; öyle ki tutulmanın hiçbir safhasını gözlemleyemedik, dolayısıyla bulunduğumuz boylamı da buna dayanarak saptamak mümkün olmadı. Bize göre Güneş, Güneş'le Ay'ın görünen kavuşma anından önce batıyordu; tutulmanın saat dört yirmi üçte gerçekleştiğini tahmin ettik.</p>

  <p class="normal">Ayın 26'sında, deniz dibini iskandil edebilmeye başladık ve ayın 28'i sabahında Castillas<sup class="calibre3"><a href="../Text/dunyanincevresi_split_211.html#footnote-311-183" id="footnote-311-183-backlink">[183]</a></sup> kıyılarını gördük. Kıyının bu kesimi, pek yüksek değildir ve on, on iki fersah mesafeden görülür. Muhtemelen İspanyolların bir kalesinin bulunduğu demirleme yerinin girişi olduğunu tahmin ettiğimiz bir koy görür gibi olduk; bu demirleme yerinin pek elverişsiz olduğu bana söylenmişti. 29'unda La Plata Irmağı'na girdik ve Maldonado Dağları'nı gördük. O ve ertesi gün pek az ilerledik. 30'u 31'e bağlayan geceyi hemen tamamıyla rüzgârsız geçirdik; sürekli iskandil ediyorduk. Akıntılar bizi yaklaşık olarak Lobos Adası'nın bulunduğu kuzeybatıya itiyordu. Gece yarısından sonra saat bir buçukta iskandille ölçülen derinlik otuz üç kulaç olarak belirlenince o adaya çok yakın olduğumuz kanısına vardım ve demirleme emrini verdim. Saat üç buçukta hareket ettik ve kuzeydoğu yönünde, yaklaşık iki buçuk fersah mesafede Lobos Adası'nı gördük. Başlangıçta hafif esen güney-güneybatı rüzgârı, öğleden önce güçlendi ve ayın 31'inde öğleden sonra Montevideo Körfezi'nde demir attık. <span class="ideitalik">L'Étoile</span> bize çok zaman kaybettirmişti; çünkü hem ondan daha hızlıydık, hem de Rio de Janeiro'dan yola çıkışta her iki saatte dört parmak su alan bu yük gemisi, birkaç günlük seyirden sonra aynı süre içinde yedi parmak su almaya başlamıştı; bu da onun yelkenlerini tam açmasını engelliyordu.</p>

  <p class="normal">Demir attıktan hemen sonra, Montevideo valisinin gönderdiği bir subay gemiye gelerek bizi selamladı; bu subay, İspanya'dan, bütün Cizvitlerin tutuklanması<sup class="calibre3"><a href="../Text/dunyanincevresi_split_212.html#footnote-311-184" id="footnote-311-184-backlink">[184]</a></sup> ve mallarına el konulması emrinin alındığını, bu emri getiren gemiyle birlikte tarikata mensup kırk din adamının da görev için buraya gelmiş bulunduğunu, emrin şimdiden başlıca tarikat evlerinde hiçbir kargaşa ve dirençle karşılaşılmaksızın yerine getirildiğini, aksine bu din adamlarının başlarına gelene bilgece boyun eğerek katlandıklarını anlattı. Biraz ilerde bu önemli olayın ayrıntılarına gireceğim; Buenos Aires'te uzun süre kalış ve genel vali Don Francisco Bucarelli'nin<sup class="calibre3"><a href="../Text/dunyanincevresi_split_213.html#footnote-311-185" id="footnote-311-185-backlink">[185]</a></sup> beni onurlandıran güveni sayesinde o bilgilere ulaştım.</p>

  <p class="normal">Gün-gece eşitliğinden sonraya kadar La Plata Irmağı'nda beklememiz gerektiğinden Montevideo'da konutlar tuttuk, buraya işçilerimizi de yerleştirdik ve bir hastane kurduk. Bu ilk işler yoluna girdikten sonra, 11 Ağustos'ta, bize gerekli olan kumanyanın teminini hızlandırmak için Buenos Aires'e gittim. İspanya kralının genel levazım görevlisi bu işin sorumlusuydu, kendisini Katolik Majesteleri'ne bağlayan anlaşmada belirtilen fiyatlarla bu işi yapacaktı. Aynı zamanda Don Bucarelli'yle, her ne kadar önceden kendisine özel ulakla Don Francisco de Medina'dan haberler göndermiş olsam da, Rio de Janeiro'da olan bitenleri konuşmak istiyordum. Kendisinin, bilgece bir tutumla, Brezilya genel valisinin gösterdiği düşmanca davranışları Avrupa'ya bildirmekle yetinme ve hiçbir biçimde misillemede bulunmama kararında olduğunu gördüm. San Sacramento kolonisini birkaç gün içinde ele geçirmek onun için hiç de zor değildi; kaldı ki bu karargâh kıtlık içindeydi ve biz Rio de Janeiro'dan ayrılırken onlar için hazırlanmış olan cephane ve erzak, Kasım ayı geldiğinde hâlâ oraya ulaşmamıştı.</p>

  <p class="normal">Genel vali, gereksinimlerimizin çabuklukla sağlanması için bana her türlü kolaylığı gösteriyordu. Ağustos sonunda bizim için peksimet ve un yüklü iki uskuna Montevideo'ya doğru yelken açmıştı. Ben de Aziz Louis Yortusu'nu kutlamak için oraya gittim. Teğmen Bouchage Şövalyesi'ni, kumanyanın geri kalanını yüklemek ve Eylül sonu için tasarladığım hareket tarihine kadar ortaya çıkabilecek işlerle ilgilenmek üzere Buenos Aires'te bırakmıştım; bir kazanın bizi altı hafta daha orada tutacağı aklıma gelmiyordu. Güneybatıdan esen şiddetli bir fırtınada, <span class="ideitalik">L'Étoile</span>'in yakınında demirli bulunan <span class="ideitalik">Saint-Fernand</span> adlı bir sicilli gemi demir taramış, gece vakti ona bindirmiş ve ilk darbede onun cıvadrasını ıskaça seviyesinden kırmıştı. Ardından baş taraftaki helayı ve korkulukları götürmüştü; kötü hava koşullarına ve karanlığa rağmen daha fazla hasara uğramadan kurtulmuş olması gene de iyidir.</p>

  <p class="normal">Bu çarpışma, <span class="ideitalik">L'Étoile</span>'de yolculuğun başından beri var olan su girişini önemli ölçüde artırdı. Gemiyi boşaltmak, hatta belki omurgası üzerinde devirerek, pruvada ve hayli altta olduğu anlaşılan deliği bulup kapatmak zorunluluk haline geliyordu. Bu işlem Montevideo'da yapılamazdı; kaldı ki orada direk onarımı için gerekli ahşabı bulmak da mümkün değildi. O nedenle Bouchage Şövalyesi'ne yazarak, durumumuzu Bucarelli Markisi'ne anlatmasını ve <span class="ideitalik">L'Étoile</span>'in ırmakta ilerleyerek Encenada de Baragan'a varması için onayını almasını istedim; kendisine ayrıca gereksinim duyduğumuz ahşabı ve diğer malzemeyi oraya ulaştırma görevini de verdim. Genel vali bu isteklerimizi kabul etti; 7 Eylül'de, hiçbir kılavuz bulamadığım için, <span class="ideitalik">La Boudeuse</span>'ün dülger ve kalafatçılarıyla birlikte, ertesi gün hareket etmek ve çok zorlu olduğu söylenen seyri bizzat yönetmek üzere <span class="ideitalik">L'Étoile</span>'e çıktım. Yetki belgesine sahip <span class="ideitalik">Saint-Fernand</span> ve <span class="ideitalik">Carmen</span> adlı gemiler de aynı gün Montevideo'dan Encenada'ya hareket edeceklerdi ve ben de onları izlemeyi düşünüyordum. Philippe<sup class="calibre3"><a href="../Text/dunyanincevresi_split_214.html#footnote-311-186" id="footnote-311-186-backlink">[186]</a></sup> adlı kılavuzun bulunduğu Saint-Fernand, sadece izleyeceği yolu bizden saklamak amacıyla ve böylece arkadaşını da zor durumda bırakarak 7'yi 8'e bağlayan gece demir aldı. Biz gene de ayın 8'i sabahı, filikalarımızı önden göndererek hareket ettik; <span class="ideitalik">Carmen</span>, kendisine yol gösterecek bir uskunayı beklemek için kaldı. Akşam <span class="ideitalik">Saint-Fernand</span>'ı yakaladık ve geçtik, ayın 10'unda Encenada koyunda demirledik. Kötü bir adam olduğu ölçüde yeteneksiz bir kılavuz olan Philippe, hep bizi izleyerek dümen tuttu.</p>

  <p class="normal">Bu koyda yirmi altı toplu bir firkateyn olan <span class="ideitalik">Venus</span>'e ve onun gibi, kısa bir süre sonra Avrupa'ya doğru yelken açmak üzere hazırlanan birkaç ticaret gemisine rastladım. Orada aynı zamanda, her türlü cephane yüklü olarak Malvinas Adaları'na dönmek üzere olan <span class="ideitalik">La Esmeralda</span> ve <span class="ideitalik">La Liebre</span> gemilerini de gördüm. Bu gemiler Malvinas Adaları'ndan Güney Denizi'ne geçerek Şili ve Peru'daki Cizvitleri toplayacaktı. Ayrıca bir de Temmuz sonunda Ferrol'den gelmiş <span class="ideitalik">Andalous</span> adlı bir yelkenli daha vardı; bu <span class="ideitalik">Aventurero</span> adlı bir başka yelkenliyle<sup class="calibre3"><a href="../Text/dunyanincevresi_split_215.html#footnote-311-187" id="footnote-311-187-backlink">[187]</a></sup> birlikte yola çıkmış ama bu ikinci gemi İngilizler Sığlığı'nda batmış, ama mürettebatı kurtulmuştu. <span class="ideitalik">Andalous</span> şimdi Tierra del Fuego'ya din görevlileri ve yerli halka hediyeler götürecekti. Bunlar Katolik kralın, o kıyılarda 1765 yılında batan <span class="ideitalik">La Conception</span> gemisindeki İspanyollara yardımlarından ötürü borçluluk duygusunun ifadesiydi.</p>

  <p class="normal">Baragan'da karaya indim; Bouchage Şövalyesi, ihtiyaç duyduğumuz ahşabın bir bölümünü şimdiden oraya taşıttırmıştı. Bu malzemeyi, Buenos Aires'te, kralın tersanesinden ve kimi özel tecimevlerinden büyük güçlüklerle ve çok masraf ederek derleyebilmişti. Onlar da bu malzemeyi, ırmakta batan gemilerin kalıntılarından çıkarıyorlardı. Baragan'da ise her şeyin çok yavaş yapılabilmesine yol açan her türlü zorluktan başka zaten hiçbir şey bulunmuyordu. La Escanada de Baragan aslında genişliği çeyrek fersah kadar olan küçük bir ırmağın La Plata'ya kavuştuğu yerde oluşmuş elverişsiz bir koydan ibarettir; ama bu ırmağın yatağının sadece ortasındaki dar bir kanalda su vardır. Burası her gün dolar ve buraya sadece su çekimi on iki ayaktan az olan gemiler girebilir. Bunun dışında kalan kısmında suların alçaldığı sırada sadece altı parmak kadar derinlik vardır; ama La Plata Irmağı'nda gelgit çok düzensiz olduğundan, kimi zaman egemen rüzgârlara göre arka arkaya sekiz gün süresince sular yüksek ya da alçak kalabildiğinden, şalupaların<sup class="calibre3"><a href="../Text/dunyanincevresi_split_216.html#footnote-311-188" id="footnote-311-188-backlink">[188]</a></sup> boşaltılması çok zorluklar yaratır. Kaldı ki karada da hiçbir tecimevi yoktur; sadece bakımsız bir arazide şuraya buraya rastgele serpiştirilmiş evlerde, daha doğrusu sazlardan yapılmış ve derilerle örtülmüş kulübelerde geçimlerini sağlamakta zorlanan insanlar yaşar. Su çekimi bu koya giremeyecek kadar fazla olan gemiler, bir buçuk fersah batıdaki Lara Burnu'nda demirler. Orası bütün rüzgârlara açıktır; ama zeminin tutuşu oldukça iyidir, çok sıkıntılı olsa da kışlayabilirler.</p>

  <p class="normal">Gemisinin onarımıyla görevli Bay de la Giraudais'yi Lara Burnu 'nda bırakıp Buenos Aires'e gittim; oradan kendisine, Encenada'ya girdiğinde gemisini üzerine yatırabilmesi için büyük bir uskuna gönderdim. Oraya girebilmek için gemideki malzemeyi kısmen boşaltması gerekiyordu. Bay de Bucarelli, bunları <span class="ideitalik">La Esmeralda</span> ve <span class="ideitalik">La Liebre</span>'ye aktarma izni vermişti. <span class="ideitalik">L'Étoile</span> 8 Ekim günü limana girebilecek duruma geldi ve onarımının korkulandan çok daha kısa süreceği anlaşıldı. Gerçekten gemi hafiflemeye başlar başlamaz su girişi görülür ölçüde azaldı ve sonra, baş tarafta su çekimi sekiz ayağa düştüğünde durdu. Gerçekten karina üst kaplama tahtalarından birkaçını sökünce, dipten yukarı doğru sekiz buçuk ayak su çekimi düzeyinden başlayan, yaklaşık dört buçuk ayaklık bölümde karina kaplamalarının dişlerinin, baş bodoslama üzerindeki aşozlara katıksız oturtulmuş olduğu görüldü. Ayrıca, tapaları takılmamış iki burgu deliği bulundu. Bütün bu avarya hızla onarıldı, yeni karina kaplamaları yerleştirildi, yeni bir cıvadra yapıldı ve yerine takıldı, gemi bütünüyle kalafatlandı; ayın 21'inde Lara Burnu'na döndü ve orada İspanyol firkateynlerine aktardığı yükünü tekrar aldı. Gene orada, benim koya gönderdiğim ahşabı, unu, peksimeti ve diğer malzemeyi yükledi.</p>

  <p class="normal"><span class="ideitalik">Venus</span> ve diğer dört gemi Eylül sonunda Cadiz'e doğru yola çıktı. Bu gemiler deri yüklüydü, ayrıca iki yüz elli Cizvit ve Malvinas Adaları'ndan ayrılan Fransız aileleri taşıyorlardı. Fransız ailelerden yedisi yer bulamamış ve başka bir sefere kalmıştı. Bucarelli Markisi onları Buenos Aires'e getirtti, kendilerine geçimlik ve konut sağladı. Aynı tarihlerde, Buenos Aires'e yollanan sicilli gemi <span class="ideitalik">Diamant</span>'ın ve Lima için yola çıkmış bir başka sicilli geminin, <span class="ideitalik">Saint-Michel</span>'in geldikleri duyuldu. Bu ikinci geminin durumu çok kötüydü. Horn Burnu'nda kırk beş gün boyunca rüzgârlarla mücadele ettikten sonra, mürettebatından otuz dokuz kişi ölmüş, kalanlar iskorbüte yakalanmış, bir dalganın alıp götürdüğü dümeninden yoksun biçimde bu ırmağa dönmek zorunda kalmıştı; Cadiz'den yola çıktıktan yedi ay sonra Maldonados Limanı'na vardığında gemide henüz işe yarar durumda sadece üç gemici ile birkaç zabit vardı. İspanyolların talebi üzerine bu gemiyi Montevideo'ya getirmek üzere bir subayla birkaç gemici görevlendirdik. Mart ayında Ferrol'den yola çıkan İspanyol firkateyni <span class="ideitalik">L' Aigle,</span> 5 Ekim günü buraya vardı. <span class="ideitalik">Santa Catarina</span> Adası'na uğramış ve Portekizliler gemiye el koymuşlardı. O sıralarda <span class="ideitalik">Le Diligent</span>'ı da Rio de Janeiro'da tutuyorlardı.</p>
</body>
</html>
