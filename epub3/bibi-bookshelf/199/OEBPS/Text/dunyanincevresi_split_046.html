<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dunyanincevresi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/dunyanincevresi_split_002.html#footnote-311-18-backlink" id="footnote-311-18">18</a>]</sup> Anılan görev emri şöyle yazılmıştır:</p>

    <p class="normal">"Piyade Albayı ve sefer sırasında Deniz Albayı Bay de Bougainville'in gerçekleştireceği işlemler için Kral'ın emirlerini içeren muhtıra</p>

    <p class="normal">Majesteleri, Malvinas Adaları'na sefere çıkmak üzere Nantes Limanı'nda <span class="ideitalik">La Boudeuse</span> firkateynini, Rochefort Limanı'nda da <span class="ideitalik">L'Étoile</span> yük gemisini donatmıştır; yola ilk çıkacak olan <span class="ideitalik">La Boudeuse</span> firkateyninin komutasını Bay de Bougainville'e vermiştir. Majestelerinin arzusu, Bay de Bougainville'in Nantes'tan hareketten sonra La Plata Irmağı'na giderek, orada Katolik majestelerinin [İspanya Kralının] limanlarından yola çıkardığı ve aynı ırmağa gidecek olan iki firkateyn ile buluşmasıdır.</p>

    <p class="normal">İki İspanyol firkateyniyle buluştuktan sonra, [Bay de Bougainville] onları Malvinas Adaları'na götürecek ve bu adaları, oradaki komutana iletilen ve bir kopyası da kendisine verilecek emirlere uygun olarak Katolik Majestelerinin subaylarına devredecektir.</p>

    <p class="normal">(...)</p>

    <p class="normal">Bay de Bougainville, Malvinas Adaları'nı İspanyollara devrettikten ve <span class="ideitalik">L'Étoile</span> yük gemisi kendisinin emrine girdikten sonra, bu iki gemiyle yola çıkacak ve Güney Denizi 'nden Çin'e yönelecektir. Mevsimin ve rüzgârların durumuna göre Magellan Boğazı'ndan geçmek ya da Horn Burnu'nu dönmekte özgür olacaktır.</p>

    <p class="normal">Çin'e doğru yol alırken, Pasifik Okyanusu'nda, Amerika'nın batı kıyıları ile Hintelleri arasında bulunan ve denizciler tarafından görülmüş ve Diemen Toprağı, Yeni Hollanda, Karpenterya, Kutsal Ruh Toprağı, Yeni Gine vb. adlar verilmiş karaları elinden geldiği ve azami ölçüde açınsayacaktır.</p>

    <p class="normal">Bu ada ya da kıtaların açınsanmasına henüz yeni başlandığı için, bunu geliştirmek çok yerinde olacaktır. Kaldı ki henüz hiçbir Avrupa ulusu bu topraklarda ne bir yerleşim kurmuştur ne de bir hak sahibidir, Fransa için buraları açınsamak ve eğer ticaretine ve yapacağı seferlere yararlı olacaksa, el koymak ancak yarar sağlayabilir.</p>

    <p class="normal">Bu çerçevede Bay de Bougainville'in özellikle açınsayacağı yöreler, 40˚ güney enleminden kuzeye doğru çıkan denizlerdir, bu yönde iki dönence arasında bulunabilecekleri de inceleyecektir.</p>

    <p class="normal">Değerli madenler ve baharat bu iklimlerde bulunmaktadır. Bay de Bougainville, toprağı, ağaçları, önde gelen ürünleri inceleyecektir; dikkat çekici bulduğu her ürünün örneklerini ve çizimlerini getirecektir. Gemilere uğrak yeri oluşturabilecek mevkileri ve seyirle ilgili her şeyi, elinden geldiğince belirleyecektir. Majesteleri, bütün bu bilgileri derlemek için, Bay de Bougainville'in daha önceden kanıtlanmış gayretine güvenmektedir.</p>

    <p class="normal">Bu bilinmeyen yerlerde karaya çıktığı her seferinde Bay de Bougainville, değişik yerlere, Fransa'nın armasını taşıyan direkler dikecek, orada yerleşmek üzere kimseyi bırakmaksızın, Majesteleri adına el koyma belgeleri tanzim edecek ve buna ilişkin olarak tutulan zabıtları getirecektir.</p>

    <p class="normal">(...)</p>

    <p class="normal">Majesteleri, Bay de Bougainville'den, mümkün olduğu takdirde, Hintelleri Kumpanya sı' nın Çin ile ticaretinde bir depolama yeri biçiminde yararlı olabilecek, Çin kıyılarına yakın bazı adaları açınsamasını istemektedir.</p>

    <p class="normal">Bay de Bougainville'in seferi iki yılı aşmayacak olduğu ve seferinin şartları doğrudan Fransa Adası'na gitmesini gerektirebileceği için, Majesteleri Çin kıyılarına uğrayıp uğramamakta kendisini özgür bırakmaktadır. Bu konuda içinde bulunduğu şartlara göre davranacaktır.</p>

    <p class="normal">Ne olursa olsun Bay de Bougainville, barışın devam edip etmediği ya da herhangi bir ulusla savaş olup olmadığını öğrenmek ve Majestelerinin iki gemiden herhangi biri için vermiş olabileceği yeni bir sefer emrini almak amacıyla Fransa Adası'na mutlaka uğrayacaktır.</p>

    <p class="normal">(...)</p>

    <p class="normal">Majestelerinin, oluşturduğu görüşler ve Bay de Bougainville'in çıkacağı seferden elde edilebilecek yararlar konusunda verdiği genel emirler böyledir. Majesteleri, iki geminin dönüşünden sonra Bay de Bougainville tarafından verilecek bilgilere dayanarak, subayların ve mürettebatın sefer sırasında hak ettiği ödülleri saklı tutmaktadır.</p>

    <p class="normal">Versailles, 26 Ekim 1766".</p>
  </div>

  <div class="calibre1" id="calibre_pb_47"/>
</body>
</html>
