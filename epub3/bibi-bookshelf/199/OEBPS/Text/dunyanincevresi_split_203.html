<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dunyanincevresi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/dunyanincevresi_split_012.html#footnote-311-175-backlink" id="footnote-311-175">175</a>]</sup> <span class="ideitalik">L'Étoile</span>'in gecikmesi konusunda M.B.-S.F., (<span class="ideitalik">a.g.e.</span>, s. 111, n. 13'de) ilginç bir başka noktaya dikkat çekiyorlar: Geminin kaptanı La Giraudais, geminin su almasına yol açan bu hasar konusunda, bütün subaylar ve lostromo tarafından imzalanan bir zabıt tutturmuştur. Kaptanın aldığı bu önlem bile kuşku uyandırmaktadır. Bougainville, <span class="ideitalik">L'Étoile</span>'in Rio de Janeiro'ya uğramaması talimatını vermişti. Öyleyse bu gecikmenin başka nedenleri de olmalıdır. Nitekim doğabilimci Commerson anılarında, "sadece zenginleşme amacıyla denize açılan açgözlü tacirlerin gemilerine benzeyen" bu gemide, yolculara ve mürettebata bırakılan çok sınırlı alandan yakınmaktadır. Doğabilimci, 14-15 Şubat 1767 tarihinde (demek ki yola çıkışlarının henüz on beşinci günü) günlüğüne şunları yazıyor:</p>

    <p class="normal">"Hava her ne kadar biraz yumuşadıysa da, gökyüzü çok kapalı ve deniz çok dalgalı.</p>

    <p class="normal">Birkaç günden beri içecek su kıtlığı başlamıştı, ama gemi öylesine tıka basa doldurulmuştu ki çare bulunamıyordu. Bugün hava biraz sakinleşince ambardan çıkartmak mümkün oldu.</p>

    <p class="normal">Kralın gemilerinde subayların ticari mal bulundurmaları kesinlikle yasaklanmıştır. Katlanılmaz bir ölçüye ulaşmadığı sürece bu kuralın ihlali belki görmezden gelinebilir. Ama gerekli birçok malzeme gemiden indirilip, onların yerine mal balyaları yüklenir, zavallı mürettebatın su ve erzakına ayrılan yerler doldurulursa, ona ayrılan ara güvertede bir hamak asma olanağından mahrum edilir, şurada burada, yalpada her an devrilme tehlikesi yaratan kötü bağlanmış sandık ve balyalar üzerinde uyumak zorunda bırakılırsa, bu artık cezalandırılması gereken bir kural ihlalidir ve bizim seyrimizin dörtte üçü böyle geçmiştir. Burada o zavallıların hakkını savunmaktan geri duramam." Etienne Taillemite, <span class="ideitalik">a.g.e.</span>, c. II, s. 424)</p>

    <p class="normal">Kaptan La Giraudais, gemisinde, yola çıkmasını da geciktiren bu kuşku yaratan ticari yükle tabii ki komutanı Bougainville ile buluşamazdı. Nitekim La Giraudais, Batavia'dan dönüşte de aynı yola sapacak ve Fransa Adası'na döndüklerinde hem ağır biçimde eleştirilecek hem de para cezası ödemek zorunda kalacaktır. [ç.n.]</p>
  </div>

  <div class="calibre1" id="calibre_pb_204"/>
</body>
</html>
