<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dunyanincevresi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_2">&nbsp;<br class="chapter"/>
  METİN DÜZENLEMESİNE VE<br class="chapter"/>
  ÇEVİRİYE İLİŞKİN AÇIKLAMA</h1>

  <p class="normal">Bu çeviride kitabın 1771 basımı esas alınmıştır. Ama 1772 basımında yazar tarafından gerek dipnotlara gerekse metne yerleştirilen eklerin de hemen hemen tamamı katılmış ve bunlardan önemli ve oylumlu değişiklik niteliğindekilerin sonradan eklenilmiş olma özellikleri genel olarak dipnotlarda, dipnotlarınkiyse hemen nottan sonra belirtilmiştir. Buna karşılık 1772 basımına eklenen Tahiti sözcük dağarcığına ilişkin bir bölüm Türkçe çeviride bulunmamaktadır.</p>

  <p class="normal">Bougainville'in metninin içerdiği coğrafi, tarihsel ve denizciliğe ilişkin unsurlar nedeniyle, çeviri metni oldukça kapsamlı kimi açıklamalarla birlikte sunma zorunluluğu doğmuştur. Metinde yer alan (*, **) biçiminde sıralanmış dipnotlar yazarın gerek 1771 gerekse 1772 basımlarına ekledikleridir.</p>

  <p class="normal">Kitapta özel adların yazımı farklılıklar göstermektedir. Bunlar düzeltilmemiş, günümüzde doğru sayılan yazımları notlarda gösterilmiştir. Bougainville, yerlemleri kimi zaman simgelerle, kimi zaman yazıyla vermektedir – örneğin (15°), (15 der.) ya da (on beş derece); (27'), (27 dak.) ya da (yirmi yedi dakika). Bunlar da birörnekleştirilmemiş, özgün metinde olduğu gibi bırakılmıştır.</p>

  <p class="normal">Bu açıklamayı bazı borçlarımı kabul ederek bitirmek istiyorum. Aslında hayli eski ve birikmiş bu borçlardan biri, yıllardan beri hayranlık ve şükran duygularıyla kullandığım Tahsin Saraç'ın <span class="ideitalik">Büyük Fransızca-Türkçe Sözlük</span>'üne olan borcumdur. Hiç şüphesiz günümüzde Fransızcadan çeviri yapan pek çok kişi bu sözlükten yararlanmaktadır. Ben ona duyduğum güveni ve ondan sağladığım yararı belirtmeden geçemiyorum. Bu eserin düzeyi uzun zaman aşılamayacaktır. Onu, <span class="ideitalik">Grand Robert</span>'in vazgeçilmez Türkçe yardımcısı gibi görüyorum. Onun yanı sıra kullandığım sözlüklerden biri daha anılmaya değer. Artık ancak sahaflarda belki bulunabilecek bu eser anonim bir sözlüktür: <span class="ideitalik">30.000 Kelimelik-İzahlı ve Misalli Fransızca-Türkçe Sözlük</span> (bir heyet tarafından hazırlanmıştır), Ahmet Halit Kitabevi, İstanbul 1945. Borçlu olduğum ikinci sözlük yazarı Kaptan Refik Akdoğan'dır. Onun <span class="ideitalik">Türkçe-İngilizce Ansiklopedik Denizcilik Sözlüğü<sup class="calibre3"><a href="../Text/dunyanincevresi_split_097.html#footnote-311-69" id="footnote-311-69-backlink">[69]</a></sup></span> olmasaydı Bougainville'i çevirmek çok güçleşirdi. Fransızcadan çevirirken bu sözlüğü nasıl kullanabildiğim sorulursa, yanıtım, bir üçüncü borcumu ödeme fırsatını verir: René de Kerchove'un <span class="ideitalik">International Maritime Dictionnary<sup class="calibre3"><a href="../Text/dunyanincevresi_split_098.html#footnote-311-70" id="footnote-311-70-backlink">[70]</a></sup></span> adlı eserinin yardımıyla. Bu sözlük içerdiği dizinlerden ötürü aynı zamanda Fransızca-İngilizce, Almanca-İngilizce ve Fransızca-Almanca çift yönlü sözlük niteliğindedir.</p>

  <p class="normal">Hizmetleri çok büyük olmakla birlikte, adları hemen hiç anılmayan bu sözlük yazarlarına borcum çoktur.</p>

  <p class="normal">Öte yandan çeviri sırasında birçok kişinin bilgisinden yararlandım: Fransız donanmasından, Ankara'da görevli Deniz Yarbay Eric Prigent, metinde betimlenen birçok manevrayı daha kolay anlamamı sağladı. Eserin mükemmel bir eleştirel basımını gerçekleştirmiş olan Sn. Michel Bideaux ile Bougainville'in ve subaylarının yol günlüklerinin yayımcısı, deniz tarihçisi Sn. Etienne Taillemite ise mektupla sorduğum bazı sorularımı yanıtlayarak yardımcı oldular. Sn. Sezar Atmaca, kimi deniz terimlerinin kullanılmasına ilişkin görüşleriyle katkıda bulundu. Onlara da teşekkür borçluyum. [Ö. B.]</p>

  <p class="solbaslik"><span class="ideitalik">NOTLAR HAKKINDA</span></p>

  <p class="normal"><span class="ideitalik">Bu notların büyük çoğunluğu Türkçe basım için doğrudan çevirmen tarafından eklenmiştir. Bir bölümüyse 1982 tarihli Jean Proust basımı ile 2001 tarihli Michel Bideaux ve Sonia Faessel eleştirel basımına dayanmaktadır. Öte yandan notların bir bölümü için de, anılan bu iki basıma da büyük ölçüde kaynaklık eden Etienne Taillemite'in ve Jean-Etienne Martin-Allanic'in eserlerinden yararlanılmıştır. Bu eserlerin künyeleri,</span> Sunuş<span class="ideitalik">'ta yer almaktadır.</span></p>

  <div class="calibre1" id="calibre_pb_4"/>
</body>
</html>
