<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dunyanincevresi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_24">&nbsp;<br class="chapter"/>
  DOKUZUNCU BAŞLIK</h2>

  <p class="ortayazi"><span class="ideitalik">Batavia'dan hareket; Fransa Adası'na uğrayış; Fransa'ya dönüş.</span></p>

  <p class="normal">16 Ekim'de Batavia Limanı'ndan sadece <span class="ideitalik">La Boudeuse</span>'le hareket ederek, yaklaşık bir fersah uzakta, yumuşak çamur dip üzerinde yedi buçuk kulaç suda demirlemiştim. Böylece, Batavia'ya girerken sancakta kalan işaret şamandırasının batı-kerte-kuzeybatısında ve yarım mil uzağındaydım. <span class="ideitalik">Edam Adası</span> benim kuzey-kuzeydoğu 4° doğumda, üç fersah mesafede kalıyordu; <span class="ideitalik">Onrust</span> kuzeybatı-kerte- batıda iki fersah bir çeyrekte; <span class="ideitalik">Rotterdam</span> kuzey 2° batıda, bir buçuk fersah uzaklıktaydı. Ekmeğini çok geç bir saatte teslim alabilen <span class="ideitalik">L'Étoile</span> sabah saat üçte hareket etti ve bütün gece yanar durumda tuttuğum meşalelere göre dümen tutarak, benim yakınıma gelip demirledi.</p>

  <p class="normal">Batavia'dan çıkış rotası hayli dikkat çekicidir, onun için izlediğim yol konusunda bazı ayrıntılara girmem hoş görülsün. Ayın 17'sinde sabah saat beşte yelken açtık ve <span class="ideitalik">Rotterdam</span>'ın yarım fersah kadar doğusundan geçmek üzere kuzey-kerte-kuzeydoğuya dümen tuttuk; ardından <span class="ideitalik">Horn</span> ve <span class="ideitalik">Harlem</span>'in güneyinden geçmek üzere kuzeybatı-kerte-kuzeye; daha sonra da, <span class="ideitalik">Amsterdam</span> ve üzerinde bir bayrak dalgalanan <span class="ideitalik">Middelbourg</span> adalarının kuzey kıyıları boyunca seyretmek üzere batı-kerte-kuzeybatıdan batı-kerte-güneybatıya yöneldim; nihayet <span class="ideitalik">Küçük Cambuis</span>'nin güneyine yerleştirilmiş bir işaret şamandırasını sancağıma aldım. Öğleyin 5° 55' güney enlemini ölçtüğümüzde, <span class="ideitalik">Büyük Cambuis</span>'nin yaklaşık bir mil uzağında, güney ucuna göre kuzey güney doğrultusundaydık. Oradan sonra, biri Büyük Cambuis'nin kuzeybatı ucunun güneyine, öteki <span class="ideitalik">İnsan Eti Yiyenler Adası</span>, diğer adıyla <span class="ideitalik">Pulo Laki</span>'nin doğusundaki iki işaretin arasından geçecek şekilde yol aldım. Bunun için, istenildiği ya da gerçekleştirilebildiği kadar kıyıya yakın seyretmek gerekir. Saat beş buçukta akıntı kıyıdan uzaklaşmamızı engellediği için, çamur dip üzerinde on bir kulaç suda bir tonoz demiri fundo ettim. <span class="ideitalik">Bentam Koyu</span>'nun kuzeybatı ucu, bana göre batı-kerte-kuzeybatı 2° batıda yaklaşık beş fersah uzakta, <span class="ideitalik">Pulo Baby</span>'nin ortasıysa üç fersah uzakta, kuzeybatı 5° batıda kalıyordu.</p>

  <p class="normal">Batavia'dan çıkmak için benim izlediğimden başka bir rota daha vardır. Limandan çıkınca Cava kıyısı boyunca ilerlenir, kentin yaklaşık iki buçuk fersah ötesinde işaret görevi yapan bir büyük fıçı iskele tarafında kalır; sonra güneyde <span class="ideitalik">Kepert Adası</span> boyunca yol alınır; kıyı izlenir ve biri Middelbourg Adası'nın güneyinde, diğeri onun karşısında, kıyıdaki bir dille birleşen bir sığlıkta bulunan iki işaret arasından geçilir. Ardından Küçük Cambuis'nin güneyindeki işarete ulaşırsınız, ondan sonra iki rota birleşir. Verdiğim Batavia'dan çıkış haritası bu iki rotayı da doğru biçimde göstermektedir.</p>

  <p class="normal">Ayın 18'inde sabah saat ikide yelkenler açıktı ama akşam demir atmak zorunda kaldık; ayın 19'unda ancak öğleyin <span class="ideitalik">Prens Adası</span>'nın kuzeyinden geçerek <span class="ideitalik">Sonde Boğazı</span>'ndan<sup class="calibre3"><a href="../Text/dunyanincevresi_split_367.html#footnote-311-339" id="footnote-311-339-backlink">[339]</a></sup> çıkabildik. 6° 30' güney enlemini ölçtük ve öğleden sonra saat dörtte, Prens Adası'nın kuzeybatı ucuna yaklaşık dört fersah mesafedeyken, Bay d'Après'nin haritası üzerinde hareket noktamı 6° 21' güney enlemi ve Paris meridyenine göre 102° doğu boylamı olarak tespit ettim. Cava Adası boyunca her yerde demirlenebilir. Hollandalılar orada belli aralıklarla küçük karakollar kurmuşlar ve her biri, aldığı emir uyarınca bir askeri elinde bir kütük defteriyle oradan geçen gemilere gönderiyor, geminin adının ve nereden gelip nereye gittiğinin yazılması isteniyor. Bu kütüğe herkes aklına geleni yazıyor ama ben bu usulü eleştirecek değilim, çünkü bu yolla çoğu zaman akıbetinden şüphe edilen gemiler hakkında bilgi edinmek mümkün; kaldı ki bu kütüğü getirmekle görevli asker gemilere satmak üzere çok uygun fiyatlardan tavuklar, kaplumbağalar ve başka taze yiyecekler de getiriyor. Gemilerimde en azından görünür bir iskorbüt hastası kalmamıştı; ama birçok kişi kanamalı bağırsak hastalıklarına yakalanmıştı. Dolayısıyla, <span class="ideitalik">L'Étoile</span>'i beklemeden Fransa Adası'na doğru yol alma kararını verdim ve ayın 20'sinde bunu ona bildirdim.</p>

  <p class="normal">Yolculuğu çok kısaltan güzel ve elverişli hava dışında bu rotada kayda değer hiçbir şey yok. Sürekli olarak çok kuvvetli güneydoğu rüzgârı aldık. Buna ihtiyacımız vardı; çünkü hasta sayısı her gün artıyor, iyileşme dönemleri çok uzun sürüyor ve kanamaya bir de ateş nöbetleri ekleniyordu; dülgerlerimden biri 30'u 31'ine bağlayan gece öldü. Direklerin durumu da beni çok endişelendiriyordu. Grandi direğinin, çarmık gergilerinin beş altı ayak kadar altından kırılmasından korkulabilirdi. Gergileri birbirine bağladım, yüklerini hafifletmek için babafingonun armasını söktürttüm ve grandi gabya yelkenini her zaman iki kat camadana vurulmuş olarak açtım. Bu önlemler hızımızı önemli ölçüde kesiyordu; buna rağmen Batavia'dan çıkışımızdan on sekiz gün sonra <span class="ideitalik">Rodrigue Adası</span>'nı,<sup class="calibre3"><a href="../Text/dunyanincevresi_split_368.html#footnote-311-340" id="footnote-311-340-backlink">[340]</a></sup> iki gün sonra da <span class="ideitalik">Fransa Adası</span>'nı<sup class="calibre3"><a href="../Text/dunyanincevresi_split_369.html#footnote-311-341" id="footnote-311-341-backlink">[341]</a></sup> gördük.</p>

  <p class="normal">5 Kasım günü akşam saat dörtte Rodrigue Adası'nın kuzeydoğu ucunun tam güneyindeydik, buna bakarak Prens Adası'ndan Rodrigue'e kadar seyrimize ilişkin tahmin sapmasını buldum. Bay Pingré orada, Paris'e göre 60° 52' doğu boylamını saptamıştı ve saat dörtte benim, tahmini olarak 61° 26' doğu boylamında olmam gerekirdi. Şimdi, meskûn bu adada yapılmış gözlemin, tam güneyinde bulunduğum burnun iki dakika batısında yapıldığı varsayılırsa, bin iki yüz fersahlık yolda benim tahminin sadece otuz dört dakika şaşmıştır. Benim tahmini konumum geminin arkasında kalmıştır. Ayın 3'ünde Bay Verron tarafından yapılan gözlemlerle tahminim arasındaki farksa 1° 12'dır ve tahmini konumum geminin önündedir.</p>

  <p class="normal">Ayın 7'sinde öğleyin <span class="ideitalik">Yuvarlak Ada</span>'yı gördük; akşamın beşinde, o adanın ortasının tam güneyindeydik. Gece olurken, <span class="ideitalik">Topçular Burnu</span>'nda ateş yakacaklarını umarak top attık; ama Bay d'Après'nin kılavuz kitabında sözü edilen bu ateş artık yakılmıyor. O nedenle istenildiği kadar yakınından seyredebileceğiniz <span class="ideitalik">Coin de Mire</span>'i döndükten sonra, Topçular Burnu'nun önünde yarım fersahtan fazla uzanan körkayalara düşmemek için çok zorlandım. Ada yönünden esen rüzgârda tutunmak için orsa seyrederek zaman zaman bir top atıyordum; nihayet saat on bir ile gece yarısı arasında, Kral tarafından istihdam edilen liman kılavuzlarından biri gemiye geldi. Artık kendimi güçlüklerden kurtulmuş sayıp, geminin sevkini kılavuza bırakmışken, saat üç buçukta <span class="ideitalik">Mezarlar Koyu</span> yakınlarında bizi karaya oturttu. Neyse ki dalga yoktu ve gemiyi açığa doğru yöneltmek için hızla yaptığımız manevra işe yaradı; ama bir düşünün: atlatabildiğimiz bunca tehlikeden sonra, emirlerin gemimizi teslim etmeye zorladığı bir cahil adam yüzünden limanda karaya oturmak bizim için ne öldürücü bir acı olurdu! Yalancı omurgamızın<sup class="calibre3"><a href="../Text/dunyanincevresi_split_370.html#footnote-311-342" id="footnote-311-342-backlink">[342]</a></sup> kırk beş ayak uzunluğundaki bölümünün kaybıyla bu olaydan sıyrıldık.</p>

  <p class="normal">Az kalsın felaketimize neden olacak bu kaza beni aşağıdaki düşünceleri belirtmeye zorluyor. Fransa Adası'na gitmek istenildiğinde, –limana sadece gündüz girilebileceği görülecektir– tedbirli davranmak ve daha baştan, karaya fazla yaklaşmamayı yeğlemek gerekir. Gece boyunca dışarıda, Yuvarlak Ada'nın rüzgâr altında ve akıntılar nedeniyle çokça yelkenle, orsada eğlenmek iyi olur. Ayrıca küçük adalar arasında demirleme yerleri vardır; biz kum dip üzerinde 30 ila 35 kulaç derinlikte demirleme yeri bulduk; ama çok zorunlu haller dışında buraya demirlememelidir.</p>

  <p class="normal">Ayın 8'inde sabahleyin limana girdik ve gün içinde palamarlandık. Akşam saat altıda <span class="ideitalik">L'Étoile</span> göründü ve ancak ertesi sabah limana girebildi. Orada, takvimde bir gün geride bulunuyorduk, herkese uymak için gerekli düzeltmeyi yaptık.</p>

  <p class="normal">Daha ilk günden bütün hastalarımı hastaneye gönderdim, gereksinim duyduğum erzak ve donanımın listesini verdim, ve hemen firkateyni kalafatlama işlemi için hazırlamaya başladık. Hazır olur olmaz yola çıkmaya kararlı olduğum için limanda bana verilebilen bütün işçileri tuttum, <span class="ideitalik">L'Étoile</span>'inkilerini de işe koştum. Ayın 16'sı ve 18'inde firkateyni ısıttık,<sup class="calibre3"><a href="../Text/dunyanincevresi_split_371.html#footnote-311-343" id="footnote-311-343-backlink">[343]</a></sup> bu arada karina kaplamasının kurtlandığını gördük, ama bordası tersaneden çıktığı günkü kadar sağlamdı.</p>

  <p class="normal">Direklerimizin de bir bölümünü burada değiştirmek zorunda kaldık. Grandi direğimizin topuğunda bir hasar vardı, hem oradan hem üst tarafında birleştirildiği yerden kırılabilirdi. Bana yekpare bir grandi direği, iki gabya çubuğu, çapalar, halatlar ve ince halatlar verdiler, bunlara gerçekten ihtiyacımız vardı. Bayat erzakımızı kralın depolarına teslim ettim ve beş aylık yiyecek aldım. Bunun yanı sıra, <span class="ideitalik">L'Étoile</span>'e yüklenmiş bulunan demir ve çivileri, <span class="ideitalik">cucurbite</span>'imi,<sup class="calibre3"><a href="../Text/dunyanincevresi_split_372.html#footnote-311-344" id="footnote-311-344-backlink">[344]</a></sup> vantuzumu, birçok ilacı ve artık işimize yaramayacak ama burada ihtiyaç duyulabilecek birçok nesneyi Fransa Adası levazım sorumlusu Bay Poivre'a bıraktım. Bana oradaki alaya katılma isteklerini ileten yirmi üç askeri de adada bıraktım. Bay Commerçon ve Bay Verron da Fransa'ya dönüşlerini ileri bir tarihe bıraktılar. Bunlardan birincisi bu adaların ve Madagaskar'ın doğa tarihini incelemek, ikincisiyse Venüs'ün geçişini Hintelleri'nde gözlemlemeye gidebilecek durumda beklemek istiyordu; benden ayrıca mühendis Bay Romainville'i ve Hintelleri içinde seyretmek üzere birkaç genç kılavuz yardımcısı da istediler.</p>

  <p class="normal">Böylesine uzun bir yolculuktan sonra bile, bu koloniyi hem insan hem de gerekli araç gereç yönünden destekleyebilecek durumda olmak mutluluk vericiydi. Ama duyduğum bu sevinç, acı bir şekilde, deniz teğmeni Bouchage Şövalyesi'nin kaybıyla sona erdi. Kendisi, büyük bir deniz subayında bulunan bilgilere, insanı dostları nezdinde değerli kılan bütün gönül ve zekâ vasıflarını da ekleyen, seçkin bir insandı. Başcerrahımız Bay de la Porte'un becerisi ve sevgiyle yürüttüğü tedavi onu kurtarmaya yetmedi. 19 Kasım'da, Batavia'da yakalandığı dizanteriden kollarımda öldü. Birkaç gün sonra bahriye ita sorumlusu Bay Le Moyne'ın, gönüllü olarak benimle sefere çıkan ve kısa bir süre önce bahriye muhafızlığına atanan genç oğlu da ciğerlerinden hastalanarak öldü.</p>

  <p class="normal">Fransa Adası'nda Bay Rosting ve Bay Hermans tarafından kurulan demir ocaklarına hayran kaldım. Avrupa'da bile bu kadar güzeline az rastlanır ve ürettikleri demir en iyi kalitededir. Bu kuruluşu bu hale getirmek için ne çok sebat ve beceri gerektiğini ve bu girişimin yol açtığı harcamaları düşünmek bile zordur. Burada dokuz yüz zenci bulunmaktadır; Bay Hermans bunlardan iki yüzünü seçmiş ve onlardan bir tabur oluşturarak talim yaptırtmıştır; bunlar arasında bir birlik ruhu oluşmuştur. Kendi aralarına katılacaklar konusunda çok ihtiyatlıdırlar ve en küçük bir düzenbazlık yapmış olanı aralarına almazlar. İşte size esarette onur çizgisi.</p>

  <p class="normal">Burada duraklayışımız sırasında havalar hep pek güzeldi. 5 Aralık'ta gökyüzünde büyük bulutlar belirmeye, dağlar sislerle örtünmeye başlamıştı; her şey yağmur mevsiminin başlamak üzere olduğunu ve bu adalarda hemen her yıl meydana gelen kasırganın yaklaştığını gösteriyordu. Ayın 10'unda yelken açmaya hazırdım; yağmur ve karşıdan esen rüzgâr izin vermedi. Ancak ayın 12'si sabahı hareket edebildim; <span class="ideitalik">L'Étoile</span>'i orada, kalafatlanmak üzereyken bıraktım. Bu gemi, ay sonundan önce yola çıkacak duruma gelemezdi ve artık birlikte seyir gerekli değildi. Bu yük gemisi Fransa Adası'ndan Aralık ayının sonunda ayrılmış ve benden bir ay sonra Fransa'ya ulaşmıştır. Öğleyin hareket noktamı, 20° 22' olarak ölçtüğümüz güney enlemi ve Paris'in doğusunda 54° 40'boylamı olarak kayda geçirdim.</p>

  <p class="normal">Hava önceleri çok kapalıydı, rüzgâr patlamaları ve yağmur vardı. Bourbon Adası'nı<sup class="calibre3"><a href="../Text/dunyanincevresi_split_373.html#footnote-311-345" id="footnote-311-345-backlink">[345]</a></sup> göremedik. Uzaklaştıkça hava daha iyileşti. Rüzgâr elverişli ve kuvvetliydi, ama kısa bir süre sonra yeni grandi direğimiz bizde, öncekinin yarattığı aynı endişelere yol açtı. Tepesi öylesine kıvrılıyordu ki ne grandi babafingo yelkenini kullanmaya ne de gabya yelkenini çok yükseltmeye cesaret edebiliyordum.</p>

  <p class="normal">22 Aralık'tan 8 Ocak'a kadar devamlı olarak ya rüzgâr karşıdan esiyordu, ya duruyordu ya da hava kötüydü. Bana söylendiğine göre bu mevsimde böylesine batı rüzgârları hiç görülmemişti. Bu rüzgâr bizi ardı ardına en az on beş gün hırpaladı; o süreyi ya gemiyi eğlendirerek<sup class="calibre3"><a href="../Text/dunyanincevresi_split_374.html#footnote-311-346" id="footnote-311-346-backlink">[346]</a></sup> ya da çok dalgalı denizde orsa seyrederek geçirdik. İskandille dibi bulamadan Afrika kıyılarını gördük. <span class="ideitalik">Cap des Basses</span> olduğunu düşündüğümüz bu karayı gördüğümüzde henüz dibi bulmuş değildik. Ayın 30'unda 78 kulaç derinlik ölçtük ve o günden itibaren <span class="ideitalik">Eguilles Sığlığı</span>'nda hemen hemen sürekli kıyıyı görerek devam ettik. Bir süre sonra Batavia filosuna bağlı birçok Hollanda gemisine rastladık. Öncüleri 20 Ekim'de, filo ise 6 Kasım'da yola çıkmıştı; Bu mevsim için hiç alışılmadık bu batı rüzgârlarına Hollandalılar bizden fazla şaşırmışlardı.</p>

  <p class="normal">Nihayet 8 Ocak'ta [1769] <span class="ideitalik">Yalancı Burun</span>'u, kısa bir süre sonra da <span class="ideitalik">Ümit Burnu</span> topraklarını gördük. Yalancı Burun'un beş fersah kadar doğu-güneydoğusunda, deniz seviyesinin altında çok tehlikeli bir kaya olduğunu gözledim. Öte yandan Ümit Burnu'nun doğusunda açıklara doğru üçte bir fersah kadar uzanan bir resif ile burnun altında aynı uzaklıkta bir kaya gördüm. Sabah gördüğüm bir Hollanda gemisine ulaşmış; onu geçmemek ve eğer gece limana girerse onu izleyebilmek için yelken küçültmüştüm. Akşam saat yedide o gemi babafingolarını, cunda yelkenlerini hatta gabya yelkenlerini bile topladı; bunun üzerine ben de açıklara yöneldim ve bütün geceyi, güney-güneydoğu ile güney-güneybatı arasında değişen kuvvetli bir güney rüzgârı altında volta seyriyle geçirdim.</p>

  <p class="normal">Gün doğarken, akıntılar bizi dokuz fersah kadar batı-kuzeybatıya sürüklemişti; Hollanda gemisi bizim rüzgâr altımızda, dört fersahtan daha uzaktaydı. Gece kaybettiğimiz mesafeyi yeniden kazanmak için yelkenleri arttırmak gerekti; dolayısıyla, gün doğduğunda körfeze girmek üzere beklerken geceyi bu çevrede geçirecek olanların, Ümit Burnu'nun doğu ucundan itibaren karayı yaklaşık üç fersah uzaktan bordalarına almaları iyi olur; bu konumda akıntılar onları ertesi sabah limana girmek için elverişli bir duruma getirir. Sabah saat dokuzda Kap Körfezi'nde, limanın en ucunda demirledik. Kuzey-kuzeydoğu ve güney-güneybatı yönlerinde çifte demir fundo ettik. Orada her ülkeden on dört büyük gemi bulunuyordu ve biz orada kaldığımız sürece birçok başka gemi de gelip demirledi. Bay Carteret, Krallar Günü'nde<sup class="calibre3"><a href="../Text/dunyanincevresi_split_375.html#footnote-311-347" id="footnote-311-347-backlink">[347]</a></sup> buradan ayrılmıştı. Şehri on beş pare top atışıyla selamladık, o da bize aynı sayıda ateşle karşılık verdi.</p>

  <p class="normal">Ümit Burnu valisi ve halkını övmemiz için birçok nedenimiz var; bize hem yararlı hem de keyifli şeyleri sağlamak için ellerinden geleni yaptılar. Herkesin bildiği bu merkezi betimlemeye hiç girişmeyeceğim. Ümit Burnu doğrudan Avrupa'ya bağlıdır ve ne askeri ne sivil yönetim, ne de görevlilerin atanması açısından Batavia ile bir ilişkisi vardır. Hatta Ümit Burnu'nda bir görevde bulunmuş olanlar, Batavia'da görev alamazlar. Bununla beraber Ümit Burnu Kurulu, ticarete ilişkin konularda Batavia Kurulu ile yazışmalar yapmaktadır. Kurul sekiz kişiden oluşuyor, bunlardan biri de kurula başkanlık eden vali; vali, komutan yardımcısının başkanlık ettiği Adalet Kurulu'na katılmıyor, sadece kurulun verdiği ölüm cezası kararlarını imzalıyor.</p>

  <p class="normal"><span class="ideitalik">Yalancı Burun</span>'da bir askeri karakol bulunuyor, bir tane de <span class="ideitalik">Saldagna Körfezi</span>'nde var. Bütün rüzgârlara karşı korunaklı mükemmel bir liman oluşturan bu sonuncu körfez, içme suyu olmadığı için yerleşim merkezi olamamıştır. Şimdilerde, Yalancı Burun'daki yerleşimi büyütmeye çalışıyorlar; kışın, Ümit Burnu Körfezi'ne giremeyen gemiler orada demirliyorlar. Bu ikisi arasında sekiz fersahlık kötü bir karayolu var.</p>

  <p class="normal">Bu yolun ortalarında Constance bucağı yer alır, orada aynı adı taşıyan o ünlü şarap üretilir. İspanya kökenli <span class="ideitalik">muscat</span> asmalarının yetiştirildiği bu bağ çok küçüktür; Kumpanya'nın mülkü olduğu doğru değildir, ayrıca burada sanıldığı gibi duvarlarla çevrili ve korunuyor da değildir. İki ayrı kişiye ait ve aralarında bir çit çekilmiş iki parçaya bölünmüştür: Yukarı Constance ve Küçük Constance. Her ne kadar her iki Constance'ın yandaşları varsa da bunlarda üretilen şarap aşağı yukarı eşit niteliktedir. Olağan bir yılda yüz yirmi yüz otuz büyük fıçı şarap üretilir; bunun üçte birini, belirlenmiş bir fiyattan Kumpanya satın alır, kalanı isteyen alıcılara satılır. Yetmiş şişelik bir fıçı beyaz şarabın bugünkü fiyatı otuz, kırmızınınsa otuz beş kuruştur. Arkadaşlarım ve ben Yukarı Constance'ın sahibi Bay de Vanderpie'nin bağına bir akşam yemeğine gittik. Bize dünyanın en güzel yemeklerini sundu ve gerek yemek sırasında gerekse satın almak üzere çeşitli ürünlerini tatmak amacıyla çok şarabını içtik.</p>

  <p class="normal">Constance bağları yumuşak bir eğimle yükselir, toprağı kumlu çakıllıdır. Asmalar hereksiz dikilir ve omçaları [kütükleri] odunlaştıklarında budanır. Şarap yapılırken, üzüm taneleri salkımdan ayıklanarak mayalandırma fıçılarına konur. Dolu fıçılar, serbestçe havalanan düzayak bir şaraphanede muhafaza edilir. Constance'dan dönerken valiye ait iki sayfiye evini de gezdik. <span class="ideitalik">Newland</span> adı verilen daha büyük olanının bahçesi, Kumpanya'nın Ümit Burnu'ndaki bahçesinden çok daha güzel. Bu sonuncusunun ününü hak etmediği kanısındayız. Oraya çok zor gelişen meşeler dikilmiş; çok yüksek gürgenlerle çizili uzun yollar bir manastır bahçesi havası veriyor.</p>

  <p class="normal">Hollandalıların çiftlikleri bütün kıyılarda çok geniş alanlara yayılmış, sadece yasalarla bağlı üretici orada özgür ve mülkü de güvencede olduğundan bolluk her yanda tarımdan kaynaklanıyor. Başkentin neredeyse yüz elli fersah ötesinde bile yaşayanlar var; yırtıcı hayvanlardan başka bir şeyden korkuları yok, çünkü Hotanto'lar onlara hiç zarar vermiyor. Ümit Burnu yerleşiminin en güzel yerlerinden biri <span class="ideitalik">Küçük Rochelle</span> adı verilen bölümüdür. Oranın halkı, Nantes Fermanı'nın iptali nedeniyle ülkelerinden edilen Fransızlardır. Küçük Rochelle, toprağının verimliliği ve yerleşenlerin zanaat ustalığı açısından bütün diğerlerinden önde gelir. Benimsedikleri bu topraklara, her ne kadar orada kendilerine karşı kötü davranılmışsa da sevmeye devam ettikleri eski memleketlerinin adını vermişlerdir.</p>

  <p class="normal">Hükümet zaman zaman ülkenin içlerine kervanlar gönderiyor. 1763 yılında bunlardan biri sekiz ay süren bir sefer yapmıştır. Sefer heyeti kuzeye yönelmiş ve bana söylediklerine göre önemli keşiflerde bulunmuştur, ama gene de bu yolculuk beklenen başarıyı sağlayamamıştır; çünkü heyettekiler arasında huzursuzluk ve anlaşmazlıklar ortaya çıkmış ve önderleri, keşiflerini tamamlayamadan geri dönme kararı almak zorunda kalmıştır. Hollandalılar o seferde, sarı ırktan, saçları çok uzun, çok kaba ve acımasız bir ulusla karşılaşmışlardır.</p>

  <p class="normal">Çizimini Bay de Bouffon'a ilettiğim, 17 ayak boyundaki dörtayaklıya işte o sefer sırasında rastlanmıştır. Bu bir dişiydi ve henüz sadece yedi ayak boyunda olan bir yavruyu emziriyordu. Anayı öldürmüşler, yavru diri ele geçirilmiş ama o da birkaç günlük yürüyüşten sonra ölmüş. Bay de Bouffon bana bunun, doğabilimcilerin zürafa adını verdikleri hayvan olduğunu ifade etti. Bu, Caesar zamanında Roma'ya getirilen ve amfitiyatroda halka gösterilen ve o zamandan beri bir daha görülmeyen bir hayvanmış. Bir de üç yıl önce, biraz boğaya, biraz ata, biraz da geyiğe benzeyen, o zamana kadar hiç görülmemiş ve çok güzel bir dörtayaklı bulmuşlar ve Kap'a getirmişler, ama orada ancak iki ay yaşayabilmiş. Güzel olduğu kadar güçlü ve bir o kadar da hızlı bu hayvanın gerçeğe uygun bir resmini Bay de Buffon'a ilettim. Afrika'ya canavarların anası denmesi nedensiz değildir.</p>

  <p class="normal">İyi erzak, şarap ve her türlü taze besini sağladıktan sonra, ayın 17'sinde öğleden sonra Kap Limanı'ndan hareket ettik. Kıyı ile <span class="ideitalik">Roben Adası</span>'nın arasından geçtik; akşam saat altıda bu adanın ortası, güney-güneydoğu 4° güneyimizde yaklaşık çeyrek fersah uzağımızda kalıyordu; orada hareket noktamı 33° 40' güney enlemi ve Paris meridyenine göre 15° 48' doğu boylamı olarak saptadım. Bay Carteret'e yetişmek istiyordum; ona göre çok daha hızlıydım, ama benden on bir gün önce yola çıkmıştı.</p>

  <p class="normal">Ascencion Adası'na uğrayabilmek için rotamı <span class="ideitalik">Saint-Hélène Adası</span>'nı görecek biçimde çizdim. Oraya uğrayış mürettebatımın selameti için gerekliydi. Nitekim, ayın 29'unda öğleden sonra saat ikide onu gördük ve aldığımız kerteriz, rota tahminimizde sadece sekiz-on fersahlık bir fark olduğunu ortaya koydu. 3 Şubat'ı 4 Şubat'a bağlayan gece Ascencion'un enleminde ve ona yaklaşık on sekiz fersah uzaktayken iki gabya yelkeniyle seyre devam ettim. Gün doğarken, şöyle böyle dokuz fersah uzakta adayı gördük ve saat on birde <span class="ideitalik">Kuzeybatı</span> ya da <span class="ideitalik">Istavroz Dağı Koyu</span>'nda kum ve mercan dip üzerinde 12 kulaç suda demirledik. Bay rahip de la Caille'ın gözlemlerine göre, o demirleme yerinde konumumuz 7° 54' güney ve Paris'e göre 16° 19' batıydı.</p>

  <p class="normal">Demir atar atmaz filikaları suya indirttim ve üç müfrezeyi kaplumbağa avlamaya gönderdim; bunlardan birincisi <span class="ideitalik">Kuzeydoğu Koyu</span>'na, ikincisini karşısında bulunduğumuz <span class="ideitalik">Kuzeybatı Koyu</span>'na, üçüncüsü de adanın güneybatısındaki <span class="ideitalik">İngilizler Koyu</span>'na yöneldi. Bol bir av için bütün koşullar mevcuttu: çevrede bizimkinden başka hiçbir gemi yoktu, mevsim elverişliydi, bir yeniaya giriyorduk. Müfrezelerin hareketinden hemen sonra, iki ana direğimi, kapele çemberlerinin alt tarafından cırgınalamak<sup class="calibre3"><a href="../Text/dunyanincevresi_split_376.html#footnote-311-348" id="footnote-311-348-backlink">[348]</a></sup> için bütün hazırlıkları tamamladım. Grandi ana direğini, kalın ucu yukarı gelecek biçimde bağlanacak bir gabya çubuğuyla; maunaları<sup class="calibre3"><a href="../Text/dunyanincevresi_split_377.html#footnote-311-349" id="footnote-311-349-backlink">[349]</a></sup> arasındaki kısmında yatay bir yarılma bulunan pruva ana direğini ise bir meşe cırgınayla güçlendirdim.</p>

  <p class="normal">Öğleden sonra bana, Ascencion Adası'na uğrayan değişik uluslara ait gemilerin genellikle adlarını kaydettikleri kâğıdın muhafaza edildiği şişeyi getirdiler. Bu şişe, bu koydaki kayalardan birinin kovuğuna yerleştirilir; orada hem dalgalardan hem de yağmurdan korunur. O kâğıtta <span class="ideitalik">Swallow</span>'un, şu kendisine yetişmek istediğim Bay Carteret'in komutasındaki İngiliz gemisinin adını buldum. Buraya 31 Ocak'ta gelmiş ve 1 Şubat'ta ayrılmıştı; demek ki, Ümit Burnu'ndan ayrılışımızdan bu yana onunla aramızdaki farkın altı gününü kapatmıştık. <span class="ideitalik">La Boudeuse</span>'ün adını kâğıda ekledim ve şişeyi geri gönderdim.</p>

  <p class="normal">Ayın 5'i kapele çemberlerinin altından direklerimizi cırgınalamakla geçti, denizin çalkantılı olduğu bu koyda bu nazik bir işlemdi; ayrıca armamızı elden geçirdik, kaplumbağaları yükledik. Av bol olmuştu, geceleyin yetmiş tane yakalamıştık, ama ancak elli altı tanesini gemiye alabildik, diğerlerini özgür bıraktık. Demirleme yerinde 9° 45' ölçüsünde kuzeybatı yönünde sapma tespit ettik. Ayın 6'sı sabahı, filikalar ve kaplumbağalar gemiye alındıktan sonra demirlerimizi vira etmeye başladık; saat beşte yelkenler açılmıştı, avımız ve bir de artık bundan sonraki durağımızın vatanımız olacağı umudu bizi mutlu ediyordu. Brest'ten yola çıkışımızdan bugüne kadar ne çok yere uğramıştık!</p>

  <p class="normal">Ascension'dan hareket ederken Yeşil Burun Adaları'nın mümkün olduğu kadar yakınından geçmek için orsa seyrettim. Ayın 11'inde bu yolculuk sırasında, tahminen 20° boylamında, altıncı kez ekvator çizgisini geçtik. Birkaç gün sonra, cırgınalanmış olmasına rağmen pruva direği pek kötü göründüğünden onu yalancı ıstralyalarla desteklemek, babafingo armasını sökmek, gabya yelkenini de hemen her zaman bütün camadanları bağlanmış, hatta serene sarılı tutmak gerekti.</p>

  <p class="normal">Ayın 25'i akşamı, bizim biraz ilerimizde ve rüzgâr üstümüzde bir gemi gördük, gece boyunca görmeye devam ettik ve ertesi sabah ona ulaştık; bu <span class="ideitalik">Swallow</span>'du. Bay Carteret'e denizde mümkün olan her türlü yardımı önerdim. Hiçbir şeye ihtiyacı yoktu; ama Kap'ta kendisine Fransa'ya gidecek mektuplar verildiğini bildirmesi üzerine, bunları aldırmak için adamlar gönderdim. Dünya çevresinde yaptığı yolculuk sırasında uğradığı adalardan birinden edindiği bir oku bana armağan etti; bizim de aynı yolculuğu yapmış olabileceğimizi aklına bile getirmiyordu. Gemisi çok küçüktü, çok yavaştı, ayrıldığımızda kendisini arkamızda sanki demirli gibi bıraktık. Böylesine kötü bir tekneyle kim bilir neler çekmiştir. Onun tahmini boylamıyla bizim tahminimiz arasında sekiz fersah fark vardı; kendini o ölçüde daha batıda sanıyordu.</p>

  <p class="normal"><span class="ideitalik">Asor Adaları</span>'nın doğusundan geçmeyi düşünürken, 4 Mart sabahı <span class="ideitalik">Tercere Adası</span>'nı<sup class="calibre3"><a href="../Text/dunyanincevresi_split_378.html#footnote-311-350" id="footnote-311-350-backlink">[350]</a></sup> gördük ve gün içinde hayli yakınından geçerek onu arkada bıraktık. Bu adanın görülmesi, Bay Bellin'in büyük haritasında doğru yerleştirilmiş olduğu varsayılırsa eğer, rota tahminimizde batı yönünde altmış-yetmiş fersahlık bir hata olduğu sonucuna götürür. Ascension'dan Asor Adaları'na kadar bu kadar kısa mesafede bu kadar hata çok fazladır. Tabii bu adaların boylam olarak konumları henüz kesinlikten biraz uzaktır. Bununla birlikte ben, Yeşil Burun Adaları dolaylarında çok kuvvetli akıntılar olduğunu sanıyorum. Ayrıca Asor Adaları'nın boylamlarını sağlam astronomik gözlemlerle belirlemek birbirleri arasındaki mesafeyi ve birbirlerine göre uzanımlarını saptamak çok önem taşımaktaydı. Oysa hiçbir ulusun haritasında bunlar doğru kaydedilmiş değildir. Haritalar arasındaki fark, sadece kiminde diğerine göre daha çok ya da daha az hata bulunmasıdır. Bu önemli konu, kısa bir süre önce Kralın deniz teğmeni Bay de Fleurieu tarafından halledilmiş bulunuyor.</p>

  <p class="normal">Tercere'den uzaklaşırken boylamımı, Bay Bellin'in bu adayı büyük ölçekli haritasında yerleştirdiği konuma göre düzelttim. Ayın 13'ünde öğleden sonra iskandille dibi bulduk ve 14'ünde Ouessant Adası'nı gördük. Bu adayı geçmek için rüzgâr elverişsiz, gelgit akıntısı da ters yönde olduğundan, açığa yönelmek zorunda kaldık. Batıdan esen kuvvetli rüzgâr vardı ve deniz çok dalgalıydı. Sabah saat on sularında çok kuvvetli bir rüzgâr patlaması sırasında pruva sereni, iki kandilisa makarası arasından kırıldı, aynı anda mayıstra yelkeninin gradin halatı bir uçtan öbürüne söküldü. Bunun üzerine hemen büyük flok, küçük flok ve arka flok yelkeniyle gemiyi eğlendirmeye geçerek hasarı onarmaya giriştik. Yeni bir mayıstra yelkenini serene bağladık ve mizana sereninden bir pruva sereni ürettik, ayrıca bir grandi gabya sereni bir de cunda yelkeni için, uzatma seren yaptık. Akşam saat dörtte yeniden yelken açacak duruma gelmiştik. Ouessant'ı gözden kaybetmiştik ve gemiyi eğlendirirken rüzgâr ve deniz bizi Manş'a doğru sürüklemişti.</p>

  <p class="normal">Brest'e varmaya kararlı olduğumdan, güneybatıdan kuzeybatıya kadar değişen rüzgârlar altında volta seyrine yöneldim; ayın 15'i sabahı, pruva direğinin, kapelenin altından kırılma tehlikesi bulunduğunu haber verdiler. Sereninin kırılması sırasında aldığı darbe hasarını büyütmüştü; her ne kadar serenini alçaltarak, trinkete camadana vurarak, küçük gabya yelkeninin bütün camadanlarını bağlı tutarak yükünü azaltmaya çalışsak bile, dikkatli bir inceleme sonunda, bu direğin, alabildiğine orsa seyir sırasında dalgalı denizin yol açtığı baş kıç vurmaya direnemeyeceğini gördük; ayrıca bütün hareketli armamız ve makaralar çürümüştü ve yedeğimiz de yoktu. Bu koşullarda iki kıyı arasında, gün-tün eşitliği fırtınasında nasıl mücadele edilebilirdi? Bu durumda rüzgârı pupadan alarak firkateyni Saint-Malo'ya yöneltme kararını aldım. Sığınabileceğimiz en yakın liman orasıydı. Ayın 16'sında, öğleden sonra, Nantes'dan çıkışımızdan bu yana geçen iki yıl dört aylık süre içinde sadece yedi adamımı kaybetmiş olarak limana girdim.</p>

  <p class="sagnormal"><span class="ideitalik">Puppibus et l'æti Nautæ imposuere coronas.<sup class="calibre3"><a href="../Text/dunyanincevresi_split_379.html#footnote-311-351" id="footnote-311-351-backlink">[351]</a></sup></span><br class="chapter"/>
  Vergilius, <span class="ideitalik">Eneias</span>, IV.</p>

  <p class="ortayazi"><span class="ideitalik">Dünyanın Çevresinde Yolculuk</span>'un sonu.</p>

  <div class="calibre1" id="calibre_pb_27"/>
</body>
</html>
