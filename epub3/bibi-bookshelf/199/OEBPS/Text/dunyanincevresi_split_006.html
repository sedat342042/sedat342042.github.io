<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dunyanincevresi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_4">&nbsp;<br class="chapter"/>
  BAŞLANGIÇ</h1>

  <p class="normal">Bu anlatının başında, bugüne kadar Güney Denizi'nde, diğer adıyla Pasifik'te gerçekleştirilmiş bütün yolculukların ve keşiflerin bir sayımını yapmanın yerinde olacağını düşündüm.<sup class="calibre3"><a href="../Text/dunyanincevresi_split_103.html#footnote-311-75" id="footnote-311-75-backlink">[75]</a></sup>,<sup class="calibre3"><a href="../Text/dunyanincevresi_split_104.html#footnote-311-76" id="footnote-311-76-backlink">[76]</a></sup></p>

  <p class="normal">Portekizli Ferdinand Magellan, 1519 yılında, komutası altındaki beş İspanyol gemisiyle Sevilla'dan yelken açmış, kendi adını taşıyan boğazı bulmuş, oradan Pasifik Denizi'ne ulaşmış, ilkin ekvatorun güneyinde iki küçük ıssız ada, ardından <span class="ideitalik">Hırsız Adaları</span>'nı (<span class="ideitalik">Islas de los Ladrones</span>)<sup class="calibre3"><a href="../Text/dunyanincevresi_split_105.html#footnote-311-77" id="footnote-311-77-backlink">[77]</a></sup> ve sonunda da Filipinler'i keşfetmiştir. Gemisi <span class="ideitalik">Victoria</span>, sefere katılan beş gemiden sadece o, Ümit Burnu'ndan dolanarak İspanya'ya geri dönmüş ve Sevilla'da, o zamana kadar insanların gerçekleştirdiği en gözü pek keşif girişiminin bir anıtı olarak karaya çekilmiştir. Böylece yeryüzünün küreselliği ve çemberinin büyüklüğü somut biçimde kanıtlanmıştır.</p>

  <p class="normal">İngiliz Drack,<sup class="calibre3"><a href="../Text/dunyanincevresi_split_106.html#footnote-311-78" id="footnote-311-78-backlink">[78]</a></sup> 15 Eylül 1577'de beş gemiyle Plymouth'tan yola çıkmış, 3 Kasım 1580'de sadece bir gemiyle geri dönmüştür. Dünya çevresindeki ikinci yolculuğu yapan odur. Kraliçe Elisabeth, onun gemisine yemeğe gelmiş; <span class="ideitalik">Pelican</span> adlı gemisi Deptford'da bir havuzda, grandi direğinde bir onur levhası çakılı olarak özenle korunmuştur. Drack'a atfedilen keşifler oldukça belirsizdir. Haritalarda, Güney Denizi'nde kutup dairesinin altında bir kıyı, ayrıca ekvatorun kuzeyinde birkaç ada, ve bir de daha kuzeyde <span class="ideitalik">Yeni Albion<sup class="calibre3"><a href="../Text/dunyanincevresi_split_107.html#footnote-311-79" id="footnote-311-79-backlink">[79]</a></sup></span> onun keşifleri olarak gösterilir.</p>

  <p class="normal">İngiliz şövalye Thomas Candihs,<sup class="calibre3"><a href="../Text/dunyanincevresi_split_108.html#footnote-311-80" id="footnote-311-80-backlink">[80]</a></sup> Plymouth'tan 21 Temmuz 1586'da üç gemiyle hareket etmiş, 9 Eylül 1588'de aynı limana iki gemiyle dönmüştür. Dünya'nın çevresindeki bu üçüncü yolculuk hiçbir keşfe yol açmamıştır.</p>

  <p class="normal">Hollandalı Olivier de Nord,<sup class="calibre3"><a href="../Text/dunyanincevresi_split_109.html#footnote-311-81" id="footnote-311-81-backlink">[81]</a></sup> 2 Temmuz 1598'de Rotterdam 'dan dört gemiyle denize açılmış, Magellan Boğazı'nı geçmiş, Amerika'nın batı kıyılarında dolaşmış, oradan Hırsız Adaları'na, Filipinler'e, Moluk Adaları'na varmış ve Ümit Burnu'ndan dolanarak, 26 Ağustos 1601'de tek bir gemiyle Rotterdam'a geri dönmüştür. Güney Denizi'nde hiçbir yer keşfetmemiştir.</p>

  <p class="normal">Georges Spilberg, Hollanda'nın hizmetine girmiş Alman; Zeland'dan 8 Ağustos 1614 tarihinde altı gemiyle yelken açmış, iki gemisini daha Magellan Boğazı'na varmadan kaybetmiş, boğazı aşmış, yolu üzerinde hiçbir yer keşfetmeden Peru ve Meksika kıyılarını yağmalamış, sonra Hırsız Adaları'na oradan da Moluk Adaları'na geçmiştir. Gemilerinden ikisi 1 Temmuz 1617'de Hollanda limanına dönmüştür.</p>

  <p class="normal">Neredeyse aynı anda, Jacques Lemaire<sup class="calibre3"><a href="../Text/dunyanincevresi_split_110.html#footnote-311-82" id="footnote-311-82-backlink">[82]</a></sup> ve Shouten adlarını ölümsüzleştirmekteydiler. 14 Temmuz 1615 tarihinde <span class="ideitalik">Concorde</span> ve <span class="ideitalik">Horn</span> adlı<sup class="calibre3"><a href="../Text/dunyanincevresi_split_111.html#footnote-311-83" id="footnote-311-83-backlink">[83]</a></sup> gemilerle Texel'den ayrılırlar, Lemaire'in adını taşıyacak boğazı keşfederler.<sup class="calibre3"><a href="../Text/dunyanincevresi_split_112.html#footnote-311-84" id="footnote-311-84-backlink">[84]</a></sup> Güney Denizi'ne Horn Burnu'nu aşarak giren ilk onlardır; orada, on beş derece on beş dakika güney enlemi ve Paris'in yaklaşık 142 derece batısında <span class="ideitalik">Köpekler Adası</span>'nı; 15 derece güneyde ve yüz fersah daha batıda <span class="ideitalik">Dipsiz Ada</span>'yı; 14 derece 46 dakika güneyde ve on beş fersah daha batıda <span class="ideitalik">Water Adası</span>'nı; onun yirmi fersah batısında <span class="ideitalik">Sinekli Ada</span>'yı; on altı derece on dakika güney ve Paris'in yüz altmış beş derece batısında iki adayı: <span class="ideitalik">Hindistancevizi Adası</span> ile <span class="ideitalik">Hainler Adası</span>'nı; elli fersah daha batıda <span class="ideitalik">Umut Adası</span>'nı, ardından da on dört derece elli altı dakika güney enleminde ve Paris'e göre yaklaşık yüz yetmiş dokuz derece doğu boylamında <span class="ideitalik">Horn Adası</span>'nı bulurlar. Sonra Yeni Gine kıyılarına yönelirler, onun batı ucuyla Gilolo<sup class="calibre3"><a href="../Text/dunyanincevresi_split_113.html#footnote-311-85" id="footnote-311-85-backlink">[85]</a></sup> arasından geçerler ve 1616 yılının Ekim ayında Batavia'ya<sup class="calibre3"><a href="../Text/dunyanincevresi_split_114.html#footnote-311-86" id="footnote-311-86-backlink">[86]</a></sup> varırlar. Georges Spilberg onları orada tutuklar ve Kumpanya'nın<sup class="calibre3"><a href="../Text/dunyanincevresi_split_115.html#footnote-311-87" id="footnote-311-87-backlink">[87]</a></sup> gemileriyle Avrupa'ya gönderilirler: Lemaire, Maurice Adası'nda<sup class="calibre3"><a href="../Text/dunyanincevresi_split_116.html#footnote-311-88" id="footnote-311-88-backlink">[88]</a></sup> hastalanır ve ölür, Shouten yurdunu tekrar görür. <span class="ideitalik">Concorde</span> ve <span class="ideitalik">Horn</span> gemileri iki yıl on gün sonra geri döner.</p>

  <p class="normal">Hollandalı Jacques Lhermite, Jean Hugues Schapenham ile birlikte, on bir parça gemiden oluşan bir filonun komutanı olarak, Peru'yu fethetmek amacıyla 1623 yılında hareket eder; Güney Denizi'ne Horn Burnu'ndan dönerek ulaşır ve İspanyollara ait kıyılarda savaşır, sonra Güney Denizi'nde hiçbir keşifte bulunmadan Hırsız Adaları'na, oradan da Batavia'ya yönelir. Sunda Boğazı'ndan çıkarken ölür ve gemisi, bütün filodan arta kalan neredeyse tek gemi, 9 Temmuz 1626'da Texel'de karaya ulaşır.</p>

  <p class="normal">1683 yılında, İngiliz Cowley<sup class="calibre3"><a href="../Text/dunyanincevresi_split_117.html#footnote-311-89" id="footnote-311-89-backlink">[89]</a></sup> Virginia'dan yola çıkmıştır. Horn Burnu'nu dönmüş, İspanyol kıyılarına çeşitli yağma akınları yapmış, Hırsız Adaları'na gitmiş ve Ümit Burnu yoluyla 12 Ekim 1686 tarihinde İngiltere'ye dönmüştür. Bu denizci Güney Denizi'nde hiçbir keşif yapmamıştır; Kuzey Denizi'nde 47 derece güney enleminde ve Patagonya kıyılarından seksen fersah uzaklıkta <span class="ideitalik">Pepis Adası</span>'nı<sup class="calibre3"><a href="../Text/dunyanincevresi_split_118.html#footnote-311-90" id="footnote-311-90-backlink">[90]</a></sup> bulduğunu iddia eder. Ben onu üç defa aradım, İngilizler de iki defa, ama kimse o adayı bulamadı.</p>

  <p class="normal">Wood Roger,<sup class="calibre3"><a href="../Text/dunyanincevresi_split_119.html#footnote-311-91" id="footnote-311-91-backlink">[91]</a></sup> İngiliz; Bristol'den 2 Ağustos 1708'de yelken açtı, Horn Burnu'nu dolandı, Kaliforniya'ya kadar İspanyol kıyılarına saldırılar düzenledi. Sonra da, öncesinde çok defa gidilmiş yoldan Hırsız Adaları, Moluk Adaları ve Batavia'ya uğrayarak ve Ümit Burnu'nu dolanarak, 1 Ekim 1711'de Dunes'de demirledi.</p>

  <p class="normal">On yıl sonra Texel'den üç gemiyle denize açılan Hollandalı Rogewin<sup class="calibre3"><a href="../Text/dunyanincevresi_split_120.html#footnote-311-92" id="footnote-311-92-backlink">[92]</a></sup> Horn Burnu'nu aşarak Güney Denizi'ne çıkmış, orada <span class="ideitalik">Davis Toprağı'</span>nı aramış ama bulamamıştır. Güneysel dönencenin güneyinde enlemi kesin olmayan <span class="ideitalik">Paskalya Adası</span>'nı<sup class="calibre3"><a href="../Text/dunyanincevresi_split_121.html#footnote-311-93" id="footnote-311-93-backlink">[93]</a></sup> keşfetmiş; ardından on altıncı ve on yedinci güney enlemleri arasında <span class="ideitalik">Pernicieuses Adaları</span>'nı bulmuş, orada gemilerinden birini kaybetmiş; daha sonra aşağı yukarı aynı enlemde altı adadan oluşan <span class="ideitalik">Aurore</span>, <span class="ideitalik">Vespres</span>, <span class="ideitalik">Labyrinthe</span> adalarıyla, bir süre kaldığı <span class="ideitalik">Recréation Adası</span>'nı keşfetmiştir. Bundan sonra on ikinci güney enleminde <span class="ideitalik">Bauman Adaları</span> adını verdiği üç ada ve nihayet on birinci güney enleminde de <span class="ideitalik">Tienhoven</span> ve <span class="ideitalik">Groningue</span> adalarını bulmuştur; sonrasında Yeni Gine ve Papuların Toprakları boyunca seyrederek Batavia'ya ulaşmış ve orada gemilerine el konulmuştur. Amiral Roggewin, kendi başına Kumpanya'nın gemileriyle Hollanda'ya geri dönmüş ve 11 Temmuz 1723'te, yola çıkışından altı yüz seksen gün sonra Texel'de başladığı noktaya ulaşmıştır.</p>

  <p class="normal">1741 yılında Amiral Anson,<sup class="calibre3"><a href="../Text/dunyanincevresi_split_122.html#footnote-311-94" id="footnote-311-94-backlink">[94]</a></sup> harikulade anlatısı şu anda herkesin elinde bulunan dünya çevresinde yolculuğunu gerçekleştirdiğinde, büyük yolculukların heyecanı tamamıyla sönmüş görünüyor ve artık coğrafyaya eklenecek yeni bir şey olmadığı düşünülüyordu.</p>

  <p class="normal">Amiral Anson'un bu yolculuğundan sonra, yirmi yıl boyunca başka büyük yolculuk yapılmadı. Ama keşif merakı yakın zamanlarda sanki yeniden canlanmışa benziyor. Komodor Byron<sup class="calibre3"><a href="../Text/dunyanincevresi_split_123.html#footnote-311-95" id="footnote-311-95-backlink">[95]</a></sup> 20 Haziran 1764'te Dunes'den hareket ederek Magellan Boğazı'nı geçti, Güney Denizi'nde birkaç ada keşfetti, sonra neredeyse kuzeybatı yönünde bir rota izleyerek 28 Kasım 1765'te Batavia'ya, 24 Şubat 1766'da Kap'a ve hareketinden altı yüz yirmi sekiz gün sonra Dunes'e vardı.</p>

  <p class="normal">Komodor Byron'un dönüşünden iki ay sonra, Kaptan Wallas,<sup class="calibre3"><a href="../Text/dunyanincevresi_split_124.html#footnote-311-96" id="footnote-311-96-backlink">[96]</a></sup> <span class="ideitalik">Delfin</span> ve <span class="ideitalik">Swallow</span> gemileriyle İngiltere'den denize açıldı. Magellan Boğazı'nı geçti ve Güney Denizi'ne çıkarken Kaptan Carteret'in komuta ettiği <span class="ideitalik">Swallow</span>'dan ayrıldı. Güney Denizi'nde, 1767 Ağustos'u gibi, on sekizinci enlem yakınlarında bir ada buldu,<sup class="calibre3"><a href="../Text/dunyanincevresi_split_125.html#footnote-311-97" id="footnote-311-97-backlink">[97]</a></sup> sonra ekvatora doğru yükseldi, Papuların Toprakları arasından geçti, 1768'de Batavia'ya ulaştı; Ümit Burnu'na uğradı ve aynı yılın Mayıs'ında İngiltere'ye döndü.</p>

  <p class="normal">Yoldaşı Carteret, Güney Denizi'nde birçok felaket yaşadıktan sonra, 1768 Mart'ında, neredeyse bütün mürettebatını yitirmiş olarak Macassar'a,<sup class="calibre3"><a href="../Text/dunyanincevresi_split_126.html#footnote-311-98" id="footnote-311-98-backlink">[98]</a></sup> 15 Eylül'de Batavia'ya, Aralık sonunda da Ümit Burnu'na ulaştı. Kendisine 18 Şubat 1769 günü denizde, yaklaşık on bir derece güney enleminde rastladığım görülecektir.<sup class="calibre3"><a href="../Text/dunyanincevresi_split_127.html#footnote-311-99" id="footnote-311-99-backlink">[99]</a></sup> İngiltere'ye ancak aynı yılın Mayıs ayında varmıştır.</p>

  <p class="normal">Görüldüğü gibi bu on üç yolculuğun<sup class="calibre3"><a href="../Text/dunyanincevresi_split_380.html#footnote-800-1" id="footnote-800-1-backlink">[*1]</a></sup> hiçbiri Fransız ulusu tarafından gerçekleştirilmemiş ve sadece altısı keşif amacını gütmüştür; bunlar Magellan, Drack, Lemaire, Roggewin, Byron ve Wallas'ın seferleridir; İspanyollara karşı saldırı ve yağmalamayla zenginleşme amacını güden diğer denizcilerse, yeryüzü bilgisine hiç katkıda bulunmadan, bilinen yolları izlemişlerdir.</p>

  <p class="normal">1714 yılında <span class="ideitalik">La Barbinais Le Gentil<sup class="calibre3"><a href="../Text/dunyanincevresi_split_128.html#footnote-311-100" id="footnote-311-100-backlink">[100]</a></sup></span> adında bir Fransız, özel bir gemiyle Şili ve Peru kıyılarında kaçakçılık yapmak amacıyla denize açılmıştı. Oradan Çin'e gitmiş, değişik ticaret yerleşimlerinde bir yıl kaldıktan sonra, kendisini oraya ulaştıran gemiden başka bir gemiye binerek Avrupa'ya dönmüştür; kendi adına gerçekten dünya çevresinde bir yolculuk yapmıştır ama bunu Fransız ulusu tarafından gerçekleştirilmiş saymak doğru olmaz.</p>

  <p class="normal">Şimdi de, ister Avrupa'dan, ister Güney Amerika'nın batı kıyılarından, isterse Doğu Hintelleri'nden hareketle, Dünya'nın çevresini dolanmaksızın keşiflerde bulunmuş olanlardan söz edelim.</p>

  <p class="normal">Öyle görünüyor ki bunlardan ilklerini 1503 ve 1504 yıllarında gerçekleştiren bir Fransızdır: Paulmier de Gonneville.<sup class="calibre3"><a href="../Text/dunyanincevresi_split_129.html#footnote-311-101" id="footnote-311-101-backlink">[101]</a></sup> Ulaştığı toprakların nerede bulunduğu bilinmiyor; o ülkenin sakinlerinden birini alıp getirmiş ve sonra hükümet onu vatanına geri göndermeyince, Gonneville, kendini kişisel olarak yükümlü sayarak, onu mirasçısıyla evlendirmiştir.</p>

  <p class="normal">İspanyol Alfonse de Salazar, 1525 yılında on dört derece kuzey enlemi ve Paris'in yaklaşık yüz elli sekiz derece doğusunda <span class="ideitalik">Saint-Barthélemi Adası</span>'nı bulmuştur.</p>

  <p class="normal">Alvar de Saavedra<sup class="calibre3"><a href="../Text/dunyanincevresi_split_130.html#footnote-311-102" id="footnote-311-102-backlink">[102]</a></sup> 1526 yılında bir Meksika limanından yelken açmış, dokuzuncu ve on birinci kuzey paralelleri arasında, aşağı yukarı Saint-Barthélemi Adası'nın boylamında, <span class="ideitalik">Kral Adaları</span> adını verdiği bir adalar topluluğu keşfetmiş, oradan Filipinler'e ve Moluk Adaları'na geçmiştir. Meksika'ya dönerken, <span class="ideitalik">Yeni Gine</span> ve <span class="ideitalik">Papuların Toprakları</span> adı verilen adaları ilk gören odur. Ayrıca Kral Adaları'nın yaklaşık seksen fersah doğusunda, <span class="ideitalik">Sakallılar Adaları</span> adı verilen bir dizi alçak ada keşfetmiştir.</p>

  <p class="normal">Diego Hurtado ve Fernand de Grijalva 1433 yılında<sup class="calibre3"><a href="../Text/dunyanincevresi_split_131.html#footnote-311-103" id="footnote-311-103-backlink">[103]</a></sup> Güney Denizi'ni açınsamak için Meksika'dan yelken açmışlar ve sadece yirmi derece 30 dakika kuzey enlemi ve Paris'e göre yaklaşık yüz derece batıda bir ada bulabilmişlerdir. Ona <span class="ideitalik">Saint-Thomas</span> adını vermişlerdir.</p>

  <p class="normal">1542'de Meksika'dan denize açılan Jean Gaëtan<sup class="calibre3"><a href="../Text/dunyanincevresi_split_132.html#footnote-311-104" id="footnote-311-104-backlink">[104]</a></sup> da ekvatorun kuzeyinden bir rota izlemiştir. Yirminci ve dokuzuncu enlemler arasında, farklı boylamlarda birçok ada keşfetmiştir: <span class="ideitalik">Rocca Partida</span>, <span class="ideitalik">Mercan Adaları</span>, <span class="ideitalik">Bahçe Adası</span>, <span class="ideitalik">Kadın Gemici Adası</span>, <span class="ideitalik">Arézise Adası</span> bunlardandır. Sonra Yeni Gine'ye ya da kendi raporunda yazıldığı şekliyle Yeni Britanya'ya varmıştır; ama Dampierre, henüz kendi adını taşıyan geçidi bulmamıştı.</p>

  <p class="normal">Onu izleyen yolculuk öncekilerin hepsinden daha ünlüdür.</p>

  <p class="normal">Alvar de Mendoce ve Mindana<sup class="calibre3"><a href="../Text/dunyanincevresi_split_133.html#footnote-311-105" id="footnote-311-105-backlink">[105]</a></sup> 1567 yılında Peru'dan hareket etmişler ve zenginliklerinden ötürü <span class="ideitalik">Salomon Adaları</span> adı verilen adaları bulmuşlardır; ama bu adalardaki zenginlik konusunda nakledilen ayrıntıların masaldan ibaret olmadığı kabul edilse bile, konumları bilinmemektedir ve o zamandan beri yapılan aramalardan bir sonuç çıkmamıştır.<sup class="calibre3"><a href="../Text/dunyanincevresi_split_134.html#footnote-311-106" id="footnote-311-106-backlink">[106]</a></sup> Bu adaların ekvatorun güneyinde sekizinci ve on ikinci paralel arasında oldukları söylenmektedir. Aynı gezginlerin sözünü ettikleri <span class="ideitalik">Isabella Adası</span>'yla <span class="ideitalik">Guadalcanal Toprağı</span> da daha iyi biliniyor değildir.</p>

  <p class="normal">1579 yılında iki gemiyle Callao de Lima'dan yola çıkan Pedro Sarmiento, Güney Denizi'nden Magellan Boğazı'na giren ilk denizcidir. Orada önemli gözlemler yapmış ve o keşif seferinde cesur olduğu kadar da akıllı olduğunu göstermiştir. Bu yolculuğun anlatısı 1768 yılında Madrid'de yayınlanmıştır. Magellan Boğazı'nı geçmek isteyen her denizci için ilginç ayrıntılar içerir.<sup class="calibre3"><a href="../Text/dunyanincevresi_split_135.html#footnote-311-107" id="footnote-311-107-backlink">[107]</a></sup></p>

  <p class="normal">Önceki yolculukta Mendoce'nin yoldaşı Alvar de Mindana, Salomon Adaları'nı aramak amacıyla 1595 yılında gene Peru'dan dört gemiyle yola çıkmıştır. Yanında, sonradan kendi keşifleriyle ünlenen Fernand de Quiros<sup class="calibre3"><a href="../Text/dunyanincevresi_split_136.html#footnote-311-108" id="footnote-311-108-backlink">[108]</a></sup> da bulunuyordu. Mindana, dokuzuncu ve on birinci güney enlemleri arasında, Paris'in yaklaşık yüz sekiz derece batısında, <span class="ideitalik">Saint-Pierre</span>, <span class="ideitalik">Magdelaine</span>, <span class="ideitalik">Dominique</span> ve <span class="ideitalik">Christine</span> adalarını bulmuş ve onlara yolculukta yanında bulunan Dona Isabella de Mendoce'nin adından esinlenerek <span class="ideitalik">Mendoce Markizi Adaları</span> adını vermiştir; ardından yaklaşık yirmi dört derece daha batıda <span class="ideitalik">Saint Bernard Adaları</span>'nı, bunun neredeyse iki yüz fersah batısında <span class="ideitalik">Yalnız Ada</span>'yı ve nihayet Paris'in yaklaşık yüz kırk derece doğusunda bulunan <span class="ideitalik">Sainte-Croix Adası</span>'nı keşfetmiştir. Filo oradan Hırsız Adaları'na sonra da Filipinler'e yönelmiştir. Ancak General Mindana Filipinler'e ulaşamamıştır: gemisine ne olduğu bilinmemektedir.</p>

  <p class="normal">Talihsiz Mindana'nın yoldaşı Fernand de Quiros, Dona Isabella 'yı Peru'ya geri getirmiştir. Oradan 21 Aralık 1605 tarihinde iki gemiyle tekrar denize açılır, rotası yaklaşık batı-güneybatıdır. İlkin yirmi beş derece güney enleminde ve Paris'e göre yaklaşık yüz yirmi dört derece batı boylamında küçük bir ada keşfeder; ardından on sekiz, on dokuz derece güneyde kendi adını taşıyan yedi sekiz tane alçak, nerdeyse deniz seviyesinde adayı ve on üç derece güney enleminde, Paris'in yaklaşık yüz elli yedi derece batısında <span class="ideitalik">Güzel Kavim Adası</span> adını verdiği karayı bulur. Sonra ilk yolculuğunda gördüğü <span class="ideitalik">Sainte-Croix Adası</span>'nı ararken –ki bu araştırma sonuç vermemiştir– on üç derece güney enleminde ve Paris'e göre yaklaşık yüz yetmiş altı derece doğu boylamında <span class="ideitalik">Taumaco Adası</span>'nı, ardından bu adanın yaklaşık yüz fersah batısında, on beşinci güney enleminde <span class="ideitalik">Kutsal Ruhun Güneysel Toprağı</span> adını verdiği büyük bir kara bulmuştur; bu karayı değişik coğrafyacılar farklı biçimde konumlandırmışlardır. Oradan sonra artık daha batıya gitmemiş ve rotasını Meksika'ya çevirmiştir; <span class="ideitalik">Sainte-Croix Adası</span>'nı gene boşuna aradıktan sonra 1606 yılının sonlarında Meksika'ya varır.</p>

  <p class="normal">Abel Tasman, Batavia'dan 14 Ağustos 1642 yılında denize açılmış, kırk iki derece güney enleminde ve Paris'e göre yaklaşık yüz elli beş derece doğuda <span class="ideitalik">Vandiemen</span> adını verdiği bir kara bulmuştur; oradan rotasını batı yönüne çevirmiş ve yaklaşık yüz altmış derece doğu boylamımızda, kırk iki derece on dakika güney enleminde <span class="ideitalik">Yeni Zelanda</span>'yı keşfetmiştir. Buranın kıyılarını hemen hemen otuz dört derece güney enlemine kadar izlemiş, oradan kuzeydoğuya yönelmiş ve yirmi iki derece otuz beş dakika enlemi ve Paris'e göre yüz yetmiş dört derece doğu boylamında <span class="ideitalik">Pylstaart</span>, <span class="ideitalik">Amsterdam</span> ve <span class="ideitalik">Roterdam</span> adalarını bulmuştur. Araştırmalarını daha ileri götürmemiş ve Yeni Gine'yle Gilolo arasından geçerek Batavia'ya geri dönmüştür.</p>

  <p class="normal">Altıncı ve otuz dördüncü güney enlemleri ile Paris meridyenine göre yüz beş ve yüz kırkıncı doğu boylamları arasında yer alan çok sayıda kara ve adalar bütününe<sup class="calibre3"><a href="../Text/dunyanincevresi_split_137.html#footnote-311-109" id="footnote-311-109-backlink">[109]</a></sup> <span class="ideitalik">Yeni Hollanda</span> adı verilmiştir. Bu bölgenin değişik yörelerinin hemen tamamını Hollandalı denizciler açınsadıklarına göre oraları böyle adlandırmak doğrudur. Bu yörede ilk keşfedilen kara <span class="ideitalik">Birlik</span> <span class="ideitalik">Toprağı</span> ya da <span class="ideitalik">Endracht</span>'tır; bu ad 1616 yılında, yirmi dört ve yirmi beş derece güney enleminde o karayı bulanın içinde bulunduğu geminin adından<sup class="calibre3"><a href="../Text/dunyanincevresi_split_138.html#footnote-311-110" id="footnote-311-110-backlink">[110]</a></sup> gelir. 1618 yılında bu karanın, yaklaşık on beş derece güney enleminde bulunan bir başka bölümü Zéachen tarafından keşfedilmiş ve oraya <span class="ideitalik">Arnhem</span> ve <span class="ideitalik">Diemen</span> adları verilmiştir. Ama bu ülke, sonradan Tasman tarafından <span class="ideitalik">Diemen</span> adı verilen toprakla bir değildir. 1619 yılında Jean d'Edels<sup class="calibre3"><a href="../Text/dunyanincevresi_split_139.html#footnote-311-111" id="footnote-311-111-backlink">[111]</a></sup> Yeni Hollanda'nın güneysel bir bölümüne kendi adını vermiştir. Otuzuncu ve otuz üçüncü güney paralelleri arasında yer alan bir başka bölümüneyse <span class="ideitalik">Leuwin</span> adı verilmiştir. 1627 yılında Pierre de Nuitz, batıda Leuwin kıyısının devamı gibi görünen bir kıyıya kendi adını vermiştir. Guillaume de Witt, batı kıyılarının Oğlak Dönencesi'ne komşu bir bölümüne, her ne kadar buraları 1628 yılında gemisini ve bütün servetini kaybetme pahasına keşfetme şerefine ulaşan Hollandalı kaptan <span class="ideitalik">Viane</span>'ın<sup class="calibre3"><a href="../Text/dunyanincevresi_split_140.html#footnote-311-112" id="footnote-311-112-backlink">[112]</a></sup> adını taşıması gerekiyorsa da, kendi adını vermiştir.</p>

  <p class="normal">Gene 1628 yılında, onuncu ve yirminci paraleller arasında büyük Karpentarya Körfezi, Hollandalı Pierre Carpenter tarafından keşfedilmiştir; Hollandalılar o tarihten sonra sık sık bütün o kıyılarda açınsamalar yaptırmışlardır.</p>

  <p class="normal">İngiliz Dampierre,<sup class="calibre3"><a href="../Text/dunyanincevresi_split_141.html#footnote-311-113" id="footnote-311-113-backlink">[113]</a></sup> 1687 yılında Büyük Timor'dan hareket ederek Yeni Hollanda kıyılarına ilk yolculuğunu yapmış ve Arnhem ve Diemen Toprakları arasında karaya yaklaşmıştı; bu çok kısa sefer hiçbir keşfe yol açmamıştır. 1699 yılında bu kez İngiltere'den ve sadece bu bölgenin tamamını derinlemesine açınsamak amacıyla yola çıktı; çünkü Hollandalılar bu bölge hakkında sahip oldukları bilgileri hiç açıklamıyorlardı. Yirmi sekizinci paralelden on beşinci paralele kadar batı kıyılarını dolaştı. Birlik Toprağı'nı ve Witt Toprağını gördü, Karpentarya Körfezi'nin güneyinde bir geçit olması gerektiğini düşündü. Sonra Timor'a döndü; oradan Papuların Adaları'nı ziyaret etti, Yeni Gine kıyılarında dolandı, kendi adını taşıyan geçidi keşfetti, bu geçidin batı yakasını oluşturan büyük adaya <span class="ideitalik">Yeni Britanya</span> adını verdi ve Timor'a doğru Yeni Gine kıyıları boyunca yoluna devam etti. 1683 yılından 1691 yılına kadar, kimi zaman korsan, kimi zaman tacir olarak ve değişik gemilerle dünya çevresinde dolanan da işte bu Dampierre'dir.</p>

  <p class="normal">İşte, bizim Fransa'dan yelken açtığımız güne kadar, yerkürenin çevresinde yapılmış yolculukların ve o büyük Pasifik Okyanusu'nda keşiflerin kısa tarihi budur.<sup class="calibre3"><a href="../Text/dunyanincevresi_split_142.html#footnote-311-114" id="footnote-311-114-backlink">[114]</a></sup> Bizim Fransa'ya dönüşümüzden ve bu kitabın ilk basımının yayınlanışından sonra, İngiliz denizciler dünya çevresinde bir başka yolculuğu daha tamamlamışlardır ve bu yolculuk bu türde en ileri gidenlerden biridir. Yolculuk boyunca her alanda birçok keşif yapılmıştır. Geminin adı <span class="ideitalik">Endeavour</span> idi ve kaptan Cooke'un komutasındaydı; iki ünlü bilgin, Bay Bancks ve Bay Solander de gemide bulunuyorlardı. Yolculuğun denizciliğe ilişkin anlatısı şimdiden yayınlanmış bulunuyor; doğabilime ilişkin olarak Bay Bancks ve Bay Solander'in anlatısı da önümüzdeki kış yayınlanacak. Bu arada ben, bizzat Bay Solander'in Paris Bilimler Akademisi'ne gönderdiği metnin bir özetini buraya koymayı yararlı buluyorum.</p>

  <p class="normal">25 Ağustos 1768 tarihinde Plymouth'tan yola çıkıyor biri Madera, diğeri Rio de Janeiro'da iki duraklamadan sonra 16 Ocak 1769 tarihinde Tierra del Fuego'ya varıyorlar. <span class="ideitalik">Bon Succès</span> Körfezi'nde beş gün durakladıktan ve Horn Burnu'nu dolandıktan sonra rotalarını Taiti'ye çeviriyorlar. 13 Nisan'dan 13 Temmuz'a kadar bu adada kalıyorlar ve Haziran ayında Venüs'ün Güneş'in önünden geçişini orada izliyorlar. Taiti'den ayrıldıktan sonra, oradan yanlarına aldıkları bir Taitili kendilerini komşu adalardan bazılarını ziyarete ikna ediyor; bu adalardan altısına uğruyor ve oralarda Taiti'de konuşulan dili ve aynı âdetleri buluyorlar.</p>

  <p class="normal">Oradan rotalarını, 40° güney enleminde bulunan Yeni Zelanda 'ya çeviriyorlar. Onun doğu kıyısına 3 Ekim günü varıyorlar ve çevresinde altı aylık bir çember seyri (<span class="ideitalik">circumnavigation</span>) sonunda, Yeni Zelanda'nın genellikle sanıldığı gibi güneysel kıtanın (<span class="ideitalik">terra australis</span>) bir parçası olmayıp, yakınlarında başka kara bulunmayan iki adadan oluştuğunu saptıyorlar. Aynı zamanda orada Taiti dilinin değişik lehçelerinin konuşulduğunu ve bunların hepsinin <span class="ideitalik">Endeavour</span>'a alınan Yerli tarafından yeterince anlaşıldığını gözlemliyorlar.</p>

  <p class="normal">Keşifleri bunlarla sınırlı kalmıyor: 31 Mart 1770'te Yeni Zelanda kıyılarından ayrıldıktan sonra, 38° güney enleminde Yeni Hollanda'nın doğusuna ulaşıyorlar. Kuzeye doğru kıyılar boyunca ilerliyor, birçok kere demirliyor ve açınsamalar yapıyorlar. Ama 10 Haziran günü, 15 derece enlemi dolayında bir kayaya oturuyorlar; o civarda benim de zor günler geçirdiğim görülecektir. 23 saat böylece kaldıktan sonra, kendileri için çok kötü sonuçlar doğurabilecek o kayanın yakınındaki bir koyda gemilerini onarıyorlar. Bu uğursuz yörede birçok defa tehlike atlattıktan sonra nihayet 10 derece güney enlemi civarında, Yeni Hollanda'yla Yeni Gine arasında bir geçit keşfederek Hintelleri Denizi'ne giriyorlar.</p>

  <p class="normal">Araştırmalarını hiçbir zaman yeterli bulmayarak ayrıca Yeni Gine'nin güney ve batı kıyılarını ziyaret ediyor; sonra Cava Adası 'nın güney kıyısı boyunca seyrediyor ve Sunda Boğazı'ndan geçerek 9 Ekim'de Batavia'ya varıyorlar. Orada iki ay kalıyor, sonrasında Ümit Burnu'na ve St. Helena Adası'na uğrayıp 13 Temmuz 1771 tarihinde, dünyayı coğrafya alanında önemli bilgiler ve doğanın üç evreni konusunda büyük keşiflerle zenginleştirmiş olarak Dunes'e dönüp demir atıyorlar.</p>

  <p class="normal">Bu kısa bilgiler, okurun çok öğretici bu keşif yolculuğunun anlatısını sabırsızlıkla beklemesine yol açarken, beni de kendi yolculuğumun anlatısını yayınlamak konusunda daha fazla duraksamaya sevk edecektir.</p>

  <p class="normal">Şimdi bana verilmiş sefer görevinin öyküsünü anlatmaya başlamadan önce, bir noktaya dikkat çekmeme izin verilsin: yolculuğumun anlatısı, hoşça zaman geçirtmek için hazırlanmış bir kitap olarak görülmemelidir; bu kitap özellikle denizciler için yazılmıştır. Kaldı ki, Yerküre'nin çevresinde bu uzun yolculuk, öyle, salon insanlarına ilginç gelecek olayların geçtiği, savaş sırasında yapılmış yolculukların heyecanını da vermez. Keşke yazma alışkanlığı bana, özdeki kuruluğu hiç olmazsa biçim yoluyla bir ölçüde olsun dengelemeyi öğretebilseydi! Ama her ne kadar ilkgençliğimden beri bilimlere aşina olsam da ve o dönemde Bay d'Alembert'in bana lütfedip verdiği dersler, okurların hoşgörüsüne bir geometri kitabı<sup class="calibre3"><a href="../Text/dunyanincevresi_split_143.html#footnote-311-115" id="footnote-311-115-backlink">[115]</a></sup> sunmama izin verdiyse de, şu anda bilim ve edebiyatın kutsal çatısının uzağındayım; düşüncelerim ve biçemim, on iki yıldan beri sürdürdüğüm başıboş gezgin ve yabanıl yaşamımın izlerini çokça belli ediyor artık. Yazı sanatı ne Kanada ormanlarında, ne de denizlerde dalgaların sırtında öğrenilebilir, halkın pek sevdiği, kalemi benimkine yardımcı olabilecek kardeşimi de kaybetmiş bulunuyorum.</p>

  <p class="normal">Ayrıca, burada ne kimsenin adını anıyor ne de kimseyi tekzip ediyorum; herhangi bir varsayımı kanıtlıyor ya da reddediyor da değilim. Gördüğüm değişik ülkelerde gözlediğim çok önemli farklılıklar, günümüzde o derece yaygın ama gerçek felsefeyle bu kadar zor bağdaşabilir sistem düşüncesine<sup class="calibre3"><a href="../Text/dunyanincevresi_split_144.html#footnote-311-116" id="footnote-311-116-backlink">[116]</a></sup> başvurmamı engellememiş olsaydı bile, bir ölçüde gerçekleştirebildiğim uzak hayallerimin iyi karşılanacağını nasıl umabilirdim? Ben gezgin ve denizciyim; demek oluyor ki, çalışma odalarının loşluğunda, dünya ve insanlar konusunda alabildiğine felsefe yapan ve doğayı zorunlu olarak kendi imgelemlerine uyduran o tembel ve muhteşem yazarlar takımının gözünde ben bir yalancı ve bir salağım. Doğrusu, kendileri hiçbir şey gözlememiş, sadece, işte o gözleyebilme ve düşünebilme yetilerini çok gördükleri gezginlerden aldıkları bilgilere dayanarak yazan ve hükümlere varan kişilerde görülen pek tuhaf ve anlaşılmaz bir yöntem.</p>

  <p class="normal">Bu sunuşu, her iki gemimin subay<sup class="calibre3"><a href="../Text/dunyanincevresi_split_381.html#footnote-800-2" id="footnote-800-2-backlink">[*2]</a></sup> ve mürettebatının sabır, gayret ve cesaretini överek bitirtmek istiyorum. Onları, örneğin İngilizlerin Bay Byron'un mürettebatına uyguladıkları türden olağanüstü bir teşvikle harekete geçirmek gerekmemiştir. Azimleri, en zor durumlarda sürekli olarak sınanmış ve iyi niyetleri bir an bile eksilmemiştir. Çünkü Fransız ulusu en büyük güçlüklerin bile üstesinden gelecek güçtedir ve kendisini yeryüzündeki herhangi bir ulusun en azından eşiti gibi görmesi halinde, çabaları sayesinde hiçbir şey onun için imkânsız değildir.</p>
</body>
</html>
