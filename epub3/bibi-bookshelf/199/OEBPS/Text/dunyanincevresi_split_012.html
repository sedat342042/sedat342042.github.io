<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dunyanincevresi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_11">&nbsp;<br class="chapter"/>
  BEŞİNCİ BAŞLIK</h2>

  <p class="ortayazi"><span class="ideitalik">Malvinas Adaları'ndan Rio de Janeiro'ya seyir;</span> La Boudeuse<span class="ideitalik">'ün</span> L'Étoile <span class="ideitalik">ile buluşması; Portekizlilerin İspanyollara saldırıları. Portekiz Kralının Rio de Janeiro'dan elde ettiği gelir.</span></p>

  <p class="normal">Bu sırada ben, Malvinas Adaları'nda <span class="ideitalik">L'Étoile</span>'i boş yere beklemekteydim: Mart ve Nisan ayları gelip geçmiş ama bu yük gemisi gelmemişti. Pasifik Okyanusu'nu sadece firkateynimle aşmaya girişemezdim; çünkü onun yetersiz hacmi, mürettebat için altı aylık kumanyadan fazlasını taşımaya elvermiyordu. Mayıs ayı boyunca gemiyi beklemeye devam ettim. Sonunda ancak iki aylık erzak kaldığını görünce, 2 Haziran'da, Malvinas Adaları'ndan Rio de Janeiro'ya gitmek üzere denize açıldım; önceden, <span class="ideitalik">L'Étoile</span>'in süvarisi Bay de la Giraudais'ye, zorunlu nedenler dolayısıyla benimle Malvinas Adaları'nda buluşamazsa buluşacağımız yeri bildirmiştim.</p>

  <p class="normal">Bu yolculukta hava koşulları elverişliydi; 20 Haziran'da öğleden sonra Brezilya kıyılarının yüksek tepelerini gördük, 21'inde de Rio de Janeiro'nun girişini seçebildik. Kıyı boyunca çok sayıda balıkçı teknesi vardı. Portekiz bayrağını çektirdim ve bir pare top attırdım: bu işaret üzerine teknelerden biri bizi bordaladı, ondan bizi körfeze sokmak üzere bir kılavuz aldım. Kılavuz, kıyının, onu kuşatan adaların yarım fersah kadar uzağında olduğunu belirtti. Her tarafta dip çok derin; kıyı yüksek, dağlık ve ormanlarla kaplı; tek başına dimdik yükselen sarp tepeler çok değişik bir görünüm kazandırıyor. Saat beş buçukta Santa-Cruz Kalesi'ne vardık; kaleden bize seslendiler ve aynı anda bir Portekiz subayı gemiye gelerek giriş nedenimizi sordu. De Bournand Şövalyesi'ni, kendisiyle birlikte, Brezilya genel valisi d'Acunha Kontu'na<sup class="calibre3"><a href="../Text/dunyanincevresi_split_202.html#footnote-311-174" id="footnote-311-174-backlink">[174]</a></sup> bilgi vermek ve selamlaşma usulünü konuşmak üzere yolladım. Saat yedi buçukta, körfezde, yedi kulaç derinlikte ve kara çamur dip üzerinde demirledik.</p>

  <p class="normal">De Bournand Şövalyesi kısa bir süre sonra geri döndü ve selamlaşma konusunda d'Acunha Kontu'nun kendisine, "Biri yolda başka birine rastladığında ona şapkasını çıkarmadan önce, bu nezaketinin karşılık görüp görmeyeceği konusunda bilgi istemez; siz bir defa selamlayınız kalemizi, o zaman ben de nasıl karşılık vereceğime bakarım" dediğini iletti. Bu cevap sorumun karşılığı olmadığı için ben de selamlamadım. O arada, Bay de la Giraudais'nin göndermiş olduğu bir filika, onun da bu limanda olduğunu, Aralık ayı sonunda Rochefort'dan hareket etmesi gerekirken denize açılışının Şubat başlarına kadar sarktığını ve üç aylık bir yolculuk sonunda karinasındaki bir çatlak ve direklerinin kötü durumunun onu Montevideo'da konaklamak zorunda bıraktığını,<sup class="calibre3"><a href="../Text/dunyanincevresi_split_203.html#footnote-311-175" id="footnote-311-175-backlink">[175]</a></sup> orada Malvinaslar'dan geri dönen İspanyol firkateynlerinden benim hareketlerim hakkında bilgi edindiğini, bunun üzerine derhal Rio de Janeiro'ya yelken açtığını ve altı günden beri orada demirli bulunduğunu bana iletti. Bu buluşma bana görevimi sürdürme olanağı veriyordu. Her ne kadar <span class="ideitalik">L'Étoile</span> bana içecek ve tuzlanmış gıda olarak on üç aylık erzak getirmiş olsa da, ancak elli gün yetecek kadar ekmek ve kuru sebze sağlayabilmişti. Bu vazgeçilmez erzakın eksikliği, beni La Plata Irmağı'na gidip onları oradan temine zorluyordu; çünkü Rio de Janeiro'da ne peksimet, ne buğday, ne de un vardı.</p>

  <p class="normal">O sırada bu limanda bizi ilgilendiren iki gemi bulunuyordu, bunlardan biri Fransız diğeri ise İspanyol bayraklıydı. Adı <span class="ideitalik">L'Étoile du matin</span> olan birincisi, Kral'ın Hindistan'a gitmek üzere yola çıkmış bir gemisiydi; boyutları kışın Ümit Burnu'ndan geçmeye elverişli olmadığı için burada o yöreye güzel havaların dönüşünü beklemekteydi. İspanyol bayraklı olanı, Don Francisco de Medina komutasında yetmiş dörtlük bir savaş gemisiydi, <span class="ideitalik">Le Diligent</span>.<sup class="calibre3"><a href="../Text/dunyanincevresi_split_204.html#footnote-311-176" id="footnote-311-176-backlink">[176]</a></sup> Bu gemi La Plata Irmağı'ndan deri ve gümüş sikke yüküyle yola çıkmış ama su kesimi düzeyinin çok altında oluşan önemli bir yarık, Avrupa yönünde yoluna devam edebilmesini sağlayacak bir onarım için onu buraya uğramak zorunda bırakmıştı; sekiz aydır buradaydı ama gerekli yardımın reddedilmesi ve genel valinin çıkarttığı onca zorluk onarımın tamamlamasını engelliyordu. Bu nedenle oraya vardığım günün akşamı Don Francisco, benim dülger ve kalafatçılarımın yardımını istedi. Ertesi gün her iki gemimde bulunan dülgerleri ve kalafatçıları ona gönderdim.</p>

  <p class="normal">Ayın 22'sinde heyet halinde genel valiyi ziyarete gittik; ayın 25'inde de o, gemiye iadei ziyarete geldi. Gemiden ayrılırken kendisini on dokuz pare topla selamlattırdım, karadan da karşılık verdiler. Bu ziyareti sırasında, yetki alanı içindeki her türlü yardımı yapacağını belirtti; hatta bana, talep ettiğim ve keşif gezisi sırasında çok yararlı olabilecek bir korvet<sup class="calibre3"><a href="../Text/dunyanincevresi_split_205.html#footnote-311-177" id="footnote-311-177-backlink">[177]</a></sup> satın alma iznini bile verdi ve eğer Portekiz Kralı'nın böyle bir gemisi varsa onu bana armağan edeceğini de ekledi. Öte yandan bizim oraya varışımızdan birkaç gün önce, kendi sarayının pencereleri önünde katledilen <span class="ideitalik">L'Étoile</span>'in din görevlisinin katillerini bulmak için aramaları başlattığı ve en ciddi cezayı vereceği konusunda teminat verdi. Vaatte bulundu ama kişi hakları burada pek az korunuyor.</p>

  <p class="normal">Bu arada genel valinin bize gösterdiği yakınlık birkaç gün sürdü: kıyıda, yasemin çardakları ve portakal ağaçları arasında akşam yemeği vereceğini söyledi, operada bize bir loca hazırlattı. Orada, oldukça güzel bir salonda melezlerden kurulu bir topluluğun sunduğu Metastasio'nun başeserlerini görme ve ruhban giysileri içinde kambur bir papazın yönettiği bir orkestradan büyük İtalyan ustalarının ilahi parçalarını dinleme fırsatını bulduk.</p>

  <p class="normal">Gördüğümüz bu yakınlık hem İspanyollar tarafından, hem de bizi, valilerinin bu davranışlarının uzun süre aynı kalmayacağı konusunda uyaran yerli halk tarafından şaşkınlıkla karşılanıyordu. Gerçekten, ya İspanyollara yaptığımız yardım ve onlarla ilişkilerimizin hoşuna gitmiyor oluşu, ya da gerçek mizacına zıt davranışları daha fazla sürdürebilmesinin olanaksızlığı nedeniyle kısa bir süre sonra bize de herkese davrandığı gibi davranmaya başlamıştır.</p>

  <p class="normal">28 Haziran'da, Rio Grande'de<sup class="calibre3"><a href="../Text/dunyanincevresi_split_206.html#footnote-311-178" id="footnote-311-178-backlink">[178]</a></sup> Portekizlilerin İspanyollara bir baskın düzenlediklerini, onları bu ırmağın sol kıyısında işgal ettikleri bir mevkiden kovduklarını ve Santa-Catarina Adası'nda demirli bulunan bir İspanyol gemisine el konulduğunu öğrendik. Buradaysa, limanda inşa edilmiş bulunan altmış dört toplu <span class="ideitalik">Saint-Sébastien<sup class="calibre3"><a href="../Text/dunyanincevresi_split_207.html#footnote-311-179" id="footnote-311-179-backlink">[179]</a></sup></span> gemisiyle kırk toplu <span class="ideitalik">La Nuestra Señora da Gracia</span> adlı firkateynin donatımı büyük bir hızla devam ediyordu. Bu sonuncusunun, Rio Grande'ye ve San Sacramento yerleşimine asker ve cephane götürecek bir konvoya refakat edeceği söyleniyordu. Bu saldırılar ve hazırlıklar, genel valinin, Las Cobras Adası'nda karina onarımındaki <span class="ideitalik">Le Diligent</span>'a el koymak isteyebileceği endişesini doğuruyordu; o nedenle bu geminin donatımını elimizden geldiğince hızlandırdık. Gerçekten Haziran ayının son günü gemi, derileri yeniden yüklemek için hazır hale getirildi; ama 6 Temmuz günü, onarım sırasında Las Cobras Adası'na indirmiş olduğu toplarını yeniden gemiye yerleştirmek istediğinde, genel vali bu topların teslimini engelledi ve saraydan, Rio Grande'de gerçekleşen çarpışmalarla ilgili yeni emirler alıncaya kadar gemiye el koyduğunu ilan etti. Bununla ilgili olarak Don Medina, gereken bütün girişimlerde bulundu ancak sonuç alamadı; d'Acunha Kontu, İspanyol komutanın, mürettebattan bir subayla ona gönderdiği mektubu bile kabul etmedi.</p>

  <p class="normal">Biz de müttefiklerimizin gördüğü muameleden payımızı aldık. Genel valinin teyit ettiği sözüne güvenerek iki direkli bir gemi satın almak için pazarlık yaptıktan sonra, Ekselansları, satıcının bana tekneyi teslimini yasakladı. Aynı şekilde, ihtiyacımız olan ve pazarlığını yapmış olduğumuz ahşabı, Kraliyet Tersanesi'nden almamızı da engelledi; ardından, firkateynde yapılacak önemli bazı onarımlar sırasında, şehrin bitişiğinde bize önerilen, daha önce 1765 yılında bu limana uğradığı sırada Komodor Byron'un yerleştiği evde kurmaylarımla beraber ikamet etme izni vermeyi reddetti. Bu konuda ve satın almaya giriştiğim gemi ile ahşap konusunda kendisine üzüntülerimi belirtmek istedim. Bunun için fırsat vermedi, daha ağzımı açar açmaz öfkeyle yerinden kalktı ve çıkmamı emretti; herhalde onun bu öfkesine rağmen, bana refakat eden iki subayla birlikte oturmaya devam edişim nedeniyle iyice sinirlenerek muhafızlarını çağırdı; ama muhafızları kendisinden daha bilgece davrandılar ve gelmediler ve biz de, hiçbir sarsılmışlık emaresi göstermeden çekildik. Biz çıkar çıkmaz saray muhafızlarının sayısı artırıldı; devriyeler takviye edildi ve günbatımından sonra sokakta görülebilecek her Fransızın tutuklanması emredildi. Dört toplu Fransız gemisinin kaptanına da haber gönderilerek, gidip Villagahon Kalesi'nde demirlemesi söylendi. Ertesi gün onu benim filikalarımın yedeğinde çektirttim.</p>

  <p class="normal">Artık, bir an önce hareket etmekten başka bir şey düşünmüyordum, kaldı ki burada ilişkide olduğumuz yerel halktan kişiler de genel validen çok çekiniyorlardı. İki Portekiz subayı bize karşı dürüstçe davranmanın kurbanı oldular: biri kalede hücreye kapatıldı, diğeri Santa-Catarina ile Rio Grande arasındaki küçük bir kasabaya, <span class="ideitalik">Santa</span>'ya sürgüne gönderildi. Su ikmalini yapmayı, <span class="ideitalik">L'Étoile</span>'den gerekli erzakı gemiye nakletmeyi ve taze besinleri yüklemeyi aceleyle tamamladım. Direk çanaklıklarını büyütmek zorundaydım, İspanyol komutan bana bu iş için tersane yetkililerinin vermeyi reddettiği gerekli ahşabı sağladı. Ayrıca, kaçak olarak bize satılan, vazgeçemeyeceğimiz bir miktar kalas da temin etmiştim.</p>

  <p class="normal">Nihayet ayın 12'sinde her şey hazır olunca, ilk uygun rüzgârda hareket edeceğimi bildirmek üzere bir subayımı genel valiye gönderdim. <span class="ideitalik">L'Étoile du matin</span>'in süvarisi Bay Etcheveri'ye de, Rio de Janeiro'da mümkün olduğu kadar az kalmasını ve Ümit Burnu'nu dolanmak için beklenen elverişli mevsime kadar zamanını Tristan d'Acunha Adalarını keşfe ayırmasını tavsiye ettim; orada bol miktarda su, ahşap ve balık bulacağını belirttim. Bu adalar konusunda elimdeki birkaç basılı malzemeyi de ona verdim. Sonradan bu tavsiyeme uyduğunu öğrendim.</p>

  <p class="normal">Rio de Janeiro'da kaldığımız sürece güzel günler geçirmiştik ve sakinleri, genel valinin bize karşı giriştiği kötü davranışlara ne kadar üzüldüklerini içtenlikle belirtmişlerdi. Dolayısıyla onların yanında daha fazla kalamamaktan ötürü üzgündük. Çok sayıda gezgin Brezilya'yı ve başkentini betimlemişlerdir, o nedenle gereksiz tekrar niteliğinde hiçbir şey yazmayacağım. Rio de Janeiro bir zamanlar Fransızlar tarafından fethedilmişti ve onlar tarafından iyi bilinir. Burada sadece bu kentin kaynak oluşturduğu bazı zenginliklere ve Portekiz kralının buradan elde ettiği gelire değineceğim. Ama daha önce, keşif gezimizi izlemek üzere <span class="ideitalik">L'Étoile</span> gemisinde bulunan değerli doğabilimci Bay de Commerçon'un, bana, bu ülkenin bitkiler açısından şimdiye kadar gördüğü en zengin ülke olduğunu ve burada bitkibilimi için hazineler bulduğunu söylediğini belirtmeliyim.</p>

  <p class="normal">Rio de Janeiro, Brezilya'nın zenginliklerinin ambarı ve başlıca ihraç yeridir. Genel madenler, kentin hemen yakınında, yaklaşık yetmiş beş fersah mesafededir. Bu madenler krala her yıl, beştebir vergisi<sup class="calibre3"><a href="../Text/dunyanincevresi_split_208.html#footnote-311-180" id="footnote-311-180-backlink">[180]</a></sup> olarak, en az yüz on iki <span class="ideitalik">arroba<sup class="calibre3"><a href="../Text/dunyanincevresi_split_209.html#footnote-311-181" id="footnote-311-181-backlink">[181]</a></sup></span> altın sağlar. 1762 yılında yüz on dokuz <span class="ideitalik">arroba</span> sağlamıştır. Genel madenler yüzbaşılığı sınırları içinde <span class="ideitalik">Rio des Mortes</span>, <span class="ideitalik">Sabara</span> ve <span class="ideitalik">Sero-frio</span> madenleri vardır. Bu sonuncusu, altın dışında Brezilya'dan gelen bütün elmasların da bulunduğu yerdir. Irmağın yatağı değiştirilir ve dipte taşıdığı çakıllar arasından, elmaslar, sarıyakutlar, zebercetler ve daha düşük nitelikli diğer taşlar ayıklanır.</p>

  <p class="normal">Elmas dışındaki taşlar vergiye tabi değildir, girişimcilerin malıdır. Ama girişimciler bulunan elmasların tam bir dökümünü yapmak ve bunları, kral tarafından bu işle görevlendirilen kâhyaya teslim etmek zorundadır. Kâhya bu elmasları derhal demir çemberlerle çevrilmiş üç kilitli bir sandığa koyar. Anahtarların biri kendisindedir, ikinci anahtar genel valide, üçüncüsüyse <span class="ideitalik">Hazienda Real</span>'in <span class="ideitalik">provador</span>'undadır. Bu sandık bir başka sandığın içine yerleştirilir; o sandığa bu üç kişinin anahtarları da konduktan sonra üçü tarafından mühürlenir. Genel valinin bu sandığın içeriğini bilme yetkisi yoktur. Sadece, bunu olduğu gibi bir üçüncü sandığın içine yerleştirir ve onun kilidini kendi mührüyle mühürler. Sandık kralın huzurunda açılır, kral içinden beğendiklerini seçer alır ve girişimcilere sözleşmelerinde belirlenmiş tarife üzerinden ücretini öder.</p>

  <p class="normal">Girişimciler, elmas aramakta istihdam ettikleri her köle için, pek inançlı Majestelerine günde bir İspanyol kuruşu öderler; bu kölelerin sayısı sekiz yüze kadar çıkabilir. Bütün kaçakçılık türleri arasında en ciddi biçimde cezalandırılanı elmas kaçakçılığıdır. Eğer kaçırmaya kalkışan fakir biriyse, bu onun hayatına mal olur; ama eğer yasanın öngördüğü cezayı ödeyecek ölçüde bir mal varlığına sahipse, elmaslara el konulması dışında, değerlerinin iki katını ödemeye, bir yıl hapse mahkûm olur ve hayatı boyunca Afrika'ya sürgüne gönderilir. Bu ağır cezalara rağmen elmas kaçakçılığı, hatta en güzel parçalar dahil, sürmektedir; çünkü bunların hacimlerinin küçük olması onları saklama umudu ve kolaylığı sağlamaktadır.</p>

  <p class="normal">Madenlerden çıkarılan altın, her ilçede kurulmuş bulunan <span class="ideitalik">eritme işliklerine</span> teslim edilmeden Rio de Janeiro'ya nakledilemez. Bu işliklerde altın istihracından alınan kraliyet vergileri tahsil edilir. Kişilerin hakkı olan altın ise, üzerinde kralın arması ile ağırlığı basılmış ve numaralanmış çubuklar halinde onlara teslim edilir. Bu işlemler, bu işle görevlendirilmiş bir görevli eliyle gerçekleştirilir ve her çubuğun üzerine ayrıca altının ayarı da basılır; böylece darphanede onların orantılı değerlere getirilmesi için gerekli işlemler kolaylaştırılmış olur.</p>

  <p class="normal">Kişilere ait olan bu altın çubukları, Rio de Janeiro'ya otuz fersah mesafedeki <span class="ideitalik">La Praybuna</span> karakolunda kayda geçirilir. Orada bir yüzbaşı, bir teğmen ve elli asker görev yapmaktadır. İşte, beştebir vergisi ile ayrıca, her bir adam ve her bir boynuzlu hayvan ya da çeki hayvanı için bir buçuk real tutarında geçiş resmi burada ödenir. Geçiş resminden elde edilen hasılatın yarısı krala aittir, diğer yarısı ise görevli birlik mensupları arasında rütbelerine göre bölüşülür. Bu kayıt merkezinden geçmeksizin madenlerden geri dönmek mümkün olmadığı gibi, herkes durdurulur ve çok sıkı bir biçimde aranır.</p>

  <p class="normal">Bundan sonra bu kişiler, hakları olan bütün altın çubuklarını Rio de Janeiro darphanesine teslim etmek zorundadır; buna karşılık oradan kendilerine aynı değerde sikke verilir: bunlar genellikle sekiz İspanyol kuruşu değerindeki <span class="ideitalik">yarım-doblon'</span>lardır.<sup class="calibre3"><a href="../Text/dunyanincevresi_split_210.html#footnote-311-182" id="footnote-311-182-backlink">[182]</a></sup> Kral, bu yarım-doblonların her birinden katkı payı ve para basma hakkı olarak bir kuruş kazanır. Rio de Janeiro darphanesi, var olanların en iyilerinden biridir; en hızlı biçimde çalışmak için gereken bütün kolaylıklara sahiptir. Madenlerden altının gelişiyle, gemilerin Portekiz'den buraya varışları aynı zamana rastgeldiğinden sikke darbı işini hızlandırmak gerekir; burada gerçekten şaşırtıcı bir hızla para basılır.</p>

  <p class="normal">Gemilerin, özellikle de Lizbon'dan gelenlerin Rio de Janeiro'ya varışı ticareti canlandırır. Porto'dan gelen gemiler, sadece şarap, hayat-suyu, sirke, gıda maddeleri ve bir de o kentte ya da hemen yakınlarında üretilmiş kaba dokumalar taşır. Gemiler gelir gelmez taşıdıkları bütün yük gümrüğe götürülür; burada krala yüzde onluk bir vergi ödenir. Belirtmek gerekir ki günümüzde San Sacramento kolonisinin Buenos Aires'le alışverişi ciddi biçimde engellendiğinden bu gelirlerde ciddi bir düşüş yaşanmaktadır. En değerli malların hemen tamamı Rio de Janeiro'dan o koloniye gönderilmekteydi, oradan da kaçak yollardan Buenos Aires üzerinden Şili ve Peru'ya götürülüyordu. Bu kaçak ticaret Portekizlilere her yıl bir milyon kuruştan fazla kazandırıyordu. Özetlemek gerekirse, Brezilya madenlerinin bir getirisi yoktur, Portekizlilerin bütün serveti bu ticaretten kaynaklanmaktadır. Zenci köle ticareti de onlar için çok önemliydi. Bu kaçakçılık kolunun hemen bütünüyle engellenmesinin kazançlarında yarattığı kaybı hesaplamak mümkün değildir. Bu faaliyet tek başına, La Plata'ya kadar uzanan kıyılarda en az otuz gemiye iş sağlıyordu.</p>

  <p class="normal">Kraliyet gümrüklerine ödenen yüzde onluk eski verginin dışında, 1755 yılında Lizbon'da meydana gelen felaket sonrasında, karşılıksız bağış adı altında toplanan yüzde iki buçuk oranında bir vergi daha vardır. Gümrükten çıkışta hemen ödenir; oysa ondabirlik gümrük vergisi için, eğer geçerli bir teminat gösterilebiliyorsa altı aylık bir süre tanınır.</p>

  <p class="normal"><span class="ideitalik">San Paolo</span> ve <span class="ideitalik">Parnagua</span> madenleri krala yılda ortalama dört arroba beştebir geliri sağlar. <span class="ideitalik">Pracaton</span> ve <span class="ideitalik">Quiaba</span> gibi uzak madenler, Mato Grosso yüzbaşılığına bağlıdır. Yukarda sayılan madenlerin beştebir vergileri Rio de Janeiro'da tahsil edilmez. Ama Goyas madenlerininki Rio'da tahsil edilir. Anılan yüzbaşılık bölgesinde, aramanın yasaklandığı elmas madenleri de vardır.</p>

  <p class="normal">Portekiz kralının Rio de Janeiro'da yaptığı bütün masraflar, gerek askerlerin ve sivil görevlilerin maaşları gerekse madenlerin giderleri, kamu binalarının bakımı, gemilerin kalafatlanması, yaklaşık altı yüz bin kuruş tutar. Şimdi orada başlamış bulunan açık deniz gemileri ve firkateyn inşaatlarının giderini hesaba katmıyorum.</p>

  <p class="ortayazi">OLAĞAN BİR YILDA KRALİYET GELİRİNİN FASIL VE TUTARLARI</p>

  <table class="generictable">
    <tr class="calibre6">
      <td class="calibre7">&nbsp;</td>

      <td class="calibre7">Kuruş</td>
    </tr>

    <tr class="calibre6">
      <td class="calibre7">Olağan bir yılda, toplam beştebir vergisi hasılatını oluşturan yüz elli arroba altının İspanyol kuruşu olarak değeri</td>

      <td class="calibre7">1.125.000</td>
    </tr>

    <tr class="calibre6">
      <td class="calibre7">Elmas vergisi</td>

      <td class="calibre7">240.000</td>
    </tr>

    <tr class="calibre6">
      <td class="calibre7">Para basma hakkı</td>

      <td class="calibre7">400.000</td>
    </tr>

    <tr class="calibre6">
      <td class="calibre7">Yüzde on gümrük vergisi</td>

      <td class="calibre7">350.000</td>
    </tr>

    <tr class="calibre6">
      <td class="calibre7">Yüzde iki buçuk karşılıksız bağış</td>

      <td class="calibre7">87.000</td>
    </tr>

    <tr class="calibre6">
      <td class="calibre7">Geçiş resmi, görev ve makamların satışı ve genel olarak madenlerden toplanan gelir</td>

      <td class="calibre7">250.000</td>
    </tr>

    <tr class="calibre6">
      <td class="calibre7">Siyahi vergisi</td>

      <td class="calibre7">110.000</td>
    </tr>

    <tr class="calibre6">
      <td class="calibre7">Balıkyağı, tuz, sabundan alınan vergilerle, ülkede üretilen gıdadan alınan ondabir</td>

      <td class="calibre7">130.000</td>
    </tr>

    <tr class="calibre6">
      <td class="calibre7">&nbsp;</td>

      <td class="calibre7">--------------</td>
    </tr>

    <tr class="calibre6">
      <td class="calibre7">Toplam</td>

      <td class="calibre7">2.667.000</td>
    </tr>
  </table>

  <p class="normal">Bu toplamdan, yukarda sözü edilen harcamalar çıkarıldıktan sonra, Portekiz kralının Rio de Janeiro'dan elde ettiği gelirin bizim paramızla on milyondan fazla olduğu görülür.</p>
</body>
</html>
