<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dunyanincevresi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_10">&nbsp;<br class="chapter"/>
  DÖRDÜNCÜ BAŞLIK</h2>

  <p class="ortayazi"><span class="ideitalik">Malvinas Adaları'na ilişkin doğabilimsel ayrıntılar.</span></p>

  <p class="normal">Yeni iskân edilmiş her ülke, doğabilim çalışmalarına pek az yakınlık duyanlar için bile, mutlaka ilginç unsurlar sergiler; bu kişilerin gözlemleri her ne kadar bir yetkeden kaynaklanıyor olmasa da, en azından doğa dizgesi konusunda bilgilerini derinleştirmek isteyenlerin merakını bir ölçüde giderebilir.</p>

  <p class="normal">Bu adalara ilk ayak bastığımızda çekici hiçbir şeye takılmadı gözlerimiz; girdiğimiz koyun güzelliği dışında görünüşte verimsiz bu topraklarda bizleri neyin tutabileceğini pek bilmiyorduk. Çıplak dağlarla sınırlanmış bir ufuk, denizin içlerine uzandığı ve sanki üzerlerinde egemenlik kurmak istediği topraklar, kimse yaşamadığı için cansız kırlar, ilk yerleşenlerden olmayı göze alanlara güven verecek ağaçların yokluğu, kimi zaman deniz canavarlarının çığlıklarıyla kesilen derin bir sessizlik, her yerde hüzün verici birörneklik; işte sadece cesaret kırıcı ve böylesine yabanıl bir yörede doğanın, insanoğlunun çabalarını reddedeceğini sanki ilan eden unsurlar. Gene de zaman ve deneyim, bize çaba ve güvenin sonuçsuz kalmayacağını öğretmiştir. Dağlarla korunmuş büyük körfezler, dağlardan kaynaklanan dereler ve çağlayanlar, kalabalık sürüleri besleyebilecek bol otla kaplı çayırlar; toprakların sahipliği konusunda hiçbir anlaşmazlık yok; yırtıcılığı, zehiri ya da rahatsız ediciliği nedeniyle korkulacak hayvanlar yok; onların yerine en yararlılarından çok sayıda hem karada hem denizde yaşayan hayvanlar; odun eksikliğini giderecek bir yakacak maddesi; denizcilere musallat olan hastalıklardan korunmada yararı kanıtlanmış bitkiler; bizatihi bolluğun bir zehir haline geldiği, ısının ise insanı hiçbir şey yapmamaya ittiği o büyüleyici yörelere kıyasla çok daha sağlam ve sağlıklı insanlar yetiştirmeyi mümkün kılan bir iklim ve değişmeyen ısı; işte orada doğanın bize sunduğu zenginlikler bunlardı. Bunlar ilk görünümün verdiği izlenimi sildi ve girişimin doğruluğunu gösterdi.</p>

  <p class="normal">Şu da eklenebilir: İngilizler, <span class="ideitalik">Egmont Limanı</span>'nı anlatırken, "yakın çevrenin elverişli bir yerleşim için gereken her şeye sahip olduğunu" söylemekte duraksamamışlardır. Onların doğabilime yatkınlıkları, hiç şüphe yok ki kendilerini bu ifadeyi doğrulayacak araştırmaları yapmaya ve sonuçlarını yayınlamaya götürecektir.</p>

  <p class="normal">Malvinas Adaları elli bir ve elli iki buçuk derece güney enlemleri ile Paris meridyenine göre altmış bir buçuk ve altmış beş buçuk derece batı boylamları arasında yer almaktadır; <span class="ideitalik">Amerika</span> ya da <span class="ideitalik">Patagonların Kıyıları</span>'ndan ve Magellan Boğazı'nın girişinden yaklaşık seksen doksan fersah kadar uzaklıktadır.</p>

  <p class="normal">Bu adalara ilişkin olarak sunduğumuz harita, şüphesiz gereken coğrafi kesinlikten uzaktır. Böyle bir harita uzun yıllar sürecek bir çalışmayla ancak gerçekleştirilebilir. Ama gene de bu taslak, adaların doğudan batıya ve kuzeyden güneye büyüklüğü, gemilerimizin geçtiği kıyıların doğrultusu, büyük körfezlerin konumu ve karanın içine uzanışı nihayet başlıca dağların yönleri konusunda bilgiler verebilir.</p>

  <p class="normal">Bizim gördüğümüz demirleme yerleri hem geniş hem de korunaklıdır; sağlam bir dip, dalgaların öfkesini engelleyecek biçimde iyi konumda adalar, buraları güvenli ve savunması kolay yerler haline getirir; ayrıca en küçük teknelerin alınabileceği küçük koylar da vardır. Dereler, en büyük seferler için bile, tatlı su yüklemesini kolaylaştıracak biçimde kıyıya ulaşır.</p>

  <p class="normal">Çevreleyen denizin bütün devinimlerine bağlı olan gelgit, hiçbir zaman belirli anlarda gerçekleşmemiş ve onu hesaplamak mümkün olmamıştır. Sadece, tam yükselme sırasında, süreçte üç kesikliğin meydana geldiği saptanmıştır; denizciler bu kesikliklere <span class="ideitalik">varvodes</span> adını verirler. O sırada deniz bir çeyrek saatten kısa bir süre içinde, özellikle gündönümü, gün-tün eşitliği ve dolunay sırasında sanki sarsılıyormuşçasına üç kez alçalır ve yükselir.</p>

  <p class="normal">Rüzgârlar genellikle değişkendir, ama çoğunlukla kuzeyden güneye kadar batı yönünden esenler egemendir; aksi yöndekiler enderdir. Kışın kuzeyden batıya estiklerinde sis ve yağış getirirler; batıdan güneye esenler kırç, kar ve dolu yüklüdür. Güneyden kuzeye kadar doğu yönünden esen rüzgârlar daha az sis yaratır, ama yazın egemen olan ve güneybatıdan kuzeybatıya kadar batıdan esen bütün rüzgârlar kadar olmasa da şiddetlidirler. Bu sonuncular, batı rüzgârları, ancak Güneş ufuktan göründüğünde esmeye başlar ve o yükseldikçe rüzgârın şiddeti artar. Güneş meridyeni geçerken rüzgâr en yüksek gücüne ulaşır ve sonra dağların arkasına saklandığında onunla beraber düşer. Güneş'in deviniminin rüzgârlara dayattığı kuraldan bağımsız olarak, bunlar gelgitin de etkisi altındadırlar. Gelgit onların gücünü yükseltir, kimi zaman yönlerini değiştirir. Yıl boyunca bütün geceler ama özellikle de yaz geceleri sakin ve yıldızlıdır, güneybatı rüzgârlarının kışın getirdiği karlar çok değildir; kar, dağların tepelerinde iki ay kadar, alçak arazinin üstündeyse en çok bir iki gün kalır. Dereler hiç donmaz, buz tutan göller ve bataklıkların üzerinde hiçbir zaman yirmi dört saatten uzun bir zaman yürünemez. İlkyazda ve güzde kırağı bitkileri hiç yakmaz ve günün doğmasıyla birlikte çiye dönüşür. Yazın şimşek enderdir; biz orada ne çok büyük soğuklar, ne çok büyük sıcaklar yaşıyorduk ve mevsimler arasındaki farklılıklar bize neredeyse fark edilmez gibi geldi. Böyle bir iklimde insan karakterinin taşkınlığa yönelmesi imkânsız gibidir, bu nedenle bütün bireylerin kuvvetli ve sağlıklı olmaları doğaldır; orada kalınan üç yıl içinde bu kanıtlanmıştır.</p>

  <p class="normal">Malvinas Adaları'nda sularının sağlığa yararlı oluşunun nedeni suda pek az mineral bulunmasıdır; sular her yerde pek elverişli biçimde bulunur, tehlikeli hiçbir bitki akarsu yataklarını kirletmez. Yatakların dibi genellikle çakıllı ya da kumdur; kimi zaman da, aslında suya hafifçe sarımtırak bir renk veren ama ne niteliğini ne de hafifliğini bozan turbalıktır.</p>

  <p class="normal">Ovaların her yerinde toprağın derinliği, sabanla işlemek için gerekenden fazladır; toprak bir ayak derinliğe kadar ot kökleriyle o kadar iç içedir ki, tarıma başlamadan önce bu katmanı kaldırmak, kurutmak ve yakmak için parçalamak gerekir. Bu uygulamaların toprakları iyileştirmek için faydalı olduğu bilinir; biz de bunu yaptık. Birinci katmanın altında, derinliği hiçbir zaman sekiz on parmaktan az olmayan ve çoğu yerde daha da derin, kara bir toprak vardır; onun altındaysa belirlenemeyen derinliklere kadar inen elementlerden yana zengin sarı toprak bulunur. Tabanda kayağantaş ve kaya yatakları vardır; onların arasında kireç taşına hiç rastlamadık, asitle yaptığımız incelemeler bunu kanıtladı. Hatta öyle görünüyor ki bu topraklarda bu tür taş hiç yok; kireç arama amacıyla dağların zirvelerine kadar uzanan geziler sırasında, kıvılcımlar saçan ve hatta kükürtlü bir kokunun yanı sıra fosforlu bir ışık yayan bir tür kuvars ve ufalanmayan bir kumtaşı dışında bir şey bulamadık. Ama inşaat için taş eksik değildir; kıyıların büyük bölümü bu taşlardan oluşuyor. Yatay katmanlar halinde bulunan çok sert ve ince pütürlü bir taşın yanı sıra, az ya da çok eğik katmanlar biçiminde kayağantaş ve bir de talk parçacıkları içeren bir taş türü bulunuyor. Ayrıca yapraklar halinde parçalanan bir başka taş daha var; bunun içinde, bu denizlerde bilinmedik bir türde kabuklu fosili izlerine rastlanıyor; onunla aletler için bileyitaşı üretiyorduk. Toprağın altından çıkarılan taş sarımtırak ve henüz sertleşmemiş oluyordu ve bir bıçakla bile yontulabilirdi, ama daha sonra havayla temas edince sertleşiyordu. Burada, çanak-çömlek ve kiremit yapımı için uygun toprak, kil ve kum kolayca bulunuyor.</p>

  <p class="normal">Genelde kil katmanlarının üzerinde rastlanılan turbalıklar, arazide epeyce içerlere kadar yayılmıştır. Nereden yola çıkılırsa çıkılsın, bir fersah gitmeden mutlaka önemli turba alanlarına varılır. Bunlar, kimi cephelerindeki kırılmalardan kolayca fark edilirler. Turbalar, su tutan yerlerdeki kök kalıntılarından ve otlardan devamlı oluşur. Bu gibi yerler sivri sazlıklardan bellidir. Bizim yerleştiğimiz yere bitişik bir körfezden getirilen ve on iki ayaktan daha yüksek bir yüzeyi rüzgâr alan şu turba, orada yeterli ölçüde kurumuş oluyordu. Kullanılan turba buydu; kokusu hiç rahatsız edici olmadığı gibi, ateşi de cansız değildi ve kömürü, yeraltından çıkarılan kömürden daha etkindi; çünkü üfleyerek, bir çırayla yakıyormuşçasına kolayca alev almasını sağlamak mümkündü; büyük parçaların birbirine kaynaklanması dışında bütün demircilik işlerine yetiyordu.</p>

  <p class="normal">Bütün deniz kenarları ve iç adaların kıyıları, yanlış yere <span class="ideitalik">glayöl</span> diye adlandırılan bir tür otla kaplıydı; bu aslında bir tür buğdaygildir. Çok güzel bir yeşil rengi vardır ve boyu altı ayaktan fazladır. Bunlarla kaplı alanlar denizaslanlarının ve denizkurtlarının saklandıkları yerlerdir; yolculuklarımız sırasında, onlara olduğu gibi bize de barınak olmuştur. Bir çırpıda yerleşiliyordu. Bükülen ve biraraya getirilen sapları bir dam, kuru samanları da oldukça iyi bir döşek oluşturuyordu. Biz evlerimizin çatısını da bu bitkiyle örttük; sapları şekerlidir, besleyicidir ve hayvanlar diğer bütün yemlerden çok bunu sever.</p>

  <p class="normal">Bu boylu otun dışında, fundalar, çalılar ve zamkağacı kırlarda göze çarpan başlıca bitkilerdir. Geri kalan alanlar, çok sulak yerler daha yoğun ve daha yeşil olmak üzere cılız otlarla kaplıdır. Çalılar ısınmakta çok işimize yaradı; onları ve fundaları fırınlarda kullandık; fundaların kırmızı meyveleri, mevsiminde birçok av hayvanını çekiyordu.</p>

  <p class="normal">Avrupa'da bilinmeyen bir yeni bitki olan zamkağacı daha etraflı bir betimlemeyi hak ediyor. Bir elma yeşilliğinde ve hiçbir yanı bitkiye benzemiyor; daha çok toprakta bir çıkıntı ya da toprağın üzerinde yeşil renkte bir tümsek sanılabilir; ne gövdesi ne dalları ne de yaprakları görünüyor. Dışbükey yüzeyinin dokusu öylesine sıkıştırılmış ki, yırtmadan arasına hiçbir şey sokmak mümkün değil. İlk yaptığımız onun üzerine oturmak ya da çıkmak olmuştur; yüksekliği bir buçuk ayaktan azdır. Bir taşın üzerine basarmış gibi, güvenli biçimde, içine batmadan bizi taşıyordu; genişliği yüksekliği ile orantısız ölçüdedir, daha boylu olmaksızın çapı altı ayak olanları vardır. Sadece küçük olanlarının çevresi düzgündür ve sanki bir yarım küre biçimindedirler; ama büyüdüklerinde hiçbir düzenlilik göstermeyen çıkıntılar ve çukurluklar oluşur. Yüzeylerinin birçok noktasında, bir bezelye büyüklüğünde damlalar halinde, ilkin <span class="ideitalik">zamk</span> denilen yapışkan ve sarımtırak bir madde görülür; ancak bu madde ispirto içinde erimediğinden daha sonra reçine olduğuna karar verildi. Kokusu serttir, oldukça rayihalıdır ve terebentine yakındır. Bu bitkinin içini görmek amacıyla tam ortasından kesip yere yatırdık. Kesince gördük ki bir sap üzerinden çıkan sonsuz sayıda eş merkezli sürgün var, bu sürgünlerden her biri sanki ortak bir eksen üzerinde birbirleri içine geçmiş gibi yıldız biçimli yapraklardan oluşuyor. Bu sürgünler yerin üzerinde az bir yüksekliğe kadar beyaz, ardından hava onları yeşertiyor; sürgünler kırıldıklarında bol ve sütsü bir özsu çıkıyor; sütleğeninkinden<sup class="calibre3"><a href="../Text/dunyanincevresi_split_191.html#footnote-311-163" id="footnote-311-163-backlink">[163]</a></sup> daha koyu bir özsu. Bitkinin sap ve köklerinde bu özsu bolca bulunuyor; kökler yatay olarak uzanıyor ve ilerde bir yerlerde tekrar sürgün veriyor, öyle ki hiçbir birey tek başına değil. Tepelerin yamaçlarını sever görünüyor; ama ne yöne baktığı pek önemli değil. Çiçeklerini ve tohumlarını Avrupa'ya götürememiş olmamız nedeniyle ancak üçüncü yılda bunları incelemeye girişebildik; çiçekleri de tohumları da çok küçüktür. Sonunda bu garip ve yeni bitkiye sahip olabilme gayretiyle birkaç tohum getirdik. Bu bitki tıpta yararlı olabilir; tayfalardan birçoğu küçük yaralarını iyileştirmekte onun reçinesinden başarıyla yararlandılar. Belirtilmesi gereken bir nokta da şu: bu bitki böylece altüst edildiğinde, sadece havanın temasıyla ve yağmurun yıkamasıyla reçinesini yitiriyor. Bunu, reçinenin sadece ispirto içinde erimesiyle nasıl bir araya getirebilirsiniz? O durumda hayrete düşüren bir hafifliktedir ve saman gibi yanar.</p>

  <p class="normal">Bu harikulade bitkiden sonra, faydası kanıtlanmış bir başkasına daha rastladık. Bu bitki küçük bir çalı görünümündedir, kimi zaman kıyı boyunca ve otların arasından yükselir. Hoşluk olsun diye tadına baktık ve onda bir <span class="ideitalik">sapinet<sup class="calibre3"><a href="../Text/dunyanincevresi_split_192.html#footnote-311-164" id="footnote-311-164-backlink">[164]</a></sup></span> tadı bulduk; bu da bize ondan bira üretmeyi deneme fikrini verdi. Buraya gelirken yanımızda bir miktar melâs ve tahıl getirmiştik; izlediğimiz yol umutlarımızın ötesinde başarılı oldu ve halk, bitkinin iskorbüte iyi geldiği konusunda bilgilendirilince, artık ondan hiç mahrum kalmadı. Denizden gelen hastalara yaptırılan banyolarda özellikle kullanıldı. Açık yeşil yaprakları küçük ve kenarları dişlidir. Parmaklarınızın arasına alıp ufaladığınızda biraz yapışkan ve güzel kokulu bir una dönüşüyor.</p>

  <p class="normal">Bu bitkinin yanı sıra çok bol bulunan bir tür kereviz ya da yaban maydanozu, bir miktar kuzukulağı, tereotu ve dalgalı yapraklı geyikdili iskorbüte karşı gereken her şeyi sağlıyordu.</p>

  <p class="normal">Sonbaharın bize sunduğu sadece böğürtlene hayli benzeyen bilinmedik bir meyve ile bezelye büyüklüğünde ve Kuzey Amerika'da bulunana benzerliğinden ötürü <span class="ideitalik">lucet</span> adı verilen küçük yemişti. Fundalarınkiler ise sadece meyvelerin hep en kötülerini yiyen çocuklar ve kuşlarca tüketiliyordu. Bizim böğürtlen dediğimizin bitkisi tırmanıcıdır; yaprakları gürgene benzer, dalları uzanır gider ve çilek fidanı gibi ürer. <span class="ideitalik">Lucet</span> de tırmanıcıdır, meyveleri tamamen pürüzsüz, yuvarlak ve mersin çalısı renginde küçük yapraklarla süslü dalları boyunca sıralanmıştır. Bu meyveler beyazdır, güneşe bakan yüzleri ise kızarır, rayihalı bir lezzeti ve portakal çiçeği kokusu vardır. Yaprakları da öyledir, onları demledikten sonra biraz süt katarak içmek pek hoş olmuştur. Bu bitki otların arasına saklanır ve nemli ortamları sever, göllerin çevrelerinde çok bol miktarda bulunur.</p>

  <p class="normal">İnceleme gereksinimini duymadığımız çok sayıda başka bitkiler arasında biri hariç hepsi kokusuz birçok çiçek de vardı; kokulu olan tek çiçek beyazdı ve sümbülteber gibi kokuyordu. Bir de ayrıca fulya sarısı renginde gerçek bir menekşe bulduk. Ama dikkat çeken nokta, bir tane bile soğanlı bitkiye rastlamamış olmamızdır. Bir başka gariplik de yerleşilen adanın güney tarafında, onu doğudan batıya, boydan boya ikiye bölen bir dağ sırasının ötesinde nerdeyse hiçbir zamkağacının bulunmamasıdır; onun yerine çok sayıda aynı biçimde ama farklı yeşil renkte ve daha cılız, reçine üretmeyen ve mevsiminde güzel çiçeklerle örtünen bir başka bitki bulduk. Kökü daha kolay sökülen bu bitki de, diğeri gibi aynı saptan çıkan ve toprağın yüzeyine ulaşan çok sayıda sürgünden oluşuyor. Dağlarda dolaşırken, doruklarının biraz altında büyük bir tür geyikdili ya da <span class="ideitalik">cétérach<sup class="calibre3"><a href="../Text/dunyanincevresi_split_193.html#footnote-311-165" id="footnote-311-165-backlink">[165]</a></sup></span> gördük. Bunun yaprakları dalgalı değil, kılıç biçimindeydi. Bitkinin gövdesinden, baldırıkarada olduğu gibi, altlarında tohumlarını taşıyan iki ana sap yükseliyordu. Ayrıca taşların üzerinde de çok miktarda, sanki hem taşa hem bitkiye benzeyen, kolayca ufalanan bir bitki gördük; bunların liken olabileceğini düşündük, ama boya üretmekte bir yarar sağlayıp sağlayamayacaklarını denemeyi sonraya bıraktık.</p>

  <p class="normal">Deniz bitkilerine gelince, bunlar yararlı olmaktan çok zorluk yaratıyorlardı. Demirleme yerinde deniz hemen tamamıyla, özellikle kıyıların yakınlarında yosunlarla kaplıdır ve filikalar kıyıya yaklaşmada zorlanırlar; bunların tek yararı deniz olduğunda dalgaları bastırmaktır. Bunlardan toprakları gübrelemekte yararlanabilmeyi umuyorduk. Gelgit ve dalgalar bize çok çeşitli ve en güzel mercan renklerinde yosunlar taşıyordu. Bunlar ve yanı sıra sünger ve kabuklular, meraklılarının çalışma odalarında yerlerini aldılar. Süngerlerin hepsi bitki görünümündeler, öyle çok çeşitli biçimlerde dallanıyorlar ki, bunların deniz böceklerinin eseri olduğuna inanmak güç. Ayrıca dokuları öylesine sıkı ve lifleri öylesine ince ki, hayvanların onların içine nasıl yerleşebildiklerini anlamak kolay değil.</p>

  <p class="normal">Malvinas kıyıları, çalışma odalarına birçok yeni kabuklu örneği sunmuştur. Bunlardan en değerlisi, <span class="ideitalik">terebratula'</span>dır. Bu ikiçenetlilerin üç türü olduğu bilinir; onlardan çizikli olanlar, söylenenlere bakılırsa şimdiye kadar ancak fosil halinde görülebilmiştir. Bu durum, deniz seviyesinin çok üstündeki yüksekliklerde ele geçmiş fosillerin, doğanın ve tesadüflerin oyunu olmayıp, bulundukları yerlerin evvelce, karaların henüz sular altında olduğu dönemlerde, onların yaşam alanları olduğu savını doğrulayacak bir kanıt işlevi görebilir. Bu çok yaygın kabuklunun yanı sıra güzel renkleriyle değer kazanan koni kabuklu denizsalyangozları; kabuğu yaprak yaprak ve zırhlı denizkülahları [<span class="ideitalik">buccins</span>], düz ya da çizikli büyük midyeler ve sedeflerin en güzelleri ve başka kabuklular bulunmuştur.</p>

  <p class="normal">Bu adalarda yalnızca tek bir tür dörtayaklı görülmüştür. Biraz tilkiye biraz kurda benzer. Kuşlar sayılamayacak kadar çoktur ve hem karada hem de denizde yaşarlar. Denizaslanları ve kulaklı foklar iki yaşayışlıdır.<sup class="calibre3"><a href="../Text/dunyanincevresi_split_194.html#footnote-311-166" id="footnote-311-166-backlink">[166]</a></sup> Bütün kıyılarda, birçoğu pek az bilinen pek çok balık bulunur. Balinalar açık denizlerde yaşar; kimileri zaman zaman körfezlerin sonunda karaya vurur; oralarda onların kalıntılarına rastlanır. Karaların hayli içlerinde, dalgaların öfkesinin onları taşıyamayacağı kadar içerlerde rastlanılan başka büyük kemik yığınları, ya denizin alçaldığını ya da karaların yükseldiğini kanıtlar.</p>

  <p class="normal">Yeraltında yuva kazdığı ve kuyruğu da kurdunkinden daha uzun ve daha tüylü olduğu için kurt-tilki adı verilen hayvan, kıyılardaki kumullarda yaşar. Kuşların peşinden gider ve yolunu çok zekice saptar, bir körfezden diğerine her zaman en kısa yoldan ulaşır. Karaya ilk ayak bastığımızda, bu izleklerin oranın yerlilerince oluşturulmuş patikalar olduğundan kuşku duymadık. Görünüşe bakılırsa bu hayvan yılın bir bölümünde beslenmiyor, çok zayıf, ve ender görülüyor. Bir köpek büyüklüğünde; onun gibi ama daha güçsüz bir havlaması var. Bu adalara nasıl gelmiş olabilir?</p>

  <p class="normal">Balıkların ve kuşların huzurunu bozan düşmanları eksik değil. Kuşların düşmanları, çok sayıda yumurtayı ve kartal, atmaca ve gecekuşu yavrularını yok eden kurtlar. Balıkların durumu daha da kötü; sadece küçük balıklarla beslenen ve onlardan çok miktarda tüketen balinalar bir yana, ayrıca kayalıkların üzerinde nöbet tutan iki yaşayışlılardan ve durmaksızın tepelerinde süzülen balıkçıl kuşlardan da korunmak zorundalar.</p>

  <p class="normal">Aşağıda sıralanan hayvanları iyi betimleyebilmek için çok zaman ve yüksek nitelikli bir doğabilimcinin bakışı gerekliydi. İşte, sadece belli bir yararı olan hayvanlarla sınırlı temel gözlemler:</p>

  <p class="normal">Perdeayaklı kuşlar arasında kuğu en önde geliyor. Avrupa 'dakilerden tek farkı, gövdesinin geri kalanıyla güzel bir zıtlık yaratan kadife parlaklığındaki siyah boynudur; ayakları et rengidir. Bu kuğu türü Plata Irmağı'nda ve Magellan Boğazı'nda da bulunur.</p>

  <p class="normal">Dört yabankazı türü bizim en büyük zenginliklerimizden birini oluşturuyordu. Birincisi sadece otlar durur; ona yanlış biçimde toykuşu adını verdik. Yüksek bacakları ona boylu otlardan sıyrılmak için gereklidir, uzun boynuysa tehlikeleri kollamasına yarar; yürürken ve uçarken hafiftir; türünün o kulak tırmalayan haykırışları onda yoktur. Erkeğin giysisi beyazdır, sırtında ve kanatlarında buna biraz siyah ve kül rengi karışır. Dişisi pas rengine çalar, kanatları değişken renklerle bezelidir; genellikle altı yumurta verir. Sağlıklı, besleyici ve lezzetli etleri bizim başlıca besinimiz olmuştur; ondan mahrum kaldığımız enderdi. Sonbaharda doğu rüzgârları bunlardan, adada doğanlar dışında birçoğunu herhalde kimsenin yaşamadığı topraklardan buraya taşırdı: avcılar bu yeni gelenleri diğerlerinden, insanları gördüklerinde pek az korkmalarından ötürü kolayca ayırt ederler. Diğer üç kaz türü pek makbul değildi; onlar balıkla beslenirler ve bundan ötürü yağsı bir tat verirler. Görünümleri de ilk türe kıyasla daha az zariftir. Hatta bunlardan biri, suların üzerinden ancak güçlükle yükselebilir ve çok çığırtkandır. Giysileri hiçbir zaman beyaz, siyah, pas ve kül renginin dışına çıkmaz. Bütün bu türlerin ve kuğuların tüylerinin altında, çok yoğun beyaz ve kurşuni bir yumuşak tüy katmanı bulunur.</p>

  <p class="normal">İki ördek iki de bağırtlak türü, dereleri ve sulak alanları şenlendirir. Ördekler bizim iklimlerimizdekilerden pek farklı değildir. Birkaç tane siyah renklilerden birkaç tane de beyazlarından vurduk. Bağırtlaklara gelince, bunlardan biri, mavi gagalı olanı, ördek büyüklüğündedir; diğeriyse çok daha küçüktür. Bu türler çok bol bulunur ve pek lezzetlidirler.</p>

  <p class="normal">Ayrıca küçük boyda iki dalgıçkuşu vardır. Birinin sırtı kül rengi, karnı beyazdır; karın tüyleri öylesine ipeksi, öylesine parlak ve öyle sık dokuludur ki onu, tüylerinden değerli el kürkü yapılan ırmakdalgıcına benzettik; bu tür enderdir. Daha çok bulunan diğeri ise bütünüyle koyu renklidir, ama karnı sırtına göre biraz daha açıktır. Bu hayvanın gözleri yakuta benzer. Gözlerinin hayret verici canlılığı, çevrelerinde beyaz tüylerden oluşan ve onlara gözlüklü dalgıçkuşu denmesine yol açan çemberin yarattığı zıtlıkla daha da belirginleşir. İki yavruları olur ve bu yavrular suyun soğuğuna karşı fazla dayanıksız olduklarından anneleri onları sırtında taşır. Bu iki türün ayakları, diğer su kuşlarında olduğu gibi perdeli değildir; birbirlerinden ayrı parmaklarının her iki yanında sert bir zar bulunur: bu şekilde her parmak tırnak tarafında yuvarlaklaşmış bir yaprağa benzer, parmaklardan başlayıp zarın çevresine doğru uzanan çizgilerin varlığı, bir de bütün bunların yaprak yeşili rengi ve yapraktan daha kalın olmayışıyla bu benzerlik daha da belirginleşir.</p>

  <p class="normal">Nedendir bilinmez testere-gagalı adı verilmiş iki kuş türü birbirinden sadece boylarıyla, bir de genellikle hepsinin karnı beyazken bazılarının koyu renk olmasıyla ayrılırlar. Tüylerinin geri kalanı maviye çalan çok koyu bir siyahtır; biçimleri ve beyaz dalgıçkuşununkiler kadar ipeksi ve onun kadar sık karın tüyleri, bunları o türe yaklaştırır ama bu gene de kesinlenemez. Oldukça uzun ve sivri gagaları vardır, ayakları perdeli ve açıklıksızdır; göze çarpan bir özellik, birinci parmağın üç parmak arasında en uzunu olması ve aralarındaki zarın üçüncü parmakta sıfırlanmasıdır. Ayakları et rengidir. Bu hayvanlar balıkların büyük düşmanıdır. Kayalara yerleşirler, orada çok sayıda aile bir araya gelir ve yumurtlarlar. Eti pek güzel yenilebildiği için iki üç yüz tanesini birden öldürdüğümüz oldu. Ayrıca çok sayıdaki yumurtaları da gereksinim doğduğunda bir kaynak oluşturdu. Avcılardan o kadar az çekiniyorlardı ki, onlara bir sopayla yaklaşmak bile yeterliydi. Bunların düşmanı, perde ayaklı, kanat genişliği yedi ayaktan fazla, güçlü ve uzun gagalı bir avcı kuştur. Gagalarının özelliği, üzerlerinde aynı maddeden gaga boyunca uzanan içi oyuk iki borunun varlığıdır. Bu hayvana İspanyollar <span class="ideitalik">quebrantahuesos<sup class="calibre3"><a href="../Text/dunyanincevresi_split_195.html#footnote-311-167" id="footnote-311-167-backlink">[167]</a></sup></span> adını verirler.</p>

  <p class="normal">Çok çeşitli renklerde ve pek hoş bir miktar martı, hemen hepsi kül rengi ve aileler halinde yaşayan <span class="ideitalik">caniat</span> ve <span class="ideitalik">équerret</span>'ler<sup class="calibre3"><a href="../Text/dunyanincevresi_split_196.html#footnote-311-168" id="footnote-311-168-backlink">[168]</a></sup> suların üzerinde süzülür ve inanılmaz bir hızla balıklara dalarlar. Bu kuşlar bizim sardalye avı için uygun zamanı belirlememizde yardımcı oluyorlardı. Onları şöyle elinizde asılı tuttuğunuzda, biraz önce yutmuş oldukları bu balığı henüz biçimi bozulmadan çıkarıverirler. Yılın geri kalan bölümünde bu kuşlar <span class="ideitalik">grado<sup class="calibre3"><a href="../Text/dunyanincevresi_split_197.html#footnote-311-169" id="footnote-311-169-backlink">[169]</a></sup></span> ve diğer küçük yaratıklarla beslenirler. Gölcüklerin çevresindeki nilüfere çok benzeyen yeşil bitkilerin arasına çok sayıda lezzetli ve sağlıklı yumurta bırakırlar.</p>

  <p class="normal">Üç penguen türü bulduk; bunlardan birincisi boyu ve giysisinin güzelliği ile dikkat çeker; <span class="ideitalik">Lord Anson'un Yolculuğu</span>'nda betimlenenin aynı olan ikinci türün aksine bu türün bireyleri hiçbir zaman aile halinde yaşamaz. Bu ilk türdeki penguen yalnızlığı ve uzak yerleri sever. İkinci türe kıyasla daha uzun ve daha ince gagası, daha açık mavi renkte sırt tüyleri, göz kamaştıran bir beyazlıktaki karnı, başından başlayıp, mavi ve beyaz tüyleri çeşitlendirdikten sonra göğsün üst tarafında birleşen sarı-beyaz omuz tüyleri, öterken fevkalade uzun boynu, oldukça hafif yürüyüşü, ona özel bir soyluluk görünümü ve görkem kazandırır. Bunlardan bir tanesini Avrupa'ya götürmeyi düşündük. Kolaylıkla, kendisini beslemekle görevli kişiyi izleyecek kadar evcilleşti; ayırmaksızın hem ekmek, hem et, hem de balık yiyordu; ama bu gıdanın ona yetmediğini ve yağlarını tükettiğini fark ettik; belli bir zayıflık düzeyine geldiğinde öldü. Üçüncü tür, ikincisi gibi aileler halinde yüksek kayalıklarda, aynı yerleri paylaştığı testere-gagalılarla birlikte yaşar ve orada yumurtlar. Onları diğer iki türden ayıran, küçüklükleri, pas rengine çalan tüyleriyle rahatsız edildiklerinde dikleştirdikleri, balıkçıllarınkinden daha kısa altın rengi bir perçem tüy ve aynı renkte kaş işlevi gören diğer kısa tüylerdir; onlara <span class="ideitalik">zıplayan penguen</span> adını verdik: gerçekten bir yerden diğerine sadece zıplayarak ve sıçrayarak gidiyorlar. Bu tür, bütün hareketlerinde, diğer iki türe kıyasla çok daha canlı ve çeviktir.</p>

  <p class="normal">Pek seyrek görülen üç tür <span class="ideitalik">alcyon</span>,<sup class="calibre3"><a href="../Text/dunyanincevresi_split_198.html#footnote-311-170" id="footnote-311-170-backlink">[170]</a></sup> denizde görülenler gibi bize fırtınaları haber veriyor değildi. Ama denizcilerin söylediklerine bakılırsa bunlar aynı hayvanlardır; en küçüğü bile, onların bütün özelliklerini taşıyor. Bu eğer gerçek bir <span class="ideitalik">alcyon</span> ise yuvasını karada yaptığına emin olabilirsiniz; o yuvalardan bize, henüz yumuşak tüylerini taşıyan ve ana babalarına tamamen benzeyen yavrular getirildiği olmuştur. İkinci türün tek farkı büyüklüğüdür; bu kuş güvercinden biraz küçüktür. Bu iki tür siyahtır, karınlarında birkaç beyaz tüy vardır. Üçüncüsüne gelince, giysisi beyaz ve gagası da kırmızı olduğundan ona önce beyaz güvercin adını vermiştik; diğer iki türe benzerliğinden ötürü onun gerçek bir beyaz <span class="ideitalik">alcyon</span> olduğu düşünülebilir.</p>

  <p class="normal">En güçlüsü kirli beyaz giysili, diğerleriyse siyah ve ayakları sarı ve beyaz renkte üç tür kartal, su çulluğuna ve diğer küçük kuşlara savaş açmışlardır. Bu kartallar diğer kuşlara saldırabilmek için ne yeterli büyüklüğe ne de yeterli pençe gücüne sahiptirler. Bir miktar atmaca ve kerkenez ile birkaç baykuş da küçük kuşların düşmanları arasındadır. Bunlar giysi çeşitliliği açısından çok zengindir; her renkten örnekler vardır.</p>

  <p class="normal">Su çullukları Avrupa'dakilerin aynıdır. Uçarken sıkça yön değiştirmezler, vurmak kolaydır. Aşk zamanı geldiğinde gözden kayboluncaya kadar yükselirler: şakıdıktan ve hiçbir önlem almaksızın tarlaların ortasında ya da tamamıyla çıplak yerlerde yaptıkları yuvalarını belirledikten sonra da en yükseklerden kendilerini bırakırlar; o dönemde çok zayıflamışlardır: en besili oldukları mevsim sonbahardır.</p>

  <p class="normal">Yazın, bizimkilerden hiç farkı olmayan çok sayıda kervan çulluğu<sup class="calibre3"><a href="../Text/dunyanincevresi_split_199.html#footnote-311-171" id="footnote-311-171-backlink">[171]</a></sup> görülür.</p>

  <p class="normal">Bütün yıl boyunca, deniz kenarında kervançulluğuna çok benzeyen bir kuşa rastlanır. Ona, siyah ve beyaz tüylerinden ötürü <span class="ideitalik">deniz saksağanı</span> adını verdik; öteki ayırıcı özellikleri, mercan kırmızısı gagası ve beyaz bacaklarıdır. Deniz çekildiğinde açığa çıkan kayalıkları hiç terk etmez ve orada küçük karideslerle beslenir. Taklidi kolay bir ıslığı vardır; bu durum ilerleyen günlerde avcılarımız için çok yararlı, kendisi içinse pek zararlı olmuştur.</p>

  <p class="normal">Tepeli kuşlar oldukça yaygındır; ilkin onları balıkçıl sanmış ve tüylerinin değerini anlayamamıştık. Bu kuşlar, balık avlamaya gün batarken başlar; zaman zaman, daha önce sözünü etmiş olduğumuz kurt-tilkileri andıran biçimde sesler çıkarırlar.</p>

  <p class="normal">İki sığırcık ya da ardıçkuşu türü sonbaharda ortaya çıkar; bir üçüncüsü ise her zaman çevremizdedir: ona <span class="ideitalik">kırmızı kuş</span> adını verdik; karnı, özellikle kışın, en güzel ateş renginde tüylerle kaplıdır; onlardan süslemede kullanmak üzere çok zengin demetler oluşturulabilir. Gelip geçen diğer iki türden biri pas rengidir ve karnının üstü siyah tüylerle bezelidir; diğeri bildiğimiz ardıçkuşu rengindedir. Fransa'da, kıyı illerinde görülenlere pek benzeyen sonsuz sayıda küçük kuşa ilişkin ayrıntılara girmeyeceğiz.</p>

  <p class="normal">Denizaslanları ve denizkurtları zaten bilinmektedir; bu hayvanlar bütün kıyılara yayılmışlardır ve daha önce de belirtildiği gibi, <span class="ideitalik">glayöl</span> denen o boylu otların aralarına yerleşirler. Sayısız bireyden oluşan sürüler, güneşin ve taze otların keyfini çıkartmak için kıyıdan içlere doğru bir fersah kadar giderler. Öyle geliyor ki, <span class="ideitalik">Lord Anson'un Yolculuğu</span>'nda anlatılan aslan, sahip olduğu hortum dolayısıyla, daha çok bir tür denizfili sayılmalıdır; kaldı ki yelesi de yoktur ve çok büyüktür, uzunluğu yirmi iki ayağa kadar çıkabilir; oysa öte yanda hortumu olmayan daha küçük bir tür vardır; bunun özelliği, gövdesindekilere kıyasla daha uzun tüylerden oluşan bir yelesinin bulunmasıdır; işte bunu gerçek denizaslanı saymak gerekir. Adi denizkurdunun ne hortumu ne de yelesi vardır; böylece bunlar birbirinden ayırması pek kolay üç tür oluştururlar. Kuzey Amerika'da ve Plata Irmağı'nda avlananların aksine bütün bu hayvanların tüylerinin altında bir yumuşak tüy katmanı yoktur. Yağları ve postları daha önceleri ticaret konusu olmuştur.</p>

  <p class="normal">Çok sayıda balık türü belirleyemedik. En sık tuttuğumuz balığa, hayli benzer oluşu nedeniyle kefal adını verdik. Bunların üç ayak uzunluğunda olanları bile bulunuyor, onları kurutuyorduk. <span class="ideitalik">Grado</span> da çok yaygındır; bazılarının boyu bir ayaktan uzundur. Sardalye ancak kışa doğru ortaya çıkar. Denizkurtlarınca kovalanan kefaller, ırmakları sınırlayan çamurlu topraklarda kazdıkları deliklere sığınırlar; biz de sığınaklarını örten turbalı toprak katmanını kaldırarak onları kolayca yakalıyorduk. Bu türlerin dışında, oltayla çok sayıda ama çok küçük başka balık türleri de avlıyorduk; bunlardan birine <span class="ideitalik">saydam turnabalığı</span> adını verdik. Kafası turnabalığınınki gibidir, gövdesi pulsuzdur ve bütünüyle saydamdır. Ayrıca kayalıklarda biraz yılanbalığı bulunur; beyaz domuzbalığı yazları körfezlerde görülür. Eğer açık denizde balık avlamak için yeterli zaman ve adamımız olsaydı daha birçok başka balık, o arada şüphesiz birkaçını kıyıya vurmuş ölü bulduğumuz dilbalığı da avlardık. Sadece tek bir tür tatlı su balığı yakaladık, pulsuz, yeşil renkte ve bilinen alabalık boyundaydı. Ama doğrusu bu yönde pek az araştırma yapabildik; zaman kısıtlıydı ve diğer balıklar çok boldu.</p>

  <p class="normal">Kabuklulara gelince, sadece çok küçük boylarda üç tür belirleyebildik: Daha pişmeden bile kırmızı bir tatlı su ıstakozu ki bu daha çok bir çalıkaridesi<sup class="calibre3"><a href="../Text/dunyanincevresi_split_200.html#footnote-311-172" id="footnote-311-172-backlink">[172]</a></sup> sayılmalıdır; kırmızı yengece pek benzeyen mavi ayaklı yengeç, ve iyice küçük boyda bir karides. Bu üç kabuklu türünü ve yanı sıra Fransa'dakilerin lezzetini vermeyen diğer kavkılıları sadece meraklıları için topluyorduk.</p>

  <p class="normal">İstiridye bu topraklarda hiç yok gibi görünüyor.</p>

  <p class="normal">Nihayet bu adaları Avrupa'nın tarım yapılan bir adasıyla kıyaslamak gerekirse, Puffendorf'un İrlanda hakkındaki sözleri aktarılabilir; Kuzey Yarımküre'de, Malvinas Adaları'nın Güney Yarımküre'de bulunduğu enlemlerde yer alan İrlanda için şunları yazıyor: "Bu ada havasının güzelliği ve sükûneti nedeniyle pek hoştur, soğuk ve sıcak orada hiçbir zaman aşırı ölçülere varmaz. Göller ve ırmaklarla donanmış topraklar mükemmel otlaklarla kaplı büyük ovalara sahiptir; hiçbir zehirli hayvan bulunmaz, göller ve ırmaklar balıktan yana zengindir, vb." <span class="ideitalik">Dünya Tarihi</span>'ne<sup class="calibre3"><a href="../Text/dunyanincevresi_split_201.html#footnote-311-173" id="footnote-311-173-backlink">[173]</a></sup> bakınız.</p>
</body>
</html>
