<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-2.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x3-2.html" xml:lang="tr-TR">
    <div class="Basic-Text-Frame">
      <p class="B-l-m-Ba-l-klar-" id="toc_marker-2"><span class="b-l-m-ba-l-klar- char-style-override-6">İkinci Bölüm -ŞAHSİYETİ</span></p>

      <p class="Ba-l-k-1" id="toc_marker-2-1">Dostlarının Gözünden</p>

      <p class="Ba-l-k-2" id="toc_marker-2-1-1">Seyyid Hasan Nasrallah’ı Niçin Seviyoruz?<span class="char-style-override-4"><a class="footnote-link" href="#footnote-225-11" id="footnote-225-11-backlink">11</a></span></p>

      <div class="footnote">
        <p class="x-ns-z-Dipnotlar para-style-override-5"><a class="footnote-anchor" href="#footnote-225-11-backlink" id="footnote-225-11">11</a> Tanınmış Müslüman yazar Muhammed Abdulkuddus<span>’</span>un kaleminden<span>.</span></p>
      </div>

      <p class="x-ns-z-Normal para-style-override-5">Dikkat ederseniz “sevmek” fiilini çoğul olarak kullandım; çünkü dünyanın neresinde olursa olsun milyonlarca Mısırlı ve Arap onu sevmede benimle aynı görüşteler. Ben, Arap dünyasının liderleri arasında Seyyid Hasan Nasrallah’ın, halkın sevgisini kazanma açısından tartışmasız birinci sırada yer aldığına inanıyorum. Oysa o, öteki liderler gibi, yönetici değildir ve devlet başkanlığı koltuğunda oturmamaktadır; durmadan onu övüp göklere çıkaran basın organları da yoktur. Dikkat ederseniz onun televizyon kanalının (Al-Menar), liderlerini övmekten ve dehasını methetmeden uzak durduğunu, yalnızca gerçekleri beyan ettiğini anlarsınız.</p>

      <p class="x-ns-z-Normal para-style-override-5">Onu sevmemdeki ilk sebep kendisini doğru sözlü ve sadık bir insan olarak tanımamdır. Mesela o, gençleri cihada ve şehadete çağırırken kendisini unutmaz, onlara örnek olur. Nitekim o, ciğerparesi oğlunu İslâm’a takdim etmiştir. Oğlu, sınır bölgelerinde, Siyonistlerle karşı karşıya gelmiş ve vatanı savunma uğruna şehid düşmüştür. Babası başsağlığı dileklerini kabul etmemiştir; tam tersine oğlu, “<span class="char-style-override-3">Allah yolunda öldürülenleri sakın ölü sanmayın. Bilakis onlar diridirler; Rableri yanında rızıklara mazhar olmaktadırlar</span>.”<span class="char-style-override-4"><a class="footnote-link" href="#footnote-225-12" id="footnote-225-12-backlink">12</a></span> ayet- i kerimesinin mısdakı olduğu için mutludur.</p>

      <div class="footnote">
        <p class="x-ns-z-Dipnotlar para-style-override-5"><a class="footnote-anchor" href="#footnote-225-12-backlink" id="footnote-225-12">12</a> Âl<span>-</span>i İmrân<span>/</span>169<span>.</span></p>
      </div>

      <p class="x-ns-z-Normal para-style-override-5">İşte bu noktada Seyyid Hasan Nasrallah’ın dünyanın mustazaf halklarının gönlünde edindiği yeri gördük.</p>

      <p class="x-ns-z-Normal para-style-override-5">Yazımı şöyle bitirmem gerektiğini düşünüyorum: Bir makalede Seyyid Hasan Nasrallah sevgisi nasıl anlatılabilir?</p>

      <p class="Ba-l-k-2 para-style-override-5" id="toc_marker-2-1-2">Seyyid Hasan Nasrallah’ı Niçin Seviyoruz?<span class="char-style-override-4"><a class="footnote-link" href="#footnote-225-13" id="footnote-225-13-backlink">13</a></span></p>

      <div class="footnote">
        <p class="x-ns-z-Dipnotlar para-style-override-5"><a class="footnote-anchor" href="#footnote-225-13-backlink" id="footnote-225-13">13</a> Dr<span>.</span> Rafet Seyyid Ahmed<span>’</span>in kaleminden<span>.</span></p>
      </div>

      <p class="x-ns-z-Normal para-style-override-5">Geçen cumartesi günü, Mayıs’ın 25’i, Lübnan’ın Siyonist düşmana karşı kazandığı zaferinin üçüncü yıldönümü idi. Güney Lübnan’ın yirmi iki yıl boyunca topraklarını ve tarihini kirleten işgalcilerin pisliğinden arındırıldığı günün yıldönümü.</p>

      <p class="x-ns-z-Normal para-style-override-8">Bu olayın yıldönümünde ve Amerika’nın Irak’ı işgalinin ardından, İslâm ümmetinin karşı karşıya kaldığı yeni sorunlarla birlikte şu soru bir kez daha gündeme geldi: Halk niçin, bütün zorluklara ve sıkıntılara rağmen, ümmeti mücadeleye, direnişe ve ümitsizlikten kaçınmaya davet eden bu adamı dinlerken hafiflik ve rahatlık hissine kapılıyor? Seyyid Hasan Nasrallah’ın, Güney’i özgürlüğüne kavuşturan ve silahlı İslâmî direniş vesilesiyle özgürleşme hareketine rehberlik eden ilahî hizbin, Hizbullah’ın Genel Sekreteri’nin yüzüne bakarken, insanlar niçin huzur buluyor ve güven duygusuna kapılıyorlar? Tek kelimeyle, Müslüman Arap halkları niçin bu adamı seviyor ve onun eminliğine, cesurluğuna ve ahde vefasına inanıyor? Özellikle de Siyonist düşmanla ilgili meselelerde niçin onu, ümmetin İsrail ile savaşında bir rehber olarak görüyorlar? Cevap çok basittir; çünkü Seyyid Hasan Nasrallah sıradan bir insan değildir. Mücadelesi boyunca bir an olsun dünyevî şan, şöhret ve büyüklük peşinde olmamıştır. Onda görülmeyen tek şey, zamane liderlerinin pençesine düştükleri, iki yüzlülük ve sahte kahramanlık oyunlarıdır.</p>

      <p class="x-ns-z-Normal para-style-override-5">Nasrallah’ın cihadı müjdeli bir zaferle sonuçlandı ve düşmanı perişan ve zelil etti. Müminlerin dertlerine deva oldu. O, 1979’da başlayan ve hâlâ devam eden mücadelesi boyunca alçakgönüllülüğün ve fedakârlığın sembolü oldu. Üstelik en değerli varlığını, büyük oğlunu, Hadi’yi feda etti. Hiç kimse onun direnişin ön saflarında, şehadet operasyonunun yönetici kadrosunda yer aldığını bilmiyordu. Oysa babası oğlunu Dâhiyye’de masa başında bir göreve atayabilirdi.</p>

      <p class="x-ns-z-Normal para-style-override-5">İşte budur Hasan Nasrallah: İmam Hüseyin’in (a.s) şehadet yıldönümünde bir gün, “<span class="char-style-override-3">Biz asla düşmana teslim olmayacağız, zafer bizimdir</span>” diyen ve Kerbelâ’da İmam Hüseyin’in (a.s) şehadet günü söylediği “<span class="char-style-override-3">Zillet bizden uzaktır</span>” sözünü haykırıp, Hüseyin gibi defalarca tekrarlayan biridir. İsrail, 1997’de gerçekleştirdiği şehadet operasyonundan bir buçuk yıl sonrasına kadar Hadi’nin naaşını, 1997’de kahramanca düzenlenen Ensariye operasyonunda helak olan İsrailli bir askerin kalıntıları ile değiş tokuş yapmak için esir tuttu.</p>

      <p class="x-ns-z-Normal para-style-override-5">Nasrallah, kendisine bu değişim önerildiğinde şöyle cevap vermiş bir kumandan ve babadır:</p>

      <p class="x-ns-z-Al-nt- para-style-override-7">Oğlumun cenazesinin en temiz ve en kutsal topraklarda esir tutulması benim için bir onurdur. Oğlumun cenazesini, şehadet şerbetini içen şehid esirlerin naaşları ile birlikte canlı esirleri de geri almadan kabul etmeyeceğim. Görmek istediğim son cenaze oğlumun cenazesidir; çünkü canlı esirler benim için oğlumun cenazesinden çok daha değerlidirler.</p>

      <p class="x-ns-z-Normal para-style-override-5"><span>Ve istediği gibi de oldu: 1998’de Almanya’nın aracılığıyla gerçekleşen esir değişiminde, 145 canlı esir ve 140 şehid esirin mübarek bedenleri, Hadi’nin naaşı ile birlikte, İsrailli askerin kalıntılarıyla değiştirildi.</span></p>

      <p class="x-ns-z-Normal para-style-override-5"><span>Hizbullah’ın ve Lübnan’ın zaferinin üçüncü yılını kutladığımız bugün Seyyid Hasan Nasrallah’ın şehid ailelerine hitaben yaptığı konuşmada söylediği bir sözü hatırlayalım. O, bu konuşma sırasında oğlunun şehadet haberini almış, başını kaldırmış ve gülümseyerek şöyle demişti:</span></p>

      <p class="x-ns-z-Al-nt- para-style-override-6">Şu anda Allah bana şehid babası olma şerefini nasip etti. Dün sizin karşınızda başımı dik tutmaktan utanıyordum; ama şimdi izin verin ben de sizlerden biri olayım. Bizler Hizbullah’ın liderliğini yaparken oğullarımızı gelecek için saklamıyoruz. Aksine bizler, onların yüce şehitlik mertebesine nail olmalarından onur duyuyoruz.</p>

      <p class="x-ns-z-Normal para-style-override-5"><span>Bu ve daha binlerce sebepten ötürü biz Hasan Nasrallah’ı seviyoruz ve sonsuza dek seveceğiz. Çünkü o her zaman alçakgönüllü ve doğru sözlü bir rehber ve kumandan oldu. Amerikalılar ne yaparlarsa yapsınlar, hangi tehdidi savururlarsa savursunlar biz, onu seveceğiz. Onun gibi mücahid insanlar yenilginin manasını asla anlamazlar; çünkü Allah’ı çok iyi tanımışlardır. Bizler bu yüzden gönüllerimizde ona daimî bir yer ayırdık. Ümmete ne kadar zulüm yapılırsa yapılsın onun yeri değişmeyecek, onun yerini başka birisi alamayacaktır.</span></p>

      <p class="Ba-l-k-1" id="toc_marker-2-2">Düşmanların Gözünden</p>

      <p class="Ba-l-k-2" id="toc_marker-2-2-1">Nasrallah Bilmecesi<span class="char-style-override-4"><a class="footnote-link" href="#footnote-225-14" id="footnote-225-14-backlink">14</a></span></p>

      <div class="footnote">
        <p class="x-ns-z-Dipnotlar para-style-override-5"><a class="footnote-anchor" href="#footnote-225-14-backlink" id="footnote-225-14">14</a> <span class="char-style-override-3">Yedioth</span> <span class="char-style-override-3">Ahronoth</span> gazetesinden Ofer Shelh<span>’</span>in kaleminden<span>.</span></p>
      </div>

      <p class="x-ns-z-Normal para-style-override-5">Geçen hafta, Cuma günü, İsrail, Lübnan’dan geri çekilme kararının askerî bir kazanç mı, yoksa acil kaçış mı olduğunu tartışırken, Arap dünyasının yeni kahramanı, toplanan coşkulu kalabalığın karşısında, sınır şeridinin rahatlıkla görüldüğü Binti Cübeyl’de zafer konuşması yapıyordu. 1992’den beri Hizbullah’ın Genel Sekreterliğini yapan Şeyh Hasan Nasrallah’ın<span class="char-style-override-4"><a class="footnote-link" href="#footnote-225-15" id="footnote-225-15-backlink">15</a></span> son yıllardaki röportaj ve konuşmalarını takip eden biri, ölçülü ve tartılı konuşan bu insanı tanımada güçlük çekebilir.</p>

      <div class="footnote">
        <p class="x-ns-z-Dipnotlar para-style-override-5"><a class="footnote-anchor" href="#footnote-225-15-backlink" id="footnote-225-15">15</a> Şii din adamlarına verilen lakapları bilmeyen gayrimüslimler ve Şii olmayan Müslümanlar<span>,</span> çoğu zaman seyyid olsun olmasın bütün Şii din adamlarına şeyh demektedirler<span>.</span></p>
      </div>

      <p class="x-ns-z-Normal para-style-override-5">İsrail’in geri çekilmesinden sonra şeyhlik dinî rütbesinden Hüccetülislâmlık rütbesine yükselen Nasrallah, binlerce kişilik kalabalığa, sık sık sloganların ve tekbirlerin yükseldiği, coşkulu, hamasî ve ateşli bir konuşma yaptı. Konuşmasının bir yerinde İsrail’i alaya alarak, “<span class="char-style-override-3">İsrail, örümcek yuvasından daha zayıftır</span>” dedi ve Binti Cübeyl halkının özgürlüğü ile sınırın öte yanında korku içerisinde yaşayan halkı, İsraillileri karşılaştırdı. Televizyon ekranından görülen, bu bölgenin son elli yıldır “muzaffer bir Arap siması” görmediği gerçeğiydi. Kuşkusuz önemli olan aynı duyguyu Ortadoğu’daki milyonlarca Arap’ın ve Filistin yönetimindeki bölgelerde yaşayanların da paylaştığını bilmemizdir.</p>

      <p class="x-ns-z-Normal para-style-override-5">Bizim, her birimizin, geri çekilmeyi nasıl değerlendirdiğinin bir önemi yok. Lübnan savaşının bizim açımızdan nasıl sonuçlandığının da bir önemi yok. Tehlikeli olan, Lübnan’da, Suriye’de ve diğer bölgelerde, Nasrallah’ın, tek taraflı, ön şartsız ve hiçbir siyasî kazanım olmadan, İsrail’i geri çekilmeye mecbur ettiği; bu adamın herkese düşmanın nasıl dize getirileceğini öğrettiği düşünce ve duygusunun hâkim olmasıdır.</p>

      <p class="Ba-l-k-3 para-style-override-5">Nasrallah’ın Kişiliği</p>

      <p class="x-ns-z-Normal para-style-override-5"><span>Nasrallah, kırkıncı yaşına üç ay kala, Arap dünyasının Giap’ı (Vietnam direnişin başındaki general) ve Che Guevara’sı sayılmaktadır. O, herkese göre, İsrail’in siyaset ve propagandasının gizli ve açık bütün yönlerini bilen bilinçli bir uzmandır. Elbette bu dikkat ve takibin iki yönlü olmadığı iddia edilebilir; çünkü Esad’ın rüyasında ne gördüğünü dahi bilmekle iftihar eden İsrail istihbaratı, şimdiye dek, Hizbullah Genel Sekreteri’nin kişiliğine ilişkin tam bir dosya ortaya koyabilmiş değildir. Bu noktada, bir sorunlar zinciri, bilgi toplanmasını, hem de küçük ama tamamen ideolojik bir örgüt hakkında taktiğe dayalı bir bakış açısıyla bilgi toplanmasını, güçlüklerle karşı karşıya bırakıyor. Bu güçlüğü, bu örgütün ipuçlarını Tahran ve Şam’da aramamız gerektiği esasına dayanan teori daha da artıyor. Bu teoriye karşı çıkanlar da var elbet. Lübnan’da faaliyet gösteren bir istihbarat subayı bu hafta yaptığı bir açıklamada şöyle dedi:</span></p>

      <p class="x-ns-z-Al-nt- para-style-override-7">Halkın bir kısmı, Nasrallah’ın ardında İran’daki Hameney’i, bir diğer kısmı Suriye’deki Esad’ı görüyor. Bugüne değin Nasrallah’a bakıp da sadece onu görenlerin sayısı oldukça azdır. O, etkin bir liderdir. Yanlış söyledim: O, etkisi gelecek kuşakları da etkileyecek bir liderdir.</p>

      <p class="x-ns-z-Normal para-style-override-5">Hasan Nasrallah, eş-Şeyah okulundan sonra eğitimine devam etmek için Sinnu’l-Feyl lisesine gitti. On beş yaşındayken iç savaşın patlak verişine şahit oldu ve bu esnada Krintina Mahallesi, Hıristiyan askerler tarafından kontrol altına alındı. Aile, köyüne, yani Güney’deki Sur şehrinin yakınlarındaki el-Bazuriyye’ye göç etmek zorunda kaldı. Hasan Nasrallah, köyünde Emel hareketine katıldı ve böylece gençliğinin en önemli adımı atmış oldu. Sonra ailesinden ayrılarak Bağdat’a gitti ve Şia’nın meşhur ilim merkezlerinden olan Necef’te medrese eğitimine başladı.</p>

      <p class="x-ns-z-Normal para-style-override-5">Üç yıl boyunca orada dinî ilimleri tahsil etti ve hayatında oldukça etkili olan iki kişiyle tanıştı: İlki, üstadı ve mürşidi, İslâmî Davet’in kurucusu Ayetullah Bakır es-Sadr idi. Sadr, Nasrallah’ın dinî hayatında oldukça etkili oldu. Diğeri de bir süre Hizbullah’ın liderliğini yapan Abbas Musevî’ydi. Musevî, Nasrallah’ın en iyi arkadaşıydı. On altı yıl sonra, Musevî, Güney Lübnan’da İsrail helikopterinden atılan füzeyle şehid edildikten sonra Nasrallah, onun yerine Hizbullah’ın lideri seçildi.</p>

      <p class="x-ns-z-Normal para-style-override-5">1979’da Irak güvenlik güçleri Necef medreselerini kuşatıp Sadr’ı şehid ettiler. Bunun üzerine Nasrallah, Lübnan’a kaçtı ve tekrar Emel hareketine katıldı. Bir yandan da arkadaşı Musevî’nin kurduğu medresede dinî ilim tahsil etmeye devam etti. Nasrallah, yaşının küçük olmasına rağmen, henüz yirmi yaşındaydı, zamanla karizmasını, muhtelif sosyal sınıflarla ilişki kurma yetisini, hepsinden öte gelecekte Hizbullah’ta en yetkin biçimiyle kullanacağı Allah vergisi siyasî yeteneğini herkese gösterdi. Bütün bunlar sayesinde hareketin Beka’daki merkez komutanlığına atandı.</p>

      <p class="x-ns-z-Normal para-style-override-5">1982’de, İsrail’in Lübnan’da ilerlemesinin ardından, Nasrallah, Emel’e nispetle savaşçı ve direnişçi yönü daha ağır basan başka bir hareket arayışına girdi. Bu sırada Şeyh Fadlallah, Emel’i kendileri için uygun görmeyen Beka’daki aşiretlerden bir kısmını yanına alarak, İran’ın yardımıyla, Hizbullah adı verilen yeni bir teşkilat kurmuştu.</p>

      <p class="x-ns-z-Normal para-style-override-5">22 yaşındaki Nasrallah, Emel’den ayrılıp Hizbullah’a katılarak etrafındaki birçok insanı da yanına çekti. İslam İnkılâbı Muhafızları da yeni direnişçileri eğitti ve Nasrallah, Beka’da direnişçilerin komutanı seçildi.</p>

      <p class="x-ns-z-Normal para-style-override-5">1982 Kasım’ında, Hizbullah üyesi Ahmed Kassir bir istişhad eylemi düzenleyerek, İsrail’in Sur şehrindeki karargâhını havaya uçurdu ve 75 Siyonist askeri öldürdü. Hizbullah bu eylemi, büyük teröriste karşı kazanılan ilk zafer olarak gösterdi. Kassir bu eylemiyle, önemi ilk zaferden daha az olmayan yeni bir unvan aldı: İlk Şehid.</p>

      <p class="x-ns-z-Normal para-style-override-8">Nasrallah da şehidlerin yaşamöykülerinden, canlarını amaçları uğruna feda edenlerin kutsiyetinden tam manasıyla faydalandı. O yükseliş derecelerini birbiri ardı sıra geride bıraktı ve 1983 Eylül’ünde Hizbullah ve Devrim Muhafızları güçlerine komutanlık etti. Baalbek’teki Lübnan Ordusu karargâhına düzenlediği baskında Emel’deki eski arkadaşlarıyla çatışmaya girerek yaralandı. İran ve Suriye’nin iki tarafı barışa zorlamasına karşı çıktı ve bir kez daha Lübnan’ı terk ederek dinî ilim tahsil etmek üzere İran’ın Kum şehrine gitti.</p>

      <p class="x-ns-z-Normal para-style-override-5">Bir yıl sonra Lübnan’a döndü ve çok geçmeden de Hizbullah’ın liderlerinden biri oldu. Makamı, Musevî ya da Subhî Tufeylî gibi âlimlerinki kadar sağlam değildi; ama iki bariz özelliği vardı: Biri siyasî yeterlilik ve istidat, diğeri bu ikisinin aksine Bekalı olmayıp İsrail’e karşı savaşın merkezi ve örgütün yuvası olan Güneyli oluşu.</p>

      <p class="x-ns-z-Normal para-style-override-5">Musevî liderliğinde, Devrim Muhafızları’nın yönlendirmeleriyle hareket eden Hizbullah, her şeyden önce, kökeni Tahran’da aranması gereken İslâm İnkılâbı’nın gücü olarak bilinen bir askerî örgüttü. Hizbullah bütün gücünü Güney Lübnan’da İsrail işgaline karşı koyma üzerinde yoğunlaştırmıştı ve öteki hareketlerle, özellikle de Şiî olmayan örgütlerle arasındaki sınırlara riayet ediyordu. Bütün bunlar 1992’de İsrail helikopterinin Musevî’yi taşıyan araca saldırmasının ardından değişti.</p>

      <p class="x-ns-z-Normal para-style-override-5">32 yaşındaki Nasrallah, Ortadoğu’nun en güçlü devletine karşı muzafferane gerilla savaşı veren Hizbullah’a liderlik etmekle kalmamış, aynı zamanda, örgütün çehresini de tamamen değiştirmiştir.</p>

      <p class="x-ns-z-Normal para-style-override-5">Nasrallah’ın bütün hareketlerini tıpkı İsrail istihbarat subayları gibi izleyen yabancı gazeteciler, onunla yaptıkları görüşmelerin ardından İsrail’le ilgili haberlere yönelik ilgisinin sınırsız olduğunu söylüyorlar. Öyle ki Beyrut’taki Filistinli sığınmacılar, İsrail gazetelerinde yayımlanan her türlü faydalı bilgi ve belgeyi onun için çeviriyorlarmış.</p>

      <p class="x-ns-z-Normal para-style-override-5">O yalnızca Başbakan Barak’ın ve Genelkurmay Başkanı Mofaz’ın açıklamalarına ilgi duymakla kalmıyor; Ben Gurion’un sözlerinden de birçok çıkarımlarda bulunuyor. Bilginin gereği, anlayış ya da saptama değildir. O, defalarca İsraillilerin hayatta kalma çabasına parmak basmıştır; bize ölümle sonuçlanan her operasyonun ardından büyük tartışmalar yaşatan çabaya. O bu haletiruhiyeyi nasıl kullanacağını iyi biliyor. Bir keresinde onun şöyle dediğini duydum:</p>

      <p class="x-ns-z-Al-nt- para-style-override-18"><span class="char-style-override-3">Ha’aretz</span>’i okuduğum her sabah, İsrail’in bizim hakkımızdaki sözlerinin ciddi mi, yoksa içi boş tehditlerden mi ibaret olduğunu saptayabiliyorum.</p>

      <p class="Ba-l-k-3 para-style-override-5">Nasrallah’ın Basireti, Tedbiri, Tevazusu ve Alçakgönüllülüğü</p>

      <p class="x-ns-z-Normal para-style-override-5">Hizbullah tavır belirlemede, yalnızca İsrail’e değil, Batı’ya karşı tavır belirlemede de çok zekidir. Hizbullah liderleriyle, bilhassa Nasrallah ile Beyrut’ta defalarca görüşen uluslararası ilişkiler uzmanı ve Scotland Saint Andrews Üniversitesi profesörü Magnus Ranstorp şöyle diyor:</p>

      <p class="x-ns-z-Al-nt- para-style-override-11">Başka hiçbir örgüt Batı’yı bu kadar iyi tanıyamaz. Nasrallah Batı’da bulunmamıştır; ama onun etrafındakilerin birçoğu Batı’da yaşamış, gerilla savaşlarından iyi ders almış ve propagandanın önemini ve etkisini kavramış insanlardır. Bir keresinde görüşme yapmak üzere Hizbullah ofisinde beklerken, başına üzerinde New York ya da Nike logosu olan bir şapka geçirmiş bir direnişçiyle karşılaştım. Kendisine baktığımı anlayınca benimle konuşmaya başladı. İngilizce telaffuzunu duyunca şaşırıp kaldım. Bana şapkayı Amerika’daki bir üniversiteden aldığını söyledi.</p>

      <p class="x-ns-z-Al-nt- para-style-override-5"><span>Kuşkusuz Nasrallah çok zeki, yüksek kavrayış gücüne sahip, normalin dışında fasih ve vakarlı birisi. Onunla yaptığım görüşmelerdeki konuşma tarzı ve ağır bakışları beni çok etkiledi.</span></p>

      <p class="x-ns-z-Normal para-style-override-5">Nasrallah, etkin bir propaganda mekanizması oluşturdu: Hizbullah’ın televizyon kanalı Al-Menar uzun zamandır Lübnanlı benzerleri arasında en fazla izlenen üçüncü kanal. Onu diğer kanallardan ayıran özellik, Güney savaşlarının görüntülerini yayınlaması. Bu Nasrallah’ın düşüncesi. Şu an hiçbir grup yanlarında kamera olmadan operasyona gönderilmiyor. Hatta kimi zaman, daha iyi görüntü almak için, operasyon tekrarlanıyor. Al-Menar çocuk programları da yayınlıyor. Hizbullah’ın bir radyo istasyonu ve birkaç internet sitesi de var. Nasrallah, İbranice programlar hazırlanmasını istemiş. İbranice programların İsrail’in kuzeyinde, hatta uydu aracılığıyla bütün İsrail’de izlenmesi bekleniyor.</p>

      <p class="x-ns-z-Normal para-style-override-5">Hizbullah’ın yayın organları kişilerin övgülerine yer vermiyor. Elbette bu durumun bir ölçüde onun alçakgönüllülüğü ile ilgisi var. Nasrallah, Hizbullah’ın kontrolündeki Güney Beyrut sokaklarındaki resim ve posterlerinin toplatılmasını, onların yerine yirminci yüzyılda Lübnan’da gerilla savaşlarında şehid olan asker ve komutanların resimlerinin asılmasını istedi.</p>

      <p class="Ba-l-k-3 para-style-override-5">Güvenlik Önlemleri</p>

      <p class="x-ns-z-Normal para-style-override-5">Nasrallah ile görüşmek kolay bir iş değil; çünkü sürekli yer değiştiriyor ve korumaları devamlı ona eşlik ediyor. Onunla görüşme yapılacak mekân hep gizli tutuluyor. Ranstorp şöyle diyor:</p>

      <p class="x-ns-z-Al-nt- para-style-override-5">Görüşme, Hizbullah’ın Güney Lübnan’daki beş ya da altı ofisinden birinde gerçekleşecekti. Bu mahallede her yabancı çabucak tanınır ve eğer şüpheli ise üst baş araması yapılır. Bu ofislerde hiçbir tablo ya da nişane bulunmaz. Hizbullah’ın yüksek rütbeli yetkilileri ofislere arka kapıdan girip çıkarlar.</p>

      <p class="x-ns-z-Normal para-style-override-8">Nasrallah, kişisel güvenliğine çok fazla önem vermez. Bazen tek başına bir aileyi ziyaret ettiği de olur. Korumalarının karşı çıkmasına rağmen o sık sık el-Bazuriyye’deki ailesini ziyarete gider. Bu yıl Şubat ayında, selefi Musevî’nin şehadetinin yıldönümünde, Beni Şiş köyüne gitmek için ısrar etti. İsrail askerlerinden bir grubun füze saldırısı sonucu ölmelerinin ardından bir savaş helikopteri,<span class="char-style-override-4"><a class="footnote-link" href="#footnote-225-16" id="footnote-225-16-backlink">16</a></span> Beni Şiş köyü yakınlarındaki bir köyde sabık Hizbullah Genel Sekreteri’ni taşıyan aracı pusuda beklemişti. Nasrallah, her türlü doğal ya da suni engebeden yoksun dümdüz bir meydanda kurulan tören alanında göründü ve kendinden emin sözlerle İsrail’e saldırdı.</p>

      <div class="footnote">
        <p class="x-ns-z-Dipnotlar para-style-override-8"><a class="footnote-anchor" href="#footnote-225-16-backlink" id="footnote-225-16">16</a> Şehid Seyyid Abbas Musevî metinde anlatıldığı gibi İsrail askerlerinden bir grubun öldürülmesinin ardından düzenlenen saldırıda şehid edilmemiştir<span>.</span> Bu anlatım<span>,</span> İsrail<span>’</span>in<span>,</span> kendi cinayetlerini örtbas etmesine ve Hizbullah karşıtı propagandasına bir örnektir<span>.</span></p>
      </div>

      <p class="x-ns-z-Normal para-style-override-5">Dayan Araştırma Merkezi Lübnan ve Suriye Araştırmaları Birimi Başkanı Dr. Eyal Zisser, Nasrallah’ı, yüksek özgüvene sahip biri olarak tanımlar ve şöyle der:</p>

      <p class="x-ns-z-Al-nt- para-style-override-5">Nasrallah, örgütün pratik ihtiyaçlarını karşılamada bir âlimin vazifesini ustaca yerine getiriyor. Çünkü dinî bir elbiseye sahip bir örgütü idare etmek kolay bir iş değildir.</p>

      <p class="x-ns-z-Normal para-style-override-5">Nasrallah, İsrail’i yakından ve derinlemesine tanıyor. Dolayısıyla onun nasıl bir yöntem izlemesi gerektiğini tam olarak bildiği söylenebilir: Mutaassıp bir azınlığın içinden çıkarak, okullar, hayır kurumları ve sağlık ocakları gibi paralel kurumlarla gücünü ikiye katlayan ve bu yolla dinî hükümet kurma yönündeki ilk mesajını herkese duyuran küçük bir örgüt kurdu. Nasrallah bütün bu çalışmaları, Tahran ve Beyrut’taki dostlarının birbirleriyle çelişen menfaatlerinin arasını ustalıkla bularak yaptı. Yüksek rütbeli bir istihbarat subayı şöyle der:</p>

      <p class="x-ns-z-Al-nt- para-style-override-18">Söylemesi hoş değil; ama o, insana, nevi şahsına münhasır yeteneğiyle dinî ideoloji ile pragmatizmin arasını bulan Aryeh Deri’yi hatırlatıyor.</p>

      <p class="Ba-l-k-3 para-style-override-5">Hizbullah’ın Paralel Kurumları</p>

      <p class="x-ns-z-Normal para-style-override-5">Hizbullah’ın paralel kurumlarını ayrıntılı incelediğimizde konu aydınlığa kavuşuyor:</p>

      <p class="x-ns-z-Normal para-style-override-5">İsrail, Güney Lübnan’da iki büyük operasyon gerçekleştirdi. Bu operasyonlar bir başlangıç noktası olarak örgüte hizmet etti. 1993’deki Tasfiye Operasyonu’ndan sonra Hizbullah bombardımanlarda yıkılan yaklaşık bin sekiz yüz evi onardı. Gazap Üzümleri Operasyonu’ndan sonra ise Hizbullah, yalnızca beş bin evi yeniden inşa etmekle kalmadı, kendisine yeni bir yol açtı ve örgütün önünde yeni ufuklar çizdi. Ayrıca örgüt, söz konusu operasyonda zarar gören üç bin üç yüz tarlayı da kullanılabilir hale getirdi.</p>

      <p class="x-ns-z-Normal para-style-override-5">Hizbullah’ın çok sayıda okulu, parkı, hastanesi ve eczanesi var. Hatta bir süpermarket zincirine bile sahip. Ayrıca şehid ailelerine yardım eden kurumları ve düşük fiyatla hizmet veren sağlık ocakları da var. Hizbullah okullarında okumak, devlet okullarında okumaktan çok daha ucuz. İhtiyaç sahiplerine burs imkânı da sağlanan bu okullarda İslâm’ın dili olan Arapçaya oldukça önem veriliyor; tabii İngilizce eğitime ve tecrübî bilimlerin öğretilmesinde de özenli davranılıyor. Birçok örnekte görüldüğü gibi Şii olmayan aileler çocuklarını düşük ücretle kaliteli eğitim veren Hizbullah okullarına göndermeyi tercih ediyorlar.</p>

      <p class="x-ns-z-Normal para-style-override-5">Bunun da ötesinde son birkaç yıldır Hizbullah’ın yargı kurumları oluşturduğu, insanlar arasındaki anlaşmazlıkları burada ele aldığı, hatta katilleri bile bu kurumlarda yargıladığı biliniyor. Hizbullah’ın, derin çatlakların oluştuğu zayıf Lübnan Devleti’nin içine sızdığı, kendisini sadece Şiilerin değil, bütün Lübnan halkının menfaatlerini korumak amacıyla devletin yerine koyduğu anlaşılıyor.</p>

      <p class="x-ns-z-Normal para-style-override-5">Hizbullah liderleri, İslâm dininin mesajlarını halka, onları duygusal olarak etkileyerek ulaştırıyorlar; halka karşı asla -zorla kadınları yüzlerini örtmeye ya da içki içilmesini yasaklamaya varan- güç kullanımına başvurmuyorlar.</p>

      <p class="x-ns-z-Normal para-style-override-5">Nasrallah bir yerde şöyle der:</p>

      <p class="x-ns-z-Al-nt- para-style-override-5">Teoride biz şöyle inanıyoruz: İslâmi hükümet toplumsal sorunların çözüme kavuşturulması için en ideal yoldur. Ancak böyle bir hükümetin zorla kabullendirilmesini, özellikle de birçok etnik unsurdan oluşan Lübnan gibi bir ülkede, kabul etmiyoruz.</p>

      <p class="x-ns-z-Normal para-style-override-5">Nasrallah örgütünün askerî çehresini de, en azından dışarıdan göründüğü şekliyle, Lübnanlı bir çehreye dönüştürdü. O, başka bir direniş örgütü kurmuş ve muhtelif akımlardan bu örgüte üye olmalarını istemiştir.</p>

      <p class="Ba-l-k-3 para-style-override-5">Nasrallah’ın Kazanımları</p>

      <p class="x-ns-z-Normal para-style-override-5">1997 yılının son aylarında, Nasrallah’ın Hizbullah üzerinde tam bir egemenlik kurmasını ve fevkalade bir şana ve makama sahip Lübnanlı bir lidere dönüşmesini sağlayan kader belirleyici birtakım olaylar meydana geldi. Nasrallah, 1997 Kasım’ında tek hedefi İsrail’le mücadele olan ve Lübnan Direniş Hareketi’ne benzeyen merkeziyetçi bir örgüt kurdu. 21 Eylül 1997’de Nasrallah’ın büyük oğlu Hadi, Lying askerleriyle girdiği çatışmada şehid düştü. Bu olay, Ensariye Operasyonu’ndan<span class="char-style-override-4"><a class="footnote-link" href="#footnote-225-17" id="footnote-225-17-backlink">17</a></span> bir hafta sonra meydana geldi. Çatışma sonrasında ölenlerin kimliklerini tespit edemeyen İsrail askerleri cenazeleri Itamar Elia’nın cenazesiyle değiştirme ümidiyle yanlarında götürmüşlerdi.</p>

      <div class="footnote">
        <p class="x-ns-z-Dipnotlar para-style-override-5"><a class="footnote-anchor" href="#footnote-225-17-backlink" id="footnote-225-17">17</a> 5.9.1997<span>’</span>de bir grup İsrail komandosu Güney Lübnan<span>’</span>daki Ensariye köyüne saldırmış ve bu operasyonda 12 İsrail komandosu ölmüş<span>,</span> 4<span>’</span>ü yaralanmıştı<span>.</span></p>
      </div>

      <p class="x-ns-z-Normal para-style-override-5">Bölgedeki gelişmeleri yakından takip edenler, Nasrallah’ın bu olaya yaklaşımının onun askerleri nezdindeki değerini arttığında görüş birliği yapmışlardır. Nasrallah hiçbir şekilde oğlunun cenazesini almak için müzakere masasına oturmadı ve oğlunu, savaş meydanında şehid düşen diğer şehidlerden ayırmadı.</p>

      <p class="x-ns-z-Normal para-style-override-5">Nasrallah bir röportajında şöyle der:</p>

      <p class="x-ns-z-Al-nt- para-style-override-5"><span>Direnişten söz etmek fedakârlıktan söz etmektir. Lider savaş meydanında bulunmakla yükümlüdür; bu lidere özgüven sağlar. Hizbullah, komutanın oğlunun sıradan bir asker sayıldığı ve şehid düştüğü ilk Arap örgütüdür. Benim Hadi’ye beslediğim sevgi, başka bir askere beslediğim sevgiyle aynıdır.</span></p>

      <p class="x-ns-z-Normal para-style-override-5">1998 Temmuz’unda değişim müzakereleri sonuçlanıp Hadi’nin cenazesi Lübnan’a döndüğünde onun için ayrı bir tören düzenlenmedi. Ranstorp şöyle der:</p>

      <p class="x-ns-z-Al-nt- para-style-override-5">Oğlunun ölümü ona, önceye göre daha üstün bir karizma kazandırdı.</p>

      <p class="x-ns-z-Normal para-style-override-5">1998’de Nasrallah üçüncü kez, bir kişinin ancak iki kez lider olabileceğine ilişkin yasanın iptalinden sonra, Hizbullah Genel Sekreterliği’ne seçildi.</p>

      <p class="Ba-l-k-3 para-style-override-5">Geri Çekilmenin Ardından Yaşanan Kargaşa</p>

      <p class="x-ns-z-Normal para-style-override-5">Son yıllarda “Bugün ne yapacaksınız?” sorusunu Nasrallah’a defalarca sordular. Bu soru, onunla görüşen birçok Batılı gibi bizim için de önemli. Bu sorunun cevabı, Hizbullah’ın askerî liderinin görüşünü içermesi açısından oldukça kaygılandırıcı: Acaba Hizbullah, geri çekilmeden sonra da İsrail’e karşı düzenlediği operasyonlarına devam edecek mi? Acaba “Bizim asıl hedefimiz Kudüs’tür” sözü yalnızca kalbî bir arzu mu, yoksa izlenecek bir siyaset mi?</p>

      <p class="x-ns-z-Normal para-style-override-5">Nasrallah, bu soruların cevabını baskılara ve vaatlere rağmen müphem bıraktı. Bu vaatlerden birisi, Japonya’nın Beyrut Büyükelçisi’nin önerisiydi. Elçi, ona, planını ve izleyeceği siyaseti açıklaması durumunda ülkesinin, Hizbullah kurumlarına karşılıksız yüklü bir yardımda bulunacağını söylemişti.</p>

      <p class="x-ns-z-Normal para-style-override-5">Nasrallah geri çekilmenin ardından Binti Cübeyl’de yaptığı konuşmada da ipham perdesini aralamadı. Bilakis Arap dünyasının bu olaydan çıkarması gereken ders üzerinde durdu: İsrail’in zaafı ve direnişin gücü:</p>

      <p class="x-ns-z-Al-nt- para-style-override-5">Bu Yahudi hükümeti, bizim nazarımızda elli yıl, yüz yıl, hatta iki yüz yıl sonra da kanun dışı olmaya devam edecektir.</p>

      <p class="x-ns-z-Normal para-style-override-5">O, bu sözünü konuşmalarında ve röportajlarında defalarca tekrarladı. Tabii ki bu söz ona göre öylesine söylenmiş bir lakırdı değil, bir teoridir.</p>

      <p class="x-ns-z-Normal para-style-override-5">Yüksek rütbeli bir subay, kendisine Nasrallah’ın bu sözlerinde ne kadar ciddi olduğunu soran birine şöyle cevap verdi: “Onu dinle! Söylediklerinden dolayı onu yargılamazlar ve o, kendisine inandığı şeyi söyleme izni verir.”</p>

      <p class="x-ns-z-Normal para-style-override-5">1998’de İran’da düzenlenen Direniş Örgütleri Oturumu’nda Nasrallah şöyle konuştu:</p>

      <p class="x-ns-z-Al-nt- para-style-override-18">Filistinlilerin İsrail’i ortadan kaldırma davaları, Filistinli bir kadının elinde Siyonist askere ya da yerleşimciye saplamak için tuttuğu bıçak var oldukça kalıcı olacaktır. Kudüs’te veya Tel Aviv’de şehadet operasyonları düzenlemek için bekleyen şehadet âşıkları var oldukça ve elinde askere fırlatmak için taş tutan çocuklar bulundukça Filistin, bizim nazarımızda, denizden ırmağa kadar<span class="char-style-override-4"><a class="footnote-link" href="#footnote-225-18" id="footnote-225-18-backlink">18</a></span> baki kalacaktır.</p>

      <div class="footnote">
        <p class="x-ns-z-Dipnotlar para-style-override-5"><a class="footnote-anchor" href="#footnote-225-18-backlink" id="footnote-225-18">18</a> Akdeniz<span>’</span>den Ürdün Irmağı<span>’</span>na kadar<span>.</span></p>
      </div>

      <p class="Ba-l-k-3 para-style-override-5">Nasrallah’ın Parlayışı</p>

      <p class="x-ns-z-Normal para-style-override-5">Yüksek rütbeli başka bir istihbarat subayı şöyle diyor:</p>

      <p class="x-ns-z-Al-nt- para-style-override-5">İster mücadelesine devam etsin ya da yalnızca siyasetle yetinsin, ister bir gün Lübnan cumhurbaşkanı olsun, ister haddinden fazla güç toplamaktan vazgeçsin Nasrallah, İsrail’in uzun yıllar daha savaşmak durumda olduğu efsanevî bir kişiliğe dönüşmüştür.</p>

      <p class="x-ns-z-Normal para-style-override-5">Binti Cübeyl’de Ortadoğu’nun en güçlü devletini alaya alarak onu “<span class="char-style-override-3">dikenli tellerin ardından topraklarına taş atan çocuktan korkan bir devlet</span>” sözleriyle niteleyen bu adam, bugün, amacı İsrail’i ortadan kaldırmak olan direniş hareketinin makam sahibi sözcüsü olmuştur.</p>

      <p class="x-ns-z-Normal para-style-override-5">Fransa Başbakanı’nın Hizbullah’ın terörist bir örgüt olduğu açıklamasının ardından taş yağmuruna tutulması durumu, altını çizmeye gerek duyulmayacak kadar açık seçik ortaya koymaktadır. İsrail’in hakkında ayrı bir dosya açma zahmetine dahi katlanmadığı Nasrallah’ın portreleri, Esad’ın ve Nasır’ın kendilerini görmeyi arzuladıkları yerde parlamaktadır: İsrail’e karşı direnen Arap dünyasının kahramanlarının sinelerinde.</p>

      <p class="Ba-l-k-2" id="toc_marker-2-2-2">Şehadet Geleneği<span class="char-style-override-4"><a class="footnote-link" href="#footnote-225-19" id="footnote-225-19-backlink">19</a></span></p>

      <div class="footnote">
        <p class="x-ns-z-Dipnotlar para-style-override-5"><a class="footnote-anchor" href="#footnote-225-19-backlink" id="footnote-225-19">19</a> <span class="char-style-override-3">Haaretz</span> gazetesi<span>;</span> 15 Eylül 1997<span>.</span></p>
      </div>

      <p class="x-ns-z-Normal para-style-override-5">İsrail askerleri ile girdiği çatışmada şehid düşen Hadi’nin şehadeti dolayısıyla Hizbullah Genel Sekreteri Nasrallah’a gönderilen tebrik ve başsağlığı mesajları ve Nasrallah’ın bu yüzden duyduğu sevinç ve iftihar İsrail’deki herkesi şaşırttı. Bu olay tam da İsrail halkının bir askerin öldüğü her operasyonun ardından gözyaşları içinde matem tuttukları ve darboğaza girdikleri bir sırada meydana geldi. Oysa Lübnan Şii toplumunda ölümün tamamen farklı bir anlamı var.</p>

      <p class="x-ns-z-Normal para-style-override-5">Hadi Nasrallah’ın ölümü İsrail’de beklenenin tam tersi bir tepki yarattı. Onun şehadeti, İslâmî Direniş Hareketi’nin (Hizbullah’ın) meşruiyetini ve yasallığını Lübnan’da ikiye katladı. Dün Suriye ve Lübnan başkanları Nasrallah’a kutlama mesajı gönderdiler. Bu ölüm, bir kez daha, Hizbullah’ın Şii toplumu ve ayrıca daha genel olarak Lübnan için sahip olduğu anlamı vurguladı.</p>

      <p class="x-ns-z-Al-nt- para-style-override-5">Biz elleri tertemiz olan ve en sıradan askerinin, liderin oğlu olduğu veya böyle sayıldığı tek siyasî hareketiz.</p>

      <p class="x-ns-z-Normal para-style-override-5">Diğer Arap toplumlarında liderin oğlu ile sıradan vatandaşlar arasında böylesi bir eşitlik asla tasavvur edilemez.</p>

      <p class="x-ns-z-Normal para-style-override-5">Hizbullah, Hadi’nin cenazesi ile elinde tuttuğu İsrail askerinin cenazesini değiştirmeyi kabul edecek mi? İsrail, Arap dünyasından edindiği izlenime dayanarak, Hizbullah’ın hiç tereddüt etmeden bunu kabul edeceğini düşünebilir.</p>

      <p class="x-ns-z-Normal para-style-override-5">Ancak Şia’yı ve Hizbullah’ın yol haritasını biraz olsun bilmek, bizi başka bir sonuca götürecektir: Hadi’nin cenazesi Hizbullah’ın müzakerelerde söz konusu edeceği son cenaze olacaktır.</p>

      <p class="Ba-l-k-2" id="toc_marker-2-2-3">İsrail (İşgal Altındaki Filistin’in) Televizyonunun İkinci Kanalı (14 Eylül 1997)</p>

      <p class="x-ns-z-Normal para-style-override-5">İsrail Televizyonu Ordu Muhabiri Rony Daniel:</p>

      <p class="x-ns-z-Normal para-style-override-5">Seyyid Nasrallah’ın açıklamalarının bir bölümü:</p>

      <p class="x-ns-z-Al-nt- para-style-override-5">Bu, büyük bir güvenlik başarısı veya komando saldırısı değildi. O, orada volta atmakta değildi. Bu mücahid savaşçı, kardeşleriyle birlikte, çatışmada ön sırada, düşmanın tam karşısında yer almıştı. Onlara doğru giden o idi; onlar ona doğru gelmiyorlardı.</p>

      <p class="x-ns-z-Normal para-style-override-5">Sunucu, İsrail televizyonunun askerî muhabiri Rony Daniel’e şöyle sorar:</p>

      <p class="x-ns-z-Normal para-style-override-5">Siz, bu sözlerin bizim bakış açımızdan çok şaşırtıcı olduğu konusunda bana katılıyor musunuz?</p>

      <p class="x-ns-z-Normal para-style-override-5">“Evet, gerçekten çok şaşırtıcı! Ama bu sözlerden anlamamız gereken, Hizbullah adlı bu düşmanın kim olduğu ve ne ölçüde kesinliğe sahip olduğudur. Hizbullah mensuplarının, daha önce birçok kez şahit olunduğu gibi, askerlerinin cenazelerini savaş meydanının dışına çıkarıp defnetmek için büyük çaba harcadıkları doğrudur. Ama bu arada dikkat etmemiz gerekir ki, düşmanın dünyası, mana ve mefhum açısından, bizim dünyamızla tamamen farklıdır… Bence, onun oğlunun cenazesinin İsrail’de bulunmasına, müzakere sürecini etkilemesi açısından iyimser bakabiliriz.”</p>

      <p class="x-ns-z-Normal para-style-override-5">Anladığım kadarıyla hâlihazırda müzakerelerde muhatabımız Lübnan Devleti, Hizbullah değil. Doğru mu?</p>

      <p class="x-ns-z-Normal para-style-override-5">“Evet, müzakere süreci farklı kanallardan takip ediliyor, burada ayrıntılarına girmemiz mümkün değil. Ama müzakerelerde muhatap Lübnan Devleti; çünkü İsrail, askerinin cenazesinin iade etmekle devleti sorumlu görüyor, Hizbullah’ı değil. Ama düşman orada da mevcut, yani Lübnan kabinesinin içinde. O zorlu bir düşman ve bu noktada ilerlemeden ya da iyimserlikten söz edilemez…”</p>
    </div>
  </div>
</body>
</html>
