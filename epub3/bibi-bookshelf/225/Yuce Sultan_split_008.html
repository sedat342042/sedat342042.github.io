<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Yuce Sultan</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_4">Üçüncü Bölüm</h1>
				<p class="indentmetin"><span class="normal2">(</span><span class="ideitalik">RÜSTEM ve MAMÍ girerler</span><span class="normal2">.)</span></p>
				<p class="normal3">MAMÍ</p>
				<p class="normal">Ağır işkenceden hemen</p>
				<p class="normal">dönmeyecek olsalardı,</p>
				<p class="normal">babasız kalırdı sultan,</p>
				<p class="normal">fil de hocasız kalırdı.</p>
				<p class="normal">Kendine gelince dedi:</p>
				<p class="normal">"Ne oldu babam? Ne acı!</p>
				<p class="normal">Nerede benim babacığım?"</p>
				<p class="normal">Gözleri onu aradı.</p>
				<p class="normal">Geç kalmış sorularının</p>
				<p class="normal">yanıtını beklemeden</p>
				<p class="normal">hükümdar beni yolladı;</p>
				<p class="normal">sopadan ya da ateşten</p>
				<p class="normal">kurtulmasını istedi</p>
				<p class="normal">o her iki terzisinin de,</p>
				<p class="normal">sanırım yaşlı olanı</p>
				<p class="normal">elmasının babasıydı;</p>
				<p class="normal">çabucak oraya koştum</p>
				<p class="normal">tam zamanında yetiştim;</p>
				<p class="normal">cellat, dağlanmış demirin</p>
				<p class="normal">sivri ucunu sokarken.</p>
				<p class="normal">O İspanyol hoca birden</p>
				<p class="normal">özgür olduğunu gördü.</p>
				<p class="normal">"Şükür Tanrım ve azizim"</p>
				<p class="normal">dedi: Aklınca sanırım</p>
				<p class="normal">yaşamı bağışlanmıştı</p>
				<p class="normal">fili konuşturacağım</p>
				<p class="normal">diye söz verdiği için.</p>
				<p class="normal">Ben yaşlı babayı alıp</p>
				<p class="normal">yüce sultana götürdüm;</p>
				<p class="normal">yumuşacık kollarıyla</p>
				<p class="normal">hemen boynuna atılıp</p>
				<p class="normal">öptü onu binlerce kez.</p>
				<p class="normal">Oracıkta babayla kız</p>
				<p class="normal">birbirine anlattılar,</p>
				<p class="normal">pek çok nedenler yüzünden</p>
				<p class="normal">başlarına gelenleri.</p>
				<p class="normal">Ve sonunda hünkâr beni</p>
				<p class="normal">yolladı, Yahudilerin</p>
				<p class="normal">yaptıkları gibi, ta ki</p>
				<p class="normal">uzaklaşsın kayınpeder.</p>
				<p class="normal">Buyurdu hizmet etsinler,</p>
				<p class="normal">Hıristiyan usulünce,</p>
				<p class="normal">aşkından ve şevketinden</p>
				<p class="normal">şanla şerefle söz etsin.</p>
				<p class="normal3">RÜSTEM</p>
				<p class="normal">Ne akıl almaz bir şey bu!</p>
				<p class="normal">Sev onu delicesine;</p>
				<p class="normal">sonra bağla iradeni</p>
				<p class="normal">gâvurun iradesine.</p>
				<p class="normal">Dinlemek istemedi</p>
				<p class="normal">kadı hazretlerini</p>
				<p class="normal">kuşkulanarak ağır</p>
				<p class="normal">sitemli sözlerinden.</p>
				<p class="normal">İki gün sonra onun</p>
				<p class="normal">ve de cariyelerin</p>
				<p class="normal">Hıristiyan dansları</p>
				<p class="normal">ve baleleri ile</p>
				<p class="normal">eğlenmelerini istiyor sarayda.</p>
				<p class="normal">Saraydaki düğünün,</p>
				<p class="normal">bütün eskilerinden</p>
				<p class="normal">daha neşeli ve şen</p>
				<p class="normal">geçmesi için ben de</p>
				<p class="normal">İspanyol müzisyenler,</p>
				<p class="normal">cariyeler aradım.</p>
				<p class="normal">Temiz üst baş giydirip</p>
				<p class="normal">yetiştirebilecek miyim bakalım?</p>
				<p class="normal3">MAMÍ</p>
				<p class="normal">Evet, ama köle gibi.</p>
				<p class="normal3">RÜSTEM</p>
				<p class="normal">Eğer zaman bulursak</p>
				<p class="normal">İspanya'da âdet olan</p>
				<p class="normal">eğlenceleri canlandıracak</p>
				<p class="normal">biçimde, üstlerinde</p>
				<p class="normal">bayramlık giysiler ve tüllerle</p>
				<p class="normal">özgür insanlar gibi</p>
				<p class="normal">gelecek olurlarsa</p>
				<p class="normal">daha iyi olurdu.</p>
				<p class="normal3">MAMÍ</p>
				<p class="normal">Karışma sen bu işe</p>
				<p class="normal">böyle bir şey olamaz.</p>
				<p class="normal3">RÜSTEM</p>
				<p class="normal">Sultanın da üstünde</p>
				<p class="normal">İspanyol giysisi var.</p>
				<p class="normal3">MAMÍ</p>
				<p class="normal">Peki, ama kim yapar</p>
				<p class="normal">bunu?</p>
				<p class="normal3">RÜSTEM</p>
				<p class="normal">Cezayir'den gelen</p>
				<p class="normal">bir Yahudi getirdi.</p>
				<p class="normal">İki korsan gemisi,</p>
				<p class="normal">ve gemiler dolusu</p>
				<p class="normal">ganimet, o Yahudi</p>
				<p class="normal">işte oradan almış</p>
				<p class="normal">söylediğim giysiyi.</p>
				<p class="normal3">MAMÍ</p>
				<p class="normal">Yakışık almayacak</p>
				<p class="normal">bir sultanın yabancı</p>
				<p class="normal">giysiler giyinmesi.</p>
				<p class="normal3">RÜSTEM</p>
				<p class="normal">Türk giysisi olmasın da</p>
				<p class="normal">ne olursa olsun diyor,</p>
				<p class="normal">ister çul, isterse aba.</p>
				<p class="normal">İspanyol olsun yeter ki</p>
				<p class="normal">ve Hıristiyan tarzında,</p>
				<p class="normal">eskiden giydiği gibi.</p>
				<p class="normal3">MAMÍ</p>
				<p class="normal">Bence örtse daha iyi</p>
				<p class="normal">dulavratotu, palmiye yaprağı.</p>
				<p class="normal3">RÜSTEM</p>
				<p class="normal">Mamí, gitmenin zamanı,</p>
				<p class="normal">yapacak binbir işim var.</p>
				<p class="normal3">MAMÍ</p>
				<p class="normal">Benim işim daha da çok;</p>
				<p class="normal">Senyor Oviedo'nun hizmeti.</p>
				<p class="indentmetin"><span class="normal2">(</span><span class="ideitalik">Çıkarlar. CATALINA SULTAN ile zenci giysili BABA'sı girer. CATALINA SULTAN Hıristiyanlar gibi ve elden geldiğince tuhaf giyinmelidir.</span><span class="normal2">)</span></p>
				<p class="normal3">BABA</p>
				<p class="normal">Kızım, bildiğini yaptın.</p>
				<p class="normal">Fazla bir şey söyleyemem.</p>
				<p class="normal">Hatalarınla ne isen</p>
				<p class="normal">yine o olup çıkmışsın.</p>
				<p class="normal">İyiliğin için sözüm:</p>
				<p class="normal">Böyle haksız, zalim kişi</p>
				<p class="normal">koyu Hıristiyanlığımdan</p>
				<p class="normal">hiç mi hiç hoşlanmayacak.</p>
				<p class="normal">Hangi akla hizmet ettin,</p>
				<p class="normal">kolun, ayakların açık.</p>
				<p class="normal">Hangi bağlar ve zincirler</p>
				<p class="normal">çekilmezdi senin için?</p>
				<p class="normal">Kendi isteğinle seçtin</p>
				<p class="normal">tantanalı ve görkemli</p>
				<p class="normal">bu yaldızlı lüks yaşamı.</p>
				<p class="normal3">CATALINA SULTAN</p>
				<p class="normal">Evet, acımın tanığı</p>
				<p class="normal">imansızın arzusuna</p>
				<p class="normal">sessizce rıza gösterdim,</p>
				<p class="normal">beni yıkan kara yazgı</p>
				<p class="normal">yok olmamı istemekte.</p>
				<p class="normal">Baba, dönüyor lanete</p>
				<p class="normal">senin hayır duaların.</p>
				<p class="normal">Bin defa ölmek istedim</p>
				<p class="normal">tutup onu sevmektense;</p>
				<p class="normal">salt onu kızdırmak için</p>
				<p class="normal">hakaretle küçümsedim</p>
				<p class="normal">bin kez iltifatlarını;</p>
				<p class="normal">ama tüm hakaretlerim,</p>
				<p class="normal">aşağılamam, hor görmem</p>
				<p class="normal">onun gözünde yalnızca</p>
				<p class="normal">beni daha da yüceltti.</p>
				<p class="normal">Kıskançlığı deli etti,</p>
				<p class="normal">hor görmem hoşuna gitti,</p>
				<p class="normal">cesaretime bayıldı</p>
				<p class="normal">ben kaçmaya çalıştıkça.</p>
				<p class="normal">Ve de korka korka geldim</p>
				<p class="normal">söylemek için açıkça</p>
				<p class="normal">ben bir sultan olmaktansa</p>
				<p class="normal">Hıristiyanlık adımla</p>
				<p class="normal">kalmayı istediğimi.</p>
				<p class="normal3">BABA</p>
				<p class="normal">Mutsuz olduğunu söyle,</p>
				<p class="normal">biliyorum, diyeceksin</p>
				<p class="normal">büyük günah olduğunu</p>
				<p class="normal">yavrucuğum, en azından.</p>
				<p class="normal">Dön de şu haline bir bak,</p>
				<p class="normal">bu mu sana yakışacak?</p>
				<p class="normal">Çünkü kötülükle dolu</p>
				<p class="normal">iyilik gibi gelse de.</p>
				<p class="normal3">CATALINA SULTAN</p>
				<p class="normal">Öğüt ver bana öyleyse,</p>
				<p class="normal">söyle saçma bile olsa;</p>
				<p class="normal">kendimi mi öldüreyim</p>
				<p class="normal">onlar bunu istemezken?</p>
				<p class="normal">O yaşasın istemezsen</p>
				<p class="normal">o zaman kendi elimle</p>
				<p class="normal">kendimi öldürmekliğim</p>
				<p class="normal">gerekir, ister istemez.</p>
				<p class="normal3">BABA</p>
				<p class="normal">Umutsuzluk, günahların</p>
				<p class="normal">en iğrenci, en çirkini,</p>
				<p class="normal">onunla başka bir şeyi</p>
				<p class="normal">hiç karşılaştıramazsın.</p>
				<p class="normal">İntihar bir korkaklıktır,</p>
				<p class="normal">hünkârın cömert eline</p>
				<p class="normal">bir çeşit haraç koymaktır</p>
				<p class="normal">bize baksa, büyütse de.</p>
				<p class="normal">Bu büyük gerçek görülür</p>
				<p class="normal">açık, kuşkusuz şurada:</p>
				<p class="normal">İsa'yı sattı Yahuda,</p>
				<p class="normal">ama en büyük günahı</p>
				<p class="normal">kendini öldürmesidir.</p>
				<p class="normal3">CATALINA SULTAN</p>
				<p class="normal">Şehit olmak istiyorum,</p>
				<p class="normal">nazik, kırılgan bedenim</p>
				<p class="normal">şimdi uyuyor da olsa</p>
				<p class="normal">bu kahrolası görevde,</p>
				<p class="normal">yol gösterir umuyorum</p>
				<p class="normal">bu aciz günahkâr kula,</p>
				<p class="normal">Tanrı'ya götüren ışık,</p>
				<p class="normal">bu karanlık günlerimde</p>
				<p class="normal">pırıl pırıl parlayacak,</p>
				<p class="normal">ezikçe hüküm sürdüğüm</p>
				<p class="normal">bu tutsaklıktan kurtarıp</p>
				<p class="normal">pişman olduğumu görüp</p>
				<p class="normal">sonsuz özgürlüğe doğru</p>
				<p class="normal">alıp beni götürecek.</p>
				<p class="normal3">BABA</p>
				<p class="normal">Sana vereceğim öğüt</p>
				<p class="normal">bekle ve korkma demektir,</p>
				<p class="normal">çünkü Tanrı'nın kudreti</p>
				<p class="normal">her zaman her şeye kadir.</p>
				<p class="normal">Sığınarak Tanrıma ben</p>
				<p class="normal">bu kör karanlık dehlizden</p>
				<p class="normal">kurtuluşa giden yolu</p>
				<p class="normal">bulurum, bunu böyle bil,</p>
				<p class="normal">öyle kuru lafla değil;</p>
				<p class="normal">sonunda ölüm de olsa</p>
				<p class="normal">yürekli ol, korkup kaçma.</p>
				<p class="normal3">CATALINA SULTAN</p>
				<p class="normal">Yazgım kara, dileğimi</p>
				<p class="normal">kabul etti ulu Tanrım,</p>
				<p class="normal">mihnete göğüs gererken</p>
				<p class="normal">hiçbir zaman düşünmedim,</p>
				<p class="normal">borcumu ödememeyi;</p>
				<p class="normal">sen de sevin babacığım.</p>
				<p class="normal">Ve gidiyorum, bu akşam</p>
				<p class="normal">yapılacak çok işim var.</p>
				<p class="normal">Hünkâr göstermek istiyor</p>
				<p class="normal">herkese güzelliğimi.</p>
				<p class="normal">Siz de gelin isterseniz,</p>
				<p class="normal">yine de siz bilirsiniz.</p>
				<p class="normal3">BABA</p>
				<p class="normal">Burada kaybolan biri</p>
				<p class="normal">nasıl orada olur ki?</p>
				<p class="normal">Eğlenirken, dürüstlüğü</p>
				<p class="normal">ve de saygınlığı koru,</p>
				<p class="normal">bunu yap ki neşeli ol</p>
				<p class="normal">kısacası sözün özü:</p>
				<p class="normal">Göster soylu olduğunu</p>
				<p class="normal">ve iyi yetiştiğini.</p>
				<p class="normal3">CATALINA SULTAN</p>
				<p class="normal">Ben de öyle yapacağım,</p>
				<p class="normal">nezaket göstermem ama.</p>
				<p class="normal">Başka şey de bilmiyorum.</p>
				<p class="normal3">BABA</p>
				<p class="normal">Tanrı yardım etsin sana!</p>
				<p class="normal">Git mücevherim onunla;</p>
				<p class="normal">güç beğen, gör iyi hizmet;</p>
				<p class="normal">ben mutsuzu sen mutlu et...</p>
				<p class="indentmetin"><span class="normal2">(</span><span class="ideitalik">Çıkarlar. MADRIGAL ile birlikte iki müzisyen gelir; renkli yelek ve beyaz keten pantolon giymişlerdir. MADRIGAL'in elinde davul, müzisyenlerde ise gitar vardır.</span><span class="normal2">)</span></p>
				<p class="normal3">BİRİNCİ MÜZİSYEN</p>
				<p class="normal">Direğin dibinde başka biri var.</p>
				<p class="normal">Sizin kötü halinizin farkında</p>
				<p class="normal">birazcık da dalga geçmek istiyor.</p>
				<p class="normal3">MADRIGAL</p>
				<p class="normal">Kederli İsa aşkına! Yalapşap</p>
				<p class="normal">bir şeyler hazırlandı delmek için</p>
				<p class="normal">midemi ve bağırsaklarımı hep.</p>
				<p class="normal3">İKİNCİ MÜZİSYEN</p>
				<p class="normal">Sizleri kim koydu terzi yerine?</p>
				<p class="normal3">MADRIGAL</p>
				<p class="normal">Kim üçümüzü de ozan, müzisyen</p>
				<p class="normal">ve köçek yaptıysa, onun işidir.</p>
				<p class="normal">Şeytandır bu, ona inanırım ben,</p>
				<p class="normal">geriye kalanı hep solda sıfır.</p>
				<p class="normal3">BİRİNCİ MÜZİSYEN</p>
				<p class="normal">Yüce sultan çabuk ayılmasaydı</p>
				<p class="normal">sen ne halt ederdin, şarap fıçısı!</p>
				<p class="normal3">MADRIGAL</p>
				<p class="normal">Tavşan gibi çevirirdi ateşte.</p>
				<p class="normal">Bak sen şu zalime!</p>
				<p class="normal3">İKİNCİ MÜZİSYEN</p>
				<p class="normal">Yavaş konuşun.</p>
				<p class="normal">Hay Allah belanızı versin emi!</p>
				<p class="normal">"Yerin kulağı var" demişler, susun,</p>
				<p class="normal">işitmediniz mi?</p>
				<p class="normal3">MADRIGAL</p>
				<p class="normal">Yavaş konuşup</p>
				<p class="normal">diyorum ki...</p>
				<p class="normal3">BİRİNCİ MÜZİSYEN</p>
				<p class="normal">Ne diyorsun? Hiçbir şey.</p>
				<p class="normal3">MADRIGAL</p>
				<p class="normal">Diyorum ki hünkâr, bütün hünkârlar</p>
				<p class="normal">gibi pek coşkulu, korkarım ki biz,</p>
				<p class="normal">dans ederken bir çelme atıverse</p>
				<p class="normal">o anda hep birden yeri öperiz.</p>
				<p class="normal3">İKİNCİ MÜZİSYEN</p>
				<p class="normal">Siz dans etmeyi biliyor musunuz?</p>
				<p class="normal3">MADRIGAL</p>
				<p class="normal">Bir katır nasıl dans ederse öyle;</p>
				<p class="normal">ama çok güzel bir romans bilirim,</p>
				<p class="normal">söylemek isterim delicesine,</p>
				<p class="normal">Catalina Sultan'ın sonsuza dek</p>
				<p class="normal">başarılı olmasından söz eden.</p>
				<p class="normal3">BİRİNCİ MÜZİSYEN</p>
				<p class="normal">Peki bunu nereden öğrendin sen?</p>
				<p class="normal3">MADRIGAL</p>
				<p class="normal">Bizzat babasından, harfi harfine.</p>
				<p class="normal3">İKİNCİ MÜZİSYEN</p>
				<p class="normal">Ne şarkı söyleyebiliriz başka?</p>
				<p class="normal3">MADRIGAL</p>
				<p class="normal">Binlerce saraband, binlerce samba,</p>
				<p class="normal">binlerce köçekçe, ilahi, folya.</p>
				<p class="normal3">BİRİNCİ MÜZİSYEN</p>
				<p class="normal">Kim dans eder bunlarla?</p>
				<p class="normal3">MADRIGAL</p>
				<p class="normal">Yüce sultan.</p>
				<p class="normal3">İKİNCİ MÜZİSYEN</p>
				<p class="normal">Dans bilmesi tümüyle olanaksız,</p>
				<p class="normal">dediklerine göre çok küçükken,</p>
				<p class="normal">tutsak olmuş.</p>
				<p class="normal3">MADRIGAL</p>
				<p class="normal">Bakın, bir tarlakuşu!</p>
				<p class="normal">Yok anasının karnından oyuncu</p>
				<p class="normal">olarak doğmayan İspanyol kızı.</p>
				<p class="normal3">BİRİNCİ MÜZİSYEN</p>
				<p class="normal">Karşı çıkmıyorum, bu sözün doğru.</p>
				<p class="normal">Ama kuşkuluyum, oynar mı sultan?</p>
				<p class="normal">Özveride bulunmaz onurundan.</p>
				<p class="normal3">İKİNCİ MÜZİSYEN</p>
				<p class="normal">Saraylarda kraliçeler oynar.</p>
				<p class="normal3">MADRIGAL</p>
				<p class="normal">Doğru, namus namus diye kadınlar</p>
				<p class="normal">binbir türlü kepazelik ederler.</p>
				<p class="normal3">BİRİNCİ MÜZİSYEN</p>
				<p class="normal">Bizlere bir yer verselerdi eğer</p>
				<p class="normal">bir araya gelip anlaşmak için</p>
				<p class="normal">belki neşeli bir dans tasarlardık</p>
				<p class="normal">İspanya'da gördüğüm komedilerin</p>
				<p class="normal">şarkılarından bir şeyler uyarlardık;</p>
				<p class="normal">Allah bilir ya, Alonso Martinez</p>
				<p class="normal">ilk yaratıcısıydı o dansların</p>
				<p class="normal">herkesi sürükleyen, neşe veren;</p>
				<p class="normal">açlar, hırsızlar ve dayak yiyenler</p>
				<p class="normal">anlatılan o kısa piyeslerden</p>
				<p class="normal">daha sürükleyiciydi.</p>
				<p class="normal3">İKİNCİ MÜZİSYEN</p>
				<p class="normal">Hakkın var.</p>
				<p class="normal3">MADRIGAL</p>
				<p class="normal">Bu kez bizi kazığa oturturlar;</p>
				<p class="normal">balıklara, kuşlara yem oluruz.</p>
				<p class="normal3">BİRİNCİ MÜZİSYEN</p>
				<p class="normal">Madrigal, bu korkaklıktır düpedüz</p>
				<p class="normal">her zaman yalan söylersin bilirim.</p>
				<p class="indentmetin"><span class="normal2">(</span><span class="ideitalik">RÜSTEM girer.</span><span class="normal2">)</span></p>
				<p class="normal3">RÜSTEM</p>
				<p class="normal">Dostlarım burada mısınız hepiniz?</p>
				<p class="normal3">MADRIGAL</p>
				<p class="normal">Gördüğünüz gibi bir aradayız</p>
				<p class="normal">çalgılarımızla, ama korkarız</p>
				<p class="normal">yakında kötü bir şeyler olacak.</p>
				<p class="normal3">RÜSTEM</p>
				<p class="normal">Yıkanın, tertemiz giyinin çabuk,</p>
				<p class="normal">korkmayın, gelin, sizleri bekliyor</p>
				<p class="normal">ulu hünkâr.</p>
				<p class="normal3">MADRIGAL</p>
				<p class="normal">Yemin ederim ki ben</p>
				<p class="normal">gidiyorum. Tanrı güç versin bana!</p>
				<p class="normal3">İKİNCİ MÜZİSYEN</p>
				<p class="normal">Bizi de boş yere korkutuyorsun</p>
				<p class="normal">Tanrı yüreklileri korur, korkma.</p>
				<p class="indentmetin"><span class="normal2">(</span><span class="ideitalik">Çıkarlar. MAMÍ girer, üç uşakla bir kerevet yerleştirirler; bir Türk halısı sererler, kadifeden, renkli beş altı yastık koyarlar.</span><span class="normal2">)</span></p>
				<p class="normal3">MAMÍ</p>
				<p class="normal">Çek biraz bu yana Musa, biraz çek</p>
				<p class="normal">yastıkları düzgün koy Arnavut sen,</p>
				<p class="normal">sen de Bayram şuralara serp çiçek</p>
				<p class="normal">ulu hünkâr üzerlerine bassın,</p>
				<p class="normal">buhuru yak, hah şimdi tamam!</p>
				<p class="indentmetin"><span class="normal2">(</span><span class="ideitalik">Uşaklar itiraz etmeden söylenenleri yaparlar ve kerevet yerleştirildikten sonra HÜNKÂR, RÜSTEM, iki müzisyen ve MADRIGAL girer.</span><span class="normal2">)</span></p>
				<p class="normal3">HÜNKÂR</p>
				<p class="normal">Sizler de ispanyol musunuz?</p>
				<p class="normal3">MADRIGAL</p>
				<p class="normal">Evet.</p>
				<p class="normal3">HÜNKÂR</p>
				<p class="normal">Aragonlu mu, Endülüslü müsünüz?</p>
				<p class="normal3">MADRIGAL</p>
				<p class="normal">Kastilyalıyız.</p>
				<p class="normal3">HÜNKÂR</p>
				<p class="normal">Asker mi, sivil mi?</p>
				<p class="normal3">MADRIGAL</p>
				<p class="normal">Siviliz.</p>
				<p class="normal3">HÜNKÂR</p>
				<p class="normal">Peki ne iş yaparsınız?</p>
				<p class="normal3">MADRIGAL</p>
				<p class="normal">Ben tellalım.</p>
				<p class="normal3">HÜNKÂR</p>
				<p class="normal">Ya bunun mesleği ne?</p>
				<p class="normal3">MADRIGAL</p>
				<p class="normal">Gitaristtir, demem o ki, bu bence</p>
				<p class="normal">annesinden seksen kez kötü çalar.</p>
				<p class="normal3">HÜNKÂR</p>
				<p class="normal">Ötekinin marifeti ne?</p>
				<p class="normal3">MADRIGAL</p>
				<p class="normal">Pek çok:</p>
				<p class="normal">Torba diker ve de eldiven biçer.</p>
				<p class="normal3">HÜNKÂR</p>
				<p class="normal">Kuşkusuz bu meslekler saygıdeğer!</p>
				<p class="normal3">MADRIGAL</p>
				<p class="normal">İsterdiniz ki birimiz demirci</p>
				<p class="normal">birimiz de balta ustası olsun</p>
				<p class="normal">birimiz de en azından fişekçi,</p>
				<p class="normal">hiç olmazsa topçu ustası olsun.</p>
				<p class="normal3">HÜNKÂR</p>
				<p class="normal">Buyruğum altındaki tüm kullarım</p>
				<p class="normal">size değer verecek ve sayacak.</p>
				<p class="normal3">MADRIGAL</p>
				<p class="normal">Özgürlüğe kavuşma umudumuz</p>
				<p class="normal">demek ki boş.</p>
				<p class="normal3">HÜNKÂR</p>
				<p class="normal">Öyle istemiş Tanrım,</p>
				<p class="normal">kimi köle kimi özgür olacak.</p>
				<p class="normal">Tanrı buyruğuna karşı gelinmez.</p>
				<p class="normal">Bakın bir, geliyor mu Catalina?</p>
				<p class="normal3">RÜSTEM</p>
				<p class="normal">Geliyor, süs bitkisi konan yerde</p>
				<p class="normal">yükseliyor karanfil ya da zambak.</p>
				<p class="indentmetin"><span class="normal2">(</span><span class="ideitalik">CATALINA</span><span class="normal2"/> <span class="ideitalik">SULTAN olabildiğince şık Hıristiyan giysileri içinde girer, boynıında abanozdan küçük bir haç vardır. Onunla birlikte gerçekte "CLARA" ve "LAMBERTO" olan ZAHİDE ile ZELİNDA ve kereveti yapan üç uşak da içeriye girer.</span><span class="normal2">)</span></p>
				<p class="normal3">HÜNKÂR</p>
				<p class="normal">Hoş geldin insan Tanrıça,</p>
				<p class="normal">gerçek hiç yadsınamaz</p>
				<p class="normal">daha güzelsin göklerden.</p>
				<p class="normal">Yüreğimin ortasında</p>
				<p class="normal">coş, taş, yaşa ve de dinlen</p>
				<p class="normal">serin nisan sabahından</p>
				<p class="normal">bence daha tazesin sen.</p>
				<p class="normal">Sabahın ilk ışığında</p>
				<p class="normal">ışıldayıp parıldarken</p>
				<p class="normal">senden onur duyar dünya.</p>
				<p class="normal">Değiştirme elbiseni</p>
				<p class="normal">bütün kölelerim seni</p>
				<p class="normal">görerek mutlu olsunlar.</p>
				<p class="normal3">CATALINA SULTAN</p>
				<p class="normal">Böyle ölçüsüz övgüler</p>
				<p class="normal">bir hakaret olur bana,</p>
				<p class="normal">ve aşırı pohpohlama</p>
				<p class="normal">asla söylemez doğruyu.</p>
				<p class="normal">Ruh her an bunu duyumsar:</p>
				<p class="normal">Överken söylenir yalan.</p>
				<p class="normal3">MADRIGAL</p>
				<p class="normal">Bir yalancıya bir şamar.</p>
				<p class="normal3">İKİNCİ MÜZİSYEN</p>
				<p class="normal">Madrigal, dostum, bir düşün</p>
				<p class="normal">neredeyiz; kendi dilinle</p>
				<p class="normal">ölüme yollama bizi.</p>
				<p class="normal3">HÜNKÂR</p>
				<p class="normal">Sende bulunan değerler</p>
				<p class="normal">göklere yükseltir seni,</p>
				<p class="normal">gel senyora, buyur, otur,</p>
				<p class="normal">ruhumun bir dileği var,</p>
				<p class="normal">öfkenin tatlı amacı,</p>
				<p class="normal">tüm gözlere göstermektir</p>
				<p class="normal">senin mutlu olduğunu.</p>
				<p class="indentmetin"><span class="normal2">(</span><span class="ideitalik">HÜNKÂR'la CATALINA SULTAN minderlere otururlar, RÜSTEM, MAMÍ ve iki müzisyen ayakta dururlar.</span><span class="normal2">)</span></p>
				<p class="normal3">MAMÍ</p>
				<p class="normal">Kapıda bekliyor kadı.</p>
				<p class="normal3">HÜNKÂR</p>
				<p class="normal">Mamí, girsin, aç kapıyı,</p>
				<p class="normal">ona engel olmak olmaz.</p>
				<p class="normal">Canımı sıkıyor ama</p>
				<p class="normal">üstelik hem de burada.</p>
				<p class="normal">Gelecek sitem edecek,</p>
				<p class="normal">kavga çıkaracak, buyruk</p>
				<p class="normal">verirken fazla kibirli</p>
				<p class="normal">söz dinlerken fazla sade</p>
				<p class="normal">olduğumu söyleyerek</p>
				<p class="normal">abartacak gelip bana.</p>
				<p class="normal">Tüm sitemleri boşuna</p>
				<p class="normal">çünkü yiğitliklerini</p>
				<p class="normal">övdüğüm aşk, tutsak eder</p>
				<p class="normal">efendi eylemez beni.</p>
				<p class="indentmetin"><span class="normal2">(</span><span class="ideitalik">KADI girer.</span><span class="normal2">)</span></p>
				<p class="normal3">KADI</p>
				<p class="normal">Bu gördüğüm ne? Vay bana!</p>
				<p class="normal">Tanrım, razı mısın buna?</p>
				<p class="normal3">HÜNKÂR</p>
				<p class="normal">Ulu kadı'nın aşkına</p>
				<p class="normal">n'olur kınamayın beni,</p>
				<p class="normal">oturun yanı başıma!</p>
				<p class="normal">Kınama denen şeyin de</p>
				<p class="normal">bir yeri var, zamanı var</p>
				<p class="normal">her zaman her yerde olmaz.</p>
				<p class="normal3">KADI</p>
				<p class="normal">Susturuyor beni aklım</p>
				<p class="normal">istediğin gibi sessiz</p>
				<p class="normal">susuyor, oturuyorum.</p>
				<p class="normal3">HÜNKÂR</p>
				<p class="normal">Tamam, istediğim gibi</p>
				<p class="normal">memnun ederseniz beni</p>
				<p class="normal">buna minnettar kalırım.</p>
				<p class="normal">Hakkınız neyse veririm.</p>
				<p class="normal3">MADRIGAL</p>
				<p class="normal">Asla öğrenilemeyen</p>
				<p class="normal">dansın sırası gelmeden</p>
				<p class="normal">bir romans dinleyin senyor.</p>
				<p class="normal3">BİRİNCİ MÜZİSYEN</p>
				<p class="normal">Dua edin de bu çılgın</p>
				<p class="normal">bizi ateşe atmasın.</p>
				<p class="normal3">MADRIGAL</p>
				<p class="normal">Bil ki senin yaşamının</p>
				<p class="normal">ve utkunun öyküsü bu;</p>
				<p class="normal">bir ben varım bunu bilen</p>
				<p class="normal">ezbere bildiğim için</p>
				<p class="normal">çarçabuk söylerim size.</p>
				<p class="normal">"On kürekli bir gemiye</p>
				<p class="normal">bindi kışın Malaga'dan</p>
				<p class="normal">gitmek için ta Oran'a.</p>
				<p class="normal">Oviedo'lardan falan</p>
				<p class="normal">soyluydu, zengin değildi,</p>
				<p class="normal">kahrolası çağımızda</p>
				<p class="normal">yoksulluk soyluluk aynı,</p>
				<p class="normal">karısı ve güzel kızı</p>
				<p class="normal">onunla çıktılar yola.</p>
				<p class="normal">Deniz korkusuzdu, kıştı</p>
				<p class="normal">korsanlar limanlardaydı,</p>
				<p class="normal">pupa yelken giderlerken</p>
				<p class="normal">Tanrı'nın gazabı gibi</p>
				<p class="normal">bir felakete çattılar</p>
				<p class="normal">ve gitti özgürlükleri.</p>
				<p class="normal">Morato Arraez denen</p>
				<p class="normal">gece yatmaz, uyku tutmaz</p>
				<p class="normal">ve uyutmayan bizleri</p>
				<p class="normal">yetişti küçük gemiye</p>
				<p class="normal">Tetuan'da gelip bindi,</p>
				<p class="normal">tutup sattı, küçük kızı</p>
				<p class="normal">zengin, ünlü bir Arap'a,</p>
				<p class="normal">Solak Ali derler ona.</p>
				<p class="normal">Annesi öldü kederden</p>
				<p class="normal">babasını Cezayir'e</p>
				<p class="normal">götürdüler ve yıllarca</p>
				<p class="normal">küreğe el süremedi.</p>
				<p class="normal">Dört yıl geçince aradan</p>
				<p class="normal">ve Tetuan'a dönünce</p>
				<p class="normal">Morato denilen adam</p>
				<p class="normal">gördü küçük kızı yine</p>
				<p class="normal">güneşten daha güzeldi.</p>
				<p class="normal">Sahibinden satın aldı</p>
				<p class="normal">verdiğinin dört katını</p>
				<p class="normal">ödeyip Solak Ali'ye.</p>
				<p class="normal">O, Morato'ya dedi ki:</p>
				<p class="normal">‘Sattığıma çok memnunum</p>
				<p class="normal">yapamadım onu Arap</p>
				<p class="normal">hediye verip, yalvarıp.</p>
				<p class="normal">On yaşında ya var ya yok.</p>
				<p class="normal">Fakat bu ondaki inat</p>
				<p class="normal">kocaman adamlarda yok.</p>
				<p class="normal">Ulusunun övüncü o,</p>
				<p class="normal">gözü pek aynı zamanda;</p>
				<p class="normal">ne denli yalnız kalsa da</p>
				<p class="normal">basit bir kadın olsa da.'</p>
				<p class="normal">Korsan bu alışverişten</p>
				<p class="normal">pek çok memnun, döndü kızla</p>
				<p class="normal">sonra geldi İstanbul'a</p>
				<p class="normal">yıl altı yüzdü sanırım,</p>
				<p class="normal">sundu onu hükümdara</p>
				<p class="normal">–bir delikanlıydı daha–</p>
				<p class="normal">ve haremağalarına</p>
				<p class="normal">teslim etti emaneti.</p>
				<p class="normal">Süreyya'ya değiştirmek</p>
				<p class="normal">istediler o güzelim</p>
				<p class="normal">Catalina adını da,</p>
				<p class="normal">fakat bırakmadı asla</p>
				<p class="normal">ne onu, ne Oviedo'yu.</p>
				<p class="normal">Nice olaylardan sonra</p>
				<p class="normal">gördü onu ulu hünkâr</p>
				<p class="normal">ve güneşe bakar gibi</p>
				<p class="normal">kaldı soluksuz ve hayran.</p>
				<p class="normal">Sundu babasından kalan</p>
				<p class="normal">uçsuz bucaksız ülkenin</p>
				<p class="normal">simgesi deyip kalbini."</p>
				<p class="normal3">HÜNKÂR</p>
				<p class="normal">Ne büyük gerçek var bunda!</p>
				<p class="normal3">MADRIGAL</p>
				<p class="normal">"Razı Hıristiyanlığa..."</p>
				<p class="normal3">KADI</p>
				<p class="normal">Bu ne biçim rıza böyle?</p>
				<p class="normal3">HÜNKÂR</p>
				<p class="normal">Sus dostum rahatsız etme</p>
				<p class="normal">güzel şey şu an duyduğum.</p>
				<p class="normal3">MADRIGAL</p>
				<p class="normal">"... Babası nasıl bulamadı</p>
				<p class="normal">burada bunu anlatamam:</p>
				<p class="normal">Hayli uzayacak öykü,</p>
				<p class="normal">kısaltırsak bu öyküyü;</p>
				<p class="normal">aramak için gelmesi</p>
				<p class="normal">yeter, sözü dolaştırma,</p>
				<p class="normal">uzun öykülerin şimdi</p>
				<p class="normal">ne sırasıdır, ne yeri.</p>
				<p class="normal">Bugün Catalina Sultan</p>
				<p class="normal">yaşıyor ve hükmediyor,</p>
				<p class="normal">görüyoruz, Osmanlı'nın</p>
				<p class="normal">arslanını sert boynundan</p>
				<p class="normal">tutuyor, baş eğdiriyor,</p>
				<p class="normal">tutsak ediyor, binlerce</p>
				<p class="normal">lütuflarda bulunuyor</p>
				<p class="normal">bütün Hıristiyanlara.</p>
				<p class="normal">Bu bence bir başarıdır."</p>
				<p class="normal3">İKİNCİ MÜZİSYEN</p>
				<p class="normal">Hey gidi zıpçıktı ozan!</p>
				<p class="normal">Delo'nun kızıl senyoru,</p>
				<p class="normal">Aganipe sularından</p>
				<p class="normal">versin sana bir tas suyu.</p>
				<p class="normal3">BİRİNCİ MÜZİSYEN</p>
				<p class="normal">Esin perileri tatsın</p>
				<p class="normal">jambonunu ve yıllanmış</p>
				<p class="normal">şaraplarını Rute'nin,</p>
				<p class="normal">krallığımızın kentinin.</p>
				<p class="normal3">MADRIGAL</p>
				<p class="normal">Bana yeter bir San Martin.</p>
				<p class="normal3">KADI</p>
				<p class="normal">Bu Hıristiyan bir şeytan</p>
				<p class="normal">iyi tanıyorum onu</p>
				<p class="normal">çok biliyor Muhammed'den.</p>
				<p class="normal3">HÜNKÂR</p>
				<p class="normal">Ona lütufta bulunsam.</p>
				<p class="normal3">MADRIGAL</p>
				<p class="normal">Senyora, âdetimiz bu</p>
				<p class="normal">gelip dans etmelisin sen</p>
				<p class="normal">birinci ve sonuncuyu.</p>
				<p class="normal3">CATALINA SULTAN</p>
				<p class="normal">Ulu hakanın arzusu</p>
				<p class="normal">bu doğrultuda değildir;</p>
				<p class="normal">küçük yaşta özgürlüğü</p>
				<p class="normal">yitirdiğim için bilmem</p>
				<p class="normal">ilgi çekici dansları.</p>
				<p class="normal3">MADRIGAL</p>
				<p class="normal">Ben gösteririm size.</p>
				<p class="normal3">CATALINA SULTAN</p>
				<p class="normal">Uygun bir anda başlayın.</p>
				<p class="indentmetin"><span class="normal2">(</span><span class="ideitalik">CATALINA SULTAN dans etmek için kalkar ve bu dansı iyi de becerir. MÜZİSYENLER şarkı söylerler.</span><span class="normal2">)</span></p>
				<p class="normal3">MÜZİSYENLER</p>
				<p class="normal">Size İspanyol güzeli</p>
				<p class="normal">ruhum köle olsun size.</p>
				<p class="normal">Kendim için bakmıyordum</p>
				<p class="normal">bakarken gözlerinize;</p>
				<p class="normal">aşırıya kaçtım, gurur</p>
				<p class="normal">duyun ve eğlenin diye.</p>
				<p class="normal">Size köle olmak güzel</p>
				<p class="normal">hükmetmekten bin ülkeye;</p>
				<p class="normal">sizin için daha açık</p>
				<p class="normal">söylerdim ya, istemem ki</p>
				<p class="normal">tutup beni kınasınlar</p>
				<p class="normal">duymayım öğütlerini;</p>
				<p class="normal">ve beni ilkeleriyle</p>
				<p class="normal">yöneten İsa'ya karşın</p>
				<p class="normal">bütün Hıristiyanlardan</p>
				<p class="normal">nefret ettim siz dışında.</p>
				<p class="normal">Ey gözlerimin kızları,</p>
				<p class="normal">her şeyi sizinle gördüm,</p>
				<p class="normal">hiç kuşkum yok biliyorum,</p>
				<p class="normal">ben sizin için yaşarım,</p>
				<p class="normal">ve sizin için ölürüm.</p>
				<p class="indentmetin"><span class="normal2">(</span><span class="ideitalik">Dans durur. CATALINA SULTAN tatlı söyleşileri dinler, aklı uzaklardadır.</span><span class="normal2">)</span></p>
				<p class="normal">Amacımız yasalara</p>
				<p class="normal">tam uymak olduğu için</p>
				<p class="normal">size hiçbir tat vermiyor</p>
				<p class="normal">söyledikleri kralın.</p>
				<p class="normal">Düşünüp duruyorsunuz</p>
				<p class="normal">çoğunda zamanınızın,</p>
				<p class="normal">huzurunuzu bozmadan</p>
				<p class="normal">akıl almaz saçma bir aşk.</p>
				<p class="normal">Öyle ince, tatlı ve şen,</p>
				<p class="normal">hünkârın iradesini</p>
				<p class="normal">tutsak ediyor, alıyor</p>
				<p class="normal">büsbütün onun elinden.</p>
				<p class="normal">Soğuk davranıp yakıyor</p>
				<p class="normal">gücü şaşırtıyor, bakın</p>
				<p class="normal">gölgesi hayran bırakıyor</p>
				<p class="normal">açık görmesine karşın.</p>
				<p class="indentmetin"><span class="normal2">(</span><span class="ideitalik">CATALINA</span><span class="normal2"/> <span class="ideitalik">SULTAN'ın aklı hâlâ uzaklardadır.</span><span class="normal2">)</span></p>
				<p class="normal3">HÜNKÂR</p>
				<p class="normal">Hiç ötesi yok, benimsin</p>
				<p class="normal">her adımında ruhumu</p>
				<p class="normal">alıp gidiyorsun hemen.</p>
				<p class="normal">Güzellik ve delişmenlik,</p>
				<p class="normal">şuhluk seni taçlandırsın.</p>
				<p class="normal">Canım benim, rahat ol sen</p>
				<p class="normal">yorulursan, uzan, dinlen;</p>
				<p class="normal">bu en büyük mutlu günde</p>
				<p class="normal">cömert ellerim özgürlük</p>
				<p class="normal">dağıtıyor, bak herkese.</p>
				<p class="indentmetin"><span class="normal2">(</span><span class="ideitalik">Bunları söylerken köleler, ZAHİDE ve ZELİNDA, üç uşak ve CATALINA SULTAN, hepsi HÜNKÂR'ın önünde diz çökerler.</span><span class="normal2">)</span></p>
				<p class="normal3">CATALINA SULTAN</p>
				<p class="normal">Ayaklarınızı bin kez</p>
				<p class="normal">öpeyim desem yine az!</p>
				<p class="normal3">ZELİNDA</p>
				<p class="normal">Bence bu en mutlu olay!</p>
				<p class="normal3">HÜNKÂR</p>
				<p class="normal">Catalina, iyisin ya?</p>
				<p class="normal3">CATALINA SULTAN</p>
				<p class="normal">Hayır senyor, duygularım</p>
				<p class="normal">altüst oldu, bize karşı</p>
				<p class="normal">böyle nazik olmanızdan</p>
				<p class="normal">öylesine mutlu oldum.</p>
				<p class="normal3">HÜNKÂR</p>
				<p class="normal">Kalk senyoram, yapma böyle,</p>
				<p class="normal">yapacağım bu iyilik</p>
				<p class="normal">bilmek istiyorsan eğer</p>
				<p class="normal">sana değil kölelere,</p>
				<p class="normal">sana bu iş nasıl olur?</p>
				<p class="normal">Sen ruhumun sultanısın.</p>
				<p class="normal">Allah'a taptığı gibi</p>
				<p class="normal">sana da tapan ruhumun.</p>
				<p class="normal3">ZELİNDA</p>
				<p class="normal">Bütün umutlarım bitti!</p>
				<p class="normal">Geldi çattı son saatim</p>
				<p class="normal">Ah Clara, korkularım</p>
				<p class="normal">aşkınız bitiyor diyor</p>
				<p class="normal">ve bu da yeni bir aşkın</p>
				<p class="normal">doğduğunu gösteriyor.</p>
				<p class="normal">Ulu hakanın, korkarım</p>
				<p class="normal">çok büyük bir cömertlikle</p>
				<p class="normal">söz verdiği o özgürlük</p>
				<p class="normal">bize değin gelir sandım;</p>
				<p class="normal">boşa çıktı umutlarım.</p>
				<p class="normal3">ZAHİDE</p>
				<p class="normal">Sus, dikkat et vermeyesin</p>
				<p class="normal">kuşkunun belirtisini,</p>
				<p class="normal">bana sonra anlatırsın.</p>
				<p class="normal3">KADI</p>
				<p class="normal">Bahşettiğin lütuflardan</p>
				<p class="normal">bu üçünün payı yok mu?</p>
				<p class="normal3">HÜNKÂR</p>
				<p class="normal">İkisi, evet, ama bu</p>
				<p class="normal">fillerime güzel Türkçe</p>
				<p class="normal">öğretecek, hiç olur mu?</p>
				<p class="normal3">MADRIGAL</p>
				<p class="normal">Ah, zavallı anacığım!</p>
				<p class="normal">Döndük geldik aynı yere!</p>
				<p class="normal3">HÜNKÂR</p>
				<p class="normal">Günü saati gelende</p>
				<p class="normal">kavuşursun özgürlüğe.</p>
				<p class="normal3">MADRIGAL</p>
				<p class="normal">O saat hiç gelmeyecek.</p>
				<p class="normal">Yumuşayacak Andrea.</p>
				<p class="normal">Düşerim tozlu yollara,</p>
				<p class="normal">ve kirişi kırarım ben</p>
				<p class="normal">yalınayak.</p>
				<p class="normal3">KADI</p>
				<p class="normal">Catalina</p>
				<p class="normal">öyle güzel ki, yazgısı</p>
				<p class="normal">mutlu olsa, diyecek yok</p>
				<p class="normal">bu şenlikler sırasında.</p>
				<p class="normal">Oğlum, çocuk yapmaya bak</p>
				<p class="normal">ek bir tarladan daha çok.</p>
				<p class="normal3">HÜNKÂR</p>
				<p class="normal">Catalina ne güzel kız.</p>
				<p class="normal3">KADI</p>
				<p class="normal">İstekleri de sayısız.</p>
				<p class="normal3">HÜNKÂR</p>
				<p class="normal">Sayısız mı? Onun bir tek</p>
				<p class="normal">bekleyip istediği var.</p>
				<p class="normal3">KADI</p>
				<p class="normal">Onu zaman gösterecek.</p>
				<p class="normal3">HÜNKÂR</p>
				<p class="normal">Her konuda, fetvaların</p>
				<p class="normal">uygulamaya girecek.</p>
				<p class="normal">Bunu sen de dinle Mamí.</p>
				<p class="normal3">MADRIGAL</p>
				<p class="normal">Kadı efendi, dinleyin,</p>
				<p class="normal">sizin için çok önemli.</p>
				<p class="normal3">KADI</p>
				<p class="normal">Evet, sizi dinliyorum.</p>
				<p class="normal3">MADRIGAL</p>
				<p class="normal">Konuşuyorum, diyorum:</p>
				<p class="normal">Beni görmeye bir gelin,</p>
				<p class="normal">otuz akça da getirin,</p>
				<p class="normal">bir Hintli var, satmak için;</p>
				<p class="normal">hoş bir papağan getirmiş</p>
				<p class="normal">gelin hemen onu alın.</p>
				<p class="normal">Papağanın benzeri yok.</p>
				<p class="normal">Batı Hindistan'dan gelmiş</p>
				<p class="normal">tüm dünya cahillerine,</p>
				<p class="normal">bilgiç, yoksul ve zengine</p>
				<p class="normal">yeterince ders verecek.</p>
				<p class="normal">Bak sana ne diyeceğim,</p>
				<p class="normal">bilirsin ki ben bilirim</p>
				<p class="normal">eski tanrısal bilimi.</p>
				<p class="normal3">KADI</p>
				<p class="normal">Onlara vereceklerimi</p>
				<p class="normal">gel eksiksiz evimde gör.</p>
				<p class="normal3">HÜNKÂR</p>
				<p class="normal">Mamí, neler olacak bak,</p>
				<p class="normal">benim hemen dönmem gerek.</p>
				<p class="normal">Gazabımın çakmakları,</p>
				<p class="normal">kör feleğin anasının</p>
				<p class="normal">kutsal, özgün suretleri,</p>
				<p class="normal">gelin, siz de yararlanın</p>
				<p class="normal">ikinize bahşettiğim</p>
				<p class="normal">o güzelim özgürlükten.</p>
				<p class="normal3">İKİNCİ MÜZİSYEN</p>
				<p class="normal">Ulu Tanrı sana versin</p>
				<p class="normal">mutluluk dolu yüzyıllar!</p>
				<p class="normal3">MADRIGAL</p>
				<p class="normal">Arkadaşım, nerede buldun</p>
				<p class="normal">yaptığım iyiliklerin</p>
				<p class="normal">kaybolan bir sayfasını?</p>
				<p class="normal">Bana yaşam verdin ama</p>
				<p class="normal">özgürlüğümü de çaldın.</p>
				<p class="normal">Bundan şunu anlıyorum;</p>
				<p class="normal">sizin izniniz olmadan</p>
				<p class="normal">kimse iyilik ummasın</p>
				<p class="normal">ve kötülük beklemesin,</p>
				<p class="normal">zulüm yoksa öleceğe</p>
				<p class="normal">gelir ebedi işkence.</p>
				<p class="indentmetin"><span class="normal2">(</span><span class="ideitalik">MAMÍ ve RÜSTEM kalır, ötekiler gider.</span><span class="normal2">)</span></p>
				<p class="normal3">MAMÍ</p>
				<p class="normal">Ne düşünüyorsun, beni</p>
				<p class="normal">Ulu hünkâr seviyor mu?</p>
				<p class="normal3">RÜSTEM</p>
				<p class="normal">Ben de bilmiyorum bunu.</p>
				<p class="normal">Ama isterdim bilmeyi.</p>
				<p class="normal3">MAMÍ</p>
				<p class="normal">Bu konuda çok değişik</p>
				<p class="normal">fantazileri olmalı.</p>
				<p class="normal">Ateşini canlandırmak</p>
				<p class="normal">ve eskiden zevk aldığı</p>
				<p class="normal">tatlı oyuna döndürmek</p>
				<p class="normal">isterdim doğrusu onu;</p>
				<p class="normal">kadınlarını görmeyi</p>
				<p class="normal">isterdim, hem de şu anda.</p>
				<p class="normal">Kurnaz, bilgin yaşlı, saygın</p>
				<p class="normal">kadı ne demişti ona,</p>
				<p class="normal">öğütlerine kulak ver:</p>
				<p class="normal">"Bir çocuk oluncaya dek</p>
				<p class="normal">bu toprağa, şu toprağa,</p>
				<p class="normal">tohumları rahatça ek,</p>
				<p class="normal">birisi olmazsa biri</p>
				<p class="normal">er geç bereketlenecek."</p>
				<p class="normal3">RÜSTEM</p>
				<p class="normal">Dayanarak bu gerçeğe</p>
				<p class="normal">Murat pek az hata eder</p>
				<p class="normal">bir varisi olsun diye.</p>
				<p class="normal">Sultana hakaret etmez</p>
				<p class="normal">hakarete boyun eğer.</p>
				<p class="normal3">MADRIGAL</p>
				<p class="normal">Düşünüyorum, ne iyi</p>
				<p class="normal">burada cariye pek çok</p>
				<p class="normal">bir tane Hıristiyan yok.</p>
				<p class="normal">Buraya gelen de kim ki?</p>
				<p class="normal3">RÜSTEM</p>
				<p class="normal">İki kişi.</p>
				<p class="normal3">MAMÍ</p>
				<p class="normal">İkisi de</p>
				<p class="normal">caka yapmaya çıkmışlar.</p>
				<p class="normal3">RÜSTEM</p>
				<p class="normal">Ama pek de yakışıyor</p>
				<p class="normal">öyle güzel ki haspalar.</p>
				<p class="indentmetin"><span class="normal2">(</span><span class="ideitalik">ZAHİDE ve ZELİNDA adlarını almış olan "CLARA" ile "LAMBERTO" girerler.</span><span class="normal2">)</span></p>
				<p class="normal3">ZELİNDA</p>
				<p class="normal">Yaptığım kavgaların</p>
				<p class="normal">hesabını veremem,</p>
				<p class="normal">hele burada iken</p>
				<p class="normal">şu Mamí ile Rüstem.</p>
				<p class="normal3">ZAHİDE</p>
				<p class="normal">Sus, dostum sus, işte onlar.</p>
				<p class="normal3">MAMÍ</p>
				<p class="normal">Tanrı'ya yalvarırsınız,</p>
				<p class="normal">işleriniz iyi gitsin,</p>
				<p class="normal">ve de hakan baksın size,</p>
				<p class="normal">hepinizi memnun etsin.</p>
				<p class="normal3">ZELİNDA</p>
				<p class="normal">Ama nasıl? Ulu hakan</p>
				<p class="normal">eskisine mi dönüyor?</p>
				<p class="normal3">RÜSTEM</p>
				<p class="normal">Çalım satıyor olmalı</p>
				<p class="normal">şimdi cariyelerine.</p>
				<p class="normal3">ZAHİDE</p>
				<p class="normal">Böyle bir şey nasıl olur?</p>
				<p class="normal">Nasıl belleğinden çıktı</p>
				<p class="normal">taptığı eşsiz güzellik.</p>
				<p class="normal">Onunki aşk değil, şehvet.</p>
				<p class="normal3">RÜSTEM</p>
				<p class="normal">Varis verecek birini arıyor.</p>
				<p class="normal">Kim olursa olsun, işte bu yüzden</p>
				<p class="normal">aşklarında asla sebat etmiyor.</p>
				<p class="normal3">MAMÍ</p>
				<p class="normal">Zelinda'yı görsün diye ne yapsam?</p>
				<p class="normal">Onda doğurgan bir kadın hali var.</p>
				<p class="normal">Uygun mu, ilke olarak?</p>
				<p class="normal3">ZELİNDA</p>
				<p class="normal">Hiç sanmam!</p>
				<p class="normal">Zahide'yle Zelinda liste dışı.</p>
				<p class="normal3">MAMÍ</p>
				<p class="normal">Mademki siz onu seviyorsunuz</p>
				<p class="normal">öyle olsun, bakalım hayırlısı.</p>
				<p class="normal3">RÜSTEM</p>
				<p class="normal">Bak Zelinda, bir dön yüzünü ona</p>
				<p class="normal">iki gözündeki canlı ve parlak</p>
				<p class="normal">ışığın aksini göster hakana;</p>
				<p class="normal">belki seni seçer, mutlu olursun</p>
				<p class="normal">istediği zürriyeti ver ona.</p>
				<p class="normal">Hesap kitap hepsi biter burada;</p>
				<p class="normal">bu uzun listeye herkesten önce</p>
				<p class="normal">sen geçmeye çalış.</p>
				<p class="normal3">ZAHİDE</p>
				<p class="normal">Baş eğiyorum.</p>
				<p class="normal3">ZELİNDA</p>
				<p class="normal">Bize sorduğun için teşekkür ediyorum.</p>
				<p class="indentmetin"><span class="normal2">(</span><span class="ideitalik">MAMÍ ile RÜSTEM çıkar.</span><span class="normal2">)</span></p>
				<p class="normal">İşte şimdi gelip çattı</p>
				<p class="normal">beklenen uğursuz saat,</p>
				<p class="normal">ne yapacağız senyora</p>
				<p class="normal">bize gelmeden o namert!</p>
				<p class="normal">Ben erkeğim sen hamile.</p>
				<p class="normal">Eğer Murat bir görürse</p>
				<p class="normal">senin bu güzel yüzünü</p>
				<p class="normal">seni seçer hiç kuşku yok,</p>
				<p class="normal">ve böylesi açık açık</p>
				<p class="normal">şimdi geliyorum diyen</p>
				<p class="normal">felaketi önleyecek</p>
				<p class="normal">bir çare yok elimizde.</p>
				<p class="normal">Ben kadersizin biriyim,</p>
				<p class="normal">kadersizliğim yüzünden</p>
				<p class="normal">görürsün beni seçecek.</p>
				<p class="normal3">ZAHİDE</p>
				<p class="normal">Bu geçitte görülürsen</p>
				<p class="normal">bu benim ölümüm demek.</p>
				<p class="normal3">ZELİNDA</p>
				<p class="normal">En iyisi yüzümüzü</p>
				<p class="normal">iyice çirkinleştirsek?</p>
				<p class="normal3">ZAHİDE</p>
				<p class="normal">Bu bizi kötü olana</p>
				<p class="normal">hak vermeye zorlamaktır,</p>
				<p class="normal">faydasızdır da ayrıca</p>
				<p class="normal">nasıl olsa ceza verir.</p>
				<p class="normal3">ZELİNDA</p>
				<p class="normal">Bak, nasıl aceleciler</p>
				<p class="normal">bizim dönme Mamí ile</p>
				<p class="normal">kötü Hıristiyan Rüstem.</p>
				<p class="normal">Buraya geliyor bile,</p>
				<p class="normal">işte şurada cariyeler;</p>
				<p class="normal">şöylece bir sayıversen</p>
				<p class="normal">eminim çok iki yüzden.</p>
				<p class="normal3">ZAHİDE</p>
				<p class="normal">Sanırım, hepsi istiyor</p>
				<p class="normal">bizden epey farklı şeyler.</p>
				<p class="normal">Sen say kaç tane geçecek.</p>
				<p class="normal">Bir izin verse de hakan,</p>
				<p class="normal">keşke tümü geçse birden!</p>
				<p class="normal">Yarıdan çoğu geçiyor...</p>
				<p class="normal3">ZELİNDA</p>
				<p class="normal">Yüreğime taş gibi bir</p>
				<p class="normal">korku çöküyor, Clara,</p>
				<p class="normal">dua et Tanrı'ya, gelsin</p>
				<p class="normal">ve ayak bassın toprağa.</p>
				<p class="normal3">ZAHİDE</p>
				<p class="normal">Belki seçecektir hünkâr</p>
				<p class="normal">önce geleni buraya.</p>
				<p class="normal3">ZELİNDA</p>
				<p class="normal">Gelince, gözü kör olsa!</p>
				<p class="indentmetin"><span class="normal2">(</span><span class="ideitalik">HÜNKÂR, MAMÍ ve RÜSTEM girerler.</span><span class="normal2">)</span></p>
				<p class="normal3">HÜNKÂR</p>
				<p class="normal">Gördüklerimden hiçbiri</p>
				<p class="normal">benim hoşuma gitmedi,</p>
				<p class="normal">Mamí, başka da gösterme.</p>
				<p class="normal3">MAMÍ</p>
				<p class="normal">Bu ikisinden birisi</p>
				<p class="normal">tatmin edecektir sizi.</p>
				<p class="normal3">RÜSTEM</p>
				<p class="normal">Kaldırın, utangaçlığın</p>
				<p class="normal">burada yeri yok, kaldırın</p>
				<p class="normal">ikiniz de başınızı.</p>
				<p class="normal3">HÜNKÂR</p>
				<p class="normal">Catalina, senden başka</p>
				<p class="normal">kandıracak yoktur beni!</p>
				<p class="normal">Mademki kadı istiyor,</p>
				<p class="normal">işime de geliyor ya,</p>
				<p class="normal">şunu bana getir Mamí.</p>
				<p class="indentmetin"><span class="normal2">(</span><span class="ideitalik">HÜNKÂR, ZELİNDA'ya bir mendil atar ve çıkar gider.</span><span class="normal2">)</span></p>
				<p class="normal3">RÜSTEM</p>
				<p class="normal">Ağıtla mı kutluyorsun</p>
				<p class="normal">sen onun mutluluğunu?</p>
				<p class="normal3">ZAHİDE</p>
				<p class="normal">Evet, çünkü ben isterdim</p>
				<p class="normal">böylesi bir mutluluğu.</p>
				<p class="normal3">MAMÍ</p>
				<p class="normal">Zelinda, hadi gidelim.</p>
				<p class="normal3">RÜSTEM</p>
				<p class="normal">Üzgün, tek başına kaldın.</p>
				<p class="normal3">ZAHİDE</p>
				<p class="normal">Kıskandım, bir kadınım ben.</p>
				<p class="indentmetin"><span class="normal2">(</span><span class="ideitalik">RÜSTEM'le MAMÍ giderler</span> <span class="normal2">–</span><span class="ideitalik">ve aslında "LAMBERTO" olan</span><span class="normal2">–</span><span class="ideitalik"> ZELİNDA'yı birlikte götürürler.</span><span class="normal2">)</span></p>
				<p class="normal">Ah benim biricik aşkım!</p>
				<p class="normal">Sen nereye gidiyorsun?</p>
				<p class="normal">Seni alıp götüren kim,</p>
				<p class="normal">gerçek bir sevgili yapan</p>
				<p class="normal">bu çok tuhaf denemeye?</p>
				<p class="normal">Hüzün dolu bu ayrılık</p>
				<p class="normal">gösteriyor açık açık</p>
				<p class="normal">senin başına gelenler</p>
				<p class="normal">benim hatam yüzündendir.</p>
				<p class="normal">Sen erkeksen, Lamberto'ysan</p>
				<p class="normal">seni çepeçevre saran</p>
				<p class="normal">bu karmakarışıklıktan</p>
				<p class="normal">ne yolla sıyrılacaksın,</p>
				<p class="normal">kadın diye istenirken?</p>
				<p class="normal">Ah, bütün kabahat bende</p>
				<p class="normal">ve birlikteliğimizde</p>
				<p class="normal">hiçbir umut görmüyorum,</p>
				<p class="normal">ne özür yeter, ne yorum!</p>
				<p class="indentmetin"><span class="normal2">(</span><span class="ideitalik">CATALINA</span><span class="normal2"/> <span class="ideitalik">SULTAN girer.</span><span class="normal2">)</span></p>
				<p class="normal3">CATALINA SULTAN</p>
				<p class="normal">Zahide, ne oldu sana?</p>
				<p class="normal3">ZAHİDE</p>
				<p class="normal">Bana mı n'oldu senyora?</p>
				<p class="normal">Benimle birlikte olan</p>
				<p class="normal">arkadaşım Zelinda'yı</p>
				<p class="normal">hükümdara götürdüler,</p>
				<p class="normal">ruhumu kasıp kavuran</p>
				<p class="normal">acıyı dindirmek pek zor.</p>
				<p class="normal3">CATALINA SULTAN</p>
				<p class="normal">Tedirginliğin bundan mı?</p>
				<p class="normal">Düzelmeyecek mi yazgın?</p>
				<p class="normal3">ZAHİDE</p>
				<p class="normal">Mezara götürüyorlar,</p>
				<p class="normal">o bir erkek ve çok mutsuz.</p>
				<p class="normal">Biz sevdik birbirimizi</p>
				<p class="normal">çocukluğumuzdan beri,</p>
				<p class="normal">Transilvanyalıyız biz</p>
				<p class="normal">yurdumuz, mahallemiz bir.</p>
				<p class="normal">Şanssızlık, ben köle oldum</p>
				<p class="normal">anlatması uzun sürer,</p>
				<p class="normal">zaman harcamamak gerek</p>
				<p class="normal">çare aramak yerine;</p>
				<p class="normal">yeni öğrendi kuşku yok</p>
				<p class="normal">bir cariye olduğumu,</p>
				<p class="normal">umutlarımın mezarı</p>
				<p class="normal">saraya götürüldüğümü.</p>
				<p class="normal">Onun yazgısı da aynı:</p>
				<p class="normal">Öz canından bezdirdiler,</p>
				<p class="normal">kafasını kızdırdılar.</p>
				<p class="normal">Gizli bir görüşme yapıp</p>
				<p class="normal">köleliğe razı oldu.</p>
				<p class="normal">Kadın giysileri giydi,</p>
				<p class="normal">öylesine güzeldi ki</p>
				<p class="normal">Hünkâr onu satın aldı</p>
				<p class="normal">kim olduğunu bilmeden.</p>
				<p class="normal">İşte bu tuhaf niyetle</p>
				<p class="normal">Lamberto yola koyuldu.</p>
				<p class="normal">Zavallının adıdır bu,</p>
				<p class="normal">ona canımı veririm,</p>
				<p class="normal">her acıya katlanırım.</p>
				<p class="normal">Sen beni sevdin, seni ben,</p>
				<p class="normal">seviştik, bu sevişmeden</p>
				<p class="normal">sonunda hamile kaldım</p>
				<p class="normal">hamileyken öleceğim.</p>
				<p class="normal">Bir bak güzel Catalina,</p>
				<p class="normal">biliyorum ki bu adı</p>
				<p class="normal">işitmek gider hoşuna.</p>
				<p class="normal">Söyle şimdi ne yapmalı</p>
				<p class="normal">bu büyük acıya karşı?</p>
				<p class="normal">O zavallı delikanlı,</p>
				<p class="normal">sandığımdan daha da çok</p>
				<p class="normal">korku nedir bilmez açık,</p>
				<p class="normal">hünkârın elinde şimdi.</p>
				<p class="normal">Sanki duyuyor gibiyim</p>
				<p class="normal">Mamí'nin dediklerini:</p>
				<p class="normal">"Zahide, ortaya çıktı</p>
				<p class="normal">artık aşkının foyası.</p>
				<p class="normal">Hazır ol ölüme hain</p>
				<p class="normal">hem suyun ısındı senin</p>
				<p class="normal">hem kuruldu darağacı</p>
				<p class="normal">Lamberto'yu asmak için!"</p>
				<p class="normal3">CATALINA SULTAN</p>
				<p class="normal">Güzel Zahide, çabuk ol,</p>
				<p class="normal">gel benimle, umarım, sen</p>
				<p class="normal">Tanrı'nın merhametiyle</p>
				<p class="normal">bu darboğazı aşarsın.</p>
				<p class="indentmetin"><span class="normal2">(</span><span class="ideitalik">Çıkarlar. Kınından çıkmış kılıcı elinde, boynundan yakaladığı LAMBERTO'yu sürükleyerek HÜNKÂR girer. KADI ile MAMÍ de girerler.</span><span class="normal2">)</span></p>
				<p class="normal3">HÜNKÂR</p>
				<p class="normal">Böylesine bir alçaklık</p>
				<p class="normal">beni bir cellat edecek!</p>
				<p class="normal3">LAMBERTO</p>
				<p class="normal">Bu ivediliğin bana</p>
				<p class="normal">huzur veriyor, böylece</p>
				<p class="normal">haşmetin artıyor: İzin</p>
				<p class="normal">ver de konuşayım, sonra</p>
				<p class="normal">vereceğin ölümü seç.</p>
				<p class="normal3">HÜNKÂR</p>
				<p class="normal">Bu yalanlarından vazgeç,</p>
				<p class="normal">durduramazsın kanını.</p>
				<p class="normal3">KADI</p>
				<p class="normal">Dinlemek gerek sanığı</p>
				<p class="normal">dinleyiver onu Murat.</p>
				<p class="normal3">HÜNKÂR</p>
				<p class="normal">Seni dinliyorum, söyle.</p>
				<p class="normal3">MAMÍ</p>
				<p class="normal">Bağışlayın, verin ruhsat.</p>
				<p class="normal3">LAMBERTO</p>
				<p class="normal">Küçük bir kızken, bir bilge</p>
				<p class="normal">işittim, şöyle demişti:</p>
				<p class="normal">Bir erkek bir kadından çok</p>
				<p class="normal">üstündür ve mükemmeldir;</p>
				<p class="normal">düşledim o günden beri</p>
				<p class="normal">erkek olmayı, öyle bir</p>
				<p class="normal">istedim Ulu Tanrı'dan.</p>
				<p class="normal">Hıristiyanlık reddetti</p>
				<p class="normal">İslam geri çevirmedi</p>
				<p class="normal">ve yalvardım Muhammed'e</p>
				<p class="normal">bir kayayı yumuşatacak</p>
				<p class="normal">gözyaşlarıyla, inatla</p>
				<p class="normal">ve arzudan inleyerek</p>
				<p class="normal">yemin edip söz vererek</p>
				<p class="normal">dua edip ta yürekten</p>
				<p class="normal">ve saraydan buraya dek</p>
				<p class="normal">sessiz sessiz, ama sonsuz</p>
				<p class="normal">etkili dille yakardım</p>
				<p class="normal">merhamet eylesin diye.</p>
				<p class="normal">Dayanamadı yakarmama</p>
				<p class="normal">yardıma koştu peygamber</p>
				<p class="normal">ve çevirdi birdenbire</p>
				<p class="normal">genç kızdan delikanlıya;</p>
				<p class="normal">eğer böyle mucizeler</p>
				<p class="normal">zahmet etmeye değerse</p>
				<p class="normal">benden yanadır peygamber</p>
				<p class="normal">suçsuzluğumdan yanadır.</p>
				<p class="normal3">HÜNKÂR</p>
				<p class="normal">Böyle şey olur mu kadı?</p>
				<p class="normal3">KADI</p>
				<p class="normal">Her şeyde var bir mucize.</p>
				<p class="normal3">HÜNKÂR</p>
				<p class="normal">Ne gördüm ne de işittim.</p>
				<p class="normal3">KADI</p>
				<p class="normal">Ne zaman istersen benden</p>
				<p class="normal">nasıl olur, öğrenirsin,</p>
				<p class="normal">nedenini derdim sana,</p>
				<p class="normal">eğer gelmeseydi sultan;</p>
				<p class="normal">şimdi, geliyor buraya.</p>
				<p class="normal3">HÜNKÂR</p>
				<p class="normal">Sanırım, bir hayli barut.</p>
				<p class="normal3">LAMBERTO</p>
				<p class="normal">Umutsuzluğuma umut!</p>
				<p class="indentmetin"><span class="normal2">(</span><span class="ideitalik">CATALINA</span><span class="normal2"/> <span class="ideitalik">SULTAN ile ZAHİDE girerler.</span><span class="normal2">)</span></p>
				<p class="normal3">CATALINA SULTAN</p>
				<p class="normal">Ne denli kolay, ne hızlı</p>
				<p class="normal">nasıl da ortaya koydun</p>
				<p class="normal">saman alevi aşkını!</p>
				<p class="normal">Ne çabuk sürüklüyor zevk</p>
				<p class="normal">aşk olurken darmadağın!</p>
				<p class="normal">Eğer pişmanlık duydunsa</p>
				<p class="normal">beni bu naçiz köşemden</p>
				<p class="normal">o şahane yücelere</p>
				<p class="normal">çıkarmaya birdenbire</p>
				<p class="normal">bırak beni, unut gitsin.</p>
				<p class="normal">Evet, üzgünüm, kuşkum var,</p>
				<p class="normal">bu ikisi sevincime</p>
				<p class="normal">birer engel olacaklar;</p>
				<p class="normal">çok korktum görmüş olmaktan</p>
				<p class="normal">bu durumu hem de bugün.</p>
				<p class="normal">Tehlikenin ortasında</p>
				<p class="normal">şükür ki açıldı gözüm.</p>
				<p class="normal">İzin vermem artmasına</p>
				<p class="normal">yaptığın küçük yanlışın;</p>
				<p class="normal">o kadar alık değilim.</p>
				<p class="normal">Senyor, onları saraydan,</p>
				<p class="normal">yakandan silkele hemen</p>
				<p class="normal">ki layıktır benim aşkım,</p>
				<p class="normal">bu mutluluğu ver bana,</p>
				<p class="normal">korkumu kaldır ortadan.</p>
				<p class="normal">Bir daha böyle konuda</p>
				<p class="normal">hata yapmayacağına</p>
				<p class="normal">inanıp güveniyorum;</p>
				<p class="normal">buna bağlı mutluluğum.</p>
				<p class="normal3">HÜNKÂR</p>
				<p class="normal">Herkesi göndermektense</p>
				<p class="normal">seni kıskanç görmek evla,</p>
				<p class="normal">aşkın, bilindiği üzre</p>
				<p class="normal">kıskanç oğulları varsa,</p>
				<p class="normal">sözü uzatmak gerekmez,</p>
				<p class="normal">aşkla çoğalır hep arzu,</p>
				<p class="normal">kıvanç, sevinç ve de utku.</p>
				<p class="normal3">CATALINA SULTAN</p>
				<p class="normal">Olsun diye varislerin</p>
				<p class="normal">yetkilerini bunların</p>
				<p class="normal">kısarsan, diyebilirim:</p>
				<p class="normal">Ben sana verebilirim;</p>
				<p class="normal">ilk çocukların olacak.</p>
				<p class="normal">Ufak tefek hastalıktan</p>
				<p class="normal">üç eksikliğim var ancak,</p>
				<p class="normal">kadınlara özgü olan.</p>
				<p class="normal3">HÜNKÂR</p>
				<p class="normal">Ey aklın ve güzelliğin</p>
				<p class="normal">saklı olduğu hazine!</p>
				<p class="normal">Söz veriyorum, verdiğin</p>
				<p class="normal">bu hoş haber üzerine</p>
				<p class="normal">sağlam söz, Müslüman sözü,</p>
				<p class="normal">soylu, namuslu olarak,</p>
				<p class="normal">hürmet edeceğim sana</p>
				<p class="normal">sen de hürmet ettin bana;</p>
				<p class="normal">karşındaki kıskançlara</p>
				<p class="normal">fırsat vermediyse felek</p>
				<p class="normal">haklıdır yerden göğe dek,</p>
				<p class="normal">Zelinda'yı erkek yaptı</p>
				<p class="normal">işte gördüğümüz gibi.</p>
				<p class="normal">Öyle diyor ve de gerçek</p>
				<p class="normal">mucize bu, mutluluk bu</p>
				<p class="normal">temiz kalbinin simgesi.</p>
				<p class="normal3">CATALINA SULTAN</p>
				<p class="normal">Kuşkusuz dostluğumuzu</p>
				<p class="normal">pekiştiren bir durum bu.</p>
				<p class="normal">Bir mucizeyle Zahide</p>
				<p class="normal">evleniyor Zelinda'yla;</p>
				<p class="normal">gözyaşları döküp, sana</p>
				<p class="normal">yalvarıyorum, onları</p>
				<p class="normal">kov evinden hemen sonra;</p>
				<p class="normal">görmek istemem bir daha</p>
				<p class="normal">bir yerlerinde evinin.</p>
				<p class="normal3">ZAHİDE</p>
				<p class="normal">Beni zora koşuyorsun,</p>
				<p class="normal">almak istemez ki beni.</p>
				<p class="normal3">CATALINA SULTAN</p>
				<p class="normal">Belki bana teşekküre</p>
				<p class="normal">gelirsiniz bunun için.</p>
				<p class="normal">Bana bir lütufta bulun</p>
				<p class="normal">görünmesinler gözüme.</p>
				<p class="normal3">HÜNKÂR</p>
				<p class="normal">Senyora, siz yapın bunu.</p>
				<p class="normal3">RÜSTEM</p>
				<p class="normal">Hiç dünya dünya olalı</p>
				<p class="normal">görmedi böyle bir şeyi.</p>
				<p class="normal3">HÜNKÂR</p>
				<p class="normal">Hazırlanın senyora siz</p>
				<p class="normal">ikisi sizin köleniz.</p>
				<p class="normal3">CATALINA SULTAN</p>
				<p class="normal">Chio paşası Zelinda,</p>
				<p class="normal">Zelindo mu desem yoksa?</p>
				<p class="normal3">HÜNKÂR</p>
				<p class="normal">Benim hükmümse bu hüküm</p>
				<p class="normal">ne de çabuk veriyorsun.</p>
				<p class="normal">Rodos paşası yapayım,</p>
				<p class="normal">ödüllendireyim onun</p>
				<p class="normal">benzersiz liyakatini.</p>
				<p class="normal3">LAMBERTO</p>
				<p class="normal">Dünya olsun sana tabi,</p>
				<p class="normal">merhametli yüreğinin</p>
				<p class="normal">bedelini Tanrı versin,</p>
				<p class="normal">ey diken içindeki gül,</p>
				<p class="normal">sen güllere onur verdin!</p>
				<p class="normal3">HÜNKÂR</p>
				<p class="normal">Basıp geçiyorsun beni,</p>
				<p class="normal">bırakmıyorsun yapayım</p>
				<p class="normal">şanıma yaraşan işler;</p>
				<p class="normal">doğumların hakkındaki</p>
				<p class="normal">o apaçık kehaneti</p>
				<p class="normal">söyledin ya, istiyorum</p>
				<p class="normal">sevinçle, kadı efendi</p>
				<p class="normal">geceleri gündüz yapsın;</p>
				<p class="normal">sonsuz ışıklar süzülsün</p>
				<p class="normal">saray pencerelerinden;</p>
				<p class="normal">çeşit çeşit buluşlarla</p>
				<p class="normal">hazırlansın tüm kullarım</p>
				<p class="normal">büyük şenlikler yapmaya;</p>
				<p class="normal">yinelensin Romalıların,</p>
				<p class="normal">dinsizlerin, dindarların</p>
				<p class="normal">o şahane oyunları,</p>
				<p class="normal">ve hatta Yunanlıların,</p>
				<p class="normal">varsa da, başka hanların.</p>
				<p class="normal3">KADI</p>
				<p class="normal">Ne istersen o olacak,</p>
				<p class="normal">kapıldığın umutlarla</p>
				<p class="normal">ve soylu geleneğinle</p>
				<p class="normal">göreceksin ki şu dilber</p>
				<p class="normal">senden hamile kalacak.</p>
				<p class="normal3">CATALINA SULTAN</p>
				<p class="normal">Sizler de koyulun yola,</p>
				<p class="normal">bunu böyle istiyorum</p>
				<p class="normal">gözüme hiç görünmeyin,</p>
				<p class="normal">yeniden bir saçmalığa</p>
				<p class="normal">neden olmamanız için.</p>
				<p class="normal3">LAMBERTO</p>
				<p class="normal">Verirken bana patenti</p>
				<p class="normal">senyoram, göreceksin ki</p>
				<p class="normal">yitireceksin neşeni,</p>
				<p class="normal">ve zekânla inceliğin</p>
				<p class="normal">sürecek şimdiki gibi.</p>
				<p class="normal3">ZAHİDE</p>
				<p class="normal">Ben de güzel Catalina,</p>
				<p class="normal">şu bu azizeyi değil,</p>
				<p class="normal">sizi örnek alacağım.</p>
				<p class="normal3">HÜNKÂR</p>
				<p class="normal">Bu haklı övgüler, sizin</p>
				<p class="normal">temiz yüreğiniz için.</p>
				<p class="normal">Gel, gözüm Hıristiyanım</p>
				<p class="normal">vermek isterim yeniden</p>
				<p class="normal">ruhumdan kalan şeyleri.</p>
				<p class="normal3">CATALINA SULTAN</p>
				<p class="normal">Ve işte böylelikle ben</p>
				<p class="normal">bastırıyorum öfkemi;</p>
				<p class="normal">çünkü barışan âşıklar</p>
				<p class="normal">sevinir, tatmin ederler</p>
				<p class="normal">her şeyden önce, öfkenin</p>
				<p class="normal">yıktığı duygularını.</p>
				<p class="indentmetin"><span class="normal2">(</span><span class="ideitalik">Hepsi çıkar. MADRIGAL'le ANDREA girerler.</span><span class="normal2">)</span></p>
				<p class="normal3">MADRIGAL</p>
				<p class="normal">Görüyorsun Andrea buradalar, çok mutlu</p>
				<p class="normal">olacağım sen beni buradan kurtarırsan.</p>
				<p class="normal">Ne diye beklemeli şu upuzun on yılı,</p>
				<p class="normal">fil öğretmenliğiyle gelip geçecek olan;</p>
				<p class="normal">daha çok değerlidir kaçıp gitmek, inan ki</p>
				<p class="normal">alıkların duasından.</p>
				<p class="normal3">ANDREA</p>
				<p class="normal">Bu apaçık değil mi?</p>
				<p class="normal3">MADRIGAL</p>
				<p class="normal">Tam tamına değeri otuz altındır çil çil</p>
				<p class="normal">bir Hint papağanının, bu dünyada bir tane,</p>
				<p class="normal">hiç eksiği yok konuşma dışında.</p>
				<p class="normal3">ANDREA</p>
				<p class="normal">Dilsizse,</p>
				<p class="normal">çok güzel övün onu.</p>
				<p class="normal3">MADRIGAL</p>
				<p class="normal">Bu kadı pek de cahil!...</p>
				<p class="normal3">ANDREA</p>
				<p class="normal">Ne dedin kadı için?</p>
				<p class="normal3">MADRIGAL</p>
				<p class="normal">Anlatacağım yolda</p>
				<p class="normal">sana harika şeyler. Gel bak, sepet örerken</p>
				<p class="normal">Madrid'de soracaklar: "Olacak iş midir bu?</p>
				<p class="normal">Söyleyin tutsak senyor, n'olur Allah aşkına,</p>
				<p class="normal">şimdi şu Türkiye'nin hâkimi Catalina</p>
				<p class="normal">Hıristiyanken hem de sultan olmuş doğru mu?</p>
				<p class="normal">Her nimet önündeymiş ve onun soyadı da</p>
				<p class="normal">Oviedo imiş." Bu işe bayılacağım.</p>
				<p class="normal">Neler anlatacağım neler, şimdi aklımda,</p>
				<p class="normal">geçtim ben yarı yolu, dünyayı dolaşarak</p>
				<p class="normal">bazen bir ozan, bazen bir komedyen olarak.</p>
				<p class="normal">Hiçbir şey eklemeden bu kızın öyküsünü</p>
				<p class="normal">yazmak için uğraştım, onu canlandırarak</p>
				<p class="normal">hem burada hem orada. Hangisi daha ilginç?</p>
				<p class="normal">Bir şövalyeyi görmek, ağzını açmış yarı</p>
				<p class="normal">sinekleri yutuyor ve hatta arıları.</p>
				<p class="normal">Ona mı bakacaklar yoksa yalnız bana mı?</p>
				<p class="normal">Ama belki hepsine, insanı tiksindiren,</p>
				<p class="normal">bıktıran adlar takıp öcümü alacağım.</p>
				<p class="normal">Elveda ey İstanbul! Elveda ey ünlü kent!</p>
				<p class="normal">Elveda Pera, Permas! Ey iskele elveda!</p>
				<p class="normal">Elveda ey Çıfıt Çarşısı, ey Gedikpaşa!</p>
				<p class="normal">Ey güzelim Gureba bahçeleri elveda!</p>
				<p class="normal">Şimdi büyük bir cami olarak görev yapan</p>
				<p class="normal">elveda büyük mabet, elveda Ayasofya!</p>
				<p class="normal">Tersaneler elveda! Lanetler olsun size</p>
				<p class="normal">indirebilirsiniz çünkü her gün denize</p>
				<p class="normal">seyir için gerekli hiçbir eksik olmadan</p>
				<p class="normal">omurgadan direğe tastamam bir kadırga.</p>
				<p class="normal3">ANDREA</p>
				<p class="normal">Hadi tam zamanıdır, Madrigal.</p>
				<p class="normal3">MADRIGAL</p>
				<p class="normal">Biliyorum,</p>
				<p class="normal">vedalaşmam gereken üç yüz şey var yalnızca.</p>
				<p class="normal3">ANDREA</p>
				<p class="normal">Gidelim, çıldırtacak bunca uzun elveda.</p>
				<p class="indentmetin"><span class="normal2">(</span><span class="ideitalik">Giderler. Oyunun başındaki dönme SALİH ile ROBERTO girer.</span><span class="normal2">)</span></p>
				<p class="normal3">SALİH</p>
				<p class="normal">Haremağası dostum Rüstem'in dediğine</p>
				<p class="normal">göre, hiç kuşku yok ki odur.</p>
				<p class="normal3">ROBERTO</p>
				<p class="normal">Eminim buna;</p>
				<p class="normal">bir mucize sonucu erkeğe dönüverme</p>
				<p class="normal">Lamberto'nun dolabı, ne kadar eğlenceli.</p>
				<p class="normal3">SALİH</p>
				<p class="normal">Hadi büyük saraya gidelim, çıkar belki,</p>
				<p class="normal">söylendiğine göre, hakanın Rodos beyi</p>
				<p class="normal">yaptığı kişi şimdi, tüm maiyeti ile.</p>
				<p class="normal3">ROBERTO</p>
				<p class="normal">Gözlerim kapanmadan ilk gören ben olursam,</p>
				<p class="normal">Tanrı kahretse bile, ölsem bile yemem gam!</p>
				<p class="normal3">SALİH</p>
				<p class="normal">Gidelim hadi. Tanrı yumuşatsın öfkeni.</p>
				<p class="indentmetinitalik"><span class="normal2">(</span>Çıkarlar. Kaval sesi duyulur, ışıklar yanmaya başlar; ellerinde baltalar, yanmış meşaleler tuturak, yüksek sesle: "Yaşasın Catalina de Oviedo Sultan! Mutlulukla doğum yap, mutlu doğumlar olsun!" diye bağıran Türk hizmetkârlar girer. Daha sonra RÜSTEM'le MAMÍ girerler. RÜSTEM, hizmetkârlara seslenir.<span class="normal2">)</span></p>
				<p class="normal3">RÜSTEM</p>
				<p class="normal">Çocuklar, sesinizi yükseltin ve bağırın:</p>
				<p class="normal">Ey yüce sultan Doña Catalina! Onurlu,</p>
				<p class="normal">Hıristiyan, namuslu, küçük yaşından beri</p>
				<p class="normal">ulusunun onuru, ülkesinin gururu,</p>
				<p class="normal">her ne muradı varsa versin yüce Tanrımız,</p>
				<p class="normal">sağlıkla, adaletle, cesaretle yaşasın,</p>
				<p class="normal">anılarıyla yeni, gerçek tarih başlasın.</p>
				<p class="indentmetin"><span class="normal2">(</span><span class="ideitalik">Hizmetkârların hıçkırıkları ve haykırışları işitilir. Perde iner.</span><span class="normal2">)</span></p>
		<div class="calibre1" id="calibre_pb_9"/></body>
</html>