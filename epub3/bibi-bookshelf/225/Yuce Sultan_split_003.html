<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Yuce Sultan</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_1">Akdeniz Canavarı Cervantes<br class="chapter"/>ve<br class="chapter"/>La gran sultana</h1>
				<p class="normal"><span class="ideitalik">La gran sultana</span> Osmanlı İmparatorluğunun tüm görkemini gözler önüne seren bir sahneyle, Osmanlı padişahının cuma namazını kılmak üzere, yaya ve atlı altı bin yeniçeri eşliğinde Topkapı Sarayı'ndan Ayasofya'ya gidişiyle başlar. Tiyatro sahnesinin sınırlarını aşan Cervantes'in gözleri bir sinema kamerası gibi geçit törenini izlemeye gelen düzenli kalabalığın, geçit sırasında padişaha arzuhallerini sunmak için bekleyen halkın panoramik görüntüsünü verdikten sonra kalabalık arasından seçtiği iki kişi üzerine odaklanır. Bunlar Salek ve Roberto'dur. Salek, oyun kişileri listesinde "Türk mühtedi" (<span class="ideitalik">turco renegado</span>), I. perdedeki sahne açıklamasında yalnızca "Türk" (<span class="ideitalik">turco</span>), son perdede ise "mühtedi" (<span class="ideitalik">renegado</span>) olarak tanımlanır; ancak Salek hem Türk hem mühtedi olamaz. Cervantes Salek'in durumunu sanki Türk bakış açısından değerlendiriyormuş gibi yapar; Türk ama aslında mühtedi olduğu izlenimi verir; diğer yandan Roberto'yla aralarında geçen konuşma aracılığıyla öteki kimliğine işaret eder. Roberto ise yalnızca "mühtedi" (<span class="ideitalik">renegado</span>) olarak tanımlanır ancak adı bu tanımı yalanlar; ya öteki taraf için çalışan pişman mühtedilerden ya da biri Türk, diğeri Hıristiyan olmak üzere iki adı olan, çift taraflı çalışan bir casustur (<span class="ideitalik">espía doble</span>). Nitekim Roberto İstanbul'a Clara ve Lamberto adlı (oyunun sonunda Transilvanyalı oldukları söylenen) iki aşığı bulmak için gelmiş, Rumca bildiği için Rum kılığına/kimliğine girmiştir; bir mühtedi olarak İstanbul'da Rum kılığı içinde dolaşması zaten Roberto'nun asıl kimliğini ortaya koyduğu gibi onun arkadaşı olduğunu söyleyen Salek'in de kimliğini açık eder. Salek, Roberto'yu kılık değiştirmiş olmasına karşın güçlü belleği sayesinde "görür görmez" tanır; Roberto da ondan geri kalmaz; Salek'in, Prag'da, Clara'nın Töton şövalyesi olan babasıyla tanıştığını hatırlar; açıkça söylemese de, büyük olasılıkla, onları kendisi tanıştırmıştır. Casuslara özgü "güçlü bellek" konusu ve diğer ayrıntılar Roberto ve Salek'in asıl/öteki/çift kimliklerini ortaya koyar. </p>
				<p class="normal">İspanyol araştırmacı Joaquín Casalduero; Roberto, Lamberto ve Clara'nın oyundaki varlığı ile ilgili şu yorumu yapar: "Akdeniz Habsburgları için Cezayir ne anlama geliyorsa Orta Avrupa Habsburgları için de İstanbul o anlama geliyordu. O dönem İspanyol evrenselliği imgelemini kendine yabancı olmayan bir egzotizme yöneltir; oyunda kullanılan egzotik motiflerin kalitesini kavramak için göz önünde bulundurulması gereken bir noktadır bu. Prag ve İstanbul, hem tamamen yabancı hem de tanıdık kentlerdir".<sup class="calibre2"><a href="Yuce%20Sultan_split_009.html#footnote-200-1" id="footnote-200-1-backlink" name="footnote-200-1-backlink">[1]</a></sup> Casalduero'nun konuyla ilgili bu özlü yaklaşımına karşılık İspanyol tarihçi Emilio Sola ve José F. De la Peña <span class="ideitalik">Cervantes y la Berbería</span><sup class="calibre2"><a href="Yuce%20Sultan_split_009.html#footnote-200-2" id="footnote-200-2-backlink" name="footnote-200-2-backlink">[2]</a></sup> adlı çalışmalarında II. Felipe'nin Akdeniz'de oluşturduğu istihbarat ağı ile ilgili ayrıntılı bilgi verirler. Emilio Sola kurgusal/tarihsel romanı <span class="ideitalik">La novela secreta</span>'da<sup class="calibre2"><a href="Yuce%20Sultan_split_009.html#footnote-200-3" id="footnote-200-3-backlink" name="footnote-200-3-backlink">[3]</a></sup> yine aynı konuyu işler. </p>
				<p class="normal"><span class="ideitalik">La gran sultana</span>'da bir diğer ilginç sahne, İspanyol tutsak Madrigal ile casus Andrea'nın Yahudi mahallesinde karşılaşması/buluşmasıdır. Madrigal, evine gizlice girip yemeğine domuz eti kattığı I. Yahudi'ye hakaret eder; Madrigal'in nükte dolu alay ve tahriklerine karşılık Andrea Yahudi için Madrigal'den çok daha ağır sözler sarf eder, (<span class="ideitalik">hideputa</span>) ifadesini kullanır; II. Yahudi ise, yaşadığı Osmanlı toprağında sahip olduğu özürlüğü kullanarak Madrigal'den "İspanyol köpek" (<span class="ideitalik">perro español</span>) diye söz eder. (Aslında "köpek" (<span class="ideitalik">perro</span>) daha çok Hıristiyan ve Müslümanların birbirlerini aşağılamak için kullandıkları bir sözcüktür.) Cervantes bu sahneyle, <span class="ideitalik">Los tratos de Argel</span>'de, bir Yahudiyle bir İspanyol tutsak (Zangoç) arasında geçen konuşmada Yahudi'nin alttan alır tavrıyla, İstanbul'daki Yahudi'nin meydan okur tavrının karşılaştırılmasını sağlar; Yahudilerin Cezayir ve İstanbul'daki farklı konumlarına işaret eder. Bu sahnede bir diğer önemli nokta, Salek ve Roberto'dan farklı olarak, Andrea'nın casus olduğunu açıkça söylemesidir. Ancak sıradışı olan, Roberto gibi, "Rum kılığına girmiş" (<span class="ideitalik">en hábito de grieg</span><span class="idebolditalik">o</span>) olan Andrea'nın "<span class="ideitalik">Soy Andrea,</span> <span class="idebolditalik">la</span><span class="ideitalik"> espía</span>" (Ben casus Andrea'yım) dediğinde "casus" (<span class="ideitalik">espía</span>) sözcüğünün önünde "<span class="ideitalik">el</span>" (eril tanımlık) değil de "<span class="ideitalik">la</span>" (dişil tanımlık) kullanmasıdır. İspanyol araştırmacıların gözünden kaçtığı anlaşılan, ilk fark ettiğimizde baskı hatası sandığımız aynı dişil kullanımı Andrea "bir diğer kadın casusla" (<span class="ideitalik">con otr</span><span class="idebolditalik">a</span><span class="ideitalik"> espía</span>) buluşacağını söylediğinde de tekrarlar; II. perdedeki sahne açıklamasında da aynı kullanım karşımıza çıkar. Bu da Andrea'nın erkek kılığına girmiş kadın casus olduğunu gösterir. Buna karşılık Madrigal, mesleki kurallara uymak için olsa gerek, Andrea'ya, temsil ettiği kimliğe uygun olarak eril hitapta bulunur. Andrea da, Salek ve Roberto gibi, yaptığı iş gereği, güçlü bir belleğe sahiptir; yapıt boyunca kılıktan kılığa girdiğine tanık olduğumuz Madrigal'i tanımakta güçlük çekmez. Cervantes, Andrea aracılığıyla erkekler kadar kadınların da istihbarat işlerinde kullanıldığını; kadın casusların erkek kılığına girdiğine işaret eder. Böylece, büyük olasılıkla, tarihsel bilgi aktarır, diğer yandan yapıtın teatral gücünü arttırır. Başta <span class="ideitalik">Don Quijote</span> olmak üzere Cervantes'in yapıtları farklı amaçlarla kılık/kimlik değiştiren kahramanlarla doludur; kadın bir başka kadın, erkek de bir başka erkek kılığına girdiği gibi kadın kahramanlar erkek, erkek kahramanlar da kadın kılığına girerler. </p>
				<p class="normal"><span class="ideitalik">La gran sultana</span>'da, Lamberto, Andrea'nın tersine, kadın kılığında çıkar karşımıza ve bu kılık değişimi sayesinde hareme girmeyi başarır. Gerçek dışı gibi görünen bu olayı Cervantes'in "cariyeler arasına, erkeklerin de olduğu"<sup class="calibre2"><a href="Yuce%20Sultan_split_009.html#footnote-200-4" id="footnote-200-4-backlink" name="footnote-200-4-backlink">[4]</a></sup> gerçeğinden esinlenerek yarattığı anlaşılıyor. Cervantes'in benzer bir olaydan <span class="ideitalik">Don Quijote</span>'de de söz etmesi dikkat çekicidir. Kadın kılığına giren Don Gregorio'nun güzelliği karşısında "<span class="ideitalik">ağzı açık kalan</span>" Cezayir Beylerbeyi onu "<span class="ideitalik">Büyük Sultan'a hediye olarak yollamaya</span>" karar verir. Don Gregorio'nun nişanlısı, onun "<span class="ideitalik">büyük tehlike içinde, kadın kılığında, haremde</span>" olduğunu söyler.<sup class="calibre2"><a href="Yuce%20Sultan_split_009.html#footnote-200-5" id="footnote-200-5-backlink" name="footnote-200-5-backlink">[5]</a></sup></p>
				<p class="normal">Cervantes'in oyunda Yahudilere verdiği yer Madrigal, Andrea ve Yahudi arasında geçen sahneyle sınırlı kalmaz. "Derin kederler" (<span class="ideitalik">profundas melancolías</span>) içindeki Catalina'yı padişahın Yahudi doktoru Sedequías tedavi eder. Doktorluk gibi terzilik de Yahudiler arasında en yaygın mesleklerden biri olduğu için Rustán, Catalina'nın istediği İspanyol/Hıristiyan tarzına uygun elbiseyi dikebilecek terziyi büyük olasılıkla Yahudi Mahallesi'nde [Madrigal'in deyişiyle; Chifutí (Çıfıt Kapısı] arar. Yıllar sonra Cezayir'den İstanbul'a kızını aramaya gelen, [sahne tanımlamasında "Yaşlı Bir Tutsak" (<span class="ideitalik">un cautivo anciano</span>), repliklerde önce "Hıristiyan (<span class="ideitalik">Cristiano</span>), esas kimliği ortaya çıktıktan sonra da Baba (<span class="ideitalik">Padre</span>) olarak tanımlanan] Catalina'nın babasıyla da orada karşılaşır. Cervantes Catalina'nın babasının adını açıklamaz, oysa o dönemde adlar ve meslekler en önemli kimlik göstergeleridir. Nitekim Yaşlı Tutsak "terzi" (<span class="ideitalik">tarasí</span>) olduğunu söyler, bu kimlik altında saraya girer. Ancak Catalina'nın babası olduğu anlaşılınca terzilikten azledilir; böylece Catalina'nın düşlediği elbise babasının elinden çıkmasa da bir Yahudi onu Cezayir'den, Türk korsanlarının elde ettiği iki kadırga dolusu ganimet arasından satın alıp İstanbul'a getirir. III. Murat, Catalina'nın babasının Yahudi Mahallesi'nde misafir edilmesini emreder. Böylece belki de Cervantes "Hıristiyan" diye adlandırdığı "Yaşlı Tutsak"/"Baba"nın Eski Hıristiyan değil de Yeni Hıristiyan<sup class="calibre2"><a href="Yuce%20Sultan_split_009.html#footnote-200-6" id="footnote-200-6-backlink" name="footnote-200-6-backlink">[6]</a></sup> olduğuna; öteki/asıl kimliğine işaret eder; diğer yandan, Yahudilere özgü sessiz ve dikkati çekmeyen bir biçimde değil de, Hıristiyanlar arasında görülen türden, gösterişli ve debdebeli bir biçimde ağırlanmasını ister. Tüm bu dolaylı/örtük göndermelerden sonra, Catalina'nın babası Yahudilere özgü, "siyah giysiler içinde" (<span class="ideitalik">vestido de negro</span>) çıkar sahneye; böylece morisko<sup class="calibre2"><a href="Yuce%20Sultan_split_009.html#footnote-200-7" id="footnote-200-7-backlink" name="footnote-200-7-backlink">[7]</a></sup> olabileceğine dair kuşkularımız da yok olur. Cervantes, Catalina'nın babasının bir yandan eski kimliğine, diğer yandan da yeni kimliğine dair bir ipucu daha verir: onun Oviedo'lu (<span class="ideitalik">de Oviedo</span>) olduğunu söyleyerek bir yandan Eski Hıristiyanların yerleşkesi olarak kabul edilen (ama aslında erken zamanlardan beri Yahudilerin de yaşadığı)<sup class="calibre2"><a href="Yuce%20Sultan_split_009.html#footnote-200-8" id="footnote-200-8-backlink" name="footnote-200-8-backlink">[8]</a></sup> İspanya'nın kuzeyindeki Asturias bölgesine işaret eder, diğer yandan Yeni Hıristiyanlar için kullanılan "adı sanı/soyu sopu belli olmayan biri" (<span class="ideitalik">un tal Fulano</span>) ifadesini kullanır; bu da o dönemin deyişiyle soyu sopu dört taraftan (<span class="ideitalik">por los cuatro costados</span>) belli Eski Hıristiyan kimliğiyle uyum sağlamaz. Cervantes yapıt boyunca ne Eski Hıristiyan/Yeni Hıristiyan terimlerini, ne de bir kez olsun "Katolik" sözcüğünü kullanır; Catalina'dan hep "Hıristiyan" olarak söz eder. Oyunun sonunda şeyhülislamın Catalina'ya, "Raquel [Raşel] gibi" (<span class="ideitalik">cual Raquel</span>) doğurgan olmasını söylediğinde Yahudi kültürüne baş vurması de dikkat çekicidir. Bilindiği gibi, kurgusal bir yapıtta hiçbir şey rastlantı değildir; yazar, yapıtını ifade etmek istediği düşünceler doğrultusunda kurgular; rastlantıları bilinçli bir şekilde seçer. Bu nedenle yukarıdaki rastlantıları/ipuçlarını göz önünde bulundurduğumuzda, adını ve dinini değiştirmemek için direnen Hıristiyan Catalina'nın, Yeni Hıristiyan babanın Hıristiyan kızı olduğu ortaya çıkar. Ancak "Hıristiyan" sözcüğü o dönem İspanya'sında belirsiz bir tanımdır; Cervantes de işte tam bu nedenle "Hıristiyan" sözcüğünde ısrar eder; çünkü "Hıristiyan" sözcüğü bakış açısına göre Eski ve Yeni Hıristiyan kavramlarını hem içine alır hem de onları geçersiz kılar. Cervantes belki de bu paradoksal durumu ifade etmek için Yeni Hıristiyan olarak kabul edilen Yahudilerin <span class="ideitalik">Eski Ahit</span>'ten dolayı Eski Hıristiyan olduklarını ima etmeyi bile göze almış görünür bu oyunda. Diğer yandan kendi ülkesiyle ve genel olarak Akdeniz'le ilgili hassas bir konuyu dile getirmek için oyun kişileri olarak tutsak bir Hıristiyan İspanyol kadınıyla Müslüman bir Osmanlı padişahını, teatral uzam olarak İstanbul ve Topkapı Sarayı'nı, hatta sarayın kalbi haremi seçmesi dikkat çekicidir. </p>
				<p class="normal">Bakış açısına göre, hem Eski Hıristiyan hem Yeni Hıristiyan, bu nedenle de ne Eski Hıristiyan ne Yeni Hıristiyan olan, kısaca söylemek gerekirse "Hıristiyan" olan Catalina'nın Müslüman bir Osmanlı padişahıyla evlenmesi, oyunun mutlu sonla bitmesi, Cervantes'in tek amacının kendi ülkesinde farklı din ve kültürlere karşı izlenen politikaya alternatif olarak Osmanlı devletinde izlenen hoşgörülü politikayı, Catalina'nın direncini sergilemek ve böylece her iki tarafı da memnun etmek olduğunu göstermez. Önemli olan, teatral olan, Catalina'nın direnci ve padişahın hoşgörüsünün sonuçlarıdır. Cervantes, Müslüman Osmanlı padişahı ve Hıristiyan İspanyol (Habsburglu) Catalina'nın çatışmasından üçüncü bir oyun kişisi yaratır; adını da nükteli bir biçimde eşi benzeri bulunmayacak "bir Osmanlı İspanyol" (<span class="ideitalik">un otomano español</span>) koyar. Paradoksal olan, bu "Osmanlı İspanyol"un ne Osmanlı ne de İspanyol (Habsburglu) olmasıdır. Cervantes düşüncelerini ifade edebilmek için kurgusal olana başvurmak zorunda olduğunu, ancak kurgusal olanın da gerçek kadar inandırıcı olması gerektiğini bilir. Metni yakından incelediğimizde, I. perdede Roberto'nun Lamberto ve Clara'yla ilgili anlattığı şeyler; Clara'nın babasının, gençler birbirlerine denk olmalarına karşın evlenmelerine izin vermemesi, ne olduğu açıklanmayan, çaresi insan gayretiyle bulunmayan talihsizliklerin bu iki gencin evlenmesine engel olması gibi birçok örtük ifade Lamberto'nun kimliğiyle ilgili kuşkuları arttırır. Son perdede Zaida (Clara) ve Zelinda (Lamberto/Alberto) arasında geçen konuşmalar, Catalina, Clara'yla Lamberto'yu evlendirmeye karar verdiğinde Clara'nın evlenmek istememekten söz etmesi gibi daha birçok ayrıntı Lamberto ve Clara aşkını Roberto'nun içerde (sarayda) olanlarla ilgili, güven duymadığı Salek'den bilgi almak için kurguladığı bir hikaye olduğunu gösterir. Lamberto, elinde Rodos paşası (<span class="ideitalik">Bajá de Rodas</span>) olduğunu gösteren padişah buyruğu; berat (<span class="ideitalik">patent</span>) ile saraydan ayrılmadan önce Catalina'ya söylediği sözler, Roberto'nun dört gözle beklediği atamayı haber alınca duyduğu mutluluk ve burada sözünü etmediğimiz tüm tuhaflıklar örtük olarak Catalina ile Lamberto arasında bir bağlantı oluğuna ve bu bağlantının "Osmanlı İspanyol"a (otomano español) kadar uzandığına işaret eder. Tüm bu şaşırtıcı çıkarımlar/sonuçlar yapıtın ikinci katmanında Cervantes'in olağanüstü bir ustalıkla kullandığı dil aracılığıyla ifade edilir. Oyunun ilk sahnesinde tanıdığımız Salek ve Roberto'nun, oyunun son sahnesinde bu kez Osmanlı padişahını değil de Topkapı Sarayı'ndan Rodos paşası olarak çıkacak Lamberto'yu seyretmek üzere yola koyulmaları da ikincil bir konu gibi gösterilen Clara'yla Lamberto'nun aşkının Catalina'yla Padişahın aşkıyla ilintili olarak kurgulandığını; birinin varlığının diğerine bağlı olduğu, oyunun asıl yazılış amacının padişahın Lamberto'ya verdiği berat (<span class="ideitalik">patent</span>) Lamberto'nun da Catalina'ya verdiği "Osmanlı İspanyol" üzerine kurulu olduğunu gösterir. Cervantes, oyunun döngüsel yapısıyla, farklı/benzer hikayenin farklı bir zamanda benzer/farklı kahramanlarla tekrarlanacağına işaret eder. Her iki kurgusal olayda da aşk bir araç, ikincil konudur. Nitekim Cervantes sultanlık payesini Osmanlı padişahına değil de Catalina'ya yakıştırır. Üstelik o Oviedo'lu "Hıristiyan" bir sultandır; yapıtın başlığının gösterdiği gibi.</p>
				<p class="normal">Dönem, Cervantes'in Akdeniz'de geçirdiği yıllar sırasında hüküm sürmüş olan III. Murat'ın "Avrupa meselelerini danıştığı"<sup class="calibre2"><a href="Yuce%20Sultan_split_009.html#footnote-200-9" id="footnote-200-9-backlink" name="footnote-200-9-backlink">[9]</a></sup> David Passi gibi Yeni Hıristiyanların Osmanlı devleti üzerinde etkili oldukları; örneğin Nasci'lerin yakın dostu, Kanuni Sultan Süleyman'ın doktoru Moisés Hamon'un desteğinin bir uzantısı olarak Joseph Nasci'nin "Naksos Adaları Dükası", Alvaro Mendes'in "Midilli Adası Dükası", her ikisinin de ayrı ayrı "Tiberya Beyi" unvanı<sup class="calibre2"><a href="Yuce%20Sultan_split_009.html#footnote-200-10" id="footnote-200-10-backlink" name="footnote-200-10-backlink">[10]</a></sup> aldıkları, servet, zeka ve becerileriyle sessiz sedasız Akdeniz'in yeni kahramanlarına dönüştükleri, hatta eski bir göl haline gelmeye başlayan Akdeniz'den yeni ufuklara, doğuya ve Yeni Dünya'ya açıldıkları dönem ve hemen sonrasıdır. Büyük olasılıkla, Cervantes, II. Selim dönemiyle ilgili, <span class="ideitalik">El trato de Constaninopla y la muerte de Selim</span>'de, adeti olduğu üzere örtük bir biçimde, Yeni Hıristiyanların yükselişinden söz etmiştir.</p>
				<p class="normal">Cervantes yapıtın örtük anlamını, kullandığı karanlık dilde, okurken bize anlamsız ya da tutarsız gibi gelen ancak aklımızın bir köşesinde arşivlediğimiz karanlık repliklerde gizler; ya da açıkça söylediği şeyleri, dikkatimizi daha önce ve daha sonra söyledikleri üzerine çekerek gözümüzden kaçmasını sağlar. <span class="ideitalik">Don Quijote</span>'de resimle yazının aynı şey olduğunu söyleyen "bilge büyücü" (<span class="ideitalik">sabio encantador</span>) Cervantes <span class="ideitalik">Don Quijote</span>'den sonra <span class="ideitalik">La gran sultana</span>'da da illüzyon, mimarlık, resim ve sinema sanatında kullanılan göz aldanmasını yapıtın derin anlamını oluşturmak için kullanır. Ölmeden önce yazdığı, kaybolan son oyununa <span class="ideitalik">El engaño a los ojos</span> (Göz Aldanımı) başlığını koymuş olması bu düşüncemizi doğrular. Bu oyunda büyük olasılıkla Engizisyon tehlikesini atlatmak için başvurduğu bu sanat yöntemini<sup class="calibre2"><a href="Yuce%20Sultan_split_009.html#footnote-200-11" id="footnote-200-11-backlink" name="footnote-200-11-backlink">[11]</a></sup>, yapıtlarının doğru bir şekilde okunmasını sağlayacak ipuçlarını açıklar.</p>
				<p class="normal">Tekrar <span class="ideitalik">La gran sultana</span>'ya dönecek olursak, oyun kişileri listesinde, Osmanlı padişahı "Büyük Türk" (<span class="ideitalik">El gran Turco</span>) oyun içerisinde ise yalnızca "Türk" (<span class="ideitalik">Turco)</span> olarak geçer. Cervantes, yaratığı Osmanlı padişahı prototipini, ancak yapıtın son bölümünde, oyun kişilerinin, Rustán, Zelinda (Lamberto/Alberto) ve şeyhülislamın (<span class="ideitalik">El gran cadí</span>) ağzından "Amurates"e [III. Murat (1574-1595)] dönüştürür. Cervantes bu dönüştürmeyi ustaca zamanlar; İran elçisinin İstanbul'daki kabulü sırasında, aynı elçinin 1601 yılında, Valladolid'de, III. Felipe tarafından kabul edildiğini söyledikten ve Catalinan'nın İstanbul'a geliş tarihi olarak 1600 yılının gösterdikten sonra gerçekleştirir; böylece zamansal/tarihsel atlamanın göz ardı edilmesini sağlar; diğer yandan bu atlama aracılığıyla yapıtı hangi yılda yazdığına dair okura önemli bir bilgi verir; meraklı okur ve tarihçilerin dikkatini İstanbul kenti ve saray yaşamı hakkında verdiği ayrıntılı bilgilerin doğruluğuna çekerek III. Murat'ın hüküm sürdüğü yıllarda kendi hayatının araştırılması yolunda işaret verir. </p>
				<p class="normal">Gerçek dışı gibi görünen bir diğer oyun kişisi, metin içinde çoğunlukla "Kadı" (Cadí) olarak geçen, "<span class="ideitalik">El</span> gran cadí", yani şeyhülislamdır. Oyunun başında şeyhülislam ("<span class="ideitalik">supremo juez</span>") olduğunu, verdiği "fetvaların" (<span class="ideitalik">sentencias</span>) temyizi olmadığını söylese de pek inandırıcı olmaz; şeyhülislamdan çok şeyhülislam olmayı düşleyen bir kadıya benzer; belki de böylece kendini ileride geleceği göreve hazırlamak, Madrigal'e de gözdağı vermek ister. Oyunun son bölümünde şeyhülislamın III. Murat'a olan yakınlığını, ona verdiği öğütleri dikkate aldığımızda, Cervantes'in III. Murat tahta çıkmadan önce hocası, lalası, tahta çıktıktan sonra şeyhülislam olan Hoca Saadeddin Efendi'ye gönderme yaptığı anlaşılır.</p>
				<p class="normal">Cervantes'in tüm yapıtları gibi <span class="ideitalik">La gran sultana</span> da iki katmandan oluşur. Birincisi; Sansür Kurulu işlevi gören Kraliyet Konseyinden (<span class="ideitalik">Consejo Real</span>) yayın izni alabilmek için Akdeniz'de geçirdiği yılların ürünü olan Osmanlı padişahının dinini değiştirmemek için direnen bir İspanyol tutsak kadına duyduğu aşkı anlatan Osmanlı (Müslüman dünyası) hakkında komik/kurgusal/renkli bir yapıt, ikincisi ise oyun kişilerinin asıl kimlik ve inançlarının bilinmediği, düşündürücü/tarihsel/karanlık bir oyun. Yapıtın derin anlamı bu iki katmanın sürekli birbirinin yerine geçmesi, birinin diğerine işaret etmesiyle oluşur. <span class="ideitalik">Don Quijote</span>'de ressamla yazarın, resimle yazının aynı şey olduğunu söyleyen, dolayısıyla okumak/görmek/anlamak eylemlerinin birbirinden ayrılmadığını ima eden Cervantes usta bir ressam gibi bu iki katmanı birbirine karıştırarak ışık-gölge (<span class="ideitalik">claroscuro</span>) tekniğine dayanan resimler/metinler oluşturur. Velazquez'in sonraki yıllarda resmedeceği <span class="ideitalik">Las Meninas</span> tablosuna öncülük eder; oyunun her bir sahnesinde/resimde gözükerek okura/seyirciye göz kırpar. Yarattığı her bir oyun kişisini iteleyerek yerine kendisi geçer. Bu tutumu başta III. Murat karakterini yaratırken dikkat çeker. O denli Osmanlı padişahı olmayı düşler/ister ki karşımızda Osmanlı padişahı kılığına girmiş bir Cervantes vardır sanki. (Oyun sahnelenirken bu noktanın göz önünde bulundurulması önemlidir kanımızca). Sonuç olarak Cervantes gibi konuşan bir Osmanlı padişahı yaratır; diğer yanan kendisi de bir Osmanlı padişahı gibi konuşmayı, davranmayı öğrenir; çünkü meraklı bir araştırmacıdır o; yerden topladığı küçücük kağıt parçalarına kadar okur; bilmediği konu üzerine de yazmaz. Bir diğer karakter İstanbul sokaklarında özgürce dolaşan, her sınıftan, her kültürden insanla konuşup ahbaplık kuran, her gün kılık ve meslek değiştiren, işi sarayda padişahın huzurunda şarkı söyleyip dans etmeye kadar götüren özgür tutsak Madrigal sanki Cezayir'den gelmiş özgür tutsak Cervantes'tir ya da onun ikizidir. Ak haremağası Rustán da ilginç bir roldür; ne Müslüman ne Hıristiyan; her iki tarafa da sadık, amacı ihanet değil, yardım etmek. Hem saf hem şeytan, padişahın gözünde yücelmek, yükselmek amacıyla bir çocuk gibi koşup Rustán'ı padişaha gammazlayan, belki de bu nedenle padişahın gözünde Rustán kadar kıymeti olmayan siyah hadımağası Mamí (yani Memí/Mehmed, büyük olasılıkla Habeş Mehmed Ağa<sup class="calibre2"><a href="Yuce%20Sultan_split_009.html#footnote-200-12" id="footnote-200-12-backlink" name="footnote-200-12-backlink">[12]</a></sup>) rolü de caziptir Cervantes için. Harem hakkında dinlediği onca efsaneyi içeriden görebilmek için kadın kılığında hareme giren Lamberto da olmak ister meraklı Cervantes. Türk adalet sisteminden, Müslüman ve gayri Müslimlerin aşk ve evliliklerinden, kadınlara ve erkeklere uygulanan yasaların farklılığından, kadı'nın zaaflarından söz etmek için kadı ya da şeyhülislam olmak ister. Türklerin hayvan merakını dile getirmek, padişahın sahip olduğu yaban hayvanlarından oluşan koleksiyona ait bir fili sahneye çıkarmak, Türklerin kuş sevgisini anlatmak, Cezayir'de öğrendiği kuş dilini geliştirmek için Kapadokya yakınlarındaki Tianeo'da doğan bu nedenle de Apolonio Tianeo adını alan büyükdedesinden kuş dilini öğrenen Madrigal olmak zorundadır. İtalya, Cezayir ve kendi ülkesinde tanık olduğu din/kültür/kimlik değiştirmenin bir yandan refah diğer yandan acı getiren sonuçlarını temsil eden Salek, Rum kıyafeti içindeki gizemli mühtedi Roberto, casus Andrea da ilginç rollerdir Cervantes için. Akdeniz'de göz açtırmayan Türk korsanlarının önce Cezayir sonra da İstanbul'a getirdiği, Hıristiyan dininin/kültürünün ateşli savunucusu Catalina Cervantes'in Osmanlı padişahıyla dinler hakkında yüz yüze konuşabilmesi için var olmak zorundadır. Bu varoluş süreci, aşkın herkesi, her şeyi; dinleri/kültürleri/insanları eşitlediği dersiyle tamamlanır. Ancak alınan ders verilen dersle örtüşmez. Cervantes ülkesindeki din kargaşasını yerip Osmanlı hoşgörüsünü masumca göklere çıkaracak kadar saf bir yazar değildir. Hoşgörünün de bir bedeli/ödülü olduğunu çok ince dil oyunlarıyla ortaya koyar. Komik/aşık bir padişahla devlet adamı/zeki bir padişah arasında gidip gelir, bu gidiş gelişlerden doğar Osmanlı İspanyol (un otomano español). Aynayı Akdeniz'in batı ucundan doğu ucuna İstanbul'a tutar Cervantes. Ancak hoşgörünün sınırsızlığıyla alay eder gibi görünse de hoşgörü, gönlü yücelik ve zekanın alay edilecek en son erdemler olarak altını çizer. </p>
				<p class="normal">Eğlenceli bir oyun gibi görünen <span class="ideitalik">La gran sultana</span>'da Cervantes gözlerini bir sinema kamerası gibi dış mekandan, İstanbul sokaklarından iç mekana Osmanlı padişahının hem devlet işlerini yürüttüğü hem yaşadığı yer olan Topkapı Sarayı'na, hareme, yatak odasına kadar yöneltir.<sup class="calibre2"><a href="Yuce%20Sultan_split_009.html#footnote-200-13" id="footnote-200-13-backlink" name="footnote-200-13-backlink">[13]</a></sup> Hareminde bile güvenlikte olmadığını kurgusal bir yapıtta büyülterek gösterir. İstanbul sokaklarında da durum farklı değildir. İçerden dışarı dışardan içeri bilgi sızdıran, görünüşte din değiştirmiş, iki inanç/iki yaşam arasında kalmış mühtedilerin, tek ya da iki taraflı çalışan casusların dolaştığı bir alandır İstanbul. Osmanlı padişahının güvenliği saray görevlilerinden çok kendi zekasına bağlıdır. Mami'nin Rustán'ı, Catalina'nın Zaida'yı, padişahın Catalina'yı, kısacası herkesin herkesi gözetlediği diğer yandan bunun başta padişah olmak üzere herkes tarafından bilinip dile getirilmediği bir ortamdır Topkapı Sarayı. Bu da teatral gerilimi artırır. Padişahın en çok güvendiği haremağası cariyelerinden birini saklayabilir, onu "Hıristiyan" inancına göre yedi yıl boyunca eğitebilir, Salek'e haremle ilgili bilgiler sızdırabilir. Diğer yandan, etrafı tehlikelerle çevrili Osmanlı padişahı öğrendiği bir ihaneti kullandığı dille hataya çevirip ondan sonra da bağışlayabilecek, olayların/tehlikelerin üstüne çıkmasını sağlayacak kadar kıvrak bir zekaya sahiptir. Gizliden gizliye Hıristiyanlık inancını koruyan hadım Rustán'ın Catalina'ya duyduğu hayranlık ona "Hıristiyan" dinine bağlı olduğu için duyduğu saygının ötesindedir. Aslında ağlayacak kadar duygusal bir erkektir. On yaşında hareme giren Catalina "Hıristiyan" diniyle ilgili bilgilerinin büyük bir kısmını yedi yıl boyunca iletişim halinde olduğu tek kişi olan Rustán'dan öğrenmiştir. Bu konuda Rustán'ın yardımı olmasa ya da yardımları İslam dinini öğretmek yolunda olsaydı zaten Cervantes'in bu oyunu yazmasına gerek kalmazdı.</p>
				<p class="normal"> Ağırlıklı olarak opera-komik özelliği üzerinde durulan <span class="ideitalik">La gran sultana</span>'da Cervantes Müslüman-Hıristiyan-Yahudi ilişkilerine, XVI. yüzyılda Akdeniz'i çalkalayan korsan faaliyetlerine, tutsakların, mühtedilerin yaşamına, İstanbul'da cirit atan casuslara, kimlik ve inanç karmaşasına, Akdenizde oluşan melez kimlik ve kültüre bu kez Akdeniz'in öteki yakasından, İstanbul'dan bakar. Çokdinli/çokkültürlü/çokdilli İstanbul'da da tutsaklar, dönmeler, Cezayir'de olduğu gibi, kendi aralarında ve yerli halkla karma bir dil olan "<span class="ideitalik">lingua franca</span>" aracılığıyla anlaşırlar. "<span class="ideitalik">Berberistan'da hatta İstanbul'da, Müslümanlarla tutsakların anlaşmasına yarayan, ne Arapça, ne İspanyolca, ne de başka bir dile benzemeyen, hepsinin karışımından meydana gelmiş bir dil vardı</span>".<sup class="calibre2"><a href="Yuce%20Sultan_split_009.html#footnote-200-14" id="footnote-200-14-backlink" name="footnote-200-14-backlink">[14]</a></sup> Aynı şekilde, <span class="ideitalik">La gran sultana</span>'da, mühtedi Salek bir diğer mühtediyi "<span class="ideitalik">biz burada hem bildiğimiz hem de bilmediğimiz, karma bir dil aracılığıyla anlaşırız aramızda</span>" diyerek bilgilendirir. <span class="ideitalik">El trato de Argel</span>'de iki Müslüman çocuk Cezayir'de herkesin ağzında dolaşan nakaratı bu dilde tekrarlayarak kızdırır Hıristiyan tutsakları: "<span class="ideitalik">Joan, o Juan, non rescatar, non fugir. Don Juan no venir; aca morir, perro, aca morir; don Juan no venir; aca morir</span>". (Joan ya da Juan kurtarmamak, kaçmamak. Don Juan gelmemek; burada ölmek; Don Juan gelmemek; burada ölmek.).<sup class="calibre2"><a href="Yuce%20Sultan_split_009.html#footnote-200-15" id="footnote-200-15-backlink" name="footnote-200-15-backlink">[15]</a></sup></p>
				<p class="normal">Cervantes'in Akdeniz'den söz etmediği yapıtı neredeyse yok gibidir. <span class="ideitalik">El trato de Argel</span> (Cezayir'de Yaşam), <span class="ideitalik">Los baños de Argel</span> (Cezayir Zindanları), <span class="ideitalik">El gallardo español</span> (Yiğit İspanyol) bunlardan yalnızca birkaç tanesidir. Savaş, ticaret ve büyük kültür alışveriş alanı Akdeniz ve Cervantes birbirinden ayrılmaz iki dost/düşman gibidir. Yahudi ve İslam kültürüyle beslenmiş bir Doğulu, Yunan Roma kültürünü özümsemiş bir Batılı, bizim deyişimizle<sup class="calibre2"><a href="Yuce%20Sultan_split_009.html#footnote-200-16" id="footnote-200-16-backlink" name="footnote-200-16-backlink">[16]</a></sup> bir Akdeniz Canavarı'dır (Monstruo del Mediterráneo) Cervantes.</p>
				<p class="normal"><span class="ideitalik">La gan sultana</span> Türkçeye ilk kez Prof. Dr. Yıldız Canpolat tarafından 1995 yılında çevrilmiş, <span class="ideitalik">Yüce Sultan</span> başlığı altında Yapı Kredi Yayınları'nca basılmıştır. İkinci kez, 2007 yılında, Prof. Dr. Ertuğrul Önalp tarafından düzyazı biçiminde Türkçeye aktarılmış, <span class="ideitalik">Oviedolu Katalina Sultan</span> adıyla Mevsimsiz Yayınları tarafından okurlara ulaştırılmıştır. </p>
				<p class="normal">Bu kez Prof. Dr. Yıldız Canpolat tarafından gerçekleştirilen çevirinin ikinci basımını İş Bankası Yayınları'nın üstlenmesi Türklerle ilgili onca yapıt vermiş olan Cervantes'e olan ilginin arttığının bir göstergesi olarak sevindirici. Umarız bu ilgi tiyatro dünyamıza kadar uzanır ve Cervantes'in en ilginç yapıtlarından biri Türk okurlarından sonra Türk seyircisine de ulaşır. </p>
				<p class="sagitalik">Mukadder Yaycıoğlu</p>
				<div class="clrb"/>
		<div class="calibre1" id="calibre_pb_4"/></body>
</html>