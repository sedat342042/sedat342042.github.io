<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Yuce Sultan</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_2">Birinci Bölüm</h1>
				<p class="normal1"><span class="normal2">(</span>SALİH ile Rum giysili ROBERTO gelirler, onların arkasından Habeşi pelerini ile bir ARAP; kargısında kenevir lifleri var. Ayva dalından sopasının ucunda bilet biçiminde bir kâğıt, elinde de yanan bir mum vardır; ARAP hiç konuşmadan sahnenin bir ucunda durmaktadır.<span class="normal2">)</span></p>
				<p class="indentmetin"><span class="normal2">(</span><span class="ideitalik">ROBERTO sessizliği bozar</span><span class="normal2">.)</span></p>
				<p class="normal3">ROBERTO</p>
				<p class="normal">Görkemi, gösterişi bu zalimin,</p>
				<p class="normal">kuşku yok, yükselmede ve artmada,</p>
				<p class="normal">insanüstü güçleri var mutlaka.</p>
				<p class="normal">Ama nereden çıktı şimdi ortaya</p>
				<p class="normal">kargısı kenevirlerle süslenmiş,</p>
				<p class="normal">giyinmiş kuşanmış duran şu Arap.</p>
				<p class="normal3">SALİH</p>
				<p class="normal">Yoksulların burada âdetiymiş,</p>
				<p class="normal">gelinirse hak hukuk istemeye,</p>
				<p class="normal">donanılırmış kargı kenevirle.</p>
				<p class="normal">Başaran çok az olurmuş, ama</p>
				<p class="normal">geçerken hünkâr yakmış biri ateşi,</p>
				<p class="normal">O, kapılıp görkemine durmuş birden.</p>
				<p class="normal">Adalet istemiş zavallı var gücüyle</p>
				<p class="normal">savunmuş kendini, ok gibi</p>
				<p class="normal">atılıp ileri pervasızca.</p>
				<p class="normal">Ve bir mızrağın ucunda sunmuş</p>
				<p class="normal">hünkâra arzuhalini</p>
				<p class="normal">bunun üzerine durmuş alay.</p>
				<p class="normal">Sonra arzuhallere bakan bir güzel</p>
				<p class="normal">oğlana vermiş kâğıdı</p>
				<p class="normal">listesine kaydetmiş o da.</p>
				<p class="normal">Ama bu sefillerin</p>
				<p class="normal">çektiği acıların sonu gelmez;</p>
				<p class="normal">hepsi reddedilir bu yüzden.</p>
				<p class="normal3">ROBERTO</p>
				<p class="normal">Öyle hayret verici şeyler gördüm ki burada</p>
				<p class="normal">en çevik zekâları bile oynatabilir.</p>
				<p class="normal3">SALİH</p>
				<p class="normal">Hem çok şey göreceksin, daha neler, bak dur da.</p>
				<p class="normal">İşte ayağa kalktı hükümdar, bakabilir</p>
				<p class="normal">Hıristiyan olanlar, yüz yüze karşı durur.</p>
				<p class="normal">Ama ruhsat verilmez hiçbir Türk'e, Arap'a.</p>
				<p class="normal">Bakamazlar yüzüne gözlerini kaldırıp,</p>
				<p class="normal">bakmaya yeltenenin işi biter o anda.</p>
				<p class="indentmetin"><span class="normal2">(</span><span class="ideitalik">HÜNKÂR, Türk giysileri giymiş, kılıcı havada bir UŞAK ile içeri girer. Arkasında HÜNKÂR'ın vereceği kâğıtlar konulacak olan yeşil çantalarıyla iki İÇOĞLANI durmaktadır.</span><span class="normal2">)</span></p>
				<p class="normal3">ROBERTO</p>
				<p class="normal">Kuşkusuz boylu poslu bir delikanlı,</p>
				<p class="normal">üstelik hem ciddi hem de cesur,</p>
				<p class="normal">haklı ünü şanı, almış cihanı.</p>
				<p class="normal3">SALİH</p>
				<p class="normal">Bugün Ayasofya'da cuma namazı da var.</p>
				<p class="normal">Göreceksin bu cami öylesine büyük ki!</p>
				<p class="normal">Bütün Türk ülkesinde arasan yok bir eşi.</p>
				<p class="normal3">ROBERTO</p>
				<p class="normal">Başlıyor yırtınarak anlatmaya Habeşi</p>
				<p class="normal">istifini bozmadan öyle duruyor hünkâr.</p>
				<p class="normal">Yüce hükümdarlara yakışan işte budur.</p>
				<p class="normal">Habeşi gelip sundu arzuhalini şu an.</p>
				<p class="normal">Yüce hakan alıyor, sonra da uzatıyor</p>
				<p class="normal">levent delikanlıya, beraberinde gelen.</p>
				<p class="indentmetin"><span class="normal2">(</span><span class="ideitalik">ROBERTO bunları söylerken HÜNKÂR geçer, SALİH başı önünde iki büklüm eğilmiştir, yüzüne bakamaz.</span><span class="normal2">)</span></p>
				<p class="normal3">SALİH</p>
				<p class="normal">Zavallının isteği reddedilmez herhalde</p>
				<p class="normal">kaldırsam mı başımı?</p>
				<p class="normal3">ROBERTO</p>
				<p class="normal">Salih, kaldır bak da gör</p>
				<p class="normal">Ulu hakan geliyor işte şimdi camiye,</p>
				<p class="normal">haşmetine yürekten hayran olduğum hünkâr.</p>
				<p class="indentmetin"><span class="normal2">(</span><span class="ideitalik">HÜNKÂR çıkar. SALİH'le ROBERTO sahnededirler.</span><span class="normal2">)</span></p>
				<p class="normal3">SALİH</p>
				<p class="normal">Roberto nasıl buldun</p>
				<p class="normal">haşmeti, ihtişamı</p>
				<p class="normal">şu önüne serilen?</p>
				<p class="normal3">ROBERTO</p>
				<p class="normal">Bekleme inanmamı</p>
				<p class="normal">gerçeğe, kuşkular var.</p>
				<p class="normal3">SALİH</p>
				<p class="normal">Kimi atlı kimi yaya</p>
				<p class="normal">gidecek altı bin asker.</p>
				<p class="normal3">ROBERTO</p>
				<p class="normal">Evet, gidecekler ya.</p>
				<p class="normal3">SALİH</p>
				<p class="normal">Tam altı bin eksiksiz.</p>
				<p class="normal3">ROBERTO</p>
				<p class="normal">Hakçası elde değil hayran olmamak.</p>
				<p class="normal">Bayıldım, şaşırıp kaldım bu işe.</p>
				<p class="normal3">SALİH</p>
				<p class="normal">Çıktığı zaman namaza</p>
				<p class="normal">hep aynı ihtişam işte.</p>
				<p class="normal">Ve de günlerden cuma</p>
				<p class="normal">Habeşi "âdine" der bugüne.</p>
				<p class="normal3">ROBERTO</p>
				<p class="normal">Maiyeti arkasında!</p>
				<p class="normal">Madem daha vaktimiz var</p>
				<p class="normal">anlatayım yine sana.</p>
				<p class="normal">Hani daha dün bir parça</p>
				<p class="normal">başlamıştım anlatmaya.</p>
				<p class="normal3">SALİH</p>
				<p class="normal">Başla dostum başla yine.</p>
				<p class="normal3">ROBERTO</p>
				<p class="normal">Aradığım delikanlı</p>
				<p class="normal">söz ettiğim: Seviyorum</p>
				<p class="normal">ben onu canımdan da çok,</p>
				<p class="normal">gözümden çok seviyorum.</p>
				<p class="normal">Küçücük yaşından beri</p>
				<p class="normal">dadısıydım, hocasıydım</p>
				<p class="normal">ve de o ünlü mabetten,</p>
				<p class="normal">gösterdim ona dar yolu;</p>
				<p class="normal">erdemin dar yollarında</p>
				<p class="normal">adımlarını attırdım.</p>
				<p class="normal">Tüm gençlik heveslerini</p>
				<p class="normal">yok etmeli idim derim;</p>
				<p class="normal">fakat etkili olmadı</p>
				<p class="normal">benim güzel öğütlerim,</p>
				<p class="normal">Hıristiyan inançlarım.</p>
				<p class="normal">Ve binlerce örnek verdim</p>
				<p class="normal">iyiye kötüye dair,</p>
				<p class="normal">yaşamının baharında</p>
				<p class="normal">aşkı tanımasın diye.</p>
				<p class="normal">Gönül verdi Clara'ya;</p>
				<p class="normal">kızı, ünlü Valerio'nun;</p>
				<p class="normal">Prag'da tanımıştın ya</p>
				<p class="normal">hani, o soylu şövalye.</p>
				<p class="normal">Clara dediler kıza</p>
				<p class="normal">annesi ile babası;</p>
				<p class="normal">Clara aydınlık demek</p>
				<p class="normal">karanlıktan çeker acı.</p>
				<p class="normal">Kızla evlenmek istedi,</p>
				<p class="normal">ama olmadı muradı,</p>
				<p class="normal">denk olmadığından değil,</p>
				<p class="normal">acıların seli, alıp</p>
				<p class="normal">götürdüğü için onu.</p>
				<p class="normal">İnsan ne yapsa boşuna,</p>
				<p class="normal">selin önüne durulmaz.</p>
				<p class="normal">Sonunda kaçırdı kızı</p>
				<p class="normal">bastırılan onca arzu</p>
				<p class="normal">"bildiğin gibi yap" dedi;</p>
				<p class="normal">uçtu gitti korku, saygı.</p>
				<p class="normal">Bir soğuk kış gecesinde</p>
				<p class="normal">kaçtı zavallı âşıklar,</p>
				<p class="normal">yaya ve de yapayalnız,</p>
				<p class="normal">bilmiyorlardı nereye;</p>
				<p class="normal">bu sırada özlemiştim</p>
				<p class="normal">dertli Lamberto'yu ben de;</p>
				<p class="normal">"gider ararım" demiştim.</p>
				<p class="normal">Hiç çıkmıyordu soluğu<sup class="calibre2"><a href="Yuce%20Sultan_split_010.html#footnote-100-1" id="footnote-100-1-backlink" name="footnote-100-1-backlink">[1]</a></sup></p>
				<p class="normal">soğuk terler döküyordu</p>
				<p class="normal">allak bullak olmuş yüzü.</p>
				<p class="normal">Gözlerimle gördüm onu;</p>
				<p class="normal">ayaklarıma kapandı.</p>
				<p class="normal">Benzi bir ölü benziydi.</p>
				<p class="normal">Hıçkıra hıçkıra: "Tanrım</p>
				<p class="normal">ölüyorum," dedi, "benim</p>
				<p class="normal">sana borçlu adım sanım.</p>
				<p class="normal">Clara'yı tutsak aldı</p>
				<p class="normal">Demirkaya'nın Türkleri.</p>
				<p class="normal">Ben bir ödlek, bir alçağım,</p>
				<p class="normal">bir hainim, yadsıyamam</p>
				<p class="normal">verdim onu ellerine</p>
				<p class="normal">ayağıma bağdır diye.</p>
				<p class="normal">O gece götürüyordum</p>
				<p class="normal">bilmeden nereye onu,</p>
				<p class="normal">emindim kader isterse</p>
				<p class="normal">çıkacaktık gökyüzüne."</p>
				<p class="normal">Yine acı, yine hüzün.</p>
				<p class="normal">Sessiz kalakaldım öyle.</p>
				<p class="normal">Diyemedim: "Bu nasıl iş?"</p>
				<p class="normal">Bu hengâme içindeyken</p>
				<p class="normal">savaş naraları duydum:</p>
				<p class="normal">Düşmana saldırmak için</p>
				<p class="normal">çanları çalındı köyün.</p>
				<p class="normal">Ben de atladım atıma</p>
				<p class="normal">Lamberto benimle geldi</p>
				<p class="normal">bir ata binip, ardından</p>
				<p class="normal">geldi bir yığın süvari.</p>
				<p class="normal">Karanlık bastı, yitirdik</p>
				<p class="normal">Clara'yı kaçıranın</p>
				<p class="normal">izini, ve ötekiler</p>
				<p class="normal">gün doğunca götürdüler.<sup class="calibre2"><a href="Yuce%20Sultan_split_010.html#footnote-100-2" id="footnote-100-2-backlink" name="footnote-100-2-backlink">[2]</a></sup></p>
				<p class="normal">Tuzağa düşmekten korkup</p>
				<p class="normal">gidemedik ileriye,</p>
				<p class="normal">yorgun argın ve uykusuz</p>
				<p class="normal">döndük köye Lamberto'suz.</p>
				<p class="normal3">SALİH</p>
				<p class="normal">Tutsak mı kaldı yani kız?</p>
				<p class="normal3">ROBERTO</p>
				<p class="normal">Tutsak mıydı kuşkuluyum.</p>
				<p class="normal">Bir daha hiç görülmedi</p>
				<p class="normal">sonra, ne ölü ne diri.</p>
				<p class="normal">Clara için babası</p>
				<p class="normal">para ödülleri koydu.</p>
				<p class="normal">Ama olmadı faydası.</p>
				<p class="normal">Dediler ki hiç kuşku yok</p>
				<p class="normal">efendisi olacak Türk</p>
				<p class="normal">hükümdara sundu onu</p>
				<p class="normal">güzelliğinden ötürü.</p>
				<p class="normal">Doğru mu bu, öğrenmeye,</p>
				<p class="normal">bir de Lamberto ne oldu</p>
				<p class="normal">diye geldim buraya ben</p>
				<p class="normal">bir Rum kılığına girip.</p>
				<p class="normal">Rumcayı da bildiğimden</p>
				<p class="normal">Rum sanıyorlar beni de.</p>
				<p class="normal3">SALİH</p>
				<p class="normal">Sanki bilsen bilmesen ne,</p>
				<p class="normal">korkman için bir neden yok;</p>
				<p class="normal">burada her şey karman çorman,</p>
				<p class="normal">anlaşıyoruz hepimiz</p>
				<p class="normal">karmakarışık bir dille</p>
				<p class="normal">bilerek ya da bilmeden.</p>
				<p class="normal">Benden kaçamazsın ama,</p>
				<p class="normal">daha seni görür görmez</p>
				<p class="normal">tanıdım.</p>
				<p class="normal3">ROBERTO</p>
				<p class="normal">Bu ne hafıza!</p>
				<p class="normal3">SALİH</p>
				<p class="normal">Hep çok güçlüdür hafızam.</p>
				<p class="normal3">ROBERTO</p>
				<p class="normal">Öyleyse nasıl unuttun</p>
				<p class="normal">kimdensin sen?</p>
				<p class="normal3">SALİH</p>
				<p class="normal">Bırakalım</p>
				<p class="normal">bugün olmaz, bir başka gün</p>
				<p class="normal">konuşuruz işlerimden;</p>
				<p class="normal">doğrusunu istersen de</p>
				<p class="normal">inancım yok hiçbir şeye.</p>
				<p class="normal3">ROBERTO</p>
				<p class="normal">Tam bir ateist olmuşsun.</p>
				<p class="normal3">SALİH</p>
				<p class="normal">Ben de bilmem ne olmuşum,</p>
				<p class="normal">tek bildiğim şey dostunum</p>
				<p class="normal">açık seçik bunu sana</p>
				<p class="normal">göstermeliyim, eskiden</p>
				<p class="normal">nasıl dostunsam, öyleyim.</p>
				<p class="normal">Padişahın sarayında</p>
				<p class="normal">haremağası dostum var,</p>
				<p class="normal">haber eder Clara'dan.</p>
				<p class="normal">Bu arada sen de durma;</p>
				<p class="normal">ara tara Lamberto'yu,</p>
				<p class="normal">Allah bilir ruhu gibi</p>
				<p class="normal">bedeni de köle oldu.</p>
				<p class="indentmetin"><span class="normal2">(</span><span class="ideitalik">Çıkarlar</span><span class="normal2">.</span> <span class="ideitalik">Haremağaları MAMÍ ile RÜSTEM girer.</span><span class="normal2">)</span></p>
				<p class="normal3">MAMÍ</p>
				<p class="normal">Bak Rüstem tut şu dilini</p>
				<p class="normal">ve inancını savunma,</p>
				<p class="normal">yalan söylüyorsun, belli</p>
				<p class="normal">bal gibi Hıristiyansın.</p>
				<p class="normal">Tutsak İspanyol kızını</p>
				<p class="normal">saklıyorsun bunca zaman</p>
				<p class="normal">kilit altında kapalı.</p>
				<p class="normal">Yeterince işaret var:</p>
				<p class="normal">Senin niyetin çok kötü.</p>
				<p class="normal">Dünyanın en güzelinin</p>
				<p class="normal">tatlı balını almaktan</p>
				<p class="normal">yoksun bıraktın hünkârı.</p>
				<p class="normal">Olgun meyve sunmaktansa</p>
				<p class="normal">çok daha iyidir hamı.</p>
				<p class="normal">Altı yıldır bakıyorsun</p>
				<p class="normal">ve koruyorsun özenle</p>
				<p class="normal">ama sürmez ki bu böyle.</p>
				<p class="normal">Sen kızın gözünü değil</p>
				<p class="normal">biraz kendi gözünü aç.</p>
				<p class="normal">Fakat bekle köpek, bekle,</p>
				<p class="normal">göreceksin, bu insanlar</p>
				<p class="normal">tapacaklar o sultana.</p>
				<p class="normal3">RÜSTEM</p>
				<p class="normal">Dostum Mamí dur hele dur!</p>
				<p class="normal3">MAMÍ</p>
				<p class="normal">Gecikse de gelir ceza;</p>
				<p class="normal">bir ihaneti görene</p>
				<p class="normal">görüp de anlamayana</p>
				<p class="normal">düşünme fırsatı verir,</p>
				<p class="normal">niyetini ölçmek için.</p>
				<p class="normal">Senin niyetin ortada</p>
				<p class="normal">ve ben gidiyorum şimdi</p>
				<p class="normal">hünkâra anlatmak için</p>
				<p class="normal">senin kötü niyetini.</p>
				<p class="indentmetin"><span class="normal2">(</span><span class="ideitalik">MAMÍ çıkar.</span><span class="normal2">)</span></p>
				<p class="normal3">RÜSTEM</p>
				<p class="normal">Yadsıyamam şu gerçeği:</p>
				<p class="normal">Kazığa oturtur beni.</p>
				<p class="indentmetin"><span class="normal2">(</span><span class="ideitalik">Türk giysileri içinde CATALINA SULTAN</span> <span class="normal2">[</span><span class="ideitalik">Doña Catalina de Oviedo</span><span class="normal2">]</span><span class="ideitalik"> girer.</span><span class="normal2">)</span></p>
				<p class="normal3">CATALINA SULTAN</p>
				<p class="normal">Rüstem ne oldu?</p>
				<p class="normal3">RÜSTEM</p>
				<p class="normal">Sultanım,</p>
				<p class="normal">daha yetmeden ecelim</p>
				<p class="normal">ölümümün vakti geldi.</p>
				<p class="normal">Böyle diyor ruhum bana</p>
				<p class="normal">hep üzgün, hep ağlamaklı,</p>
				<p class="normal">bir kadın gibi olsam da</p>
				<p class="normal">ağlamak değil âdetim</p>
				<p class="normal">gözyaşları gösterir hep</p>
				<p class="normal">iyiliği, kötülüğü,</p>
				<p class="normal">her zaman anlatırlar ya.</p>
				<p class="normal">Sultanım, o kurnaz, kötü</p>
				<p class="normal">Mamí, sana baktığımı</p>
				<p class="normal">fark etti, dürüstlüğümü</p>
				<p class="normal">bir ihanet gibi, tıpkı</p>
				<p class="normal">günah gibi yargıladı.</p>
				<p class="normal">Doğruca koştu hünkâra</p>
				<p class="normal">iyiyi kötü yaparak</p>
				<p class="normal">olanları anlatmaya,</p>
				<p class="normal">içi kötülükle dolu</p>
				<p class="normal">o kurnaz tilki, o alçak.</p>
				<p class="normal3">CATALINA SULTAN</p>
				<p class="normal">Ne yapsak ki?</p>
				<p class="normal3">RÜSTEM</p>
				<p class="normal">Bekleyelim</p>
				<p class="normal">ölümü, sıkı durarak.</p>
				<p class="normal">Ummalıyız yine de ki</p>
				<p class="normal">hükümdar saygı duyacak</p>
				<p class="normal">senin şu güzelliğine,</p>
				<p class="normal">seni öldürmez hükümdar;</p>
				<p class="normal">Rüstem'dir ölecek kişi</p>
				<p class="normal">çünkü o yaptı bu işi.</p>
				<p class="normal3">CATALINA SULTAN</p>
				<p class="normal">Hükümdar böyle zalim mi?</p>
				<p class="normal3">RÜSTEM</p>
				<p class="normal">Halim selim derler ama</p>
				<p class="normal">aslında zalimin biri.</p>
				<p class="normal3">CATALINA SULTAN</p>
				<p class="normal">Güvenirim ben Tanrı'ya:</p>
				<p class="normal">İkimizi de kurtarır</p>
				<p class="normal">Tanrı'nın güçlü elleri</p>
				<p class="normal">bu çok büyük tehlikeden;</p>
				<p class="normal">benim günahımla eğer</p>
				<p class="normal">olsa da gökler kapkara,</p>
				<p class="normal">yalvardığım duyulmasın,</p>
				<p class="normal">hazırlarım yüreğimi</p>
				<p class="normal">en acıklı olaylara.</p>
				<p class="normal">Sahip olamaz yine de</p>
				<p class="normal">ruhuma o zalim zorba,</p>
				<p class="normal">olsa da ruhsuz bedene.</p>
				<p class="normal3">RÜSTEM</p>
				<p class="normal">İşte ben de korktum bundan,</p>
				<p class="normal">Hıristiyan olduğumdan</p>
				<p class="normal">hiç pişman değilim ama</p>
				<p class="normal">göğsümü gerdim her zaman</p>
				<p class="normal">acı çekip dayanarak</p>
				<p class="normal">her şiddetli fırtınaya.</p>
				<p class="normal3">CATALINA SULTAN</p>
				<p class="normal">Ben istedim diye geldin.</p>
				<p class="normal">Hazırım ben de herhangi</p>
				<p class="normal">başıma gelebilecek</p>
				<p class="normal">bir acıya, ödül gibi.</p>
				<p class="normal3">RÜSTEM</p>
				<p class="normal">Ölüme mahkûm olur mu</p>
				<p class="normal">hiç böyle güzel bir kadın?</p>
				<p class="normal">Bu güzellikle bulursun,</p>
				<p class="normal">acı değil mutluluğu.</p>
				<p class="normal">Bana gelince tam tersi;</p>
				<p class="normal">korktuğum gelecek başa</p>
				<p class="normal">atılmışım ben ateşe.</p>
				<p class="normal3">CATALINA SULTAN</p>
				<p class="normal">İster bana sunsun dünya</p>
				<p class="normal">nice hazinesi varsa</p>
				<p class="normal">yeraltında denizlerde;</p>
				<p class="normal">ister savaş açsın bana</p>
				<p class="normal">eşi görülmedik düşman</p>
				<p class="normal">şu alayla bu alayla</p>
				<p class="normal">o sel gibi atlılardan;</p>
				<p class="normal">bir şey yapamazlar Tanrım,</p>
				<p class="normal">benim güvendiğim sensin</p>
				<p class="normal">çelemezler düşüncemi.</p>
				<p class="normal">Küçük yaşımda yitirdim</p>
				<p class="normal">yüce Tanrım, özgürlüğü,</p>
				<p class="normal">daha yeni tanımışken;</p>
				<p class="normal">güzelliğim sürükledi,</p>
				<p class="normal">beni buralara Tanrım.</p>
				<p class="normal">Senin verdiğin güzellik</p>
				<p class="normal">yitirmeme sebep ise</p>
				<p class="normal">kendimi, evet, razıyım</p>
				<p class="normal">dinim, imanım aşkına.</p>
				<p class="normal">Kayboluversin bir anda</p>
				<p class="normal">mucizeyle güzelliğim;</p>
				<p class="normal">yalancı aynalardaki</p>
				<p class="normal">yüzümdeki pembe rengi</p>
				<p class="normal">solduruver sağ elinle;</p>
				<p class="normal">çirkinleştir beni Tanrım;</p>
				<p class="normal">ve doğru değildir ruhun</p>
				<p class="normal">güzel olması bedenden.</p>
				<p class="normal3">RÜSTEM</p>
				<p class="normal">Doğru söylüyorsun fakat</p>
				<p class="normal">iyi değildir burada</p>
				<p class="normal">uyuyan duygularımız</p>
				<p class="normal">şuna bir çare bulmadan:</p>
				<p class="normal">Suçlu muyuz, suçsuz muyuz?</p>
				<p class="normal3">CATALINA SULTAN</p>
				<p class="normal">Çareden suçsuzluğa dek</p>
				<p class="normal">yüce dağlar var arada.</p>
				<p class="normal">Biz hazır olalım dostum</p>
				<p class="normal">ölmek için, evet ölmek</p>
				<p class="normal">tam Hıristiyancasına.</p>
				<p class="normal3">RÜSTEM</p>
				<p class="normal">Bence de tek yol o işte:</p>
				<p class="normal">İzlemeli ağır ağır</p>
				<p class="normal">Tanrı'ya hoş gelmese de.</p>
				<p class="indentmetin"><span class="normal2">(</span><span class="ideitalik">Çıkarlar. Haremağası MAMÍ ile HÜNKÂR girer.</span><span class="normal2">)</span></p>
				<p class="normal3">MAMÍ</p>
				<p class="normal">Hünkârım, Morato Arraez</p>
				<p class="normal">sana getirmişti onu</p>
				<p class="normal">en iyi, en güzelidir,</p>
				<p class="normal">güzel denilirse ona</p>
				<p class="normal">güzellik çok onur duyar.</p>
				<p class="normal">Bu güzellik hazinesi</p>
				<p class="normal">yıllardır gizlendi senden</p>
				<p class="normal">kurnaz Rüstem'in eliyle</p>
				<p class="normal">yanılmıyorsam oluyor</p>
				<p class="normal">bir altı yedi yıl kadar.</p>
				<p class="normal3">HÜNKÂR</p>
				<p class="normal">Acep söylediği kadar</p>
				<p class="normal">güzel mi ki?</p>
				<p class="normal3">MAMÍ</p>
				<p class="normal">Hem de nasıl!</p>
				<p class="normal">Hani yeni açmış gül var</p>
				<p class="normal">tazecik, güneş değmemiş,</p>
				<p class="normal">işte o gül kadar güzel;</p>
				<p class="normal">ışıklı doğuda çıkan</p>
				<p class="normal">o incilerle bezeli</p>
				<p class="normal">pespembecik ve serin tan,</p>
				<p class="normal">işte o tan kadar güzel,</p>
				<p class="normal">ışığı düzene sokan</p>
				<p class="normal">batıdaki güneş gibi.</p>
				<p class="normal">Çalmış, yağmalamış doğa</p>
				<p class="normal">her şeyin en güzelini</p>
				<p class="normal">öyle olmuş bu pırlanta.</p>
				<p class="normal">Öylesine bir güzel ki,</p>
				<p class="normal">insanoğlu denmez buna.</p>
				<p class="normal">İki yıldız gökyüzünde</p>
				<p class="normal">tüm ışıklarını verdi</p>
				<p class="normal">onun güzel gözlerine,</p>
				<p class="normal">aşkın ganimeti artsın</p>
				<p class="normal">ve onda yaşasın diye.</p>
				<p class="normal">Her bir yeri parça parça</p>
				<p class="normal">ve tüm bedeni uyumlu,</p>
				<p class="normal">görenler hak verir bana:</p>
				<p class="normal">Her bir yeri, tüm vücudu</p>
				<p class="normal">öyle kusursuz biçimli.</p>
				<p class="normal">Bir de ekleniyor buna</p>
				<p class="normal">sınırsız güzellik veren,</p>
				<p class="normal">pırıl pırıl eden rengi.</p>
				<p class="normal3">HÜNKÂR</p>
				<p class="normal">Yanılmıyorsam bu deli</p>
				<p class="normal">anlatır bir Tanrıça'yı.</p>
				<p class="normal3">MAMÍ</p>
				<p class="normal">Öyle güzel, söylemek zor</p>
				<p class="normal">insan düşünemez bile.</p>
				<p class="normal">Üstelik bir de alımlı.</p>
				<p class="normal3">HÜNKÂR</p>
				<p class="normal">Âşık edeceksin beni,</p>
				<p class="normal">melek senin söylediğin.</p>
				<p class="normal3">MAMÍ</p>
				<p class="normal">Ne eşini gördü güneş</p>
				<p class="normal">ne onu yaratan Tanrı</p>
				<p class="normal">kalıbında döktü bir eş.</p>
				<p class="normal">Özenle yarattı onu;</p>
				<p class="normal">dertsiz kedersiz, İspanyol.</p>
				<p class="normal">Sultanım, bu esirenin</p>
				<p class="normal">güzelliğidir, Tanrısal,</p>
				<p class="normal">bu dünyadan gelip geçen.</p>
				<p class="normal3">HÜNKÂR</p>
				<p class="normal">Hemen görmeliyim onu.</p>
				<p class="normal">Adı neydi?</p>
				<p class="normal3">MAMÍ</p>
				<p class="normal">Catalina,</p>
				<p class="normal">Oviedo soyadı da.</p>
				<p class="normal3">HÜNKÂR</p>
				<p class="normal">Neden adı değişmemiş</p>
				<p class="normal">Türk olmuş da?</p>
				<p class="normal3">MAMÍ</p>
				<p class="normal">Bilmem, ancak</p>
				<p class="normal">dini gibi adını da</p>
				<p class="normal">istemez pek değiştirmek.</p>
				<p class="normal3">HÜNKÂR</p>
				<p class="normal">Hıristiyan mı?</p>
				<p class="normal3">MAMÍ</p>
				<p class="normal">Sanırım</p>
				<p class="normal">hâlâ öyle olsa gerek.</p>
				<p class="normal3">HÜNKÂR</p>
				<p class="normal">Sarayda Hıristiyan mı var?</p>
				<p class="normal3">MAMÍ</p>
				<p class="normal">Üç kişiden çok olmalı,</p>
				<p class="normal">ama kim, gerçeği bilen.</p>
				<p class="normal">Başka bir şeyler bilseydim</p>
				<p class="normal">buna benzer, bir an bile</p>
				<p class="normal">duraksamadan söylerdim:</p>
				<p class="normal">Kim ne söyledi, ne yaptı,</p>
				<p class="normal">sana karşı ne düşündü?</p>
				<p class="normal3">HÜNKÂR</p>
				<p class="normal">Hem dikkatsizsin, hem kötü.</p>
				<p class="normal3">MAMÍ</p>
				<p class="normal">Bunu bilir ve söylerim</p>
				<p class="normal">taparım ben hünkârıma,</p>
				<p class="normal">hep dürüstçe hizmet ettim,</p>
				<p class="normal">yürekten bağlıyım sana.</p>
				<p class="normal3">HÜNKÂR</p>
				<p class="normal">Öğleden sonra saraya</p>
				<p class="normal">gideceğim görmek için.</p>
				<p class="normal">Senin bu övdüğün haspa</p>
				<p class="normal">o eşsiz güzelliğiyle</p>
				<p class="normal">ateş mi, buz mudur yoksa?</p>
				<p class="normal3">MAMÍ</p>
				<p class="normal">Tanrım esirgesin seni.</p>
				<p class="indentmetin"><span class="normal2">(</span><span class="ideitalik">Çıkarlar. Köle MADRIGAL ile Rum kılığında ANDREA girer.</span><span class="normal2">)</span></p>
				<p class="normal3">MADRIGAL</p>
				<p class="normal">Serseri herif sen çok yaşa, emi.</p>
				<p class="normal">Et suyuyla ve yahniyle dolu ha!</p>
				<p class="normal">O kazana sulanayım deme bak!</p>
				<p class="normal3">ANDREA</p>
				<p class="normal">Kime diyorsun, bir Hıristiyana?</p>
				<p class="normal3">MADRIGAL</p>
				<p class="normal">Kimseye. Evden gelen şamatayı,</p>
				<p class="normal">patırtıyı duymuyor musun yoksa?</p>
				<p class="indentmetin"><span class="normal2">(</span><span class="ideitalik">Bir YAHUDİ girer.</span><span class="normal2">)</span></p>
				<p class="normal3">YAHUDİ</p>
				<p class="normal">Ah köpek!</p>
				<p class="normal">Tanrı'nın laneti üstüne olsun!</p>
				<p class="normal">Özgürlüğüne hiç kavuşmayasın!</p>
				<p class="normal3">ANDREA</p>
				<p class="normal">Yahudiler neden lanetler seni?</p>
				<p class="normal3">MADRIGAL</p>
				<p class="normal">Kimseler görmeden girdim evine,</p>
				<p class="normal">kocaman bir kazanda vardı, yahni</p>
				<p class="normal">dedikleri yemek, attım içine</p>
				<p class="normal">irice bir domuz eti parçası.</p>
				<p class="normal3">ANDREA</p>
				<p class="normal">Peki nereden buldun, kim verdi sana?</p>
				<p class="normal3">MADRIGAL</p>
				<p class="normal">Vurmuştu geçen gün yeniçeriler</p>
				<p class="normal">bir yaban domuzu, dağda sattılar</p>
				<p class="normal">Mahmut kaptan Hıristiyanlarına,</p>
				<p class="normal">ben de bir parçayı aldım onlardan,</p>
				<p class="normal">kazanda iyice karıştırıldı,</p>
				<p class="normal">büyük kin duyduğum, nefret ettiğim</p>
				<p class="normal">bu şeytana yem olası, batası</p>
				<p class="normal">alçakları toprağa gömmek için.</p>
				<p class="indentmetin"><span class="normal2">(</span><span class="ideitalik">Pencereden bir başka YAHUDİ görünür.</span><span class="normal2">)</span></p>
				<p class="normal3">YAHUDİ</p>
				<p class="normal">Acından geberesin kahrolası!</p>
				<p class="normal">Bir lokma ekmeğe muhtaç olasın;</p>
				<p class="normal">dilenesin dolaşıp kapı kapı;</p>
				<p class="normal">bir cüzamlı gibi kakırdayasın.</p>
				<p class="normal">Gözümüzün dikeni, havramıza</p>
				<p class="normal">bulaşan pis necaset, halkımıza</p>
				<p class="normal">musallat olan hortlak, bu dünyada</p>
				<p class="normal">sensin bizim en büyük düşmanımız!</p>
				<p class="normal3">MADRIGAL</p>
				<p class="normal">Yallah, pis Yahudi!</p>
				<p class="normal3">YAHUDİ</p>
				<p class="normal">Uğursuz, nursuz!</p>
				<p class="normal">Kırdı her iki şakağımı densiz!</p>
				<p class="normal3">ANDREA</p>
				<p class="normal">Onu dövmedin ya...</p>
				<p class="normal3">MADRIGAL</p>
				<p class="normal">Düşünmedim hiç!</p>
				<p class="normal3">ANDREA</p>
				<p class="normal">Öyleyse neden sızlanıyor bu piç.</p>
				<p class="normal3">YAHUDİ</p>
				<p class="indentmetin"><span class="normal2">(</span><span class="ideitalik">Penceredeki öteki YAHUDİ'ye</span><span class="normal2">)</span></p>
				<p class="normal">Zabulon, çekilsene pencereden,</p>
				<p class="normal">bu İspanyol köpeği bir hergele</p>
				<p class="normal">paramparça eder sonra kafanı</p>
				<p class="normal">nişan alıp tükürür üzerine.</p>
				<p class="normal">Yazık, hayır yok artık tencereden!</p>
				<p class="normal">Gitti o güzel yemeğimiz, yazık!</p>
				<p class="normal3">MADRIGAL</p>
				<p class="normal">Mikrop saçacaksın bu dünyaya</p>
				<p class="normal">aşağılık herif? Pis, adi köpek!</p>
				<p class="normal3">YAHUDİ</p>
				<p class="indentmetin"><span class="normal2">(</span><span class="ideitalik">Penceredeki öteki YAHUDİ'ye</span><span class="normal2">)</span></p>
				<p class="normal">Sen daha gitmedin mi baş belası?</p>
				<p class="normal">İstiyor musun yoksa zehirlenmek?</p>
				<p class="normal3">MADRIGAL</p>
				<p class="normal">Uzaklaştırın benden bu mikrobu.</p>
				<p class="indentmetin"><span class="normal2">(</span><span class="ideitalik">İki YAHUDİ aralarında konuşurlar.</span><span class="normal2">)</span></p>
				<p class="normal3">YAHUDİ</p>
				<p class="normal">Fırsat bu fırsattır deme Zabulon.</p>
				<p class="normal">Sana çekil demedim mi ben yahu?</p>
				<p class="normal">Sırası değil şimdi, hadi yaylan.</p>
				<p class="indentmetin"><span class="normal2">(</span><span class="ideitalik">İki YAHUDİ gözden kaybolurlar.</span><span class="normal2">)</span></p>
				<p class="normal3">ANDREA</p>
				<p class="normal">Ah insan müsveddesi; alçak, murdar</p>
				<p class="normal">pis millet, hainliğiniz bizi yıktı</p>
				<p class="normal">boş gururunuz, yaman inadınız,</p>
				<p class="normal">o sizin dayanç, iman dediğiniz</p>
				<p class="normal">gerçeğe ve doğru söze aykırı.</p>
				<p class="normal">Sanki sus pus olmuşlar; ve sessizce</p>
				<p class="normal">açlığa, alaya katlanıyorlar.</p>
				<p class="normal">İspanyol, tanıdın mı beni? Bak iyice.</p>
				<p class="normal3">MADRIGAL</p>
				<p class="normal">Yemin ederim, gördüm bir zamanlar.</p>
				<p class="normal3">ANDREA</p>
				<p class="normal">Ben Andrea'yım, casus.</p>
				<p class="normal3">MADRIGAL</p>
				<p class="normal">Andrea ha?</p>
				<p class="normal3">ANDREA</p>
				<p class="normal">Kuşkusuz.</p>
				<p class="normal3">MADRIGAL</p>
				<p class="normal">Dostlarımı Kastilya'ya</p>
				<p class="normal">Palomares'e götüren Andrea?</p>
				<p class="normal3">ANDREA</p>
				<p class="normal">Dahası Melendez'e Arguijo'ya,</p>
				<p class="normal">Santisteban'a götüren tümünü,</p>
				<p class="normal">tatsınlar özgürlüğü doya doya</p>
				<p class="normal">diye Napoli'de serbest bırakan.</p>
				<p class="normal3">MADRIGAL</p>
				<p class="normal">Nasıl tanıdın beni?</p>
				<p class="normal3">ANDREA</p>
				<p class="normal">Anlaşılan</p>
				<p class="normal">kiraya vermişsin sen belleğini</p>
				<p class="normal">ya da törpülemişsin bile bile.</p>
				<p class="normal">Anımsıyor musun o gece seni</p>
				<p class="normal">gördüğümü, konuştuğumu, beşte</p>
				<p class="normal">aldığımı ve sonra isteyerek</p>
				<p class="normal">kaldığını orada, ruhunu saran</p>
				<p class="normal">aşk yüzünden özürler dileyerek?</p>
				<p class="normal">Yeni yasalarla, tutsak edilip</p>
				<p class="normal">bağlanmıştın bir Arap tarafından.</p>
				<p class="normal3">MADRIGAL</p>
				<p class="normal">Doğru, hâlâ kurtulamadım buradan.</p>
				<p class="normal">Boyunduruk var boynumda, tutsağım</p>
				<p class="normal">hâlâ o büyük gücüne aşkımın</p>
				<p class="normal">köleyim eli bağlı, budur bağım.</p>
				<p class="normal3">ANDREA</p>
				<p class="normal">Yani benimle gelmeni beklemek</p>
				<p class="normal">boşuna?</p>
				<p class="normal3">MADRIGAL</p>
				<p class="normal">Evet, boşuna kuşkusuz.</p>
				<p class="normal3">ANDREA</p>
				<p class="normal">Ne kadar mutsuzsun!</p>
				<p class="normal3">MADRIGAL</p>
				<p class="normal">Belki de mutlu.</p>
				<p class="normal3">ANDREA</p>
				<p class="normal">Nasıl oluyor bu?</p>
				<p class="normal3">MADRIGAL</p>
				<p class="normal">Bunu son derece</p>
				<p class="normal">güçlü ve keyfi yasalar buyurdu.<sup class="calibre2"><a href="Yuce%20Sultan_split_010.html#footnote-100-3" id="footnote-100-3-backlink" name="footnote-100-3-backlink">[3]</a></sup></p>
				<p class="normal3">ANDREA</p>
				<p class="normal">Bozabilir onu güçlü bir karar.</p>
				<p class="normal3">MADRIGAL</p>
				<p class="normal">Ama onların çelik kollarına</p>
				<p class="normal">kendimi atıvermek neye yarar?<sup class="calibre2"><a href="Yuce%20Sultan_split_010.html#footnote-100-4" id="footnote-100-4-backlink" name="footnote-100-4-backlink">[4]</a></sup></p>
				<p class="normal3">ANDREA</p>
				<p class="normal">İspanyol değil misin?</p>
				<p class="normal3">MADRIGAL</p>
				<p class="normal">O da niye?</p>
				<p class="normal">Binlerce kez yemin ederim sana</p>
				<p class="normal">kadir, ulu, yüce Tanrı adına;</p>
				<p class="normal">o bolluk içindeki dört ortağın</p>
				<p class="normal">kıstırarak kuyruğunu elime<sup class="calibre2"><a href="Yuce%20Sultan_split_010.html#footnote-100-5" id="footnote-100-5-backlink" name="footnote-100-5-backlink">[5]</a></sup></p>
				<p class="normal">aşacağım dağ gibi engelleri,</p>
				<p class="normal">akla gelen, gelmeyen güçlükleri.</p>
				<p class="normal">Taşıyacağım ben özgürlüğümü</p>
				<p class="normal">tek başıma omzumun üstünde;</p>
				<p class="normal">gireceğim güzelim Napoli'ye</p>
				<p class="normal">pupa yelken üç dört kadırga ile</p>
				<p class="normal">aklım, yüreğim, Tanrım sayesinde</p>
				<p class="normal">iki gemiyi Anunciada'ya</p>
				<p class="normal">verip ben biriyle varsıl ve mutlu</p>
				<p class="normal">yaşayacağım; şimdi korkak, sefil</p>
				<p class="normal">ve tutsak olarak yaşıyorsam da.</p>
				<p class="normal3">ANDREA</p>
				<p class="normal">Kuşku yok İspanyolsun.</p>
				<p class="normal3">MADRIGAL</p>
				<p class="normal">Öyleyim ya.</p>
				<p class="normal">Ömrüm oldukça öyle olacağım</p>
				<p class="normal">seksen, yüz yıl ölümümden sonra da.</p>
				<p class="normal3">ANDREA</p>
				<p class="normal">Kaça kaça özgürlüğü kim bulmuş?</p>
				<p class="normal3">MADRIGAL</p>
				<p class="normal">Seni bekliyor dört yürekli asker</p>
				<p class="normal">onlar hem soylu hem becerikliler.<sup class="calibre2"><a href="Yuce%20Sultan_split_010.html#footnote-100-6" id="footnote-100-6-backlink" name="footnote-100-6-backlink">[6]</a></sup></p>
				<p class="normal3">ANDREA</p>
				<p class="normal">Arguijo'nun dediği.</p>
				<p class="normal3">MADRIGAL</p>
				<p class="normal">Evet, onlar.</p>
				<p class="normal3">ANDREA</p>
				<p class="normal">Onları ben sakladım emin yere.</p>
				<p class="normal3">MADRIGAL</p>
				<p class="normal">Ne bu kalabalık? Bu gürültü ne?</p>
				<p class="normal3">ANDREA</p>
				<p class="normal">İran elçisi gelmiş, hükümdara</p>
				<p class="normal">barış yapmak için. Buradan geçerken,</p>
				<p class="normal">durup bekle sen şurada, kenarda.</p>
				<p class="indentmetin"><span class="normal2">(</span><span class="ideitalik">Buranın insanları gibi giyinmiş olan İRAN ELÇİSİ girer, Türklere özgü yürüyüşleriyle yeniçeriler ona eşlik etmektedirler.</span><span class="normal2">)</span></p>
				<p class="normal3">MADRIGAL</p>
				<p class="normal">Tuhaf ama oldukça yakışıklı!</p>
				<p class="normal3">ANDREA</p>
				<p class="normal">İranlıların çoğu yakışıklı, boylu poslu, iriyarı olurlar,</p>
				<p class="normal">ve binici.</p>
				<p class="normal3">MADRIGAL</p>
				<p class="normal">Söylendiğine göre,</p>
				<p class="normal">biniciler sinir küpü olurmuş.</p>
				<p class="normal">Barış yapmasınlar, Tanrı'ya yalvar.</p>
				<p class="normal">Gelsene Andrea!</p>
				<p class="normal3">ANDREA</p>
				<p class="normal">Nereye dersen</p>
				<p class="normal">oraya götür beni.</p>
				<p class="normal3">MADRIGAL</p>
				<p class="normal">Götüreyim</p>
				<p class="normal">Uçali hamamına.</p>
				<p class="normal3">ANDREA</p>
				<p class="normal">Morato'ya götür:</p>
				<p class="normal">Orada öbür casusu görmeliyim.</p>
				<p class="indentmetin"><span class="normal2">(</span><span class="ideitalik">Çıkarlar. HÜNKÂR, RÜSTEM ve MAMÍ girer.</span><span class="normal2">)</span></p>
				<p class="normal3">HÜNKÂR</p>
				<p class="normal">Bu büyük ihanete</p>
				<p class="normal">yetmez bir küçük özür,</p>
				<p class="normal">görmedim böylesini.</p>
				<p class="normal3">RÜSTEM</p>
				<p class="normal">Bilseydiniz gerçeği,</p>
				<p class="normal">suçlamazdınız beni.</p>
				<p class="normal">Bana geldiği zaman,</p>
				<p class="normal">hiç öyle aman aman</p>
				<p class="normal">bir görünüşü yoktu,</p>
				<p class="normal">alıkoymak gerekti</p>
				<p class="normal">yıllarca haşmetmeap,</p>
				<p class="normal">kadın olması için;</p>
				<p class="normal">acılara gark olup</p>
				<p class="normal">rengi ruhsarı soldu.</p>
				<p class="normal3">HÜNKÂR</p>
				<p class="normal">Kim tedavi eyledi?</p>
				<p class="normal3">RÜSTEM</p>
				<p class="normal">Sedequias, hünkârım</p>
				<p class="normal">Yahudi hekiminiz.</p>
				<p class="normal3">HÜNKÂR</p>
				<p class="normal">Ölmüş tanık gösterip</p>
				<p class="normal">benden kurtulacaksın,</p>
				<p class="normal">eminim bu amacın.</p>
				<p class="normal3">RÜSTEM</p>
				<p class="normal">Gerçeği söylüyorum.</p>
				<p class="normal3">HÜNKÂR</p>
				<p class="normal">Yalan de daha iyi.</p>
				<p class="normal3">RÜSTEM</p>
				<p class="normal">Üç gün oldu olmadı</p>
				<p class="normal">sakin gökyüzü onun</p>
				<p class="normal">güzelliğiyle doldu;</p>
				<p class="normal">üç gün oldu olmadı</p>
				<p class="normal">acı gitti içinden.</p>
				<p class="normal">Üç gün oldu olmadı</p>
				<p class="normal">kederden kurtulalı</p>
				<p class="normal">bu İspanyol; belirdi</p>
				<p class="normal">o eşsiz güzelliği.</p>
				<p class="normal3">HÜNKÂR</p>
				<p class="normal">Ya yalan söylüyorsun</p>
				<p class="normal">ya da çıldırdın belli.</p>
				<p class="normal3">RÜSTEM</p>
				<p class="normal">Yalanım yok hünkârım,</p>
				<p class="normal">henüz çıldırmadım da;</p>
				<p class="normal">istersen araştır, sor.</p>
				<p class="normal">Buyur, huzura gelsin,</p>
				<p class="normal">ne hoş ne şahane gör,</p>
				<p class="normal">nasıl yürürmüş yerde</p>
				<p class="normal">gökten inmiş ayaklar</p>
				<p class="normal">zarafetin simgesi.</p>
				<p class="normal3">HÜNKÂR</p>
				<p class="normal">Bir korku bitiyor biri başlıyor.</p>
				<p class="normal">Hem çok korkuyorum, hem istiyorum,</p>
				<p class="normal">derdin biri bitse birisi geliyor,</p>
				<p class="normal">övgüler çoğu zaman dalkavukluk,</p>
				<p class="normal">yaltaklığa da bürünebilir,</p>
				<p class="normal">ama burada yaltaklığın yeri yok.</p>
				<p class="normal">Rüstem, görmek isterim hemen şimdi</p>
				<p class="normal">git ve getir bana bu esireyi;</p>
				<p class="normal">yemin ederim Allah'ın adına</p>
				<p class="normal">söylediğin gibi değilse eğer,</p>
				<p class="normal">öyle güzel değilse kellen gider.</p>
				<p class="indentmetin"><span class="normal2">(</span><span class="ideitalik">RÜSTEM çıkar.</span><span class="normal2">)</span></p>
				<p class="normal3">MAMÍ</p>
				<p class="normal">Böyle sevimli, güzel, hoş olması,</p>
				<p class="normal">Rüstem'in yaşamda en büyük şansı;</p>
				<p class="normal">bu mutsuzluktan artık kurtulacak.</p>
				<p class="normal">Hünkârım, kuşku yok ki bundan sonra</p>
				<p class="normal">bu adama ihsanda bulunacak.</p>
				<p class="normal">Göreceksin çünkü birazdan onda</p>
				<p class="normal">bütün gökyüzünü.</p>
				<p class="normal3">HÜNKÂR</p>
				<p class="normal">Çılgın sen de!</p>
				<p class="normal">Her şeyi allar pullar abartırsın.</p>
				<p class="normal">Bırak, böyle Tanrısal bir parçayı</p>
				<p class="normal">görsün de gözlerimiz bayram etsin.</p>
				<p class="normal3">MAMÍ</p>
				<p class="normal">Hangi göz kamaşmadan</p>
				<p class="normal">Apollo'nun kıpkızıl</p>
				<p class="normal">ışıklarına bakar?</p>
				<p class="normal3">HÜNKÂR</p>
				<p class="normal">Bunca övgü sinirlendirir beni.</p>
				<p class="normal3">MAMÍ</p>
				<p class="normal">Bağışla yaşıma başıma beni.</p>
				<p class="normal">Ne yapacaksın onu görünce sen</p>
				<p class="normal">çok daha güzelse söylediğimden?</p>
				<p class="indentmetin"><span class="normal2">(</span><span class="ideitalik">RÜSTEM ve CATALINA SULTAN girer.</span><span class="normal2">)</span></p>
				<p class="normal3">RÜSTEM</p>
				<p class="normal">Sultanım, gereğince,</p>
				<p class="normal">yumuşak ve tatlı konuş,</p>
				<p class="normal">uğraşılmaz bunlarla.</p>
				<p class="normal3">CATALINA SULTAN</p>
				<p class="normal">Dilimin açkısını</p>
				<p class="normal">vereceğim Tanrı'ya;</p>
				<p class="normal">diyeceğim kapanıp</p>
				<p class="normal">onun ayaklarına:</p>
				<p class="normal">Büyük bir mutluluktur</p>
				<p class="normal">senin tutsağın olmak</p>
				<p class="normal">ve öpmek ayağını.</p>
				<p class="normal3">RÜSTEM</p>
				<p class="normal">Doğrusu iyi olur</p>
				<p class="normal">biraz numara yapmak.</p>
				<p class="normal3">CATALINA SULTAN</p>
				<p class="normal">İşte dizlerim yerde,</p>
				<p class="normal">gözlerim gözlerinde,</p>
				<p class="normal">ve veriyorum sana</p>
				<p class="normal">zavallı varlığımdan</p>
				<p class="normal">geriye ne kaldıysa;</p>
				<p class="normal">bakmak bir üstünlükse</p>
				<p class="normal">eğerek gözlerimi,</p>
				<p class="normal">senin hoşuna giden</p>
				<p class="normal">o yola sapıyorum.</p>
				<p class="normal3">HÜNKÂR</p>
				<p class="normal">Cahil, nankör insanlar,</p>
				<p class="normal">bağlanacak deliler!</p>
				<p class="normal">Böyleleri bulunur</p>
				<p class="normal">deliler arasında;</p>
				<p class="normal">tebaam sayesinde.</p>
				<p class="normal">Kazandığım şöhreti</p>
				<p class="normal">çalıp yağmalayanlar,</p>
				<p class="normal">yabancılar milleti;</p>
				<p class="normal">gidi alçak hainler!</p>
				<p class="normal">Bir ceza vermek size</p>
				<p class="normal">yerinde olur elbet!</p>
				<p class="normal3">MAMÍ</p>
				<p class="normal">Vay bizim halimize</p>
				<p class="normal">çirkin geldiyse size!</p>
				<p class="normal3">HÜNKÂR</p>
				<p class="normal">Tanrısal güzellikten</p>
				<p class="normal">nasıl da bayağıca,</p>
				<p class="normal">insanca söz ettiniz,</p>
				<p class="normal">bu göçmen güzelliği</p>
				<p class="normal">adice anlattınız!</p>
				<p class="normal">Uygun değil mi onu</p>
				<p class="normal">Tanrı katına koymak,</p>
				<p class="normal">çiğneyip birer birer</p>
				<p class="normal">şu parlak yıldızları</p>
				<p class="normal">oradan yasalar verip</p>
				<p class="normal">peygamberin koyduğu</p>
				<p class="normal">yasa gibi tıpatıp</p>
				<p class="normal">saygıyla ve inançla</p>
				<p class="normal">yer yasasına uymak?</p>
				<p class="normal3">MAMÍ</p>
				<p class="normal">Bahçede yarı açmış</p>
				<p class="normal">bir gonca demedim mi?</p>
				<p class="normal">Acaba usta bir dil</p>
				<p class="normal">başka ne diyebilir?</p>
				<p class="normal">Ömrümde böylesini</p>
				<p class="normal">görmedim demedim mi?</p>
				<p class="normal">Bir palavracı şair</p>
				<p class="normal">daha fazla ne der ki!</p>
				<p class="normal3">RÜSTEM</p>
				<p class="normal">Hünkârım onu sana</p>
				<p class="normal">insan ayaklarıyla</p>
				<p class="normal">bir Tanrı yapan benim.</p>
				<p class="normal3">HÜNKÂR</p>
				<p class="normal">Onun yaratıcısı</p>
				<p class="normal">olacaksın.</p>
				<p class="normal3">RÜSTEM</p>
				<p class="normal">Yok, hayır,</p>
				<p class="normal">ancak Tanrı'ya yakışır</p>
				<p class="normal">bunun gibi nitelikler.</p>
				<p class="normal3">HÜNKÂR</p>
				<p class="normal">Överken her ikiniz de</p>
				<p class="normal">kararlısınız, gözü pek</p>
				<p class="normal">bu yüzden tek söz etmeden</p>
				<p class="normal">kazığa oturtmam gerek,</p>
				<p class="normal">hem daha bugün bitmeden.</p>
				<p class="normal">Büyük ceza senin hakkın</p>
				<p class="normal">Rüstem haini kuşkusuz,</p>
				<p class="normal">hazineyi sen sakladın</p>
				<p class="normal">tamam üç gün gece gündüz.</p>
				<p class="normal">Talihimin akışını</p>
				<p class="normal">engelledin koca üç gün,</p>
				<p class="normal">üç gün boyunca yaşadım</p>
				<p class="normal">acı içinde, kaygılı.</p>
				<p class="normal">Tam üç gün yoksun bıraktın</p>
				<p class="normal">üstüne güneş doğalı</p>
				<p class="normal">bütün yeryüzünde olan</p>
				<p class="normal">en güzel, en iyi şeyden.</p>
				<p class="normal">Öleceksin hiç kuşku yok,</p>
				<p class="normal">hem de bugün gün batmadan,</p>
				<p class="normal">benim bahtım açılırken</p>
				<p class="normal">senin bahtın kararacak.</p>
				<p class="normal3">CATALINA SULTAN</p>
				<p class="normal">Beğendinse bu köleyi;</p>
				<p class="normal">hoşuna gittimse eğer</p>
				<p class="normal">yaşasın Rüstem'le Mamí.</p>
				<p class="normal3">HÜNKÂR</p>
				<p class="normal">Rüstem ölsün Mamí kalsın,</p>
				<p class="normal">böyle şeyleri söyleyen</p>
				<p class="normal">bu dile lanetler olsun;</p>
				<p class="normal">siz istediniz vermedim.</p>
				<p class="normal">Telafi ederim bunu;</p>
				<p class="normal">onurum üstüne yemin</p>
				<p class="normal">ederim ki, bundan böyle</p>
				<p class="normal">ne buyursanız yaparım</p>
				<p class="normal">tek harfine dokunmadan;</p>
				<p class="normal">yalnız Rüstem yaşamasın.</p>
				<p class="normal">Ama eğer isterseniz</p>
				<p class="normal">zindanlarımda bulunan</p>
				<p class="normal">tutsakları bırakın siz;</p>
				<p class="normal">buyruğunuza bağlandı</p>
				<p class="normal">çünkü benim de buyruğum;</p>
				<p class="normal">nasıl karanlığa boyun</p>
				<p class="normal">eğerse günün ışığı.</p>
				<p class="normal3">CATALINA SULTAN</p>
				<p class="normal">Haddim değildir hünkârım</p>
				<p class="normal">Benim böyle şeyler yapmak.</p>
				<p class="normal3">HÜNKÂR</p>
				<p class="normal">Aşk bilir eşit kılmayı</p>
				<p class="normal">sizinle, ben hükümdarı.</p>
				<p class="normal">Sahip olduğum ülkeler</p>
				<p class="normal">uçsuz bucaksız uzanır,</p>
				<p class="normal">senin buyruğunda hepsi,</p>
				<p class="normal">hepsi de sana bağlıdır;</p>
				<p class="normal">Yüce Tanrı'nın verdiği</p>
				<p class="normal">benim sonsuz memalikim</p>
				<p class="normal">hem hakça hem de hukukça</p>
				<p class="normal">benden ziyade senindir;</p>
				<p class="normal">düşün, aklından çıkarma;</p>
				<p class="normal">ben bu idim böyle oldum.</p>
				<p class="normal">Madem buyruğuma girdin,</p>
				<p class="normal">çok mu bütün dünya girse;</p>
				<p class="normal">ister Türk ol ister gâvur</p>
				<p class="normal">hiçbir önemi yok bence.</p>
				<p class="normal">Bu güzellik benim karım</p>
				<p class="normal">ve de yüce sultanımdır.</p>
				<p class="normal3">CATALINA SULTAN</p>
				<p class="normal">Hıristiyanım, vaatle</p>
				<p class="normal">ve hatta ölümle bile</p>
				<p class="normal">öyle kolay birdenbire</p>
				<p class="normal">değiştiremem dinimi;</p>
				<p class="normal">dikkat et hiç doğru değil</p>
				<p class="normal">adamlarının yanında</p>
				<p class="normal">konuşmak ileri geri,</p>
				<p class="normal">çıldırmış sanırlar sonra.</p>
				<p class="normal">Nerede görülmüş, hünkârım,</p>
				<p class="normal">iki kişi bir yatakta;</p>
				<p class="normal">birinin gönlünde İsa,</p>
				<p class="normal">ötekindeyse Muhammed?</p>
				<p class="normal">Yazık, senin arzuların</p>
				<p class="normal">yüce şeyler olmalıydı,</p>
				<p class="normal">aşk birleştiremez, bilin</p>
				<p class="normal">yasanın ayırdığını.</p>
				<p class="normal">Kal saltanatınla orada</p>
				<p class="normal">dininle, zenginliğinle</p>
				<p class="normal">doğru değil karışması</p>
				<p class="normal">yasamla, köleliğimle.</p>
				<p class="normal3">HÜNKÂR</p>
				<p class="normal">Böyle şeyler söylüyorsam</p>
				<p class="normal">aşkım buyurduğu için;</p>
				<p class="normal">ben çevrende pervaneyim,</p>
				<p class="normal">sensin merkezim sultanım;</p>
				<p class="normal">aramızdaki ilişki</p>
				<p class="normal">eşitliğe dayanmalı,</p>
				<p class="normal">hiçbir nokta kalmamalı</p>
				<p class="normal">birbirine denk olmayan.</p>
				<p class="normal">Hiçbir zaman uzlaşmadı</p>
				<p class="normal">saltanat ile aşk, sevda.</p>
				<p class="normal">Özdeşleştirdi onları</p>
				<p class="normal">sözün ustaları ama.</p>
				<p class="normal">Böylelikle güzelleşir,</p>
				<p class="normal">sen de göreceksin sonra;</p>
				<p class="normal">başıma taç ediyorum</p>
				<p class="normal">seni, artık eşitiz bak.</p>
				<p class="normal3">CATALINA SULTAN</p>
				<p class="normal">Kalk hükümdarım kalk, aman</p>
				<p class="normal">alçakgönüllülük yaman.</p>
				<p class="normal3">MAMÍ</p>
				<p class="normal">Boyun eğdi, yenildi bu.</p>
				<p class="normal3">CATALINA SULTAN</p>
				<p class="normal">Bir lütuf istedim senden.</p>
				<p class="normal">Bahşet bana bu lütfunu.</p>
				<p class="normal3">HÜNKÂR</p>
				<p class="normal">İstediğin gibi olsun</p>
				<p class="normal">kabulüm, reddetmiyorum.</p>
				<p class="normal">Tutukla, azat et, hapset,</p>
				<p class="normal">bağışla, salıver, affet,</p>
				<p class="normal">ne dilersen yap sultanım.</p>
				<p class="normal">Aşk yüceltsin devletini.</p>
				<p class="normal">Olanaksız şeyler iste</p>
				<p class="normal">ne istersen başım üzre</p>
				<p class="normal">dilediğin olsun diye.</p>
				<p class="normal">Olmazı olur kılayım.</p>
				<p class="normal">Sakın ha, azıcık şeyle</p>
				<p class="normal">yetinmeyesin sevgilim;</p>
				<p class="normal">günah işlesem ne çıkar</p>
				<p class="normal">senin için mucizeler</p>
				<p class="normal">yaratacağım, şunu bil</p>
				<p class="normal">sen mutlu ol, bana yeter.</p>
				<p class="normal3">CATALINA SULTAN</p>
				<p class="normal">Bana üç günlük mühlet ver,</p>
				<p class="normal">Hünkârım bir düşüneyim...</p>
				<p class="normal3">HÜNKÂR</p>
				<p class="normal">Bu üç gün öldürür beni.</p>
				<p class="normal3">CATALINA SULTAN</p>
				<p class="normal">Bilmem ki nasıl kuşkular</p>
				<p class="normal">beni kuruntulu etti,</p>
				<p class="normal">üç gün sonra geleceksin</p>
				<p class="normal">ve açıkça göreceksin</p>
				<p class="normal">benim yüreğimde ne var.</p>
				<p class="normal3">HÜNKÂR</p>
				<p class="normal">Mutluyum. Rahat ol sen de,</p>
				<p class="normal">aklımla arzularımın</p>
				<p class="normal">savaşı sürüp gitmede.</p>
				<p class="normal">Tedirginlikle dinlenme.</p>
				<p class="normal">Sizler çilekeş insanlar</p>
				<p class="normal">bir anda sevinçli, gamsız.</p>
				<p class="normal">Bundan böyle altı katı</p>
				<p class="normal">olacak aylıklarınız.</p>
				<p class="normal">Haydi Rüstem, git muştula</p>
				<p class="normal">bütün bu cariyelere</p>
				<p class="normal">düğünümün haberini.</p>
				<p class="normal3">MAMÍ</p>
				<p class="normal">Ne hoş muştu bu onlara!</p>
				<p class="normal3">HÜNKÂR</p>
				<p class="normal">Ve Tanrısal bir şey gibi,</p>
				<p class="normal">şunu demeyi unutma:</p>
				<p class="normal">Hizmet etsinler, tapsınlar</p>
				<p class="normal">bugünden sonra daha çok</p>
				<p class="normal">güzelim Catalina'ma.</p>
				<p class="indentmetin"><span class="normal2">(</span><span class="ideitalik">HÜNKÂR, MAMÍ ve RÜSTEM çıkarlar. Sahnede yalnızca CATALINA SULTAN kalır.</span><span class="normal2">)</span></p>
				<p class="normal3">CATALINA SULTAN</p>
				<p class="normal">Sana sesleniyorum ey ulu İsa sana:</p>
				<p class="normal">Sen kanın pahasına, yaşamın pahasına</p>
				<p class="normal">ilk günahı işleyen Adem'i bağışladın</p>
				<p class="normal">o sürükledi bizi, cezasını biz çektik.</p>
				<p class="normal">Sana sesleniyorum, kutsal çoban, aradın</p>
				<p class="normal">sen yüzlerce kuzudan o kaybolan kuzunu,</p>
				<p class="normal">peşine kurt düşmüşken buldun sonunda onu.</p>
				<p class="normal">Kutsal omuzlarına alıp öyle taşıdın;</p>
				<p class="normal">sana sesleniyorum yüreğim yana yana,</p>
				<p class="normal">sana düşer ey Tanrım yardım eylemek bana.</p>
				<p class="normal">Görünmez ağılının bir kuzusuyum ben de,</p>
				<p class="normal">korkarım ki ne şimdi ne de yakın zamanda</p>
				<p class="normal">tehlikeye düşünce yardımın gelmeyecek,</p>
				<p class="normal">cehennem yılanının eline düşsem gerek.</p>
		</body>
</html>