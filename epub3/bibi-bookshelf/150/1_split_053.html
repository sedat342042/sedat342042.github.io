<html xmlns="http://www.w3.org/1999/xhtml">
  <head>
    <title>1</title>
    <meta content="text/html; charset=utf-8" http-equiv="Content-Type"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="kitapickapak1" id="calibre_toc_57"><br class="calibre4"/>51<br class="calibre4"/>
      Sans Souci</h2><br class="chapter"/><br class="chapter"/><br class="chapter"/><br class="chapter"/>
      <p class="normal1">Harry fotoğrafa, o sıcak ve beyaz gülümsemeye, güçlü çeneye ve çelik mavisi gözlere baktı. Tom Waaler’e. Sonra masasının üstündeki fotoğrafı itti. </p>
      <p class="normal1">“Acele etme” dedi. “Ve dikkatli bak.”</p>
      <p class="normal1">Roy Kvinsvik kaygılı gibiydi. Ofis koltuğunda arkasına yaslanan Harry etrafına bakındı. Halvorsen dosya dolabının yukarısına bir Advent takvimi asmıştı. Bütün kat Harry’ye kalmıştı neredeyse. Tatillerin en iyi tarafı buydu. Kvinsvik’i Philadelphian Kilisesi’nin en ön sırasında bulduğunda, adam dini bir coşkuyla konuşmuştu; Harry onun şimdi pek bir şey söyleyeceğini sanmıyordu, ama umutluydu yine de. </p>
      <p class="normal1">Kvinsvik genzini temizleyince Harry dikeldi. </p>
      <p class="normal1">Pencerenin ardında, kar taneleri hafifçe titreşerek boş sokaklara yağıyordu. </p>
<div class="calibre1" id="calibre_pb_54"/></body></html>