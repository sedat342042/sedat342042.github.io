<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>islam</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_1">Türkçe Çeviriye Önsöz</h1>
				<p class="normal">Elinizdeki bu kitap, yaklaşık yirmi yıl önce Paris’te verdiğim bir dizi konferanstan oluşmaktadır. Bu konferansların konusu İslâm ile ilgili araştırmalardı. Fakat aynı zamanda genel anlamda dinlerin incelenmesine ilişkin yaklaşımları da ele almıştım. Bu kitabın çevirisinin hazırlanmakta olduğunu öğrenmekten büyük memnuniyet duydum. Bu çeviri işini üstlenerek tamamına erdiren Kayseri Üniversitesi öğretim üyelerinden Sayın Dr. Ramazan Adıbelli’ye burada teşekkür ediyorum.</p>
				<p class="normal">Dini geleneklerin taşıyanları topluluklardır. Bu topluluklar, dini olanları da dâhil olmak üzere değişimlere uğramış olan gelenekleri içeren bir tarihe sahiptirler. Aynı şekilde söz konusu topluluk açısından bu geleneklerin anlamları değişmektedir. </p>
				<p class="normal">Dinler Tarihi araştırmalarında genel olarak ilah ya da birkaç tanrıya ilişkin düşüncesi ağırlıkta olmuştur. Benim hareket noktam ise dinlerin, yaşayan beşerî topluluklar içerisinde birer yaşayan gerçeklik olduğu yönündedir. Bu dinler, soyut felsefi sistemler olmasalar da mensupları açısından düşünce ve eylem normları içermektedirler. Uzmanlaşmış araştırmalarda dinlerin çeşitliliği göze çarpmaktadır. İyi düşündüğümüzde dinlerle dini düşünce ve uygulamaların çeşitliliğinden ziyade halkların çeşitliliğini görmeye eğilimli olduğumuz ortaya çıkar. </p>
				<p class="normal">Diğer dinlerde olduğu gibi İslâm’ın da verili bir “şey” değil, beşerî bir topluluk olduğunu iyi görmek gerekir. Diğerleri gibi bu topluluk da tarih boyunca değişmiştir. Kültürü ve dini de kendisiyle birlikte değişmiştir. Metinlerin incelenmesi yanında İslâm konusundaki araştırmalar tarihsel gelişimleri, sosyolojik oluşumları, siyasal, ekonomik, antropolojik ve diğer farklılıkları hesaba katmalıdır.</p>
				<p class="normal">Gelecek yıllarda Türk araştırmacılarla Avrupalı araştırmacılar arasında bilimsel alışverişlere olan ilginin artmasını umuyorum. Türkiye ile Avrupa’nın galiba akademik planda işbirliği yapmaları yararlı olacaktır. Verimli bir işbirliği, dinlerimizle ilgili bilimsel araştırmalar alanında yeni keşiflere götürebilir.</p>
				<p class="sagnormal">Lozan, 03 Ağustos 2010<br class="chapter"/>
				Jacques Waardenburg<br class="chapter"/>
				Lozan Üniversitesi Onursal Profesörü<br class="chapter"/>
 (Din Bilimleri)</p>
				</body>
</html>