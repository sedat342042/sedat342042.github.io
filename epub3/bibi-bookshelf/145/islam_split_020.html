<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>islam</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_5">Sonsöz</h1>
				<p class="normal">Geçen sayfalar boyunca benimsediğimiz araştırma konusu beş noktada toplanabilir:</p>
				<p class="normal">1. Dinlerin ve dinî fenomenlerin incelenmesi bunları her şeyden önce içinde bulundukları çeşitli bağlamlarla açıklamalıdır. </p>
				<p class="normal">2. Yaşayan kültürlerin ve dinlerin incelenmesinde en önemli mesele, başka gruplar ve kişiler için gerçek olan anlamların kavranmasıdır. Bu tür yeniden inşalar, araştırmacının başkasına karşı müsaitlik, yargılamayan bir zihin, kendi kültürü ve dini karşısında bir merkez değiştirmeyi gerektirmektedir.</p>
				<p class="normal">3. Başkalarının dinî yorum ve evrenlerini geçerli olarak yeniden oluşturabilmek için çırak konumuna gelebilmek ve mümkün olduğunca bir Weltanschauung, önceden oluşturulan bir ideoloji, felsefe ya da teolojiyi uygulamaktan kaçınmak önem arz etmektedir. </p>
				<p class="normal">4. İncelenen fenomenlere yaklaşım ve dolayısıyla özne ile araştırma nesnesi arasındaki ilişki büyük ölçüde araştırmacının iletişim kapasitesine ve onun hermenötiğine bağlıdır. </p>
				<p class="normal">5. Kendi toplumlarındaki “aşikâr olan şeyler” karşısında mesafeli duran başkası için hakiki olanın peşine düşen araştırmacılarda araştırma macerası daha canlı ve keşifler de daha yenilikçidir. Burada, araştırmacının kişisel ya da özel algıları ve iletişimleriyle alakalı olanla genel geçer bilgilere ulaşmak amacıyla sarf edilen gerçek anlamdaki bilimsel çabayla alakalı olan arasında ayrım gözetilmelidir. </p>
				<p class="normal">Anlam, incelenen gerçekliğin iç tutarlılığı ve kişilerle gruplar tarafından algılandığı ve nakledildiği şekliyle bu gerçekliğin anlamları meselesi beşerî bilimlerin en önemli ve tekrar eden problematiğini oluşturmaktadır. Araştırmacının kültürüne “yabancı” kültürleri ele alan disiplinler için anlamın ve anlayışların (yeniden) inşası özel bir hâl almaktadır. Böylece kültürel antropoloji, karşılaştırmalı edebiyat, sanat tarihi ve tabiî ki din bilimleri kendi metodolojilerini önemli derecede yeniden yönlendirmeye zorlanmıştır. Bunlar, son yıllarda etnik merkezciliklerden kurtulmak ve davranışların, nesnelerin ve metinlerin anlamlarına ulaşmak için sürekli bir çaba sarf etmiştir. </p>
				<p class="normal">Dinlerin incelenmesi konusunda incelenen fenomenin anlam ve subjektif anlayışlarına ilişkin sorgulama gitgide artan bir yoğunlukla ağırlık kazanmaktadır. Dinî söylemin kendisi de meta-ampirik gerçekliklere ve olağanüstü hakikatlere, çoğu zaman da mutlak göndergelere sevk etmektedir. Konularının karmaşıklığı ve büyüsü tarafından harekete geçirilen din bilimleri, dini fenomen ve sistemlerin anlam ve anlayışlarını ortaya koymak için özellikle hermenötik, semantik ve uygulamalı fenomenoloji konusunda yenilikçi analiz araçları geliştirmek durumda kalmıştır. Bu perspektifte dini sistemler, anlam hazneleri gibi işlev görmektedir. </p>
				<p class="normal">“Subjektif” anlayışların araştırılması, şu ya da bu dinî veya ideolojik sisteme özgü objektif, tarihsel ya da sosyal anlam üzerine yoğunlaşan yöntemleri tamamlamaktadır. İnşa sürecini sorgularken dikkatimiz, dinî fenomenin oluşumu, yorumu ve benimsenmesi esnasında devreye giren özel maksatlara doğru yönelmektedir. Eğer düşündüğümüz gibi bir fenomeni dinî olarak tanımlayan, inanan kişi ise o hâlde araştırmanın bu unsur üzerine eğilmesi gerektiği aşikâr görünmektedir.</p>
				<p class="normal">Birkaç önlem olmaksızın İslâm konusunda böyle bir proje iyi bir sonuç vermez. Gerçekten de belki de yaşayan İslâm, başka dinlerden daha az Batı’da “dinî alanı” sınırlandırmaya ya da “din” ile neyin kastedildiğini izah etmeye çalışan çeşitli tanımlamalar tarafından kuşatılmaya izin vermektedir. İslâm, Hıristiyanlıktan mülhem Batılı din kavramını aşmaktadır. Zira İslâm, sözde “seküler” alandan ayrılmış manevi bir alanla kısıtlı toplumsal bir yasa, bir sosyal yapılanma normu ve hayat tarzı olarak da kendini gösterebilmektedir. İslâm dininin incelenmesi, bizzat İslâm içerisinde “din” ile ne kastedildiği hususunu dikkat almalıdır. </p>
				<p class="normal">İslâmî fenomenin anlamının peşine düşerken araştırma süreci, objesine uygun olabilmek için bu kitapta işlenen birkaç meydan okumayla baş edebilmelidir. Araştırma süreci her şeyden önce bir çok yön bulunduğunu kabul etmeli ki bu durum, dünyevi olanı manevi olandan ya da siyasi olanı dinî olandan ayırt eden ya da bunları çoğu zaman birbirinin karşıtı olarak gösterme yönündeki Batılı alışkanlığa ters düşmektedir. Her kim “manevi” ya da tersine “laik” bir dünya görüşü perspektifine az çok dâhil olursa referansı İslâm olan davranışları ve sözleri yanlış anlama tehlikesine düşer. Bu durumda bütünleyici bir İslâm’ın ya da bu ayrımların kendileri için geçerli olmadığı münferit İslâmî fenomenlerin somut anlamlarında tutarlılık bulmada zorluk çekilecektir. Dinî, kültürel, sosyal ve siyasal anlamlar aynı fenomenin farklı yönleri olarak incelenmeli ve disiplinlerarası biçimde çalışan farklı disiplinler tarafından kavranılmalıdır. </p>
				<p class="normal">Ümit ediyoruz ki bu sayfalardaki söyleşimiz sırf “olgusal” olan araştırmalar yanında somut Müslümanlar tarafından gerçekleştirilen okumaların, yorumların ve uygulamaların incelenmesinin faydasının ortaya çıkmasına katkı sağlamıştır. Bize öyle geliyor ki kişilerin günlük realitesinden bağımsız ve tek alternatif olarak şartsız bir kabul ya da kategorik bir ret sunan bir öz ya da az çok kapalı bir sistem olarak İslâm hakkında genellikle açıklama yapılabildiği devir sona ermiştir. Dinî fenomenler ve dinler günlük hayatı subjektif biçimde yerleşmeleri ile kendilerine gösteriyorlarsa, araştırma süreci, aynı zamanda hem somut hem de subjektif olan bu boyut üzerine yoğunlaşmalıdır. </p>
				<p class="normal">Gözlemlediğimiz ve yaşayan toplumlarla topluluklarda karşılaştığımız reel İslâm, uygulamaya çalışılan kapalı bir sistemden çok daha karmaşıktır. Bireyler ve topluluklar açısından İslâm’ın bazı unsurları, diğerlerinden çok daha anlamlı görünmekte ve bazen çok farklı yorumlanmaktadır. İslâm’ı açık ve çok-yorumlanabilir bir işaretler ve semboller sistemi olarak incelemeyi tercih etmemizin nedeni budur. Din olarak İslâm’ın iç anlamını araştırmak böylece açıkça belirlenen Müslüman kişiler ya da gruplar tarafından elde edilen bu işaretlerin ve sembollerin somut anlamlarını ortaya koymayı gerektirmektedir. Kısaca, bizatihi ya da genel bir İslâm’dan ziyade belirli bağlamlarda İslâm’ın benimsenmiş hâllerini araştırmak gerekmektedir. </p>
				<p class="normal">İslâm üzerine bu şekilde, yani gözlemlenen gerçekliğe en yakın olarak yürütülen bir inceleme, arka planda yer alan oluşumları, Müslümanların İslâm’ı kendi dinleri hâline getirmelerine aracılık eden yorumları hesaba katmaktan zorunlu olarak geçmektedir. Müslümanlar her zaman kendi usullerince, bazen şaşırtıcı biçimde ve belki de tahmin etmediğimiz bir isabet ve derinlikle hareket etmektedirler. </p>
				<p class="normal">İkinci konumuza gelince; yani Müslümanların diğer dinlere ilişkin incelemeleri, araştırma tarzlarının, metafiziğin başını döndüren ampirik araştırmanın, evrenselliğe gönül bağlayan İslâm merkezciliğin çeşitliliğini göstermektedir. Ancak her zaman yine de aynı tutarlılık kaygısı gözlemlenmektedir. Batılı din bilimleri ve bunları oluşturan disiplinler, haklı olarak bağımsızlaştıkları teolojiler ve dinî felsefeler karşısında kendilerini ampirik ilan ederek belli bir gurur sergileyebilirler. Bu ayrımın açıklığı, Müslüman düşünürlerin çalışmalarında çok daha düşük düzeydedir. </p>
				<p class="normal">Kur’ânî metinler, çoğu zaman değer kaynakları olarak zikredilmekten ziyade olgusal, ampirik bilgi kaynakları olarak zikredilmektedir. Diğer taraftan incelenen olgular hakkında nihai bir yargıda bulunmak ve bunlarla ilgili ister edebî, tarihsel, ya da psikolojik olsun yaşanılan gerçekliği çokça aşan bir değerlendirme yapmak, sıklıkla teolojik ya da felsefi motifler kullanılmaktadır. Birinci durumda dinlerin incelenmesi Kutsal Kitabın belli bir yorumuna tâbidir, ikinci durumda ise önceden var olan teolojik ya da felsefi doktrin içinde kaybolmaktadır. </p>
				<p class="normal">Dini ya da ideolojik perspektifleri her ne olursa olsun araştırmacıların dinî olguların ampirik ve titizlikle incelenmesini araştırmalarının hareket noktası olarak ele almazlarsa bana öyle geliyor ki onlar böylece bu kitabın birinci bölümünde tasvir ettiğimiz şekliyle bir araştırma yapmaktan ziyade felsefe ya da teoloji yapmış olurlar. Bu husus, bu tür araştırmalara karşı ilgimizi hiçbir şekilde azaltmamakta ama bu ilgi her şeyden önce bu araştırmalara yön veren dinî ya da ideolojik postulatlara yönelmektedir. Böylece bu araştırmaların bilimsel katkısı bazen mütevazı olsa da bunlar din bilimleri açısından her zaman için dikkate şayan bir dünya görüşüne tanıklık etmektedir.</p>
<div class="calibre1" id="calibre_pb_21"/></body>
</html>