<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-42</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-41">İstişareyi Kurumsallaştıramama</p>

    <p class="ilk_harf"><span class="_idGenDropcap-1 ilk_harf_E">“</span>Ne kadar dertli insan varmış.” dedirtecek ölçüde mail aldım “Dediğim Dedik” başlıklı yazıdaki “İstişareyi kurumsallaştıramadık.” tespitine cevap olarak. Herkes kanaatini izhar ediyor. Teklifler getiriyor düşünce ve tecrübelerine dayanarak. Bazıları “Boşuna uğraşmayın, olmaz bu iş. Böyle gelmiş böyle gider.” diyor. Kimileri gıybeti merkeze oturtarak ümitsizlik vadilerinde dolaştığını ifade ediyor. Bazıları da soru soruyor “Ne yapmalıyız?”</p>

    <p class="a--Paragraf_E">İstişarede kurumsallaşmaya ticaretin altın kuralı olan arz-talep açısından bakmalı diyorum önce. İki kelimeden ibarettir bu kural ama taşımış olduğu muhteva oldukça engin ve derindir. En basitinden talebi ve arzı oluşturan fiziki şartları düşünün. Arz’da; fabrikasından, işçisine, grevinden lokavtına, belediyesinden devletine; talepte ihtiyaçtan reklamına, kültüründen küreselleşmeye kadar o kadar çok şey akla geliyor ki bunların her biri adına destanlar yazılsa sezâdır.</p>

    <p class="a--Paragraf_E">İstişarede de aynı şey geçerli diye düşünüyorum. Dinî temelleri de olan bu kavramın ete-kemiğe bürünüp kurumsallaşmış şekliyle hayat bulması ve varlık sahnesine çıkması için her şeyden önce bir talebin olması lazım. Tam da bu noktada durduğum yer, gözlemlerime dayanarak ulaştığım sonuç malesef menfi. Taban kitlenin böyle bir derdinin olduğunu sanmıyorum. Şâz ve istisna sayılabilecek bazı çıkışlar istişare özelinde bir sistemin kurulmasına yetecek seviyede değildir. Böyle olunca talebin yokluğunda arz bir mânâ ifade etmiyor. Kaldı ki hakiki mânâsıyla talep var mı yok mu bu da müzakereye açık bir mevzudur.</p>

    <p class="a--Paragraf_E">Yanılma ihtimalini de nazara alarak ifade ediyorum, gördüğüm şu benim. İnsanlar hâllerinden memnun. Kimse rahatını bozmak, statükolarını kaybetmek istemiyor. Nasıl olsa bizim yerimize düşünen birileri var diyor. Cesaretleri yok. Afaroz edilecekleri endişesi ağır basıyor. Devleti kutsamaya kadar giden ve yanlış anlaşılan biat veya itaat kültürü engelleyici rol oynuyor. Büyüklere saygı anlayışı abartılı biçimde hayata taşınıyor. Hocaefendi’nin tabirleri ile ‘araştırma ruhu, hakikat aşkı, düşünce sistematiği ve çalışma disiplinin’ olmayışı, tek kelime ile paçalarımızdan dökülen tembellik bizi bulunduğumuz noktaya âdeta sürüklüyor. Böyle olunca istişare arz’ı, onun faziletlerinden, dinî ve güncel-aktüel hayattaki yeri ve faydalarından bahsetmek reel hayatta karşılığı olmayan bir meta gibi ortada kalıyor. Daha açık bir ifadeyle bu hususta söz değerini yitirmiş gibi geliyor bana. Çünkü istişare ile alâkalı söylenen her şey ninni dinler gibi dinleniyor, masal okur gibi okunuyor. İnşaallah yanılıyorumdur.</p>

    <p class="a--Paragraf_E">İlaveten, istişarenin kurumsallaşamaması özelinde şu iki sebebin ağırlıklı rol oynadığını düşünüyorum. Birincisi; sahih bilgi eksikliği. Şöyle zannediyoruz biz. Muhalefet etmek fitnedir, ihanettir, vahdeti bozacak yegâne unsurdur. Muhalefet diye adlandırılan düşünceler eğer daha iyiyi, daha güzeli, daha doğruyu elde etmeye vesile olacaksa, neden fitne olsun?</p>

    <p class="a--Paragraf_E">Sahih bilgi bu aşamada kurumsallaşmaya yön verici bir rol oynayacaktır. Güncel örnekler bir kenara, Efendimiz’in <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> hayatından birkaç hatırlatmada bulunayım. Bedir Savaşı öncesi ordunun yerini belli etmede Hubab ibn-i Münzir’in teklifi ile yer değiştirmesi; Hendek Savaşı’nda kuşatmanın kaldırılması için yapılan ön anlaşmayı ashabın kabullenmeyişi; Bedir Savaşı sonrası esirlere yapılacak muamele, Uhud öncesi müdafa veya taarruz harbi tercihinde Allah Resûlü’nün <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> görüşlerine muhalif düşüncelerin açıkça beyan edilmesi vs.</p>

    <p class="a--Paragraf_E">Çokları tarafından bilinmediğini düşündüğüm bir misali kısaca aktarayım. Hz. Aişe vâlidemiz Berire isimde bir cariyeyi almış ve hürriyetine kavuşturmuştur. Sosyal hayattaki bu statü farkı Berire’ye köle olan kocasından ayrılma hakkını kendisine vermiştir. İhtimal geçimsizlikleri de olduğu için bunu fırsat bilerek Berire kocası Muğis’ten ayrılmak istediğini söylemiştir. Karısının bu isteği karşısında perişan olan Muğis, yemekten-içmekten kesilmiştir. Hatta bir defasında onu ağlar ve düşünceli vaziyette görünce Allah Resûlü <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> yanında bulunan Abbas’a <span class="_aleyhisselam-_E _idGenCharOverride-1" xml:lang="tr-TR">(radıyallahu anh)</span> “Görüyorsun Muğis’e ne hâle geldi. Muğis Berire’yi çok seviyor ve istiyor, Berire de Muğis’i o ölçüde istemiyor.” demiş ve ardından arabulucuk yapmaya durmuştur. Berire’nin Efendimiz’e <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> söylediği bir söz var. Diyor ki: “Emir mi ediyorsun ya Resûllah!” “Hayır” diyor Efendimiz <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span>. “Emir değil, sadece arabuluculuk.” “Öyleyse istemiyorum.” diyor Berire. <span class="ayet_kaynaklari_E _idGenCharOverride-1" xml:lang="tr-TR">(Buhari, Talak 16)</span> Sonuç; boşanma gerçekleşiyor.</p>

    <p class="a--Paragraf_E">Berire meselesini ferdî, diğerlerini ise içtimaî planda örnek olsun diye hatırlattım ve bunlar sahih bilgi. Yani istişarî ortamlarda çıkan sonuçlara el birliği ile destek verme söz konusu olduktan sonra düşüncelerin özgür bir şekilde ifadesi daha iyi, güzel ve doğruyu yakalama maksadına matuftur; fitne değil, ihanet değil, vahdeti bozmak hiç değil.</p>

    <p class="a--Paragraf_E">İkincisi; Emeviler’le başlayan ferdî iradedeki kırılma. İslam, âyet ve Efendimiz’in <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> beyanları ile şahsiyetini, kişiliğini, karakterini kulluğu merkeze koyarak hürriyet üzerine kuran bir insan tipi inşa etmeye çalışmıştır. Cahiliyye dönemindeki kısaca “atalar kültü” dediğimiz kabile yapılanması içinde atalarına tabir caizse kul olan pasif fert anlayışında da, ağaca-taşa tapan inançtan da fersah fersah uzak bir anlayıştır bu. İslam insan tipinde, Ahmet Taşgetiren’in tabiriyle “İslam insanında” özgürlük esastır, şeref ve onur esastır. Böylesi fertlerden müteşekkil toplumdur İslam’ın hedeflediği. Ama Emeviler’de, eski cahiliyye dönemine, inancına, anlayışına dönüş söz konusudur. Allah’a kulluk, kula kulluğa, güç ve kuvvete kulluğa evrilmeye başlamış, saltanat ve saltanatı devam ettirme öncelikli değer olunca, o toplumdaki insanlar da evrilme yaşamıştır. Dünyevî refah ve saadet merkeze oturmuştur artık. Kazanımları kaybetmeme bir başka öncelikli değer olmuştur. Hâliyle bu sürecin sonunda dünya-ukba dengesi kaybedilmiş, ibre hep dünyadan yana ağır basmıştır. Bu zihniyet karşısında Ebû Zer gibi dik duran kişiler olsa bile, bunlar iki elin parmak sayısını geçmemiş ve rüzgârın akışını tersine çevirememişlerdir. Hatta o dönemde ilmî alanda yaşanan birçok tartışmanın arka planında bu zihniyetin hâkim olduğu yorumu yapılır tarihçiler tarafından. Mesela kader. Emeviler döneminin neredeyse bütününü kapsayan kader tartışmaları aslında iktidarın işine gelen bir şeydir. Zira insanlar “Madem Allah her şeyimizi takdir buyurmuş, bize düşen o kadere uymak.” demişlerdir. Abbasiler döneminde Kur’ân’ın mahluk olup-olmadığı tartışmaların perde arkasında da bu vardır. Bu dinî ve kelâmî tartışmalar en azından insanların dikkatlerini ekonomik ve siyasi hâdiselerden geri çekmiştir. Uydurma hadislerin başlangıcı bu dönemdir. Sürecin uzunluğuna bağlı olarak ahlâkî temeller zayıflamış, yeni nesiller bu zemin üzerinde neşet etmiştir.</p>

    <p class="a--Paragraf_E">Emeviler’de başladığına inandığımız bu zihniyetteki kırılma bugüne kadar gelmiştir. Bugün bizim muhalefet anlayışımızın hatta inancımızın temelinde de, devleti kutsamaya kadar giden yorumlarımızın arka planında da o dönemin izlerini görmek ve göstermek mümkündür. Eğer bu yorumu kabulleniyorsanız şunu da kabullenmek zorundasınız. 13-14 asrı bulan bu süreç birden bire sonlanmaz. Bunun sonlanıp tekrar Efendimiz <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> dönemindeki asli temeller üzerine ircası uzun zaman alabilir. Bu ise sahih bilgiye sahip, o bilgiyi şuur düzeyine çıkartmış, içinde yaşadığı zamanı bilen ve cesaretli insanlarla olur. İstişareyi kurumsallaştıramamanın sebeplerini biraz da buralarda aramak gerekir diye düşünüyorum. Kaldı ki İslam dünyası olarak bizim kurumsallaştırmadığımız sadece istişare değil ki!</p>
  </div>
</body>
</html>
