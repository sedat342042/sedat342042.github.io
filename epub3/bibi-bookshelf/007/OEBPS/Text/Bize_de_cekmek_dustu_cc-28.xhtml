<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-28</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-27">Sen Yusuf Ol, Kaç!<br/>
    Kaç ki Gömleğini Arkadan Yırtsınlar</p>

    <p class="ilk_harf"><span class="_idGenDropcap-1 ilk_harf_E">E</span>hlinin malumudur; tabî, faydacı, yorumcu, normcu, sosyolojik, realist vb. isimler altında birçok hukuk akımından bahsedilir hukuk tarihinde. Bunlardan bir tanesi de son dönemlere has olmak kaydıyla feminist hukuk akımıdır. Uzmanların görüşüne göre tutarlı bir hukuk anlayışı koyamamıştır bu akım. Genelde erkek karşıtlığı üzerine kurmuşlardır hukuki görüşlerini.</p>

    <p class="a--Paragraf_E">“Farklı fakat eşit” bu görüşün özeti gibidir. Fakat bunların haklı olduğu bir nokta vardır; o da sair hukukî akımların erkek egemen bir bakış açısıyla ortaya konduğu ve savaştan çocuğa, karı-koca ilişkilerinden cezaların belirlenmesine kadar erkeğe ait (masculine) özellikler gözetilerek kadına ait (feminine) özelliklerin ihmal edilmesidir. Hâlbuki doğru olan ne masculine ne de feminine aksine kadını da erkeği de içine alan daha insanî hukukî norm ve formların olması gerektiğidir.</p>

    <p class="a--Paragraf_E">Yazıya böyle bir giriş yapmamım sebebi, Hocaefendi’nin Herkul Nağme sitesinde tefsir dersi notları diye nitelendirebileceğim bölümde yayımlanan Hz. Yusuf ve Zeliha -Züleyha da diyenler var- arasındaki kıssadan hareketle yaptığı yorumlara dayanak teşkil etmesi. Hocaefendi burada feminist hukuk akımının haklı dediğimiz düşüncesine temel olacak bazı yorumlarda bulundu. Gerçi daha önceleri bu türden başka yorumları da vardı Hocaefendi’nin. Mesela, nafile oruç tutma mevzuunda fıkıh kitaplarında gördüğümüz bir içtihadî hüküm: “Kadın kocasından izin almadan nafile oruç tutamaz.” Buna gerekçe olarak da genelde kocanın şehevânî isteğinin zamanlaması gösterilir. Pekâlâ diyor Hocaefendi: “Aynı şey kadın için geçerli değil midir?” Cevap tabi ki evet. O zaman, aynı gerekçeye bağlı olarak erkeğin nafile orucu için karısının izni devreye girmesi gerekir. İşte erkeksi veya kadınsı değil insanî boyut derken kastedilen bu. Her iki cinsin birlikte mütala edildiği bir hukuk anlayışı.</p>

    <p class="a--Paragraf_E">Tefsir dersine ve notlarına geri dönelim. Mısır melikinin karısı olan Zeliha’nın Hz. Yusuf’un nefsinden kâm almasını konu alan âyetleri okuduk. Kıssa çok meşhur olduğu için yerden ve zamandan tasarruf adına âyet meallerini vermiyorum. İsteyenler hafızalarını da tazelemek için Yusuf Sûresi’ni bir daha okuyabilirler.</p>

    <p class="a--Paragraf_E">Rivâyet ama özellikle dirâyet açısından birçok noktalara temas etti Hocaefendi o derste. İffetin Allah’ın en büyük lütuflarında biri olduğuna değindi. Misyon ve iffet arasındaki irtibata temas etti. Peygamberlerin ardından sahabe, asfiya, mukarrabîn, evliya ve salihine kadar nice büyük insanların bu türlü imtihanlardan geçtiğini ve imtihanı kaybetmemek için ne kadar dikkatli yaşadıklarını misalleri ile anlattı. Özellikle Kur’ân hadimlerinin mülahazalarında dahi bir kirlilik olmaması için dikkatli davranmalarının gereğine işaret etti. Aksi hâlde ferdin değil koskaca bir camianın itibarının hâk ile yeksân olabileceği ve böylesi vâkî veya muhtemel şayialar karşısında dağılma ve çözülme tehlikesinden dem vurdu. Bu türlü imtihanlara, belalara muhatap olmamak için Kur’ân hadimlerinin birbirlerine dua etmelerinin gereğinin altını çizdi. Bütün bunları Herkul Nağme’den tekrar dinleyebilirsiniz. Şöyle bağladı Hocaefendi sözlerini: “<span class="italik_E" xml:lang="tr-TR">Mesele sadece bir vak’anın resminden ibaret değil; her satırı, her cümlesi, her kelimesi, her harfiyle büyük dersler veriyor Kur’ân bize gördüğünüz gibi.</span>”</p>

    <p class="a--Paragraf_E">Tam o esnada birisi kulağıma eğildi ve Batı dünyasında bu âyeti delil göstererek İslam’ın kadını mücerred mânâda fitne unsuru olarak anlattığını fısıldadı. Gözünden kaçmadı bu manzara Hocaefendi’nin. Keskin nazarıyla bir nigâh-ı âşina kıldı bize doğru. Ben de kulağıma fısıldanan şeyi söyledim. İyi ki de söylemişim. “Bana göre tam aksi; burada kadının fitne unsuru olması değil, erkeğin kadına karşı zaafı anlatılıyor. Nitekim bu hususu sabah akşam dualarımızda yaptığımız “Allahümme ecirne min şeri’n-nisâ, min fitneti’n-nisâ, min belâi’n-nisâ yani kadınların şerrinden, fitnesinden, belasından Sana sığınırım duasını anlatırken söylemiştim.”</p>

    <p class="a--Paragraf_E">Burada duralım ve söylemiştim dediğim şeyi aktaralım. Şöyle diyor Hocaefendi bu dua ile alâkalı olarak: “<span class="italik_E" xml:lang="tr-TR">Erkek için bir imtihan unsuru olması açısından kadına “fitne” de denilmiştir. Bir kısım müminlerin sabah-akşam dualarında “Allahümme ecirnâ min şerri’n-nisâ, Allahümme ecirnâ min belâi’n-nisâ, Allahümme ecirnâ min fitneti’n-nisâ” demeleri yani “Allahım, erkekliğin altında kalıp kadınla imtihanı kaybederek bir kötülük işlemekten bizi koru. Allahım, şehvetin arkasında sürüklenip bir felakete uğramaktan bizi muhafaza et. Allahım bir kadının c</span>â<span class="italik_E" xml:lang="tr-TR">zibesine kapılıp doğru yoldan sapmaktan bizi halâs eyle!” diyerek Allah Teâlâ’ya iltica etmeleri kadının potansiyel bir ibtila vesile olmasındandır. Güzeller Güzeli Yaratıcı, kadına cemalinden bir parıltı vermiş ve onu tenasübü, güzelliği, edâsı ve endâmıyla erkeğin gönlüne çok cazip gelebilecek bir hilkatte yaratmıştır. Bazıları, o c</span>â<span class="italik_E" xml:lang="tr-TR">zibe karşısında iradelerinin hakkını vermekte zorlanabilirler; kadını bir imtihan vesilesi görür ve onun karşısında iradesiz davranmamak için de sabah akşam ellerini açıp -arz ettiğim gibi- Allah’ın hıfz u himayesine sığınırlar. Yoksa, müminler, kadının şer, bela ve fitne olarak yaratıldığını asla düşünmez ve kadın fitnesinden korunma dualarını o bâtıl inanca bağlamazlar.</span></p>

    <p class="a--Paragraf_E"><span class="italik_E" xml:lang="tr-TR">Bu açıdan, aslında erkek de kadın için bir imtihan aracıdır ve kadın da erkek sebebiyle başına gelebilecek şerden, beladan ve fitneden sürekli Hazret-i Hafîz’e sığınmalıdır. Hatta o da -dilerse- dualarında “Allahümme ecirnâ min şerri’r-ricâl, Allahümme ecirnâ min belâi’r-ricâl, Allahümme ecirnâ min fitneti’r-ricâl” diyebilir. Evet, erkek-kadın münasebetleri çerçevesinde her ikisi de birbiriyle imtihan olmaktadır ve herbiri diğeri için bir imtihan unsuru, bir bela sebebi ve bir fitne vasıtasıdır.</span>”</p>

    <p class="a--Paragraf_E">Hiçbir te’vil ve tefsire gerek olmayan bu açıklamayı Yusuf Sûresi’nde kimin şehvetine mağlup olduğunu düşünerek bir daha okuyun isterseniz. Orada şehvetine yenik düşerek fitne unsuru olan Hz. Yusuf mu yoksa Zeliha mıydı?</p>

    <p class="a--Paragraf_E">Yazıya başlık yaptığım cümleye gelince; bunlar Hocaefendi’nin sehl-i mümteni veciz beyanları idi ki bu yazının kaleme alınmasının hem sebebi, hem de yazının bir cümlelik özetidir. Dedi ki: “<span class="italik_E" xml:lang="tr-TR">Sen Yusuf ol, kaç! Ne diye gömleğini önden yırttırıyorsun. Kaç, kaç ki arkadan yırtsınlar.</span>”</p>
  </div>
</body>
</html>
