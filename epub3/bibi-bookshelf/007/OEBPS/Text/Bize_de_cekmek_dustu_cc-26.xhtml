<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-26</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-25">İnsanlığa Niyet Etmek</p>

    <p class="ilk_harf"><span class="_idGenDropcap-1 ilk_harf_E">S</span>pontane diyorlar; doğaçlama demek. Ne öncesinde düşünme ne sonrasını hesap etme olmaksızın şartlara bağlı olarak aniden gelişen durum demek. İşte böyle bir durumla karşılaştım geçenlerde; onu paylaşmak istiyorum sizinle.</p>

    <p class="a--Paragraf_E">İkindi namazını kılmış; o gün âdeti olmamasına rağmen belki de birkaç dakikalığına hasbihâl etmek için tesbihat sonrası koltuğa oturdu. Bir çocuk, babasının da cesaretlendirmesi ile kalktı ve huzura gelip el öpmek istediğini söyledi. “Ben el öptürmüyorum.” dedi çocuğun başını okşayarak. Çikolata getirilmesi için işaret etti etrafındaki birisine ve çocuğu yanına oturttu. Halka hâlinde iki yanına oturmuş az sayıdaki insanı gözleri ile süzerken, bu manzarayı sessiz-sakin bir şekilde seyreden boynu bükük bir başka çocuğa gözü ilişti. O mahçup çocuğun daha fazla mahzun ve mükedder olmaması için “Sen de şuraya gel, otur.” dedi ve ona yanında yer gösterdi.</p>

    <p class="a--Paragraf_E">Hocaefendi ortada, çikolataları ellerinde iki küçük çocuk yanında, sevgiyle, muhabbetle, merhametle okşanan saçlar, insanların yüzlerinde tebessüm. Manzara aynen böyle. Şefkatin mücessem bir şekli gibi geldi bana o an bu manzara ve beni hayalen de olsa Efendimiz’in <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> çocuklarla münasebetine taşıdı. Annesinin Resulullah’a hizmet etsin diye verdiği ve tam 10 yıl yanında kalan Hz. Enes’le, onun kardeşi Umeyr ile torunları Hz. Hasan ve Hüseyin ile ve hadis kitaplarında yer alan daha nice çocukla ilişkileri gözümün önüne geldi . Ve hiç düşünmeksizin birden kendimi bir soru sorarken buldum. Spontane dediğim de bu zaten.</p>

    <p class="a--Paragraf_E">Önce bir izah; Nugayr, Umeyr’in vefat eden serçeye benzer küçük kuşunun adı. Kuşcağız bir gün ölmüş. Onu üzgün gören Efendimiz <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> abisi Enes’e sormuş: “Nesi var kardeşinin?” O da anlatmış hâdiseyi. Efendimiz <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> kalkmış Umeyr’in yanına gitmiş ve âdeta ona teselli verir ya da taziye verircesine: “Ya Umeyr! Senin Nugayr’e ne oldu?” demiş.</p>

    <p class="a--Paragraf_E">Soruya gelince, “Nebiler Serveri’nin <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> etrafındaki küçücük bir çocuk dahi olsa, onu tanıması, derdiyle dertlenmesi, teselli ve tesliyede bulunması…” Soruyu tamamlamaya gerek kalmamıştı. “<span class="italik_E" xml:lang="tr-TR">Efendimiz (sallallahu aleyhi ve sellem) diriğ etmeden etrafındaki herkesin her türlü derdi ile ilgilenirdi.</span>” dedi, benzeri örnekleri sıraladı ve şöyle bağladı sözlerini: “<span class="italik_E" xml:lang="tr-TR">Derin insanlık.</span>”</p>

    <p class="a--Paragraf_E">Spontane ikinci soru ise şuydu: “<span class="italik_E" xml:lang="tr-TR">Pekâlâ bizlerin bu ölçüde küçük-büyük demeden çevremizle ilgilendiğini düşünüyor musunuz?</span>” Hassas bir ruh, mütecessis bir göz, engin bir tecrübe ve iflah etmez bir takiple etrafını sürekli kolaçan eden birisinin gözlem sonucunu almak için iyi bir fırsattı bu. Çok kısa bir süre durdu, düşündü. Nezakati ve nezaheti sanki mani oluyordu bu soruya cevap vermek için. Belki kırarım diye korkuyordu etrafındakileri. Cevabı okuyunca siz de böyle yorumlayacaksınız o kısa müddet susmasını ve düşünmesini, bundan eminim. Dedi ki: “<span class="italik_E" xml:lang="tr-TR">Niyet ediyor ve niyetimizin sevabını alacağımızı düşünüyoruz</span>.”</p>

    <p class="a--Paragraf_E">Siz nasıl anlar, nasıl yorumlarsınız bu cevabı bilmem ama bizim kullandığımız dile tercüme edeyim anladığım kadarıyla: Hayır, ilgilenmeyi düşünüyor, niyet ediyor ama ilgilenmiyorsunuz.</p>

    <p class="a--Paragraf_E">Sözün geldiği bu noktada sizi isterseniz yıllar öncesine götüreyim. Hocaefendi’ye Bornava Camii’nde vaizlik yaptığı yıllarda soruyorlar yatsı namazı öncesi soru-cevap sohbetlerinde: “Niyet insanı kurtarır mı?” İrticalen verdiği cevabı çok net Hocaefendi’nin “<span class="italik_E" xml:lang="tr-TR">Neticede bir iş ve amele götüren niyet insanı kurtarabilir. Aksine, azim ve gayrete inkılâp etmeyen bir niyet ise asla…</span>” Sonra bu cevabın açılımını yapıyor ve diyor ki: “<span class="italik_E" xml:lang="tr-TR">Niyet, bir kast ve teveccüh, bir azim ve şuur demektir. Niyet sayesinde insan, nereye yöneldiğini, ne istediğini bilir ve yine onun sayesinde bir bulma ve elde etme şuuruna ulaşır.</span>”</p>

    <p class="a--Paragraf_E">Niyetin Hocaefendi’nin yaptığı mezkûr tarif ve fonksiyonu açısından “Niyet ediyor ve niyetimizin sevabını alacağımızı düşünüyoruz.” cevabına geri dönecek olursak, anlaşılan o ki bizim niyetimizde bir problem var. Zira niyetimiz söz konusu çerçeve içinde kendine yer bulan bir niyet olsaydı, bizi amele götürürdü. Hocaefendi’nin gözlemleriyle götürmediğine ya da götürse bile istenilen, arzu edilen, olması gereken yerde bulunmadığına göre bizim niyetlerimizi tashih etmemiz gerekmekte. Çünkü Hocaefendi’nin mezkûr cevabının ilerleyen kısımlarında söylediği gibi “<span class="italik_E" xml:lang="tr-TR">Niyete dayandırmadan ne bir şeye varlık kazandırabilmek, ne de sonra onu devam ettirebilmek mümkün değildir.</span>”</p>

    <p class="a--Paragraf_E">Bilmiyorum sizde mi öyle düşünüyorsunuz ama insanî münasebetlerimizin mekanikleştiği kanaatindeyim ben. Ebeveyn çocuk ilişkilerinde de, akrabalar arası münasebetlerde de, iş, okul, mahalle vb. sosyal münasebetlerde de mekanik ilişkilere sahibiz. İslamî kültürümüzün beşeri münasebetler adına önümüze koyduğu en önemli ölçü olan “Allah rızası” yerini tek veya çift taraflı menfaate terk etmiş durumda. Sanki münasebete geçen iki insan değil de iki devlet. Çünkü menfaat, devletlerarası münasebetin merkeze koyduğu bir olgudur. Candan, kandan, gönülden diyebileceğimiz samimi dostluklar sanki yok. İsterseniz istisnaları hesaba katarak insafsızlık etmeyelim ve gün geçtikçe azalıyor diyelim.</p>

    <p class="a--Paragraf_E">Bütün bu söylenenler karşısında “<span class="italik_E" xml:lang="tr-TR">Ameller niyetlere göredir.</span>” hadis-i şerifini -ki İmam-ı Şâfii bu hadisin dinin yarısını teşkil ettiğini söyler- nereye koyacağız diyebilirsiniz. Şöyle söylenebilir diye düşünüyorum: Sebepler dünyasında yaşayan ve imtihan için bu dünyaya gönderilen insanlar olarak plan ve programımızı Allah’ın rahmet ve merhametini, Rahimiyet ve Rahmaniyetini unutmamakla beraber adaletine göre yapmak zorundayız. Çevremizi koruyup kollamada “Niyet ediyor ve sevabını alacağımızı düşünüyoruz.” Bence Allah’ın Rahman ve Rahim isimlerinin tecellilerine güvenin göstergesi. “<span class="italik_E" xml:lang="tr-TR">Neticede bir iş ve amele götüren niyet insanı kurtarabilir. Aksine, azim ve gayrete inkilâ</span><span class="italik_E" xml:lang="tr-TR">p etmeyen bir niyet ise asla…</span>” cevabı ise âdalete vurgu yapıyor.</p>

    <p class="a--Paragraf_E">Öyleyse niyetlerimizin hakiki mânâda niyet olması için kendimizi bir kez daha gözden geçirelim. Buna ait ne güzel bir yol haritası çizer Hocaefendi bize. Der ki: “<span class="italik_E" xml:lang="tr-TR">Her şey evvela zihinde bir tasarı olarak belirir. İkinci bir teveccühle planlaştırılır. Daha sonra da azim ve kararlılıkla tahakkuk ettirilir. Bu ilk tasarı ve plan olmadan, herhangi bir işe başlamak neticesiz olacağı gibi, irade ve azim görmeyen her tasarı ve plan da akîm ve neticesiz kalacaktır.</span>”</p>

    <p class="a--Paragraf_E">Koca Sultan Fatih Mehmet Han ile bitireceğim. O der ki: “Hüner, bir şehir bünyâd eylemektir. Reâya kalbin âbâd eylemektir.”</p>
  </div>
</body>
</html>
