<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-4</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-3">Önsöz</p>

    <p class="Siirler_E">“Biz dünyadan nereye<br/>
    Göçelim ya Muhammed?<br/>
    Yeryüzünde riya, inkâr, hıyanet<br/>
    Altın devrini yaşıyor...</p>

    <p class="Siirler_E">Diller, sayfalar, satırlar:<br/>
    Ebû Leheb öldü, diyorlar<br/>
    Ebû Leheb ölmedi, ya Muhammed;<br/>
    Ebû Cehil, kıtalar dolaşıyor!” <span class="ayet_kaynaklari_E _idGenCharOverride-1" xml:lang="tr-TR">der Arif Nihat Asya</span></p>

    <p class="ilk_harf"><span class="_idGenDropcap-1 ilk_harf_E">D</span>oğru ama bu doğru ilk insanla başlamış ve kıyamet kopana kadar devam edecek bir mücadelenin resmi. Zira Hz. Âdem’in evlatları ile başlamış bu mücadele. O gün bugün her devirde, her dönemde Ebû Bekirler de olmuş iman cephesinde; Ebû Cehiller de yerlerini almış küfür canibinde. İlâhî iradenin tercihi bu. Kutsal kitaplar bunların hikâyeleri ile dolu. Peygamberlerin hayatları ortada. Buna “İman tarihi” de diyebiliriz. İnsanlığın binlerce senedir devam eden iman tarihi bunun örnekleri ile lebâleb. Bu gerçeği böyle kabullendikten sonra tabi ki iman ve küfür cephelerinde mücadele olacak. Tabi ki düşman düşmanlığını yapacak ama…</p>

    <p class="a--Paragraf_E">Evet, işte “ama” bağlacından sonraki üç nokta çok şeyler anlatıyor insan olan insana. Ama iman cephesinde yerini alan, Ebû Bekir, Ömer, Osman, Aliler misali mücadele eden insanları derinden sarsan, üzen, inciten asıl husus, dostların vefasızlığı. Keşke vefasızla başlayan bu süreç vefasızlıkla kalsa. Ardından cefası. Hatta öfkesi, kini, nefreti, rekabeti ve en nihâyet düşmanlığı. Aşık Ruhsatî ne güzel resmeder bunu:</p>

    <p class="Siirler_E">“Bir vakte erdi ki bizim günümüz,<br/>
    Yiğit belli değil mert belli değil;<br/>
    Herkes yarasına derman arıyor,<br/>
    Deva beli değil dert belli değil.”</p>

    <p class="a--Paragraf_E">Bu elinizde tuttuğunuz kitap <span class="italik_E" xml:lang="tr-TR">Huzurdan Esintiler</span>’de olduğu gibi Hocaefendi’nin sohbet ortamını tasviri merkeze alıp oldukça basit ve sığ sayılabilecek yorum ve değerlendirmelerle sizlere intikal ettiren yazıların derlenmesi ile ortaya çıkmıştır. İçinde son iki yılda, Zaman Gazetesi yorum sayfalarında yayımlanmış 47 adet yazı var. Muhtelif vesilerle yayımlanmış bu yazıları, kitap için son defa elden geçirirken gördüm ki yazıların büyük bir çoğunluğu düşmanın ezası, dostun cefası ekseninde dönüyor. Üç tarafı var hâdisenin.</p>

    <p class="a--Paragraf_E"><span class="bold_E">Birincisi</span>, Alvar İmamı’nın ifadeleriyle:</p>

    <p class="Siirler_E">“Sefinem gark oldu derd deryasına,<br/>
    Sahrâ-yı sinemi dert aldı getti.<br/>
    Hasretkeş olmuşdur dil leylâsına,<br/>
    Bülbül tek zârımı gül aldı getti”</p>

    <p class="__Paragraf">limanında demir atan Hocaefendi.</p>

    <p class="a--Paragraf_E"><span class="bold_E">İkincisi</span>, Arif Nihat Asya’nın ifadelerinde yerini bulan günümüzün kıtalar dolaşan Ebû Cehilleri, Ebû Lehebleri.</p>

    <p class="a--Paragraf_E">Üçüncüsü ise Fuzûlî’ye:</p>

    <p class="Siirler_E">“Beni candan usandırdı cefadan yâr usanmaz mı,<br/>
    Felekler yandı ahımdan muradım şem’i yanmaz mı”</p>

    <p class="__Paragraf">dedirten yâr, hatta yâr-ı sâdık makamında olması beklenen ama yapageldikleri şeylerle düşmanları düşmanlıklarında aratmayan dostlar. Bu dostlar kim? Onları yazıların satır aralarında siz bulacaksınız.</p>

    <p class="a--Paragraf_E">İşte yazıların çoğunluğu ağyarın ezası, dostun cefası ve yâr olması beklenenlerin vefasızlığı arasında sıkışıp kalan ve “<span class="italik_E" xml:lang="tr-TR">Sabır (kelimesi), sabrımın ondan öte olduğunu anlayıncaya kadar sabredeceğim.</span>” diyen o dert küpü insanı anlattığı için bu kitaba “Bize de Çekmek Düştü” adını koydum. Kaldı ki bunu söyleyen bizzat kendisi. “Bize de Çekmek Düştü” kaderin sevkiyle aynı çizgide buluşmuş insanlara rehberlik yapacak, istikamet belirleyecek ilke ve prensiplerle dolu. Yeter ki o gözle okuyabilelim. Son sözü Uğur Işılak söylesin:</p>

    <p class="Siirler_E">“Olsun be aldırma Yaradan yârdır<br/>
    Sanma ki zalimin ettiği kârdır,<br/>
    Mazlumun âhı, indirir şâhı,<br/>
    Her şeyin bir vakti, zamanı vardır…”</p>

    <p class="Paragraf_saisimler"><span class="bold_E">Ahmet Kurucan</span></p>

    <p class="Paragraf_saisimler">17 Mayıs 2013</p>
  </div>
</body>
</html>
