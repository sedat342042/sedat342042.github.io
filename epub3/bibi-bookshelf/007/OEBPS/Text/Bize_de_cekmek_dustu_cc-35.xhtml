<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-35</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-34">Eyvah!</p>

    <p class="ilk_harf"><span class="_idGenDropcap-1 ilk_harf_E">E</span>yvah! Yazının başlığı bu. Eyvah kelimesini mücerred mânâda ele aldığımızda bir vaveylayı, hüznü, pişmanlığı, kaçırılan fırsatları, içine düşülen durumun kötülüğünü anlatır. Bediüzzaman Hazretleri’nin “Eyvah aldandık. Şu hayat-ı dünyeviyeyi sabit zannettik. O zan sebebiyle bütün bütün zayi ettik.” sözleri bu yaklaşımı ne kadar da güzel isbat eder. Dolayısıyla siz de yazı başlığını okuyarak böyle bir zanna sahip olabilirsiniz. Ama bazen de muhteva başlıkla ters orantılı olarak ele alınır. Bir tür cinas diyebilirsiniz buna. Yani “Eyvah!” yukarıda ifade ettiğimiz mânâları muhtevi olmakla beraber konunun ele alınış şekli, verilmek istenen mesaj tam aksi istikamette kendine yer bulur. Ekrem Dumanlı’nın “Eyvah! Eyvah ki ne eyvah!” başlıklı dâsîtanî yazısı buna en güzel örneklerden biridir. Bakalım sizler bu yazıyı hangi kategoriye koyacaksınız.</p>

    <p class="a--Paragraf_E">Aslında sohbetin sonuydu. Hadis olup olmaması ayrı mesele ama haksızlıklar karşısında susmayı dilsiz şeytan kabul eden bir kültürün, bir medeniyetin çocukları olarak susmamanın nasıl olması gerektiği konusunda konuşuluyordu. Öyle ya konuşmanın tek bir çeşidi yok. Haksızlıklarla yerine, zamanına, mekânına, muhtevasına göre karşı çıkmanın yüzlerce, binlerce yolu var ve dil ile konuşma bu yollardan sadece biri.</p>

    <p class="a--Paragraf_E">Ülkemiz başta, İslam dünyasının yakın geçmişte geçirdiği travmalardan bahsedildi ve yine ülkemiz merkezli bu travmaya verilen cevaplardan. Herkesin başını önüne eğip dün-bugün mukayesesi yapmaya durduğu bir sohbet iklimiydi. Anlatılanlar bu mukayeseye kova kova su taşıyordu âdeta. Bu sürece destek veren hemen herkesin, her grubun adı geçti. Kıyıda köşede kalmış hâdiseler dahi yeniden hatırlandı ve zikredildi. Teşekkürler, minnetler, dualar âdeta birbirini takip etti... Ve fasıl kapanmak üzereydi ki birden Abdülhak Hamid Tarhan’ın şu dizelerini okumaya başladı:</p>

    <p class="Siirler_E">“Eyvah ne yer ne yâr kaldı<br/>
    Gönlüm dolu âh u zâr kaldı<br/>
    Şimdi buradaydı gitti elden<br/>
    Gitti ebede gelip ezelden<br/>
    Ben gittim o haksâr kaldı<br/>
    Bir köşede tarumâr kaldı<br/>
    Baki o enîsi dilden eyvah<br/>
    Beyrut’ta bir mezar kaldı.”</p>

    <p class="a--Paragraf_E">Herkesin şaşırdığını tahmin ediyorum çünkü ben çok ama çok şaşırdım. Bu muhabbet tam da mutlu bir son ile bitecekken nereden çıktı, dedim. Buna kendi içimde cevap bulmaya çalışırken bir başka eyvah sökün etti dilinden:</p>

    <p class="Siirler_E">“Eyvah! Üç beş kafirin imanına kandık,<br/>
    Bir uykuya daldık ki Cehennem’de uyandık...”</p>

    <p class="a--Paragraf_E">Bu da Mehmet Akif Ersoy’un A’raf Sûresi 155. âyetin meali olan “<span class="italik_E" xml:lang="tr-TR">İçimizdeki beyinsizlerin işledikleri yüzünden bizi helak eder misin Allahım?</span>” cümleleri ile başladığı ve “Ya Rab! Bu uğursuz gecenin yok mu sabahı?” adını verdiği şiirindeki iki mısraydı. Biz yorumsuz peşi peşine söylenen bu şiirlerin sebebini kendi içimizde düşünmeye devam ederken bu defa Ziya Paşa’nin bir terkib-i bendine atladı:</p>

    <p class="Siirler_E">“Eyvah bu bâzîçede bizler yine yandık.<br/>
    Zîra ki ziyan ortada bilmem ne kazandık?”</p>

    <p class="a--Paragraf_E">Ve son olarak dedi ki: “Bir de “Ekrem Bey’in, ‘Eyvah!’ diye bir yazısı vardı ama onu ezbere söyleyemeyeceğim.”</p>

    <p class="a--Paragraf_E">Abdülhak Hamit ile başlayan eyvah’lar Ekrem Bey’le son bulmuş, sıra yoruma gelmişti. Dedi ki: “<span class="bold-italik_E">Dümdüz bir hayat yok.</span> <span class="italik_E" xml:lang="tr-TR">‘Herkese bir dert bu âlemde mukarrer.’</span> Gördüğünüz gibi zehir zemberek nice şeyler daha sonra şeker şerbete inkı<span class="italik_E" xml:lang="tr-TR">lab etmiş. Ama böyle devam edecek diye de bir şey yok.</span>”</p>

    <p class="a--Paragraf_E">Mesele anlaşılmıştı. Ne dün ne de bugüne bakarak yaşamama; her an her şeyin olabileceği, müsbet ve menfi değişimlerin ağında bulunduğumuzun şuurunda olarak bir hayat geçirmeyi, başka bir ifadeyle ümitsizliğe ya da rehavete kapılmanın doğru olmadığını anlatmak istiyordu. Zira sohbet neredeyse ümitlerimize fer veren bir mecrada cereyan etmişti. Demek eyvahların hatırlatılma sebebi buydu. Tek kelime ile ifade edecek olursak: Denge. Dengeye vurgu yapmıştı Hocaefendi.</p>

    <p class="a--Paragraf_E">Artık kalkacaktı. Farklı bir açıdan son sözlerini söyledi; bu da imanî bakış açısıydı. “<span class="italik_E" xml:lang="tr-TR">Bir de haşr u neşr ve ötesi var.</span>” dedi. “<span class="italik_E" xml:lang="tr-TR">Burada çekilen sıkıntıların bekâ edalı dönüşü var. Cennet var, Cemallullah var, rıza-i ilâhî var. Bunları da hatırdan dûr etmemek lazım. Bize bunları anlatan Efendimiz’i sürekli yâd etmek lazım. Zira O (sallallahu aleyhi ve sellem) öyle bir mir’at ki Allah görünür dâim.</span>”</p>

    <p class="a--Paragraf_E">Sonra durdu ve Nef’i’nin meşhur dizelerini okuyarak odasına doğru yürümeye başladı:</p>

    <p class="Siirler_E">“Âşıka ta’n etmek olmaz mübtelâdır n’eylesin,<br/>
    Âdeme mihr u mahabbet bir belâdır n’eylesin.”</p>

    <p class="a--Paragraf_E">Allah ne dünyada ne de ukbada ‘eyvah’ diyen kullarından eylemesin bizleri. Dünyaya bakış, onu kabulleniş bu süreçte en önemli nokta. Yukarıda yaptığım iktibasta yarım bıraktığım Bediüzzaman Hazretleri’nin şu vecizesi dünyaya bakış açımızı netleştirmede hayatî ehemmiyete sahip bir değerlendirmedir. Birlikte okuyalım: “<span class="italik_E" xml:lang="tr-TR">Eyvah aldandık. Şu hayat-ı dünyeviyeyi sabit zannettik. O zan sebebiyle bütün bütün zâyi ettik. Evet, su güzerân-ı hayat bir uykudur, bir rüya gibi geçti. Şu temelsiz ömür dahi bir rüzgâr gibi uçar gider.</span>”</p>
  </div>
</body>
</html>
