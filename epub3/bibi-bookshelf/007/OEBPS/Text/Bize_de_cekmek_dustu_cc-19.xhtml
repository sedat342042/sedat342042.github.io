<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-19</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-18">Sizi Kıymetiniz Ölçüsünde Düşünemiyorum</p>

    <p class="ilk_harf"><span class="_idGenDropcap-1 ilk_harf_E">İ</span>nsanoğlu bazen kederinden “offf” bazen de sevincinden “ohhh” der ya hani; şu an her ikisini de aynı anda söyleyecek bir hâlet-i ruhiye içindeyim. Hocaefendi ve iki elin parmaklarını geçmeyecek insanın yer aldığı bir sohbet ortamının bitmesini takiben bilgisarayın başına oturdum klavyenin tuşlarına basmak için. Düşünüyorum ve kendime soruyorum: “Mevcud ruh hâlim yazıya sirâyet eder mi?” Kendime verdiğim cevap “Tabi ki eder; öyleyse bir-iki gün bekle bu ortamı kaleme almak için.” oluyor. İçimdeki bir başka ben, buna itiraz ediyor ve diyor ki, “Ortam tasviri yaparak konuşulanları dile getirdiğin yazıda hislerini bastırıp mücerred nakil yapman doğru olmaz. Adı üzerinde yorum yazısı bu, yaz.” diyor. Sonuçta ikincisi galip geliyor ve okumaya başladığınız satırları karalamaya başlıyorum.</p>

    <p class="a--Paragraf_E">Yalnız nereden başlayacağımı inanın bilmiyorum. Yaklaşık iki saatlik beraberlikte sizlerle paylaşmayı düşündüğüm o kadar çok hâdise yaşandı ki, birbiri ile bağlantılı-bağlantısız o kadar çok şeyler konuşuldu ki; gerçekten zorlanıyorum. Hatta söz konusu hâdiseleri yaşarken, konuşmaları dinlerken “Bunu da anlatmalıyım, bunu da paylaşmalıyım, bunu da yazmalıyım.” dedim kendi kendime ve muhtemel yazıya başlıklar bile attım. Şu an elimde dört tane yazı başlığı var ve her başlık, muhtevasına göre farklı konuları merkezine oturtuyor. Bu da demektir ki bir yazı bunları anlatmaya kifâyet etmeyecek. Her neyse, sözü yeteri kadar uzattım. Bir yerden daha doğrusu en sonundan başlayalım.</p>

    <p class="a--Paragraf_E">İki saatlik beraberlik, namaz vaktinin yaklaşması sebebiyle bitmek üzere. Unutmayan, unutulmayan kadim ve vefalı dostların solukları ile iyice ısınan maddi atmosfere, bakışın, teveccühün ve karşılıklı kalbî muhabbetin sıcaklığı eklenince o ortam hiç bitmesin istiyor insan. Fakat “Günde beş defa huzuruma gelin.” diye bizleri çağıran bir beyan var. Biraz sonra bu çağrıyı ifade eden ezanlar okunmaya başlanacak. Malum, o ilâhî davetin devreye girdiği her yerde, her şey geçici de olsa sonlanmak ve sonlandırılmak zorunda. Zira öncelik hakkı O’nun. İşte bu sebeple bitmesini istemiyorum da desem, mecburen bitecek bu ortam.</p>

    <p class="a--Paragraf_E">“Bir latife aklıma geliyor.” dedi gülüşünden gamzelerin belirdiği bir sima ile. İçimden ‘Latife -isterseniz nükte, şaka veya espri de diyebilirsiniz- “taşı gediğine koyma” misali yeri ve zamanı gelince yapılır ve biter; bu sözle kastedilen latife değil, başka bir şey var bunun ucunda.’ dedim ve tabir caizse pusuya yattım. Herkes artan bir dikkatle ağızdan çıkacak ikinci söze yani sözde latifeyi beklemeye koyulmuştu bu arada. “Hani” dedi “Türkiye’de iken bir ara uygulamıştık; her ay kilolarımızı tartıyor ve ideal kilonun üzerinde olanlardan para cezası alıyorduk.”</p>

    <p class="a--Paragraf_E">Mesele anlaşılmıştı. Almış başını giden, maddi açıdan sağlığımızı ciddi tehdid eden kilolara takılmış ve belki kendi takibinin yaptırım adına faydası olur düşüncesiyle aynı meseleyi tekrar gündeme getirmişti. Bahse medar uygulama Türkiye’de hatırlayabildiğim kadarıyla başlangıçta iyi sonuç vermişti. Sonra takipsizliğin ağına takıldı ve bitti.</p>

    <p class="a--Paragraf_E">Sizin de gördüğünüz gibi latife değil bu. Latife dediği şey latife edalı üslupla yapılması istenen bir uygulama. “Neden direkt değil de böylesi bir üslup o zaman?” diye sorabilirsiniz. Cevabı açık ve net: Kimseyi kırmak istemeyen nezaketi ve katiyen taviz vermediği nezaheti.</p>

    <p class="a--Paragraf_E">“<span class="italik_E" xml:lang="tr-TR">İlk para cezasını ben vereyim. Her ay, tıpkı eskiden olduğu gibi tartılalım ve bakalım nereye gidiyoruz?</span>” dedi. Bu son söz, işin latifeden çıkıp ciddiye bindiğinin göstergesiydi. Salonda bulunan hiç kimse de “Gerek yok.” deme cesaretini gösteremediği için hemen tartı getirildi salona. Herkes teker teker tartıya çıktı. Mevcut kilo ile boy ve yaşa göre belirlenen ideal kilo arasındaki fark bir kağıda kaydedildi. Kilo başına takdir edilen cüz’i miktar, tartıya çıkanların fazla kiloları ile çarpılıp toplam ceza parası tespit edildi. Biraz önce söz verdiği gibi bu toplanan para, bir hayır işinde kullanılmak üzere “Ona verin.” dediği birisine verildi. Para ona verilirken mütebessim bir çehre ile yaptığı nükte kaydedilmeye değer: “Aman dikkat et, o para insan eti parası!” Muzip demem ayıp olur ama birisi muzipçe bir çıkış yaptı orada: “Et olsa iyi, tamamen yağ.” Hocaefendi alabildiğine ciddi bir ses tonuyla tasdik etti: “Evet, yağ!”</p>

    <p class="a--Paragraf_E">Bu son sözleri aktarmayabilirdim. Hatta çok düşündüm yazayım mı diye. Ama Hocaefendi’nin bir insan olarak günlük hayatındaki insani ilişkileri, yakınında yer alan dost ve arkadaşları ile olan muhaveresinin de bilinmesi gereken önemli bir boyut olduğunu düşündüğüm için yazdım.</p>

    <p class="a--Paragraf_E">Tartı salondan götürülürken hemen herkes bunun Hocaefendi için değil bizzat kendisi için yapıldığının farkında ve teşekkür edilmesi gereken bir davranış olduğunun şuurundaydı. Birisinin bu teşekkürü yapması lazımdı aksi takdirde büyük resmi oluşturan karelerden birisi eksik kalırdı. Sağolsun, alabildiğine içten, buram buram samimiyet kokan bir sesle: “Hocam! Bizi, bizden fazla düşündüğünüz için teşekkür ederiz.” diyen birisi çıktı. Hiç düşünmeden anında cevap verdi: “Hayır! Sizi, sizin kıymetiniz ölçüsünde düşünemiyorum.” dedi ve devam etti: “Televizyonlarda görüyorum; obezlikte Amerika’yı, Avrupa’yı geçiyoruz sanki. Hâlbuki şişmanlık doktorların ifadelerine göre birçok hastalığın ana sebebi. Deprasyonlarda bile şişmanlığın etkisinden söz ediyorlar. Efendimiz <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> “<span class="italik_E" xml:lang="tr-TR">Ümmetim hakkında en çok korktuğum şeyler; karın büyüklüğü (göbek bağlamak), çok uyku, tembellik ve yakîn (iman) azlığıdır</span>.” buyuruyor bir hadis-i şeriflerinde. Bu dördü arasında telazum var. Birbirini tetikliyor bunlar. Biri diğerinin sebebi, diğeri berikinin sonucu oluyor. Dikkat edilmesi lazım.”</p>

    <p class="a--Paragraf_E">Mesaj alabildiğine net bir biçimde alınmıştı sanırım. Vakit darlığı, ya da ilave yorumların rencide olmalara sebebiyet verebileceği ihtimaline binaen sözü uzatmak istemediği her hâlinden belliydi. Koltuğundan kalkmak için cübbesini toparlamaya durdu ve şunları ilave etti: “Ehlullah’tan” dedi ve Süleyman Efendi Hazretleri’nden, Es’ad Coşan Hoca’ya, Alvar İmamı’ndan Mahmut Sami Efendi’ye, Bediüzzaman Hazretleri’nden Mahmut Efendi Hazretleri’ne kadar birçok isim saydı ve “Bir kişi hariç hiç kimseyi şişman görmedim. O da çok yaşlıydı; belki bedeni rahatsızlıklarından dolayı çok hareket etme imkânı yoktu. Bunların hepsini kadid (iskelet, çok zayıf) gibi gördüm.”</p>

    <p class="a--Paragraf_E">Kalkarken son sözleri şu oldu: “<span class="italik_E" xml:lang="tr-TR">Diyet yapacaksanız her şeyden azar azar yiyerek yapmalısınız. Kendi bildiğine diyet yapanlar oluyor. Bir şeyi yerken bir diğerini ihmal ediyor ve dengeyi bozuyor; bu da ayrı komplikasyonlara sebebiyet veriyor.</span>” İsterseniz bu sözleri “Mutlaka bir hekim nezaretinde yapmalısınız.” şeklinde yorumlayabilirsiniz.</p>

    <p class="a--Paragraf_E">İdeal kiloyu yakalama ve muhafaza etme adına yaptırıma vesile olur düşüncesiyle fazla kilolara ceza faslı bir kere daha burada başladı; belki bu yazının okunduğu yerlerde de başlanır. Son tahlilde kazanan biz olacağız çünkü.</p>
  </div>
</body>
</html>
