<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-12</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-11">Dil Bizi Konuşuyor biz Dili Değil</p>

    <p class="ilk_harf"><span class="_idGenDropcap-1 ilk_harf_E">N</span>eredeyse hayatını medeniyet çalışmalarına adamış; Batı uygarlığından yaptığı tercümelerle zihnimizde ayrı kapılar açmış olan Yeni Şafak yazarı Yusuf Kaplan’ın dil üzerinde söylediği bir söz aklıma geldi: “Biz dili konuşmayız; dil bizi konuşur ve dil bize konuşur.” Kaplan’ın buradaki dil’den kasdı insanların birbirleri ile anlaşmasını sağlayan dil değil; aksine o dil içindeki kavramlar. Hayat felsefemizi, yaşayış şeklimizi teorik mânâda belirleyen; bununla beraber hayatımıza mal olmuş, bizimle bütünleşmiş değerler.</p>

    <p class="a--Paragraf_E">Kaldı ki Kaplan iktibas yaptığım o sözüyle konuştuğumuz dili kastetse ne olur? Netice değişmez. Çünkü 300-400 kelime ile dilimizi konuşuyor ve anlaşıyoruz biz. Hâlbuki 300-400, haydi bin diyelim, bin kelimelik bir hazine ile ancak çarşıda alış-veriş yapılır. Bu dille edebiyat yapılmaz, sanat yapılmaz, insanlık medeniyetine bir katkıda bulunulmaz. Bırakın Osmanlı’yı daha hayatta olan yazarlarının 25 yıl önce yazdığı eserlerini okusa da anlayamayan bir neslin sahip olduğu dille ne üretilebilir ki?</p>

    <p class="a--Paragraf_E">Hocaefendi’nin sohbetinde dolaylı olarak girdiği istidrac notlarımı gözden geçirirken düşündüm bunları. Özellikle Kaplan’ın o sözünü kavram olarak kabullendiğim için o gözle baktım bütün bir sohbete. Sohbet boyunca kullanılan ve bilmek, anlamak ve anlamlandırmak için bana göre İslamî eğitim temeli isteyen birçok kavramı bir kenara koydum ve sohbetin merkezine oturan istidrac kavramına baktım.</p>

    <p class="a--Paragraf_E">İsterseniz burada kısa bir müddet soluklanalım ve istidrac kavramı üzerinden bir önceki parağrafta kısaca ifadeye çalıştığım hususu temellendireyim müsadenizle. Kaçımız istidrac’ın ne mânâya geldiğini biliyor? Ben bilinmediği zannıyla -imanıyla da diyebilirdim ve zannederim yanlış olmazdı- aşağıdaki satırlarda tarif ve açıklama denemesinde bulunacağım. Hâlbuki üç-dört nesil öncesini başlanğıç olarak ele alalım; onlar ve ondan önceki nesiller “bizim” dediğimiz kültürün, inancın, medeniyetin sahipleri istidrac’ın ne lügat ne de ıstılahî mânâsıyla alâkalı ilave bir açıklamaya gerek duyuyorlardı. Çünkü onu hem ilmî bağlamda biliyorlar hem de hayatlarına hayat olmuş şekilde yaşıyorlardı.</p>

    <p class="a--Paragraf_E">Tekrar sadede döneyim; istidrac notları. Sohbetin akışı içinde istidrac dedi Hocaefendi ve daha dün bu mevzu ile alâkalı kitap çalışmalarını yenice bitirmiş canlı bir hafıza ile âyet, hadis, ulema görüşleri ve kendi yorumları ile meseleyi hamur gibi yoğurup ürün olarak önümüze koydu. Ardı ardına öylesine selis ve sehl-i mümteni bir üslupla konuşuyordu ki, o dili değil, dil ve kullandığı kavramlar onu konuşuyordu. Ait olduğu dünyayı, kültürü ve medeniyeti anlatıyordu. Hocaefendi’nin “konuşurken düşünen” yapısı ona ayrıca yardımcı oluyor; ele aldığı mevzuu izah sadedinde kullandığı bir başka kavram onu ve tabi ki dinleyenleri ayrı bir vadiye taşıyordu. Müthiş bir renklilik, zihnen dahi olsa takip etmekte zorlandığımız bir manzara çıkıyordu karşımıza tabi olarak. İddia ediyorum, o salonda bu dönemin insanları olarak biz değil de, iki-üç nesil öncesinin insanları olsaydı bizden çok daha fazla istifade eder, sordukları açıklayıcı sorularla çok daha fazla katılımda bulunurlardı sohbete.</p>

    <p class="a--Paragraf_E">Ortam tasviri adına bu kadarlık bir açıklama ile iktifa edip sadede gelelim; istidrac, en genel tarifiyle bir insanın hakkı, liyakati olmadığı hâlde Allah’ın lütuf ve ihsanlarına mazhar olması ve o mazhariyetlerin insanı daha da şımartıp derece derece küfre ve ilâhî azaba yaklaştırması demektir. Neden o mazhariyetler insanı küfre yaklaştırır; çünkü onları kendinden bilir. “Benim liyakatim, benim hakkım” der; der ama hakkı ve liyakati olup olmadığını hiç düşünmez. İstidraca muhazi bir yerde duran bir başka kavram daha var; keramet. Form itibarıyla dıştan bakışta aynı görünen bu iki lütuf ve ihsan, muhtevasına ve sonucuna bakıldığında birbirlerinden çok farklıdır. Onun içindir ki mezkûr hakikate vâkıf nice büyükler, keramet olarak nitelendirilebilecek mazhariyetlerini sırf bu yüzden ketmetmişler, istidrac olabileceği endişesiyle iki büklüm olup Rabb’lerine dua dua yalvarıp tevbe ve istiğfar etmişlerdir.</p>

    <p class="a--Paragraf_E">Şöyle başladı Hocaefendi: “<span class="italik_E" xml:lang="tr-TR">Allah’ın lütufları bazen içinde bulunduğu konumun hakkını vermesi sebebiyle gelebilir. Çünkü iradesinin hakkını vermiştir o insan. Bazen liyakata bakmadan ekstra olarak Allah bahşedebilir. Bazen de nimet sûretinde nikmettir; istidrac olarak verir.</span>” Bu cümle biter bitmez nimet sûretinde nikmet’i temellendirmeye durdu. Önce “<span class="italik_E" xml:lang="tr-TR">Onları parça parça topluluklar hâlinde dünyanın her yerine dağıttık. Aralarında iyi kimseler de vardı, iyi olmayanlar da. Kötülüklerinden dönüş yaparlar diye onları gah nimetler, gah musibetlerle imtihan ettik</span>.” <span class="ayet_kaynaklari_E _idGenCharOverride-1" xml:lang="tr-TR">(A’râf Sûresi, 168)</span> âyetini okudu ve nimet ve musibetlerle imtihan edilme bölümüne vurguda bulundu.</p>

    <p class="a--Paragraf_E">Ardından En’âm Sûresi 44. âyetini baştan sona okudu. Meali: “<span class="italik_E" xml:lang="tr-TR">Kendilerine verilen öğütleri terk edip unutunca üzerlerine her şeyin, her zevk ve nimetin kapılarını açtık. Nihâyet kendilerine verilen bu genişlik ve serbestlikle tam ferahlandıkları sırada, ansızın onları kıskıvrak yakaladık da bir anda bütün ümitlerini kaybediverdiler</span>.” Sonra “<span class="arabic_E" xml:lang="ar-SA"><span><img alt="6961.png" class="_idGenPageitem-5" src="../Images/6961.png"/></span></span>” kelimeleri üzerinde teker teker durarak harfî tefsirde bulundu. Bir hadisi dile getirdi peşi sıra. “<span class="italik_E" xml:lang="tr-TR">Allah zalime mühlet verir. En sonunda onu bir kere de yakaladı mı artık iflah etmez.</span>” Niye yakalayacak? Çünkü kendisine verilen müddeti, hâlini düzeltmek için kullanmadı; aksine zulmüne zulüm kattı. Çünkü “<span class="italik_E" xml:lang="tr-TR">Allah mühlet verir ama ihmal etmez.</span>”</p>

    <p class="a--Paragraf_E">Devamında “<span class="italik_E" xml:lang="tr-TR">Nimetin, gücün, kuvvetin, şöhretin, makamın insanı her zaman köreltmesi mümkündür. İnsan kendisine ihsan edilen bu nimetlerin arkasındaki eli görmezse, Allah onu cezalandırır ve o nimet başa bela olur. Öyleyse ne nimetlerle övünmeli ne de nimetler gelmediği zaman kadere taş atmalıyız. Biz, bizim için hangisinin hayırlı olduğunu bilemeyiz.</span>”</p>

    <p class="a--Paragraf_E">“Evet” dedi ve devam etti: “<span class="italik_E" xml:lang="tr-TR">Hassas bir konu bu. İnsanı Allah’tan uzaklaştıran nimet, nimet sûretinde nikmettir. Eğer nikmet sizin gözünüzü açıyor ve hakikati görmenizi sağlıyorsa, o da nikmet sûretinde nimettir. Uzaklaşmamak lazım Allah’tan. Onun için sürekli maiyyet istemeli.</span>”</p>

    <p class="a--Paragraf_E">Bir arkadaş <span class="arabic_E" xml:lang="ar-SA"><span><img alt="6963.png" class="_idGenPageitem-6" src="../Images/6963.png"/></span></span> âyetini okudu ve bu âyetteki <span class="arabic_E" xml:lang="ar-SA"><span><img alt="6965.png" class="_idGenPageitem-7" src="../Images/6965.png"/></span></span> , <span class="arabic_E" xml:lang="ar-SA"><span><img alt="6967.png" class="_idGenPageitem-8" src="../Images/6967.png"/></span></span> ve <span class="arabic_E" xml:lang="ar-SA"><span><img alt="6969.png" class="_idGenPageitem-9" src="../Images/6969.png"/></span></span> fiillerine -ki hepsi de Türkçe’de bizim görme ve bakma diye tercüme ettiğimiz mânâları muhtevi fiillerdir- işaretle görüp bakmama ya da bakıp görmeme ve son olarak baksa da görse de anlamama ve idrak etmeme/edememenin istidracla alâkasını sordu. Cevabı içinde gizli bu soruyu susarak cevaplandırdı Hocaefendi. Sadece soru sahibine nezaketsizlik olmasın düşüncesiyle olsa gerek, âyetin sonunda yer alan <span class="arabic_E" xml:lang="ar-SA"><span><img alt="6971.png" class="_idGenPageitem-10" src="../Images/6971.png"/></span></span> fiiline dikkat çekip basiret deyip birkaç kelâm etti ve sustu. Çünkü “Sâkite bir söz isnad olunmaz, lâkin maraz-ı hâcette sükût beyandır.”</p>

    <p class="a--Paragraf_E">Biliyorum çoklarımız anlamadı bu son cümlede yerini alan kaideyi. Ne yapayım. Baştan beri bunu anlatmaya çalışıyoruz. Dünkü dilimiz bu ve bu dil bizi konuşuyordu. Onun için dedim iki-üç önceki nesil sohbet halkasında yerini alsaydı daha çok istifade eder diye.</p>

    <p class="a--Paragraf_E">Pekâlâ biz burada ne yapacağız? Yol iki görünüyor; ya “Bu da bizim kaderimiz.” deyip dilsiz bir vaziyette gününü gün eden bir yaklaşımla hayatımızı hoyratça harcayacağız ya da dilin bizi konuşacağı, bize konuşacağı ve son tahlilde bizim dili konuşup dille bütünleşecek bir kıvama ermek için çalışacağız. Unutmayın, vereceğiniz karar, sadece bugünü ve bizi değil ve yarınlarımızı ve bütün insanlığı etkileyecek.</p>
  </div>
</body>
</html>
