<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-51</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-50">Zamanı Zaman Üstü<br/>
    Kullananların Yanında</p>

    <p class="ilk_harf"><span class="_idGenDropcap-1 ilk_harf_E">B</span>ediüzzaman Hazretleri ömrünün 40. yılında şunu söyler: “<span class="italik_E" xml:lang="tr-TR">Kırk sene ömrümde, otuz sene tahsilimde yalnız dört kelime ile dört kelâm öğrendim.</span>” Kelimeler, “mana-yı harfi, mânâ-yı ismi, niyet ve nazar”. Kelâmlar ise “Ben kendime malik değilim, ölüm haktır, Rabbim birdir ve ene tabir edilen benlik.” Sadece nazarı merkeze alan bir-iki hususa temas edeceğim bu yazıda.</p>

    <p class="a--Paragraf_E">Sabah tefsir dersindeydik. Nedendir bilmem; siyak-sibak münasebeti açısından bir yere oturtamadığım bir cümle sarf etti. Şaşırdım. Elimde kalem küçük defterime ağızdan çıkan bu cümleyi kaydederken, gözlerim etrafı süzmeye başladı. “Kim acaba?” dedim. Sû-i zan mı? Belki. Ama sarf edilen cümleyi okuduğunuzda ihtimal bana hak verirsiniz. “<span class="italik_E" xml:lang="tr-TR">Birisi, inciden, zümrütten, mercandan bir şeyler söylerken, kendi menhûs zihin ve hayal dünyasında olanlar söylenenlerden istifade edemez.</span>” Ağır hem de çok ağır bir söz. Menhûs, erbabının malumudur “uğursuz” demek. O cümleyi duyar duymaz “belki sû-i zan” dediğim etrafa bakmamın sebebi de bu. Acaba birisi başka şey ile mi meşgul oluyor yoksa…</p>

    <p class="a--Paragraf_E">Bu cümle öncesinde Hocaefendi Rum sûresi 41. âyet ve devamında yer alan mevzularla alâkalı yorumlarda bulunuyordu. Kelâmî, felsefî ve tarihî boyuttan yaptığı derin açıklamalarda kullandığı dil dikkatimi çekmiş ve kendi kendime “Bu kadar derin mevzuları hepimizin anlayabileceği bir tarzda söylemeye nasıl muvaffak oluyor.” diye düşünüyordum. Çünkü söz konusu izahlar bir taraftan derin bir bilgi birikimi gerektirirken, diğer yandan analiz gücü ile oturmuş bir üslup gerektiriyordu. .</p>

    <p class="a--Paragraf_E">Bunları kaleme alırken Mevlânâ ile Sadreddin Konevî veya Mevlânâ ile İbnü’l-Arabî arasında geçtiği söylenen muhavere aklıma geldi. Yaşadıkları zaman ve mekân dilimi açısından baktığımızda Mevlânâ ile Konevî arasında olması daha muhtemel olan bu muhaverede, İbnü’l-Arabî ekolünün temsilcisi ve hakîm-sûfi diye nitelenen Konevî, Mevlânâ’ya sorar: “Ben hayret ediyorum size. Bu kadar derin hakikatleri bu kadar basit bir dille nasıl anlatabiliyorsunuz?” Sûfi-hakîm ekolünün temsilcisi sayılan Mevlânâ ise cevap verir: “Asıl, ben size hayret ediyorum. Bu kadar basit şeyleri nasıl bu kadar karmaşık bir dille anlatıyorsunuz?” Hocaefendi bu noktada Mevlânâ ekolünün temsilcisi.</p>

    <p class="a--Paragraf_E">İnsanoğlunun en temel amellerinden biri öğrenme ve bu vesile ile kemâli yakalamasıdır. Ne kadar güzel ve ne kadar veciz bir dille ifade eder Bediüzzaman Hazretleri bunu: “İnsanın vazife-i fitriyyesi taallümle tekemmüldür…” Fakat bunun için önce öğrenmesini öğrenmek gelir. Tabir-i diğerle öğrenme metodunu öğrenmek şarttır. Hele Allah’ın Cennet’e giden yolları kendisi için açtığı ilim yolcusunun yapacağı ilk iştir öğrenme metotlarını öğrenmek. Bu metotları öğrenmek yetmez; bilmek de gerekir; ardından tatbik etmek ve nihâyet bu tatbiki şuurluca hayatına hayat kılıp istikrar içinde sürekliliğini sağlamak.</p>

    <p class="a--Paragraf_E">Sıralamadaki farklı mülahazalar mahfuz, değişmeyen metotları okumak, dinlemek, düşünmek, izlemek, konuşmak, anlamak, anlamlandırmak -yorumlamak da diyebilirsiniz-, sormak vb. hususlardır. Her türlü ilim dalı için geçerli olan bu metotlara İslamî kültürün ilave ettiği ayrı bir husus vardır; susmak. Susmanın özellikle İslamî ilim tahsilinde ön sıralarda yer aldığını bilgi ve tecrübelerine dayanarak ifade eden birçok İslam âlimi vardır.</p>

    <p class="a--Paragraf_E">Susma ve onu takip eden diğer öğrenme araçlarını bir kenara bırakıp dinlemeye gelelim. İnsan neden dinlemez; hem de sözün sahibini dinlemek için geldiği bir ortamda. Dalgındır, yorgundur, uykusuzdur, sürecin uzunluğuna binaen dikkati dağılmıştır, tuvalet ihtiyacı galebe etmiştir vs. gibi onlarca, insanın beşeri yanını ön plana alan mazeret söyleyebiliriz. Bunlar herkesin bildiği ve kabullendiği gerçekler. Burada mesele o değil, mesele ders veya sohbet esnasında “kendi hayal ve zihin dünyasında menhûs şeyler düşünme”. İşte neden sorusu bu bağlamda önemli.</p>

    <p class="a--Paragraf_E">Benim bu soruya cevap sadedinde söyleyebileceğim en önemli şey yine Hocaefendi’den nakillerle olabilir. Çeşitli vesilerle bu mesele gündeme geldiğinde altını çizebileceğimiz nedenler olarak önce hased ve rekabet etme duygusunu söyler Hocaefendi. Mealen “<span class="italik_E" xml:lang="tr-TR">Hased, çekememezliği tetikler, çekememezlik rekabeti. Sonra bu o insanın iç dünyasında öyle büyür, öyle genişler ki, onun bütün his ve düşünce dünyasını kaplar ve karşısındaki Müslüman bile olsa netice değişmez.</span>” Sonra da “<span class="italik_E" xml:lang="tr-TR">Kendi nefsinin darlığına mahkûm insarlardır böyleleri.</span>” der.</p>

    <p class="a--Paragraf_E">Bir başka sebep olarak şunu nazara verir; kibir. Aynen aktarayım <span class="italik_E" xml:lang="tr-TR">Diriliş Çağrısı</span> adlı eserinden: “<span class="italik_E" xml:lang="tr-TR">Kibirli bir insan da, kendini büyük kabul ettiğinden dolayı hakiki büyüklerin büyüklüğüne tahammül edemez. Hatta, bir üstadı, bir hocası, bir mürşidi varsa, onu bile hazmedemez. Zahiren mürşidini takdir eder ve onun ardı sıra yürüyor görünür ama haddizatında görünüşteki o takdir ve takibinden de içten içe rahatsızlık duyar. Azıcık mürekkep de yalamışsa, “ Ben de bir kısım şeyleri biliyorum.” der. Bazı insanların, Allah’ın te’yidine mazhar oldukları ve ilâhî inâyetle desteklendiklerine hiç inanmaz; benliğini aşıp başkasını kabule yanaşmaz. O hâl üzere devam ettiği sürece de, hep bir darlığın pençesinden debelenip durur.</span>”</p>

    <p class="a--Paragraf_E">Var mıydı o salonda böyle birisi veya birileri. Haşa ve kella. Kimse hakkında ahkam kesip biçemem. Kalplerde geçen şeyleri sadece Allah <span class="_aleyhisselam-_E _idGenCharOverride-1" xml:lang="tr-TR">(celle celâluhû)</span> bilir. Ama sözünü ettiğimiz cümlenin havaya söylendiğini de hiç kimse iddia edemez. Mutlaka bir mahmili vardı onun. Bediüzzaman Hazretleri’nin dediği gibi niyet ve nazar perspektifini iyi ayarlamalıyız. Özellikle Allah’ın lütfuyla “zamanı zaman üstü olmaya merdiven” olarak kullananların yanında. Niyetlerimiz halis, nazarlarımız istifadeye kurulu olmalı. Mevlânâ misal sehl-i mümteni ufkunun devasa kametlerinden bir diğeri olan Yunus Emre ile bitireyim:</p>

    <p class="Siirler_E">“Miskinlikte buldular; kimde erlik var ise<br/>
    Merdivenden iterler, yüksekten bakar ise.”</p>

    <p class="a--Paragraf_E">Herkul Nağme 258’yi bu bakış açısıyla bir kez daha dinlemenizi tavsiye ederim…</p>
  </div>
</body>
</html>
