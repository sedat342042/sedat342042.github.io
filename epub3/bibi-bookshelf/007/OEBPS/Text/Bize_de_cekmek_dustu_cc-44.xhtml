<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-44</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-43">Hocaefendi’ye Haksızlık Etmeyelim</p>

    <p class="ilk_harf"><span class="_idGenDropcap-1 ilk_harf_E">T</span>aha Akyol’un bir sözünü hatırlıyorum: “Kavramları bilmek bilgi, yerli yerinde kullanmak ise mantık meselesidir ve yüksek bir zihnî seviye gerektirir.”</p>

    <p class="a--Paragraf_E">Yazıya böyle başlamamın sebebi 2013 yılı Ocak ayı başlarında Herkul Nağme’de Hocaefendi’nin “<span class="italik_E" xml:lang="tr-TR">Hayır sulhtadır, sulh her zaman hayırlıdır.</span>” başlığı ile yayımlanıp kamuoyuna mal olan konuşmasında PKK ile yapılan barış görüşmelerini ‘hayr’ olarak nitelendirirken kullandığı Hudeybiye Antlaşması teşbihi üzerine aldığım bir e-posta. E-postada kısaca söylenen şu: “Hudeybiye’de Efendimiz <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> Mekke müşrikleri ile anlaşma yaparken Müslümanların onlar tarafından meşru bir muhatap olması temin edilmiş oluyordu. Bu açıdan bakınca, bugünkü görüşmeleri Hudeybiye’ye benzettiğimizde, hangi taraf hangi tarafa mukabil geliyor?” Kastedilen mânâ açık; Mekke müşrikleri ve Müslümanlar, Türkiye devleti ve PKK terör örgütü, hiçbir benzeşme söz konusu değil. E-posta sahibine göre mevcut manzara benzetme yapılan mesele ile bire bir uyum içinde değil hatta tam tersi.</p>

    <p class="a--Paragraf_E">Pekâlâ bu yoruma zemin teşkil eden sözünde Hocaefendi ne diyordu? Diyordu ki: “<span class="italik_E" xml:lang="tr-TR">Hudeybiye sulhu mülahazasıyla, Hudeybiye sulhundaki mantık ve muhakemeyle yapılması gereken şey neyse onu yapmak lazım.</span>” Üç ayrı açıdan meseleyi ele alabilirim.</p>

    <p class="a--Paragraf_E">Birincisi; Hocaefendi’nin kimliği. Hocaefendi, adı üzerinde Hoca’dır, din âlimidir; siyasetçi, hukukçu vs. değil. Dolayısıyla ele aldığı bir meseleyi anlatırken, yazarken dinî temellere atıfta bulunması, o zaviyeden bakış açısını önceleyen bir tutum izlemesi ve dinî ilimlere ait terminoloji ile konuşması ve yazması normaldir. Hatta daha ötesi, o temelleri öncelemesi, o terminolojiyi kullanması gerekir. Zira görüşlerine getirmiş olduğu deliller, temellendirmede kullanmış olduğu argümanlar âyettir, hadistir, İslam tarihidir, 14 asrı aşan gelenektir ve nihâyet bu süre zarfında oluşmuş olan literatürdür.</p>

    <p class="a--Paragraf_E">Nitekim, barış görüşmeleri meselesine dikkat ederseniz kendisine sorulan “<span class="italik_E" xml:lang="tr-TR">Eğer bir kadın kocasının geçimsizliğinden, kötü mualelesinden ve kendisinden yüz çevirmesinden endişe ederse, bazı fedakârlıklar göstererek sulh olmak için gayret göstermelerinde mahzur yoktur. Barışmak, sulh olmak, elbette daha hayırlıdır. Nefisler, menfaatlerine düşkün yaratılmıştır. Ey kocalar! Eğer siz iyi davranıp arayı düzeltir, kadınların hakkını çiğnemekten sakınırsanız unutmayın ki Allah, yaptığınız her şeyden haberdardır (İyi davranışlarınızın karşılığını size fazlasıyla verecektir).</span>” <span class="ayet_kaynaklari_E _idGenCharOverride-1" xml:lang="tr-TR">(Nisa Sûresi, 128)</span> âyetine cevap verirken dolaylı olarak girmiştir. Hocaefendi o uzun cevabında “<span class="italik_E" xml:lang="tr-TR">Sulh elbette hayırlıdır.</span>” ibaresini, siyak-sibak bütünlüğü içinde aile dairesi bağlamında tefsirini yapıyor ardından “Toplumun en küçük birimi ailedeki geçimsizliklerde sulh hayırlı ise, toplum, millet, devlet ve cihan çapındaki dairede evleviyetle hayırlıdır.” çıkarımında bulunup sözü Hudeybiye sulhuna getiriyor. Geçiş cümlesi aynen şöyle: “<span class="italik_E" xml:lang="tr-TR">Böyle bir şey deyince zannediyorum sizin de aklınıza gelmiştir; Hudeybiye sulhu.</span>”</p>

    <p class="a--Paragraf_E">İkincisi; sözü edilen soruda dile getirilen düşüncenin altında yatan zihnî bir temel var; o da kıyastır. Kıyas, kısaca hukukî bir kavram olarak hükmü bilinmeyen bir meseleye bilinenden hareketle aralarındaki ortak illet veya vech ü şebeh (benzeşme noktası/ortak vasıf) sebebiyle aynı hükmün verilmesi ameliyesine denir. Bu genel tarifin ötesinde her zaman istisnalar söz konusu olabilir ve olmuştur da. Kaldı ki benzeşmelerin tam olmadığı yerde kıyastan vazgeçilip maslahat ve istihsan metotlarına göre hükümler üretilmesi bunun göstergesi. Usul ilmine ait bu derin meselenin bir-iki cümle ile anlatılamayacağının idraki içindeyiz. Ama zihnî arka plan temelinde yatan kıyas olunca bu temel bilgilerin bilinmesi gerekir.</p>

    <p class="a--Paragraf_E">Şimdi Hocaefendi burada fıkhî mânâda bir kıyas ameliyesi yapmıyor. Kıyas metodu ile caiz mi-değil mi diye sorulan bir soruya cevap üretmiyor. Üretmiş olsa, içtihadî hükme medar olacak ortak illetin benzememesinden hareketle ‘Neden kıyas yapıldı?’ veya ‘Maslahat, istihsan kullanılsaydı daha iyi olurdu?’ diyebiliriz. Aksine Hocaefendi burada 1984’den beri kanayan içtimaî yaramızın tedavisi adına beliren ümit ışığına destek sadedinde İslam tarihinden dolaylı bir referans gösteriyor. Fıkhî zaviyeden bakınca ve söz konusu sohbeti bir bütün hâlinde mütalaa edince şunu rahatlıkla diyebilirim; Hocaefendi Hudeybiye’ye atfıyla bu meselede kıyası değil maslahat ve/ya istihsanı önceleyen zihnî arka plana sahiptir. Başka türlü şu sözlere izah getiremezsiniz: “<span class="italik_E" xml:lang="tr-TR">Hudeybiye sulhu mülahazasıyla, Hudeybiye sulhundaki mantık ve muhakemeyle yapılması gereken şey neyse onu yapmak lazım.</span>”</p>

    <p class="a--Paragraf_E">Üçüncüsü; “Usul, esasa mukaddemdir.” Ülkemizin son 30 yılını esir olarak verdiği terörle mücadelede esas, barışın gerçekleşmesi, aynı devlet çatısı altında din, dil, cins, ırk, mezhep farklılıklarımızı gözeterek, koruyarak, saygı göstererek birlikte yaşamanın temin edilmesidir. Bunda herkes hemfikir. Ama bunun sağlanmasına gelince, o usuldür. Biz ülke olarak bu usulde yıllardır hatalar yapıyoruz. Sadece askeri önlemlerle, güvenlikçi bakış açısıyla meseleyi hall u fasl etmeye çalışıyoruz. Empati yapma, evrensel insanî haklar düzeyinde meseleyi ele alma, sosyal, kültürel, ekonomik kalkınmışlık, dış ülkelerle münasebet gibi teröre kaynaklık yapan hususları görmezlikten geliyoruz; daha doğrusu geliyorduk. Nitekim bunu açıkça itiraf eden nice devletlûlarımız oldu.</p>

    <p class="a--Paragraf_E">İşte Hocaefendi mevcut gelişmelere destek mahiyetini taşıyan ve terörle mücadeledeki makas değişimine bu açıklaması ile bizleri esasa ulaştıracak usule dikkat çekiyor ve sadece bu zaviyeden benzeşim noktası bulunan Hudeybiye sulhu ile mezkûr görüşünü hem temellendiriyor hem açıklık kazandırıyor hem de Efendimiz’e <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> râcî olması hasebiyle davranışlarında İslam’ı referans kaynağı olarak görenleri teşvik ediyor.</p>

    <p class="a--Paragraf_E">Hâsılı, Taha Akyol’un yazının başında aktardığım tespitini bir kez daha tekrar ederek yazıyı bitiriyorum: “Kavramları bilmek bilgi, yerli yerinde kullanmak ise mantık meselesidir ve yüksek bir zihni seviye gerektirir.”</p>
  </div>
</body>
</html>
