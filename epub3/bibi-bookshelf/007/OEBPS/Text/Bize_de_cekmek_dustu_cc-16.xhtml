<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-16</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-15">Zinhar, Zinhar!</p>

    <p class="ilk_harf"><span class="_idGenDropcap-1 ilk_harf_E">B</span>elli ki yine uykusuz geçen bir gecenin sabahındaydık. Derse geç çıkmasından zaten anlaşılmıştı bu ama simasındaki uykusuzluk emarelerini görünce kesinlik kazanmıştı. Her zaman olduğu gibi halkada yerini alanları sağdan-sola, soldan-sağa, tarifinde kelimelerin yetersiz kalacağı bir bakışla derinden derine süzdü. İhtimal herkesi uykusunu almış, alabildiğine dinç ve dingin gördü ki “<span class="italik_E" xml:lang="tr-TR">Duygusuz olmak için bir ilaç var mı Doktor Bey?</span>” diye söze başladı. Böyle bir ortamda siz ne düşünürsünüz bilmem ama ben iç dünyamızın dışa vurulacağı zehabına kapıldım. Belki biraz önce basar ve basiretle gerçekleşen o derin bakışların hâsılasının önümüze döküleceği endişesini duymaya başladım. Gerçi duysak ne olur? Yıllardan beri böylesi nice manzaralarla karşılaşmış, yerine göre tatlı yerine göre sert ikazlara maruz kalmış birisi olarak hayatımda ne değişti ki? İnsana sorarlar: “Madem yıllardır bir şey değişmedi, o zaman şimdi duyduğun endişe ne ve neden?” Her neyse.</p>

    <p class="a--Paragraf_E">Bir muhasebe, bir murakabe olarak kabul edilmesini talep ettiğim bu cümlelerden sonra biz kaldığımız yerden devam edelim. “<span class="italik_E" xml:lang="tr-TR">Her tarafı seller kaplasa, her yanda yangınlar çıksa, hatta kıyamet kopsa aldırmayacak ve yine uykuya devam etmeyi sağlayacak bir ilaç Doktor Bey?</span>” Sorunun muhatabı Doktor Bey ne yapsın, ne desin; sadece sustu. Sükutu cevap kabul eden Hocaefendi “<span class="italik_E" xml:lang="tr-TR">İyi, tababet kendi kusuru saysın bunu.</span>” dedi ve başıyla yaptığı işaretle ders başladı.</p>

    <p class="a--Paragraf_E">Ders böyle başlayınca anlaşılan bugün biraz çetin geçecek diye düşündüm. Öyle çok derslerimiz olmuştur Hocaefendi ile. 10-15 kişilik talebe kitlesi, alabildiğine küçük bir salon; hadis, fıkıh, tefsir dersi. Bunların hepsi alabildiğine sakin, mevcuttan hareketle yeni tahlillerin yapıldığı ilmi bir zemine işaret ediyor. Fakat bazen öyle olurdu ki sanki tarif ve tavsifini yapmaya çalıştığım bu ortamda değil de Süleymaniye Camii’nde müthiş kalabalığa vaaz eden ateşîn bir hatip olurdu Hocaefendi. Çetin geçecek derken kastım buydu ama düşündüğüm, usul olarak olmasa bile muhteva olarak gerçekleşti. Çünkü kendisini gece uykusundan eden mesele veya hâdiselerin ucu göründü. Yaptığı yorumlar, getirdiği izahlar, bir girizgâh bularak girip anlattığı şeyler gündemi takip edenlere “Demek ki uykusuzluğunun sebebi bu.” dedirtti.</p>

    <p class="a--Paragraf_E">Mesela okunan bir tefsirden yapılan iktibasa anında itiraz etti. Müfessir, düşmanı küçük görme ile relaliteyi eşdeğerde tutan bir görüş serdediyordu. “Hayır” dedi. “Realiteyi görme başka, düşmanı küçük görme başka, ucba girme başkadır. İnsan realiteyi mutlaka görmeli ama bazen düşmanı küçük görme, önemsememe kendi cepheniz adına psikolojik bir üstünlük kazandırır. Sizin o kayıtsız, umursamaz tavrınız düşman cephesini de şüphe ve tereddüde sürükler. Ucba gelince, o içten içe insanın kendini beğenmesi demektir ki işte yanlış olan budur. Nitekim Huneyn için Kur’ân şöyle buyuruyor: “<span class="italik_E" xml:lang="tr-TR">Sizin çokluğunuz size kendinizi beğendirmiş ama size</span> <span class="italik_E" xml:lang="tr-TR">hiçbir fayda sağlamamıştı. Yeryüzü bütün genişliğine rağmen size dar gelmişti, sonunda (bozularak) gerisin geriye dönmüştünüz.</span>” <span class="ayet_kaynaklari_E _idGenCharOverride-1" xml:lang="tr-TR">(Tevbe Sûresi, 25)</span></p>

    <p class="a--Paragraf_E">Mesela bir konu münasebetiyle girizgâh buldu ve dedi ki: “<span class="italik_E" xml:lang="tr-TR">Aşk u şevk içinde olmak, aşk u şevk ile hizmet etme başkadır; kahramanlık yapıyorcasına aşk u şevk ve neş’e u târâb içinde bulunma başkadır. Şimdiye kadar defalarca söyledim. Eğer tekrarından usanmadıysanız bir kez daha diyeyim; ikincisinde Allah cezalandırır. Bu hâl ile hemhâl olarak bir yere gidiyorsunuz araba ile, yolda başınıza bir şey gelebilir Allah muhafaza. Önemli olan hep birinci hâl içinde bulunmaktır. O’nun ihsan ve lütufları karşısında hep iki büklüm yaşamaktır ki bu sûfilerin duyduğu ölçüde Müslümanlığın iç yüzünü duymakla mümkündür</span>.”</p>

    <p class="a--Paragraf_E">Mesela “Sevdiklerinizi dengeli sevin. Olmadık makamlar, mansıplar onlara vermeyin. Herkes sizin onlara verdiğiniz makamı, mansıbı, değeri kaldıramayabilir. Yaptığı şeyleri kendinden bilebilir. Hâlbuki esas olan dine hizmet eden insanın kendini, fâcir bir insan bilmesidir. “Değildir bu bana layık bu bende; Bana bu lütf ile ihsan nedendir?” diye kendini sorgulamasıdır. Efendimiz <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> arkadaşının yüzüne yapılacak medh u senayı “boynunu kırma” teşbihi ile anlatıyor.”</p>

    <p class="a--Paragraf_E">Pekâlâ doğrusu ne? Onu da söyledi Hocaefendi: “<span class="italik_E" xml:lang="tr-TR">Doğrusu birbirimize karşı fevkalade sadakatla muamelede bulunmaktır. Bakın, sahabe-i kiram bizim birilerini hep ön plana çıkarttığımız gibi kimseyi ön plana çıkartmamış; birbirlerini i’z</span>â<span class="italik_E" xml:lang="tr-TR">m etmemiştir ama hep sadakat içinde bulunmuşlardır. Günümüzde birilerine makam veya unvan verme bit pazarı malı gibi oldu. Herkes herkese bir şey diyor. Mehdiler aldı başını gidiyor. Temkinli olmak zorundayız; itidal içinde davranmak mecburiyetindeyiz. Ne kimsenin boynunu kıralım, ne de haset ve rekabet hislerinin bu kadar yaygın olduğu bir dönemde birilerini ön plana çıkartarak dost cepheyi kıskandıralım. Yeni cepheler açmayalım. İnsanları rekabete ve günaha sevk etmeyelim. Bizler, hepimiz ayakları yerde sıradan ve düz insanlarız.</span>”</p>

    <p class="a--Paragraf_E">Bu sözleri bir taraftan dinler bir taraftan not alırken Hisar Camii’ne gittim hayalen. Bir sebebe binaen Pazar vaazını bırakmayı düşünmüş, kaldığı yerde yapılan bütün yalvarma, yakarmalara ve ricalara hayır diyerek İzmir’den İstanbul’a doğru araba ile yola çıkmıştı. Arabada bulunan birisinin ağlamalı yalvarmalarına dayanamayıp Saruhanlı civarlarından geriye dönüp pardösüsü ile vaaz kürsüsüne çıkmış ve pazar vaazı faslını kapattığını anlatmıştı. Dinleyenleriniz vardır o vaazı mutlaka. 24 Mart 1991 “Hey Gidi Günler Hey!” adı verilen vaazdan bahsediyorum… Vaazı bırakma kararını duyan cemaatin içten yalvarmaları karşısında “<span class="italik_E" xml:lang="tr-TR">Pekâlâ! Geleyim diyorum…geleyim… geleyim.</span>” diyen biten vaazından. Dinlemediyseniz dinlemenizi tavsiye ederim.</p>

    <p class="a--Paragraf_E">Konumuzla alâkası şu; yukarıda okuduğunuz cümleleri hemen hemen aynı ses tonu ve aynı hâlet-i ruhiye içinde seslendirdi Hocaefendi. Ve sözlerini şöyle bitirdi âdeta yalvaran bir eda ile: “Zinhar...zinhar…” Daha ne desin?</p>
  </div>
</body>
</html>
