<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-50</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-49">Ebû Cehil Kıtalar Dolaşıyor</p>

    <p class="ilk_harf"><span class="_idGenDropcap-1 ilk_harf_E">Y</span>ine dar daire, yine iki elin parmaklarını geçmeyecek sayıda insan ve yine Kırık Mızrap’ın dertli şairi elinde mızrağı ile gönüllerin bamtellerine dokunuyor; kırık dediği testisinden sızan sularla muhataplarının kalblerini yıkıyor.</p>

    <p class="a--Paragraf_E">Aşık Ruhsâtî ile başladı yumuşak bir ses tonuyla. “Bir vakte erdi ki bizim günümüz, Yiğit belli değil mert belli değil; Herkes yarasına derman arıyor, Deva beli değil dert belli değil.” “<span class="italik_E" xml:lang="tr-TR">Çok dert var.</span>” dedi. “<span class="italik_E" xml:lang="tr-TR">Dertler âdeta mutasyona uğramış. Her dert ayrı bir derdi doğuruyor. İyi kötü şeyler birbirleri ile yarış hâlinde. Sadece iyilere bakarsanız iyimserlik, sadece kötülere bakarsanız bedbinlik. İkisi de yanlış. Doğrusu her ikisine birden bakmak. Dünyada olup biten şeyleri doğru okumak, doğru yorumlamak.</span>”</p>

    <p class="a--Paragraf_E">Sonra durdu. Sanki daha önceden meydana gelmiş ve “Keşke öyle değil de böyle yapsaydık.” türünden bir yaklaşımın olduğu hâdise aklına geldi. Sanki diyorum çünkü emin değilim; ama sözün devamı bunu ortaya koyuyor. Dedi ki: “<span class="italik_E" xml:lang="tr-TR">Mazide cereyan eden şeylere kader açısından bakmalı. Onları yeniden gündeme getirip keşke, keşke demek Allah’ın hoşuna gitmez. Bununla beraber aynı hataları bir daha yapmamak lazım.</span>”</p>

    <p class="a--Paragraf_E">Tekrar durdu. Alıcı gözlerle salonu başta aşağıya bir daha süzdü. “<span class="italik_E" xml:lang="tr-TR">Kendimizi lisan-ı münasiple anlatmıyoruz.</span>” dedi. “<span class="italik_E" xml:lang="tr-TR">Allah biliyor her şeyi. Amenna ama muhataplarımız vehim girdabına kapılıyor. Akl-ı selîm, kalb-i selîm çizgisinde düşünmüyor, düşünemiyorlar. O zaman onları uyarmak, istikamet üzere düşünmeye sevk etmek de bizim görevimiz.</span>”</p>

    <p class="a--Paragraf_E">“<span class="italik_E" xml:lang="tr-TR">Yetişmemiş insanlar başkalarını yetiştiremezler. Yetiştirecek insanların yetiştirilmeleri lazım değil elzemdir. Bu noktada farklı bir okuma metodunun hayata geçirilmesi şart. Bu okuma modelinin âdeta bir fihrist gibi önce zihinlere nakşedilmesi ardından hayata hayat kılınması şart. Aklın nuru, kalbin ziyası denilen ilimler bir bütün hâlinde mütala edilmelidir. Ve gece evrâd ü</span> <span class="italik_E" xml:lang="tr-TR">ezkârı. İbadet aşk u şevk u heyecanı. Ve bütün bunlarda derinlik. Derin diye adlandırılanlarla başetme ancak Allah ile kurulacak derin münasebetle olabilir. Başka türlüsü düşünülemez.</span>”</p>

    <p class="a--Paragraf_E">Hâlin delaleti sözün devamının geleceğini söylüyordu ama sözün sahibi susmuştu. Not alan kalemler durmuş; bakışlar defterlerden söz sahibine doğru yönelmişti. Tekrar kolaçan etti etrafını ve “derin kulluk” dedi çok derûndan gelen derûnî bir sesle. Hayır ses değil bir inleyişti bu. Derûndan geldiği için de muhataplarının derûnunu yakacak mahiyetteydi: “<span class="italik_E" xml:lang="tr-TR">Deriiin kulluk</span>.” “<span class="italik_E" xml:lang="tr-TR">Bir gece teheccüdü kaçırınca akşama kadar ‘Ben bugün Rabbime ihanet ettim.’ diyecek bir ruh hâleti.</span>”</p>

    <p class="a--Paragraf_E">“Farkında mısınız bilmem; aslında bu söz, derin kulluk adına bir ölçü aynı zamanda. “Vakıa”. Bu “vakıa” bağlacından sonrası önemli; çünkü mebde ile münteha arasındaki istikamet çizgisini belirtme var. “Vakıa, teheccüd Efendimiz <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> için farz, ümmet-i Muhammed için sünnet ama derin kulluktan bahsediyoruz. Berzah karanlığını aydınlatan diyor asrın fikir mimarı ona. Ezbere mi konuşuyor?”</p>

    <p class="a--Paragraf_E">Bir başka fasılda “<span class="italik_E" xml:lang="tr-TR">İnsan kusurunu bilirse iç ızdırapları yaşar. İç ıztıraplar insana rıza ve rıdvan ufkunun kapılarını açar. Zımnî tevbe sayılır ayrıca insanın kusurları kendisinden bilmesi. Kendini sütten çıkmış ak kaşık gibi görenler bu ufka ulaşamaz. Kusur bende değil, beni anlamayanlarda demenin “Ben sizin en yüce Efendinizim.” demekten farkı yoktur.</span>” dedi.</p>

    <p class="a--Paragraf_E">Sonra…Evet sonra diyeceksiniz. Sonra o ağyarın cefası, yârın vefasızlığı arasında sıkışıp kalan ve “<span class="italik_E" xml:lang="tr-TR">Sabır (kelimesi), sabrımın ondan öte olduğunu anlayıncaya kadar sabredeceğim.</span>” diyen o dert küpü insanın anlattığı dertlerini dinledik. Çatlamamak elde değildi. Değildi ama o bunca dertlerini anlattıktan sonra yine sabır dedi. Derdin arkasında derdi vereni görmenin gereğine değindi her zaman olduğu gibi. Bunun bizleri “rıza yörüngeli sabır” yoluna sokacağının altını çizerek kulun Allah’a teveccühle dergâh-ı uluhiyetle irtibata geçeceğinden dem vurdu.</p>

    <p class="a--Paragraf_E">Hocaefendi bunları söylüyordu ama elimde kalem-defterle söylenenleri not alırken zihnen başka yerlerde dolaşıyordum. Anlatılanlar beni oralara sürükledi. Aklıma ilk gelen Arif Nihat Asya’nın o meşhur Naat’ındaki şu mısralar:</p>

    <p class="Siirler_E">“Biz dünyadan nereye<br/>
    Göçelim ya Muhammed?<br/>
    Yeryüzünde riya, inkâr, hıyanet<br/>
    Altın devrini yaşıyor...<br/>
    Diller, sayfalar, satırlar<br/>
    “Ebû Leheb öldü.” Diyorlar,<br/>
    Ebû Leheb ölmedi, ya Muhammed<br/>
    Ebû Cehil, kıtalar dolaşıyor!”</p>

    <p class="a--Paragraf_E">Sonra Uğur Işılak’ın “İçinde büyüyen âhın olsun.” mısraına katılmadığım şiiri…</p>

    <p class="Siirler_E">“... Umursama dünya gelse üstüne<br/>
    İçinde büyüyen bir âhın olsun<br/>
    Elbet bir gün devran döner tersine<br/>
    Tahammül en büyük silahın olsun…</p>

    <p class="Siirler_E">Boş ver hayallerin gerçek olmasın<br/>
    Yeşersin yeter ki, umut solmasın<br/>
    Derde talip ol ki dertli kalmasın<br/>
    Garibin gözyaşı günahın olsun…</p>

    <p class="Siirler_E">Olsun be aldırma Yaradan yârdır<br/>
    Sanma ki zalimin ettiği kârdır<br/>
    Mazlumun âhı, indirir şâhı<br/>
    Her şeyin bir vakti, zamanı vardır…”</p>

    <p class="a--Paragraf_E">Evet, Ebû Cehiller, Ebû Lehebler ölmemiş, kıt’alar dolaşıyordu ama Yaradan da yârdı. Mühim olan o Yâr’ın yardımına hak kazanacak tavır alabilmek, duruş sergileyebilmek. Kısacası Ebû Cehillere, Ebû Leheblere bedel, Arif Nihat’ın diliyle “Nur gibi Ebû Bekir, Osman, meydan okuyan Ömer, kapılar kendisine açılan Ali” olabilmek. Olabildik mi? Olabilecek miyiz acaba?</p>
  </div>
</body>
</html>
