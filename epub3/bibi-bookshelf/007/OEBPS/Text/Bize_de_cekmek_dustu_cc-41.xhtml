<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-41</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-40">“Bana Dua Et Sözünü Ayağa Düşürmeyelim!”</p>

    <p class="ilk_harf"><span class="_idGenDropcap-1 ilk_harf_E">A</span>ltını çize çize defaatla okumanızı, her bir ana fikir ve o ana fikir etrafında söylenen her cümle üzerinde düşünmenizi hararetle salık veririm Hocaefendi’nin <span class="italik_E" xml:lang="tr-TR">Yenilenme Cehdi</span> isimli kitabında yer alan “Müminin Mümine Karşı En Büyük Yardımı: Dua” başlıklı makalesini. Saygısızlık etmiş olur muyum karar veremedim ama söyleyeceğim. Hocaefendi “<span class="italik_E" xml:lang="tr-TR">Bana dua et cümlesini ayağa düşürmeyelim.</span>” diyor. Ben ise “Çoktan ayağa düşürdük Hocam.” diyorum. Bana göre nezaketini konuşturuyor; hedef gösteriyor; aman ha mânâsına gelen ikazda bulunuyor Hocaefendi; yoksa o da biliyor ki hatta 74 yıllık hayatını celvet hâlinde (makamında insanlarla iç içe) yaşayan birisi olarak bizden daha iyi biliyor ki biz bu sözü de, bu sözün altına yatan muhtevayı da çoktan ayaklar altına düşürdük.</p>

    <p class="a--Paragraf_E">Nasıl bu kadar net ve bu kadar cüretkâr oluyorsun diyebilirsiniz. Bu soruyu sormakta haklısınız. Cevabım şu; şimdi sizlere Hocaefendi’nin dua ufku adına tefsir dersleri esnasında not aldığım bazı değerlendirmelerini arka arkasına aktarayım; sizler de, ben de bu sözleri bir endam aynası yapıp karşısına geçelim ve soralım kendimize: Gerçekten biz bir arkadaşımıza “Bana dua et.” derken, duaya bakış açımız bu mu? Bu şuur içinde miyiz? Onun duasıyla ve tabi ki Rabbin onayı ve yaratması ile dua istemeye sebep teşkil eden işin bir çırpıda hall u fasl olacağına inanıyor muyuz?</p>

    <p class="a--Paragraf_E">Dua ile örgülenmiş, bana göre “mücessem dua” olmuş hayatından değil veya ondan bazı kareler değil, eline kalemi alıp üzerinde düşüne düşüne yazdığı dua eksenli yazılardan değil, tefsir dersi esnasında ağzından dökülen sözler bunlar. Okumada perspektif aralığını belirleme adına önemli olduğu için bu hatırlatmayı bir kez daha yapmak istedim.</p>

    <p class="a--Paragraf_E">“<span class="italik_E" xml:lang="tr-TR">Allah insanlara her zaman yakındır. Esas uzak olan insandır. Cismanî istekleri, arzuları, hırsları insanı Allah’tan uzaklaştırır. İşte dua ile insan bu uzaklığı aşmaya çalışır. Bu zaviyeden dua, insanın Allah’a karşı olan uzaklığını aşma çabasının adıdır.</span>”</p>

    <p class="a--Paragraf_E">“<span class="italik_E" xml:lang="tr-TR">Dua, sebepleri çer-çöp gibi bir kenara atıp doğrudan doğruya müsebbibu’l-esbab olan Allah’a teveccühtür. Bu yönüyle dua, ubudiyet-i hâlisadır. Öyleyse istediğimiz şeyleri isteyip nihâî</span> <span class="italik_E" xml:lang="tr-TR">kararı O’na bırakmalı ve ‘hakkımızda hayırlısı ise’ demeliyiz. Bu, O’na olan saygımızın, iman ve itimadımızın gereğidir.</span>”</p>

    <p class="a--Paragraf_E">“<span class="italik_E" xml:lang="tr-TR">Dualarda Allah sadece söze değil sözün yanında bir de sözün sahibine bakar. Acaba o kişi, ağzından çıkan o sözleri ne kadar içselleştirmiş; o sözler onun gönlünde, kalbinde, ruhunda ne kadar yer etmiş; heyecan ve helecanlarına ne kadar yansımış!</span>”</p>

    <p class="a--Paragraf_E">“<span class="italik_E" xml:lang="tr-TR">Duasının kabul edileceğine cân u gönülden inanan insanın elleri boş dönmez.</span>”</p>

    <p class="a--Paragraf_E">“<span class="italik_E" xml:lang="tr-TR">Duada önemli olan, dua dua yalvardığınız şeyin, teveccüh ettiğiniz Zât-ı İlâhi nezdinde bir mânâ ifade etmesidir. Nezd-i uluhiyette hora geçen şeyleri siz kendi aklınız, fikriniz, ruhunuz ve vicdanlarınızla değerlendirin ve ona göre dua edin. Mesela bir kişinin imanı, üzerine güneşin doğup-battığı her şeyden daha hayırlı ise, neyin önemli olduğu, neyin O’nun katında hora geçtiği kendiliğinden tebeyyün etmiyor mu? Bunun karşısında insanın Cennet’i istemesi çok küçük kalır. Öyleyse küçük şeylerle vakit kaybetmemek lazım.</span>”</p>

    <p class="a--Paragraf_E">“<span class="italik_E" xml:lang="tr-TR">Efendimiz’in (sallallahu aleyhi ve sellem) hayatına bakın; hayatının her karesinde dua vardır. Bağışlayın; helaya girerken dua, çıkarken dua; horoz ötünce dua, aynaya bakınca dua; yatarken dua, kalkarken dua; elbise giyince dua, evden çıkınca dua. Hasılı; dua, dua, dua. Dua, Efendimiz’in hayatının içine işlenmiş dantelalar gibidir.</span>”</p>

    <p class="a--Paragraf_E">“<span class="italik_E" xml:lang="tr-TR">İnsan bazen öyle bir hâle gelir ki ne isteyeceğini şaşırır. Bu makamda insan “Senin benim hâlimi bilmen, beni bir şey istemekten müstağni kılıyor.” diyebilir. Ama bütün bütün duayı terk etme, Allah’a tazarru ve niyazda bulunmayı bırakma düpedüz nankörlüktür. Unutmayın; Allah kendinden müstağni olanlara gadab eder. Böyleleri ne Allah’ın büyüklüğünün ne de kendi küçüklüğünün farkındadır.</span>”</p>

    <p class="a--Paragraf_E">“<span class="italik_E" xml:lang="tr-TR">Duaların kabulünde üç şey çok önemlidir; zaman, mekân ve insan. Zaman ve mekân malum. Kadir gecesi, Cuma günü saat-i icabe, Kâbe, Mescid-i Nebi ve Mescid-i Aksâ gibi zaman ve mekânlarda dua etme. İnsana gelince; ondan kasıt, dua eden insanın hâlidir, ızdırabıdır, sancısıdır. Bir karıncanın çukura düşmesi karşısında üzüntü duyan insan, binlerin-milyonların Cehennem’e gidişi karşısında ızdırap duymuyorsa, o, ı</span><span class="italik_E" xml:lang="tr-TR">zdırap nedir bilmiyor demektir.</span>”</p>

    <p class="a--Paragraf_E">“<span class="italik_E" xml:lang="tr-TR">Duada beşeri mülahazalara bağlı olarak detaya inmek yanlıştır. Bu tür dualar bir taraftan ferdin zihin darlığını gösterirken, diğer taraftan Allah’ın murâd-ı Sübhani’sine engel koyma mânâsını taşır. Doğrusu, insanın söyleceği cümleler, o cümlelerde seçeceği kelimelerle kendisini murâd-ı Sübhani’nin enginliğine salmasıdır. Rabbena âtina fi’d dünya haseneten ve fi’l âhireti haseneten duası bu yaklaşımın delili sayılabilir.</span>”</p>

    <p class="a--Paragraf_E">Hocaefendi’nin dua ufkunu anlama adına fikri bir gezinti yaptık ama asıl mevzuu unutmayalım; dua talebi. Nebiler Serveri’nin <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> hayatında yeri olan önemli bir amel. O, başının çok ağrıdığı hastalık döneminde Hz. Aişe vâlidemizden dua istemiş. Hz. Ömer <span class="_aleyhisselam-_E _idGenCharOverride-1" xml:lang="tr-TR">(radıyallahu anh)</span> umre için kendisinden izin istediğinde: “Ey kardeşim! Duanda bizi unutma!” diye dua talebinde bulunmuş. Demem o ki, Efendimiz’in hayatında yerini bulan bu ameliyeyi hayatımıza taşırken, arkadaşımıza “Bana dua et.” derken, inanç ufkumuzun nerede olması gerektiğini düşünelim.</p>

    <p class="a--Paragraf_E">O cüretkâr çıkışımı tekrarlıyorum: Hem ferdî hem içtimaî hem de âlem-i İslam çapında “Bana dua et.” sözünü çoktan ayağa düşürdük biz. Gelin, çok bilmiş bilgisizler gibi ortalıkta dolaşmaktan vazgeçelim. Gelin, Ahmet Özhan’dan dinlediğim tasnifle duada “Ya Rab” seviyesinden “Ya Rabbi, Ya Rabbenâ ve Ya Rabbe’l-âlemin” seviyelerine doğru basamakları teker teker çıkmaya başlayalım. Gelin “Senin izzetine yemin ederim ki, onların hepsini baştan çıkartacağım.” diyen şeytana karşı dua ile bir sur oluşturalım. Ve gelin duayı düşürdüğümüz yerden kaldıralım; kaldıralım ama önce kendimizin ayağa kalkması lazım o ağır hazineyi yerinden kaldırmak ve taşımak için. Tamam diyorsanız, Cezayirli büyük düşünür Mâlik ibn-i Nebi’nin bir sözünü aktarayım sizlere. Merhum der ki: “Eğer şu an Ay’a gitmeye karar verdiysek, hemen şu duvara bir merdiven dayayıp tırmanmaya başlamalıyız.”</p>

    <p class="a--Paragraf_E">Son söz Hocaefendi’nin: “<span class="italik_E" xml:lang="tr-TR">O’na olan yakınlığı korumak lazım. Yakınlığı koruma O’na çok vefalı olmakla mümkün olur. Bu, O’nun hakkı, bizim de vazifemizdir.</span>”</p>
  </div>
</body>
</html>
