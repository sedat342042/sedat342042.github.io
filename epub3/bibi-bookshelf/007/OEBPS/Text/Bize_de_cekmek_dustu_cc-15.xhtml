<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-15</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-14">Mürşidin Hâl Dili</p>

    <p class="ilk_harf"><span class="_idGenDropcap-1 ilk_harf_E">N</span>e kadar çabuk geçiyor günler; buradan ayrılalı tam 17 gün olmuş. Bu süre içinde beni içten içe kavuran hasret ateşini söndürmek için âb-ı hayat limanına yeniden koştuğumda, gündelik hayatın aynı şekilde saat gibi tıkır tıkır işlediğini müşahede ettim. Namaz vakitleri üzerine kurulu sistem, sohbetlerle kendini besleme ve yenilemeye, yemeklerle de nefes almaya ayarlı. Hâlbuki dışarıda?</p>

    <p class="a--Paragraf_E">Her neyse; yaşadığım ilk hâdise hediye edilen, isminin nakşedildiği bir havlunun kendisine gösterilmesiydi. Havluyu eline aldığında derin bir nefes aldığını müşahade ettim. “Lafza-i celâl bu, şakası olmaz bu işin.” dediğini duydum. Hâdisenin ne olduğunu bilmediğim için ne derin nefese ne de bu söze bir anlam verebildim. Sonra havluyu bana verdiklerinde lafza-i celâlde yer alan “le” harflerinden birinin havluya zarar vermeden kazındığını görünce anladım. Günlük hayatta kullandığımız bir eşya üzerine bilvesile bile olsa lafza-i celâlin yazılmasına gönlü razı olmamış. Tabi ki bir hassasiyet bu. Rivâyetler doğruysa Bişr-i Hafi’yi, Bişr-i Hafi yapan hassasiyet hem de. Menkıbe malum; sarhoş iken üzerinde lafza-i celâl yazılı kağıt parçasını yerden alıp cami duvarında harcı dökülen bir yere sıkıştırıyor Hazret. Allah da kendi ismine karşı gösterilen bu saygıya karşılığı, önce ona hidâyet buyurarak, ardından yaşadığı salih hayat sebebiyle ismini yücelterek veriyor. Kaldı ki Hocaefendi, hayatının şehadetiyle sabit ki O’nun yüce adının yüceltilmesinin ötesinde bir gaye-i hayale sahip değil. Belki çoklarına sembolik gelebilecek bu hassasiyet de o manzarayı tamamlayan ayrı bir kare bana göre.</p>

    <p class="a--Paragraf_E">Tefsir dersindeyiz. Elmalılı okunuyor. Hocaefendi merhum Elmalılı’nın yorumları etrafında yer yer düşüncelerini dile getiriyor. Bazı âyetlere işaretler koymalarını söylüyor arkadaşlara. “Yarın Bikâî’den buna bakalım… Zemahşerî bu sahada sözü sazı dinlenecek insandır. Âyetler arasındaki irtibatı en iyi anlatanlardan biridir. Unutmayın; yarın Zemahşerî ne diyor mütalaa edelim vs.” Daha önce de bir vesile ile bahsettiğim gibi önce Elmalılı’dan okunan yer, ertesi gün 20’yi aşkın tefsirle takip ediliyor. Halkada yerine alan her bir talebe ilgili yerin özetini sunuyor ve müzakere bu zemin üzerinde gerçekleşiyor.</p>

    <p class="a--Paragraf_E">İlk defa dikkatimi çeken bir manzarayı sunayım sizlere. Elmalılı, okunan âyet ile alâkalı tefsirini yapmış sonra görüşünü temellendiren hususları anlatıyor. Şöyle de diyebilirim; söyleyeceği son sözü söylüyor, ardından sebebini açıklamaya duruyordu okunan yerlerde. İhtimal o görüşe katılmadığı veya ilave bir şeyler söyleyeceği zaman Hocaefendi’nin yerinde duramadığını müşahade ettim. “Bir an önce şu açıklama bitse de söylesem söyleceğimi” diyen ve oturduğu koltukta sürekli hareket hâlinde olan bir Hocaefendi vardı karşımda. Hocaefendi’nin ateşîn fıtratı ile tam bire bir uyum içinde bulunan bir manzara bu. Seyri keyifli olduğu gibi söylenenleri dinlemek de ufuk açıcı.</p>

    <p class="a--Paragraf_E">Burada dikkatten kaçmaması gereken şey; söyleyeceği sözü olan insanın yerinde duramamasıdır. Enes Ergene’nin tespitleri içinde vaaz ve sohbetlerde çok hızlı, çok seri konuşmasını da bununla birleştirebilirsiniz. Sanki bir şeyleri kaçırmış da onu telafi etme ihtiyacı ve arzusu içinde bulunan insanın hâli var üzerinde her zaman. Ya hizmet modeli. Aynı şey orada da geçerli. İnsanlığa sunacağı mesajları sunmak için bir yerde oturup insanları ayağına çağırmak yerine, onların ayağına gitmesi. Hasılı; sözü olan insan yerinde duramaz ve onun bu hâli hayatının tüm karelerinde kendine bir şekilde yer bulur.</p>

    <p class="a--Paragraf_E">Dersten sadece bir anekdot aktararak yazıyı noktalamak istiyorum. Enfâl sûresi 48. âyette insanları, yaptıklarını güzel göstermek sûretiyle yoldan çıkaran şeytanın bir ara “<span class="italik_E" xml:lang="tr-TR">Ben sizden uzağım. Ben sizin görmediklerinizi görüyorum, ben Allah’tan korkuyorum; Allah’ın azabı şiddetlidir.</span>” dediğini anlatır. Âyeti okuyunca akla gelen ilk şey “Şeytanın, Allah’tan korkuyorum.” demesi. Zira şeytan yapıp ettikleri ile hiç de Allah’tan korkan bir varlık gibi davranmıyor. Hocaefendi bu âyet ile alâkalı yaptığı uzun açıklamada bir şeyin üzerinde ısrarla durdu: “Şeytanın fıtratı.” Dedi ki: “<span class="italik_E" xml:lang="tr-TR">Şeytanın tabiatını bilmeyince bu sözleri anlamakta zorlanabilirsiniz. İnsanoğluna karşı kine, nefrete, öfkeye kilitli bir fıtrata sahip şeytan.</span>” Daha önceleri de halk tabiriyle “burnundan soluyan” teşbihini yapmıştı şeytan için.</p>

    <p class="a--Paragraf_E">İnsan burada düşünmeden edemiyor; şeytanın genel mânâda insanlığa karşı sahip olduğu bu fıtratı, insanlar içinde Müslümanlara karşı taşıyanlar nerede duruyor? Bence şeytanla yan-yana, iç-içe, omuz-omuza. “İnsi şeytanlar” derken kastedilenler de herhalde bunlar olsa gerek. Kendilerinin de içinde bulunduğu insanlık gemisi, hayrına yapılan en hayırlı işleri bile inkâra, tekzibe ve baltalamaya duran ve her şeyin arkasında başka şeyler arayan bu insanları bu izahtan sonra anlamak daha kolay oluyor. Nitekim Hocaefendi: “<span class="italik_E" xml:lang="tr-TR">Bunlar Allah’ın inâyetine hiç inanmıyorlar.”</span> dedi. <span class="italik_E" xml:lang="tr-TR">“Onların yanılma noktası burası</span>” diye de ilave etti. “<span class="italik_E" xml:lang="tr-TR">Bu kadar çaplı, bu kadar büyük işler bir insanın kafasının altından çıkmaz diyorlar. Doğru. Biz de aynı şeyi söylüyoruz. Çünkü bütün bunları yapan Allah. Ama onlar Allah’ı tanımadıkları, bilmedikleri, inanmadıkları için, yapılan her şeyi insanlara havale ettikleri için akıl erdiremiyorlar ve…</span>”</p>

    <p class="a--Paragraf_E">Hocaefendi’nin bir sözüyle bağlıyorum. “<span class="italik_E" xml:lang="tr-TR">Ene insanları boğan bir girdap. Nahnü yüzme bilenler için bir yol; ama bilmeyenler için, o da bir girdap. En selametli yol; hüve.</span>”<span class="Footnote_E _idGenCharOverride-3" xml:lang="tr-TR"><a class="_idFootnoteLink" href="#footnote-288-1" id="footnote-288-1-backlink">1</a></span></p>

    <div class="_idFootnotes">
      <div class="_idFootnote">
        <p class="b--Paragraf_E"><a class="_idFootnoteAnchor" href="#footnote-288-1-backlink" id="footnote-288-1">1</a> Bu yazıya başlık bulmakta ve bazı hususları yazıp-yazmama kararında zorlandım. Derste dinleyici olarak yerini alan bir büyüğüm ile paylaştım düşüncelerimi. Onun yol göstericiliği ile son şeklini verdim. Kendisine teşekkür borçluyum. “Büyüğüm” dediğim o zat kim derseniz isim vermeyeyim ama şu kadarcık kapısını aralayayım: O, neredeyse yarım asır önce Hocaefendi ile birlikte karanlık geceleri aydınlatan aydan ak yüzüyle, derin ve engin okyanusları aşmak için bir sal ile yolculuğa çıkmış, hayatının hiçbir döneminde topu taça atmadan, artık transatlantik olan büyük gemide ilerleyen yaşına rağmen yolculuğuna hâlâ devam eden bir kâmet-i bâlâdır.</p>
      </div>
    </div>
  </div>
</body>
</html>
