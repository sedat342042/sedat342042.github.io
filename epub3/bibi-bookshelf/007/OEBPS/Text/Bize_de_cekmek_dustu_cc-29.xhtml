<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-29</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-28">İçinize Dönün ve Sorun</p>

    <p class="ilk_harf"><span class="_idGenDropcap-1 ilk_harf_E">E</span>ğer söz konusu olan “söz” ise elbette ne söylendiği, nasıl söylendiği, ne zaman, nerede, kime söylendiği önemli. Söz sahibinin muradı, ancak bu unsurları bir bütün hâlinde gözetmekle anlaşılabilir.</p>

    <p class="a--Paragraf_E">Hocaefendi’nin “sohbet-i canân” ismiyle müsemma kıldığı konuşma teması. Sözü eninde-sonunda sohbet-i canâna bağlama, bir girizgâh bulup sözü oraya getirmesi değil; aksine direkt “Hüve”, “İnsanlığın İftihar Tablosu” <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span>, “tevhid”, “O’nun hakkı bizim de vazifemiz.”, “hiç olduğumuzu idrak”, “elin-âlemin muvaffakiyet olarak gördüğü her şeyi kıskançlık derecesinde O’na verme” deyip bu temel düşünceyi Kur’ân ve Sünnet’le temellendirmesi onun sohbet üslubunun en önemli ve en belirgin özelliklerinden biridir. En azından ben böyle anlıyorum. Şöyle de denilebilir diye düşünüyorum. Hocaefendi’nin ne dediği yani konuşma teması artık belli ama ya nasıl dediği? Bunu hiç düşündük mu? Şahsen son dönemlerde hep bu gözle dinliyorum Hocaefendi’yi. Şimdi nasıl temellendirecek diyorum. Bu yeni bir yaklaşım diyorum, bu enfes örneği ilk defa duydum diyor ve nasıl sorusuna cevap arayan bir gözlemle dinliyorum.</p>

    <p class="a--Paragraf_E">Böylesi bir ortamı tasvir etmeye çalışacağım bu yazıda ama ona geçmeden önce akla gelme ihtimali bulunan bir soruya kendimce cevap vereyim. Soru şu: Neden bu kadar tekrar? Dört şey söyleyebilirim. Birincisi; yukarıda da ifade ettim. Eğer söz konusu muhtevayı tek kelime ile tevhid diye özetleyecek olursak, tevhid Allah’ın hakkı bizim de vazifemizdir. Kulluk için yapar bu tespiti Hocaefendi ama aynı şeyi tevhid ekseninde kullanmanın hiçbir mahzuru yok. İki; Kur’âni metoddur bu. Literatürde bunun adına “tasrif” denir. Aynı hakikati muhataba bıkkınlık vermeyecek bir usul ile, her defasında değişik vechelerini nazara vererek, ön plana çıkartarak defalarca anlatma demektir tasrif. Bakın Kur’ân’a, bu gözle okuyun peygamber kıssalarını, inceleyin namaz, zekat gibi meselelerde defaatla verilen emirleri, aynı şeyi göreceksiniz. Üç; ihtimal bizler için acı ama acı olduğu kadar da gerçek; kıvam. Demek ki Hocaefendi muhatabı olan insanların tevhid ekseninde olması gerektiği yerde olmadıkları kanaatinde. Bu bir yorum. Katılmayabilirsiniz. Fakat bu denli tekrarın, bu ölçüde tizkârın (hatırlatma), ‘olan ile olması gereken’ arasındaki boşluk hatta uçurumdan kaynaklandığını düşünüyorum. Yoksa muhatapları, beklenen seviyenin insanı olsa, bir başka fasla, bir sonraki aşamaya geçerdi Hocaefendi. Dördüncüsü; va’z u nasihat ve irşad görevinin sürekliliğinden hareketle konumunun gereğidir bu tekrarın gerekçesi. Allahu a’lem.</p>

    <p class="a--Paragraf_E">Gelelim sohbet ortamına. Daha doğrusu ders halkasına. Ömrünün son demlerindeki hizmet mahalli olan Tacikistan’da kendisine verilen isimden dolayı Hacıata diye bilinen Hacı Kemal Ağabey ile bir hâtırasını nakletti. Kelimesi kelimesine “<span class="italik_E" xml:lang="tr-TR">Hatayı benim yaptığımı anladım.</span>” dedi. Çok dikkatimi çekti bu cümle, rikkatime dokundu bile diyebilirim. Bizim gibi sıradan insanların belki de haklı gerekçelerle hayatında yüzlerce defa söylediği söze karşılık aldığı cevabı böyle yorumlamıştı Hocaefendi: “Hatayı benim yaptığımı anladım.”</p>

    <p class="a--Paragraf_E">Hâtıradan mevzua değil aksine bir âyet tefsiri münasebetiyle yaptığı ilave yorumdan hâtıraya intikal etti. Mevzu; ahiret endişesi idi. Yaşlı gözlerle Cehennem’e doğru sürüklenen kulun sürekli hesap mahalline kafasını çevirip Cehennem kararı karşısında şaşkınlığını anlattı. Allah’ın “<span class="italik_E" xml:lang="tr-TR">Durdurun o kulumu neden sürekli geriye bakıyor?</span>” sorusu ve “<span class="italik_E" xml:lang="tr-TR">Kulun ben böyle zannetmiyordum; bütün günahlarıma rağmen Rabbimin merhameti ile beni affedeceğine inanıyordum.</span>” mealinde verdiği cevabı ve ardından Allah’ın “<span class="italik_E" xml:lang="tr-TR">Çevirin onun yönünü Cennet’e. Kulum beni nasıl biliyorsa, ben ona göre muamele ederim.</span>” dediğini anlattı.</p>

    <p class="a--Paragraf_E">Gözyaşlarını sildi ve dedi ki: “<span class="italik_E" xml:lang="tr-TR">Korku çok şiddetli olmalı, beyinde bir tümör gibi kendini hissettirmeli ama şu klimanın havayı temizlemesi gibi recâ gelmeli ve bu korkuyu temizlemeli. Demeli ki insan, istihkakım burası; burası ama Rabbim, senin de rahmetin...</span>” Cümle yarım kaldı biliyorum; elden ne gelir, ağlamaktan gerisini getiremedi kendisi de zaten. Gözyaşlarını sildikten sonra söylediği şey de şuydu: “<span class="italik_E" xml:lang="tr-TR">Sürekli tefekküre ihtiyaç var. Bu tefekkürde korkudan ümide, endişeden şefkate…</span>”</p>

    <p class="a--Paragraf_E">İşte şimdi bahsini ettiğim Hacı Kemal Ağabey hâtırasına geldi. “Malatya’ya konferansa gitmiştik. Evde kalıyorduk. Ben bir odada, arkadaşlar diğerinde. Odamdan lavaboya doğru giderken yan odada kahkaha sesleri eşliğinde sohbet ettiklerini gördüm arkadaşların. “Çok gülme kalbi öldürür.” hadisinden hareketle başımı odaya doğru uzattım ve “Cennetle mi müjdelendiniz de böyle gülüyorsunuz?” dedim ve ayrıldım. Bizim gibi sıradan insanların yüzlerce defa dediği cümle işte bu. “Lavabodan dönüşte Hacı Kemal’in arkadaşlara ‘Allah benim gibi birisini Cehennem’e koyup da ne yapacak.’ diyerek ağladığını duydum.”</p>

    <p class="a--Paragraf_E">Ben de şahidim. Talebeliğimiz yıllarında kaç defa görmüşümdür hıçkıra hıçkıra ağladığını ve aynen böyle dediğini. Bir defasında sünneti kılmış, farz için bekliyorduk. Yan yana denk gelmiştik. Birden bardaktan, ne bardağı, kovadan boşalan su misali gözyaşlarını akıtmaya başladı, başını önüne eğdi, mütemadiyen ağlıyordu. “Tam bir gönül insanı” diye aklımdan geçirmiştim ki dudaklarından şu cümleler dökülüyordu: “<span class="italik_E" xml:lang="tr-TR">Benim gibi birini Cehennem’e koyacaksın da ne olacak Allahım!</span>” Naz mı niyaz mı, derinliğine vâkıf değilim ama başka bir hâlin, başka bir makamın insanı gibi konuşuyordu.</p>

    <p class="a--Paragraf_E">Hocaefendi’ye geri döneyim; Hacı Kemal’in işte bu sözünü şöyle yorumladı Hocaefendi: “<span class="italik_E" xml:lang="tr-TR">Hatayı benim yaptığımı anladım. Çünkü bizler kendi hakkımızda çok acımasız olmalıyız ama başkaları hakkında hüsn-ü zan etmeliyiz.</span>”</p>

    <p class="a--Paragraf_E">Bitiriyorum; biz ise maalesef bugün kendi muhasebemizle meşgul olmaktansa başkalarının muhasebesi ile meşgulüz. Nefsimize hüsn-ü zan, muhataplarımıza sû-i zanla bakıyoruz. Sanki herkes cehennemlik sadece cennetlik olan bizmişiz gibi. Sanki herkes yanlış yapıyor, doğru düşünen, doğru yapan sadece bizmişiz gibi. Allah için içinize dönün ve sorun, böyle değil miyiz? Hocaefendi’nin sürekli tevhid demesinin altında yatan da bundan başka bir şey değil ihtimal. O kıvamı yakalayamadık. O mertebenin insanları değiliz henüz. Ne bu hâlin ne de bu makamın sahibiyiz. Bırakın hâl ve makam sahibi olmayı, bizler henüz tasavvufî mânâda ne hâlin ne makamın, tarifini de muhtevasını da biliyoruz.</p>
  </div>
</body>
</html>
