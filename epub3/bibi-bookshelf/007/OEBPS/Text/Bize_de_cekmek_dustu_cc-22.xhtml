<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-22</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-21">Sıradanlığa Harb İlanı</p>

    <p class="ilk_harf"><span class="_idGenDropcap-1 ilk_harf_E">“</span><span class="italik_E" xml:lang="tr-TR">Sıradanlığa harb ilan etmişler; siz de öyle olun.</span>” dediği an beynimde şimşekler çaktı. Kimdi bu sıradanlığa harb ilan edenler. Hocaefendi’nin bizzat kendisi değil miydi bize “müşârun bi’l benân” yani “<span class="italik_E" xml:lang="tr-TR">Parmakla gösterilen insan olun.</span>”, “<span class="italik_E" xml:lang="tr-TR">Okullarınızda, iş yerlerinizde, toplumda mercî olun.</span>” diyen ve böyle diyerek bizlere hedef gösteren, ya da hedef çıtamızı yukarıya çeken. Bir şeyleri kaçırdığımın, meseleye yanlış bir zaviyeden baktığımın farkındaydım ve onu bulmak için düşünmeye başlamıştım ki gerek kalmadı. Kalmadı çünkü Hocaefendi hemen peşi sıra “<span class="italik_E" xml:lang="tr-TR">Sıradanlık insanlarla ilişkiler itibarıyla önemlidir.</span>” dedi. Mesele anlaşılmıştı. Hz. Ali’nin beyanı içinde insanlardan bir insan olmak, fâikiyet/üstünlük mülâhazaları içine girmemek, içinde yaşadığı toplumda sahip olduğu özellikleri itibarıyla parmakla gösterilen bir insan olduğu hâlde mahviyet ve tevazu içinde bulunmak, herkesin kendisine danıştığı mercî makamında yerini aldığı hâlde kibir ve gurur içine girmemek, insanlara tepeden bakmamak. Sözün özü, literatürde tehzîb-i ahlâk, ahlâk-i hâmide tamlamaları ile ifade etmeye çalıştığımız İslâmî, insanî ve evrensel kaidelerle hemhâl olmaktı Hocaefendi’nin kasdı.</p>

    <p class="a--Paragraf_E">Devam etti Hocaefendi: “<span class="italik_E" xml:lang="tr-TR">...Ama Allah ile münasebet itibarıyla sıradan değil sıradışı olmak önemlidir.”</span> Aklınıza gelebilir; sıradışı olmak ne demek? Bu konuda müşahhas bir örnekten, sınırları belli bir çerçeveden söz edilebilir mi? Devam eden bir tek cümle bu soruların cevabını veriyordu: “<span class="italik_E" xml:lang="tr-TR">Hz. Ebû Bekir gibi Allah ile münasebette derin, fakat o derinliği bilmeyecek kadar da sıradan olma.</span>” Akibetinden endişe etme diyebilirsiniz siz buna ki Hz. Ebû Bekir’in nice beyanlarında bunu yudumlamak mümkündür. Kılı kırk yararcasına bir hayat yaşadığı hâlde Hz. Ebû Bekir’in maaşlarından arta kalan parayı bir testi içinde kendisine takdim edildiğinde “Yaşanmaz bir hayat bıraktın geride.” diye Hz. Ömer’i de ilave edebilirsiniz. Çok sık yaptığı kabristan ziyaretlerinde kabre bakıp: “Ey kabir! Sen ahiret menzillerinden ilk menzilsin. Sende kurtulan ötesinde de kurtulur.” diyen Hz. Osman’ı da ilave edebilirsiniz. Ya Hz. Ali’ye ne demeli? Kendisine nisbet edilen <span class="italik_E" xml:lang="tr-TR">Nehcü’l-Belağa</span>’ya baktığımızda insana “Olmaz böyle bir derinlik, söylenemez bu sözler.” dedirten Hz. Ali, ilave edilecekler listesinde mutlaka yerine almalı.</p>

    <p class="a--Paragraf_E">Bir müddet durdu Hocaefendi ve bahse medar düşünce kaymasının temeline işaret etti söylediği bir cümleyle. Dedi ki: “<span class="italik_E" xml:lang="tr-TR">Ben, ben, ben diyenlere ötelerin kapısı açılmaz.</span>” Hocaefendi’yi yakından takip edenler bilir. “Ene, nahnu ve hüve”, türkçesini söyleyecek olursak “ben, biz ve O” ekseninde şu ana kadar söylediği sözler mübalağası da içinde mücelledlerle ifade edilebilir. Öz aynı, söz değişik; muhteva aynı, o muhtevayı yansıtan kelimeler, cümleler değişik. İşte şimdi yine oraya gelmiştik. Anlaşılan o ki bu durakta biraz duracaktık; çünkü hep öyle olurdu. Tekrar ile tizkâr’ın kesiştiği nokta burası ve en başat özelliği unutma olan insan için önemli bir durak. Tahmin ettiğim gibi oldu ve o durakta durmaya başladık. Fakat bu defa benlik adına söylediği şeyler söze değil fiile, literatürde “vucud dili” denilen şeylere işaret ediyordu. “<span class="italik_E" xml:lang="tr-TR">İnsanın ben demesi her zaman sözle olmaz. Bazen insan, bakışı ile, burnunu çekmesi ile, çalımlı çalımlı yürümesi ile, kılık kıyafeti ile de ben der.</span>”</p>

    <p class="a--Paragraf_E">Pekâlâ kimdir bu insan? Hocaefendi’ye göre batmış, bitmiş hatta ölü bir insandır. İfadeleri aynen şöyle: “<span class="italik_E" xml:lang="tr-TR">Ben diyen işi batırmıştır. Bitmiştir o insan. Hem kendisi bitmiş hem de işi bitirmiş ve batırmıştır.</span>”</p>

    <p class="a--Paragraf_E">Faziletfüruşluk değil; değil zira 74 yıllık hayatı meydanda. Değil; çünkü neredeyse ağzından çıkan her sözün kayda alındığı ve bu kayıtların dört haneli rakamlarla ifade edilecek çoklukta olan bu insanın söyledikleri, yazdıkları meydanda. Onun için faziletfüruşluk değil dedim aşağıda aktaracağım sözleri için; belki örnek olma, meselenin ehemmiyetine binaen öne çıkarma diyebiliriz. Hüşyâr bir kalb, yaşlı gözler ve hıçkırıklarla birkaç defa kesilen dört-beş cümlelik sözleri şunlar: “<span class="italik_E" xml:lang="tr-TR">Hemen her davranışımda şirke girdiğim korku ve endişesini yaşadığımı Allah bilir… Biraz önce namazda aklıma geldi; sen beni de affeder misin Allahım, dedim… Sonra kendi kendime ‘Haydi be oradan, Allah senin gibi ıvır-zıvır insanları affeder mi dedim… Rabbim… şahid bu duygularıma…</span>”</p>

    <p class="a--Paragraf_E">Asıldan hiç ayrılmadık ama âdet olmuş böyle demek; yeniden asla yani Hocaefendi’nin sözlerine dönelim. Yukarıda Hocaefendi’ye göre “Ölü bir insandır ben diyen insan.” demiştim. Bu benim yorumum değil; bizzat kendi ifadesi: “<span class="italik_E" xml:lang="tr-TR">İnsanın kendisi ölü olursa, başkasına can verebilir mi? İnsanın canından can dökülmeli ki başkalarına can verebilsin, diriliş eri olabilsin. Kendini nefyedenler Allah’ı hakiki mânâsıyla isbat etmiş ve onun zıllinde/gölgesinde kendini ifade etmiş olurlar…</span>”</p>

    <p class="a--Paragraf_E">İdrakte zorlanıyor olabiliriz bu yaklaşımları. Ben zorlandığımı itiraf edeyim. Pekâlâ nasıl izah getiriyorsun bu zorlanmaya diyecek olursanız, seviye meselesi diyorum. Bakış açısı, varlığı duyma, hissetme diyorum. Hayat felsefesi ve yaşayış tarzı diye ilave ediyorum. Ardından aile, yetişme tarzı, çevre diyorum. Ne dersem diyeyim mesele sonunda geliyor imana ve imanın yaptırım gücüne dayanıyor. Rica ederim, “<span class="italik_E" xml:lang="tr-TR">Neticesinde Sen’i kaybedeceğim bir başarıyı bana verme Allahım!</span>” diye dua dua yalvaran bir insandan söz ediyoruz. “<span class="italik_E" xml:lang="tr-TR">Defalarca anlatmışımdır; çok eski yıllarda İzmir’de şimdi merhum birisi ile bir evde kalıyorduk. Evin balkonu denize nazırdı. Bir gün ben de çıktım balkona. Güzel bir manzara. İçimde birden dünyaya karşı farklı bir his oluştu. Hemen içeri girdim ve yemin ederim o evden ayrılıncaya kadar bir daha hiç balkona çıkmadım.</span>”</p>

    <p class="a--Paragraf_E">İşte şimdi asla dönelim ve yazıyı Hocaefendi’nin “ben, ben, ben” deme eksenindeki sözleri ile tamamlayalım: “<span class="italik_E" xml:lang="tr-TR">Hiçbir şey bizimle başlamamıştır; hiçbir şey de bizimle bitmez. Merak etmeyin.</span>”</p>
  </div>
</body>
</html>
