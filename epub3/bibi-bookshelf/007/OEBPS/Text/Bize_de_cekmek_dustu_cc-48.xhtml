<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-48</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-47">Ârif Oldur Bilmeye Dünya u Mâfihâ</p>

    <p class="ilk_harf"><span class="_idGenDropcap-1 ilk_harf_E">B</span>u kutlu ocağa adımımı attığımda ilk defa dikkatimi çeken şeyler arasında Hocaefendi’nin her fırsatta <span class="arabic_E" xml:lang="ar-SA"><span><img alt="6979.png" class="_idGenPageitem-13" src="../Images/6979.png"/></span></span> <span class="arabic_E" xml:lang="ar-SA"><span><img alt="6980.png" class="_idGenPageitem-14" src="../Images/6980.png"/></span></span> “Yarlığa Rabbim ve merhamet buyur. Sen merhameti en hayırlı olansın.” duasını çok zikretmesi olmuştu. O kadar çok söylüyordu ki bu duayı, günde 100 defa desem ne mübalağa etmiş ne de yalan söylemiş olurum. Bunun kadar sık olmasa da <span class="arabic_E" xml:lang="ar-SA"><span><img alt="6983.png" class="_idGenPageitem-15" src="../Images/6983.png"/></span></span> “Senin gazabından rızana, ukubetinden affına sığınırım Allahım!” duasını da duyduk. <span class="arabic_E" xml:lang="ar-SA"><span><img alt="6985.png" class="_idGenPageitem-16" src="../Images/6985.png"/></span></span> “Senden yine Sana sığınırım.” sık duyduğumuz başka dualar arasındaydı. Bu minval üzere daha onlarca dua sıralayabilirim ki bu duaların hepsini Hocaefendi’den duya duya ezberledim.</p>

    <p class="a--Paragraf_E">Buraya kadar normal. Hocaefendi gibi dua ile bütünleşmiş bir insanın duada zenginliği yakalaması ve bunu sürekli vird-i zebân etmesinde şaşılacak bir şey yok diyebilirsiniz eğer siz de benim gibi düşünüyorsanız. Ama anormal olan, İlahiyat Fakültesi mezunu, okuduğunu rahatlıkla anlayacak seviyede Arapça dil bilgisine vâkıf bir insan olarak bu duaların bazılarının âyet, bazılarının âyetlerden muktebes kelime ve cümlelerle söylenmiş ve bazılarının ise bizzat Efendimiz’e <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> ait olduğunu bilmeyişimdi.</p>

    <p class="a--Paragraf_E">Şunu demek istemiyorum; mesela yukarıda zikrettiğim üç dua Hocaefendi’nin “Firar ve İ’tisam” yazısından öğrendiğimiz kadarıyla Allah ile irtibatta değişik seviye ve kademelerde yer alan insanların dualarıymış. İlki, varlığın dağdağasından, masiyetin çirkinliğinden, Allah’ın üns ve gufranına sığınan avamın; ikincisi sıfatlardan sıfata, sırdan şuhuda, rusumdan usule ve nefsanî duygulardan ruhanî ihsaslara firar eden havassın; üçüncüsü sıfattan Zat’a ve Hak’tan yine Hakk’a sığınan haslar üstü hasların duasıymış. Evet, duaların mânâ ve muhtevasından hareketle yapılan derin tahlillerden, tarihi seyr ve gelenek içinde bu duaların kim tarafından, nerede, nasıl okunduğu, okunacağı gibi detaylardan bahsetmiyorum; aksine bu duaları bilmiyordum diyorum.</p>

    <p class="a--Paragraf_E">Sadece ben mi? Elbette değil. Ben, benim gibi yüzlercesi, binlercesi ile aynı karede yer alıyorum. Sebebi; toplumumuzda hatta genel mânâda bütün İslam âleminde duaya karşı bir umursamazlığın oluşu. Bu umursamazlığı netice olarak karşımıza çıkaran şartların başında hiç şüphesiz iman geliyor. İmanın taklid derelerinden tahkik tepelerine doğru yol alamayışı geliyor. Derede doğduk, derede yaşadık ve yaşıyoruz. Kitap sayfaları arasında mazinin derinliklerinde dolaşırken gördüğümüz, okuduğumuz, hayret ve hayranlıkla karşıladığımız ‘Böylesi insanlar da yaşamış mı!’ diye taaccübümüzü dile getirdiğimiz zümrütten tepelerin hayal ufkumuza bile girmeyişi.</p>

    <p class="a--Paragraf_E">Hocaefendi’nin dua konusunda fiilî yaşantısı ve kavlî beyanları ile bu kadar ısrarcı olmasının altında şahsen bunu görüyorum. Mevcudu olduğu gibi kabullenmiyor, hayatın başka alanlarında kabullenmediği gibi. Umursamazlık yapmıyor, yapamıyor, bazılarının yaptığı gibi. Gözünün önünde var olan tabloyu velev ki meyvesini sonraki nesiller toplayacak bile olsa özne olmanın, irade sahibi bulunmanın gereğini yerine getirerek sürekli dua diyor, tahşidatta bulunuyor.</p>

    <p class="a--Paragraf_E">Daha dün, “<span class="italik_E" xml:lang="tr-TR">Efendimiz’den</span> <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> <span class="italik_E" xml:lang="tr-TR">mervî dualara karşı toplumumuzda bir yabancılaşma var.</span>” dedi. Aslında bunu yıllar önce de söylemişti. Bunun önüne geçmek için de İmam Nevevi’nin <span class="italik_E" xml:lang="tr-TR">Kitabu’l-Ezkâr</span>’ı ile yaptığı tarzda Efendimiz’den mervi duaları derleme çalışması yapmış ve bunu <span class="italik_E" xml:lang="tr-TR">Me’sur Dualar</span> adıyla yayımlamıştı.</p>

    <p class="a--Paragraf_E">Yeri geldi, konuya açıklık kazandıracak bir hâtıramı paylaşayım sizlerle. 1986 yılındaydık. Dua mecmuasını ikinci baskısı yapılacak. Ders okutma işine bir müddet ara verdi. Ara vermesinin sebebinin dua mecmuası olduğunu bilmiyorduk. Herkes gitti, birkaç kişi kaldı. O birkaç kişiyle sabah kahvaltısından gece yarılarına kadar her gün o dua mecmuasında yer alan nebevî beyanların sıhhatini araştırdık kütüphanede. Hem de hep birlikte. Önce her bir hadisin sened tahkikini yapıyor, rical kitaplarına bakıyor, hadis usulünde belirlenen formlar içinde sahih, hasen, aziz, garip, meşhur hadis diye adını koyuyorduk. Ardından metne geçiyor, metnin tahkiki üzerinde duruyorduk.</p>

    <p class="a--Paragraf_E">Hiç unutamam, bir gün sabahtan öğleye kadar Efendimiz’in bir duasında yerini alan bir kelimenin, beyan-ı nebevi’de nasıl yer aldığını araştırdık. Hâlbuki o kelime sarf kurallarına göre mastardı. Lügate göre üç ayrı şekilde söylenebiliyordu ama önemli olan mânâ-muhteva bütünlüğünün yanısıra fem-i güher-i nebiden o kelimenin nasıl çıktığını bulmaktı. Sadece bir örnek üzerinde göstermeye çalıştığım bu hassasiyeti Hoacaefendi dua mecmuasının bütününe şâmil kıldı ve yaklaşık bir ayda ancak bitirebildik o çalışmayı.</p>

    <p class="a--Paragraf_E">O günleri hatırlıyorum, çok büyük ümidi vardı Hocaefendi’nin. İslam’ın şanlı mazisinde yerini almış asfiya, aktâb, mukarrabin, evliya değil bizzat Efendiler Efendisi Efendimiz’in <span class="_aleyhisselam-_E _idGenCharOverride-1" xml:lang="tr-TR">(sallallahu aleyhi ve sellem)</span> ağızlarından çıkan bu duaların toplumda çok çabuk kabul göreceğini düşünüyordu. Sabah ve akşam dualarının gürül gürül tesbihatlarla beraber ezberlene ezberlene okunacağı kanaatindeydi.</p>

    <p class="a--Paragraf_E">Aradan geçen 26 yıl içinde arzu edilen noktaya varıldı mı? Bu soruya net bir şekilde evet cevabı vermek çok zor ama bütün bütün bir ilerleme olmadığını da söylemek kadirnâşinaslık olur. Nitekim 3 ciltlik <span class="italik_E" xml:lang="tr-TR">Mecmûatü’l-Ahzâb’</span>dan derlenen ve yapılan ilavelerle <span class="italik_E" xml:lang="tr-TR">el-Kulûbu’d-Dâria</span> adıyla yayımlanan dua mecmuası önce talep uyarma, sonra arz metodu ile bile olsa bu sürecin ikinci ayağını oluşturuyor. Yarın inşaallah işin hakikatine ulaşılır ama bugün şeklî bile olsa artık dua saatleri uygulaması var birçok yerde. Sadece dua maksadıyla bir araya gelmeler söz konusu dünyanın birçok ülkesinde. Muhabbetler dua ile başlıyor, dua ile bitiyor. Bütün bunlar teoriğin pratiğe intikalini gösteren bir tablo.</p>

    <p class="a--Paragraf_E">Hâtıraya dalınca sohbeti unuttum. Yerim kalmadığı için bir cümle aktarayım. “<span class="italik_E" xml:lang="tr-TR">Duaya karşı yabancılaşma maddileşmeden kaynaklanıyor olabilir.</span>” dedi ve sözün akışı içinde Fuzulî’nin “Öyle sermestem ki idrak etmezem dünya nedur?” dizesi ile başlayan meşhur şiirindeki “Hikmet-i dünya vu mâfihâ bilen ârif degul. Ârif oldur, bilmeye dünya vu mâfihâ nedur?” beytini okudu.</p>

    <p class="a--Paragraf_E">Benim anladığım dua etme, dua ile bütünleşme, duada derinleşmenin yolu ârif olmaktan geçer. Allah bizleri o derinliğe erdirsin. Amin….</p>

    <p class="a--Paragraf_E">Kazancı Bedih’ten “Öyle sermestem ki idrak etmezem dünya nedur?” bestesini dinlemenizi öneririm…</p>
  </div>
</body>
</html>
