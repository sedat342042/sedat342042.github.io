<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-37</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-36">Affetmeme Lüksümüz Yok</p>

    <p class="ilk_harf"><span class="_idGenDropcap-1 ilk_harf_E">K</span>utlu ocaktan ayrılalı tam 20 gün olmuş. Döndüğümde ne buldum? Gelmeden önce sordum bu soruyu kendime; dolayısıyla gözlem, idrak ve şuur kapılarımı her zamankine nisbetle daha da aralamaya gayret gösterdim. Gerçekten 20 gün öncesi ile 20 gün sonrası arasında gördüğüm, aklettiğim ve tabi ki hissettiğim fark neydi? Yerleşik düzen aynı şekilde devam ediyordu. Teheccüt dahil namaz vakitlerine göre düzenlenmiş günlük hayat, sistemli bir şekilde kendine yer bulmaya devam ederken, dersler, sohbetler ve dualar yerli yerindeydi. Zahiri açıdan bir fark yoktu anlaşılan. Ama huzura gelince, tefsir ve fıkıh dersleriyle, mabeyn ve ikindi sohbetleri ile farklı bir derinlik hissettim. Anlatılan şeyler hemen hemen aynıydı. Kur’ân’ın tasnif usulünün beşer kelâmına döküldüğünde görülebilecek en yüksek noktalardan biri olarak gördüm huzur sohbetlerini. Kapalı kapılar ardında sadece O ve O’nun bulunduğu mekânlarda yapılan ibadetlerin yansıması olsa gerekti huzurda massettiğim şeyler. Subjektif değerlendirmeler bunlar. Katılanlarınız, tasdik edenleriniz olduğu gibi katılmayanlarınız da olabilir. Hepsinin başımın üstünde yeri var.</p>

    <p class="a--Paragraf_E">Subjektif değerlendirmeleri bir kenara bırakıp objektife geçelim. Yunus Sûresi okunuyor. “<span class="italik_E" xml:lang="tr-TR">Bilesiniz ki, Allah’ın dostlarına hiçbir korku yoktur. Onlar üzülmeyeceklerdir, de.</span>” âyeti ile başladı ders ve devam ediyor: “<span class="italik_E" xml:lang="tr-TR">Onlar iman etmiş ve Allah’a karşı gelmekten sakınmış olanlardır. Dünya hayatında da ahirette de onlar için müjde vardır. Allah’ın sözlerinde hiçbir değişme yoktur. İşte bu en büyük başarıdır.</span>” <span class="ayet_kaynaklari_E _idGenCharOverride-1" xml:lang="tr-TR">(Yunus Sûresi, 62-64)</span> Elmalılı merhum sadece mealle geçiştirmiş buraları. Tefsir adına bir şey dememiş. Hocaefendi Elmalılı’nın usulü adına bazı kısa açıklamalarda bulundu önce, ardından sözü ahirzamanda İslam’ın hakiki mânâda temsilciliğini yapacak insanların vasıflarına getirdi ve dedi ki: “<span class="italik_E" xml:lang="tr-TR">Ahir zamanda bu işi, hayatını halk ve Hak yörüngesinde sürdüren insanlar yürütecek. Şekilcilik değil, haz, zevk, lezzet değil; ruh yörüngesinde yürüyenler. Oturuşu, kalkışı, duruşu, susması, konuşması her şeyiyle ihsan şuuruna sahip olan insanlar. Bir hadiste denildiği gibi görüldüğünde Allah hatırlanan kişilerdir bunlar</span>.”</p>

    <p class="a--Paragraf_E">Hocaefendi’nin düşünce dünyasını yakından takip edenler bilir. İlk değil bu; ihtimal son da olmayacak. Şimdiye kadar yüzlerce belki de binlerce defa dile getirmiştir bu düşüncelerini Hocaefendi. Notlarıma bir göz gezdirdim mart ayının son haftasında yerini alan bir günde de demiş aynı şeyleri. Oradaki ifadeleri de şöyle: “<span class="italik_E" xml:lang="tr-TR">Ne eski şeyleri tekrar edip duralım, ne de gücümüzün yetmeyeceği büyük büyük iddialarla ortaya çıkalım. İmkânlarımız nisbetinde, realize edebileceğimiz şeyleri yapalım. Bunun için zamanı iyi okumak şarttır. Hâdiseleri iyi gözlemlemek ve yorumlamak zorundayız. 40-50 yıl önce yapılan şeyleri sürekli tekrar etme, günümüz için bir mânâ ifade etmeyebilir. İşte zamanın ruhunu kavrayıp ona göre yapılacakları yapmada en önemli amil…</span>”</p>

    <p class="a--Paragraf_E">Burada keseyim ve tahmininizi sorayım, ne demiş olabilir Hocaefendi? Sebepler planında okumak, gözlemlemek, amatör ruhu kaybetmeden profesyonel bir mantığa sahip olmak vs. Tabi bunların hepsi var ama hangisine öncelik vermiştir. İhtimal çoklarımızın hiç aklına gelmeyen bir şeye. Dedi ki: “<span class="italik_E" xml:lang="tr-TR">...en önemli amil, Allah ile irtibattır. Onun içindir ki bu işi temsil edecek insanların veli olacağına dikkat çeker nice büyükler. Öyleyse dikkatli olmalı; elde edilen zaferler, başarılar karşısında bir iç beğeniye girmemeli. Girilirse hüsran yaşarsınız. Doğrusu şudur; Allah’ın lütuf ve ihsanları arttıkça sizin de O’nunla olan irtibatınız artmalıdır.</span>”</p>

    <p class="a--Paragraf_E">Tasrif demiştim yukarıda. Aynı hakikatlerin farklı ifade ve beyanlarla dile getirilmesi. Bakın devamında ne diyor: “<span class="italik_E" xml:lang="tr-TR">Biz artık bazı şeyleri aştık. Bedir’i, Uhud’u, geride bıraktık derseniz Huneyn’de yaşananları hatırlayın. Unutmayın, Hak ile münasebetinizin zayıflığı düşmanlarınızın üzerinize gelmesine vesile olur. Öyleyse inâyet serasına sığınmayı zinhar ihmal etmeyin.</span>” Gördüğünüz gibi maddi sebeplerle hâdisenin manevi boyutu yan yana, alt alta, üst üste getirildiğinde bir sıralama yapılması şart. Öncelikler sıralaması diyebilirsiniz buna. İngilizce’de çok sık kullanılan bir terim bu: “Priority list” yani öncelikler listesi. Yapılması gerekli olan şeyleri hayata geçirmede zamanlama sıralaması yapma. Ehem, mühim tasnifinde bulunma. Fıkıh usulü literatürü ile kaydedeyim, zaruriyat, haciyat ve tahsiniyat kategorilerini oluşturma. Yusuf el-Karadavi’nin bir kitabına isim olarak verdiği gibi “Fıkhu’l evveliyat”ı tespit etme ve ona göre yaşama. Bu zaviyeden bakınca görünen o ki böyle bir listemiz yok ve bu yok bizim âdeta tabiatımıza mal olmuş. Aynen şöyle diyor Hocaefendi: “<span class="italik_E" xml:lang="tr-TR">Yanlışlıklar tabiatımıza mal olmuş. Önce bunları fark, ardından terk etmeli. Öncelik, sonralık sıralaması yapmalı. Bakın içkinin, faizin haram kılınış sürecine. Bir metot anlatıyor Kur’ân bununla bize.</span>”</p>

    <p class="a--Paragraf_E">Tefsir bitti ve fıkha geçtik. Hac bahsi okunuyor. Hac deyince elbette akla gelen ilk şeylerden birisi; af. Arafat, dua ve af etrafında dönüyor söz. O arınma kurnasını velev ki son defa bile olsa bir kez daha ziyaret edebilir miyim düşüncesi ile hemhâl olan mürde gönül, yaşlı gözlerle dinliyor okunan bahsi. Bedenen ders halkasının başında ama ruhen ve hayalen nerelerde olduğunu kestirmek zor olmasa gerek. Bir ara sözü kesti ve dedi ki: “<span class="italik_E" xml:lang="tr-TR">Affetmeme gibi bir lüksümüz yok. Zira af kapısını başkalarına kapayan, kendi hakkında af kapılarını da kapamış olur. Ben bazen acaba diyorum murad-ı ilâhîye muhalefet mi ediyorum diye düşünüyorum; çünkü herkesin Cennet’e gitmesini arzuluyorum. Cehennem boş kalacakmış bana ne diyorum?</span>”</p>

    <p class="a--Paragraf_E">Gerek Hak ile irtibat gerekse af eksininde mesajın verildiğinde şüphe yok da alınıp-alınmadığını, anlaşılıp-anlaşılmadığını bilemiyorum.</p>
  </div>
</body>
</html>
