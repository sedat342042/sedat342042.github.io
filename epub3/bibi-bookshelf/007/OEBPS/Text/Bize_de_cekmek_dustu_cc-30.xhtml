<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-30</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-29">Dayanılmaz Yalnızlık</p>

    <p class="ilk_harf"><span class="_idGenDropcap-1 ilk_harf_E">O</span>kyanusun ortasında çoklarının ulaşılması imkânsız dediği hedef için devâsâ rehber eşliğinde bir grup gönüllü yola çıkıyor. Hedefin uzaklığı, oraya ulaştıracak araçların yetersizliği, istikrar ve istikamet içinde seyretmeyen iklim şartları ve belki de hepsinden önemlisi yola çıkan gönüllülerin aşk, şevk ve heyecanları bir kenara, eğitimlerinin yetersizliği, bazılarının yolda kalmasına ve dökülmesine sebebiyet veriyor. Kimisi hayati tehlike, kimisi becerisizlik, kimisi korku, kimisi ‘Macera bu, daha ötesine tahammül edemem.’ deyip yolu yarıda bırakıp sahile dönüyorlar.</p>

    <p class="a--Paragraf_E">Pekâlâ bu durumda devâsâ dediğimiz rehber ne yapıyor? O, okyanusta belirlenen hedefe doğru ağır, temkinli, vakûr, ciddi bir şekilde kulaç atıyor; atıyor kendisini takip edenlerle arasındaki mesafe de sürekli açılıyor. Onun için o, bir taraftan yoluna devam ederken, diğer taraftan ara sıra geriye dönüyor, yol arkadaşlarının aşklarına aşk, şevklerine şevk katıp heyecanlarını köpürtmeye, bilgi ve tecrübe ile değişen ve gelişen okyanus şartlarına göre nasıl pozisyon alınacağını öğretmeye devam ediyor.</p>

    <p class="a--Paragraf_E">Açılan mesafe dedim, işte tam da burası bu yazıda temas etmek istediğim nokta. Mesafe hem uzaklık hem genişlik de derinlik itibarıyla çok ama çok açılmış durumda. Kapatılmaz mı? Uzaklık ve genişlikte farklı düşünsem de derinlik kapatılır gibi görünmüyor. Onun okyanusun derinliklerinde daldığı ve ulaştığı mevkiyi, makamı, hâli anladığımızdan ya da gördüğümüzden dolayı mı böyle söylüyoruz? Şahsım adına konuşayım, hayır. Aksine anlamadığım ve görmediğim için böyle söylüyorum. Anladığım kadarıyla o yüzlerle-binlerle birlikte çıktığı yolculuğun okyanusun derinliklerine dalınan kısmında tek başına seyahatine devam ediyor. İşte buna yalnızlığın dayanılmazlığı diyorum. Tek başına derinliklere dalan, daldıkça ayrı derinlikleri keşfedip oralara kulaç atan, ara-sıra suyun yüzüne çıkıp geride kalanları toparlamaya çalışan, sonra daha derin mesafeler katetmek için tekrar derinliklere dönen ama yalnız hem de yapayalnız bir insan.</p>

    <p class="a--Paragraf_E">Bunu resmettim kafamda geçen gün. Öğle sonrası sadece iki kişinin bulunduğu salona üçüncü kişi olarak girdiğimde gördüğüm manzara bana bunu düşündürttü. Nemli gözlerle konuşuyordu. Rahmete hamile bulutlar misali, halk diliyle “ha yağdı ha yağacak” denilen kesişim noktasında duruyordu. Öncesini bilmediğim için yakaladığım yerden aktarayım. “<span class="italik_E" xml:lang="tr-TR">Hesaplı yaşamak lazım bu dünyada.</span>” diyordu salona girdiğimde. “<span class="italik_E" xml:lang="tr-TR">Hesaplı yaşayanlar için İslam şehrahta yürümek misüllü kolaydır.</span>” Hesaplı yaşamak ne demekti? Sanki bu soruyu soracağımı biliyorcasına: “<span class="italik_E" xml:lang="tr-TR">Hesaplı yaşamak şu demek; dinin zahiri ölçülerine, kıstaslarına riâyetle beraber, iç dünyası itibarıyla de ruhaniyâta açık olma.</span>”</p>

    <p class="a--Paragraf_E">Sonra birden ağlamaya başladı. Hem de hıçkıra hıçkıra. “<span class="italik_E" xml:lang="tr-TR">Biraz önce öğle namazı sonrası dua ederken meccanen’e takıldım.</span>” dedi kesik kesik ve boğuk bir sesle “<span class="italik_E" xml:lang="tr-TR">Dedim ki Rabbime; meccanen bizi yarattın Allahım. Meccanen insan kıldın. Meccanen müslüman yaptın. Meccanen bağışla bizi n’olur. Affetmek için bir karşılık bekleme bizden!”</span> Ve son cümlesi ile kırık mızrabını öyle bir vurdu ki sazının bamteline, salonda bulunanları da ağlatacak noktaya ulaştırdı. “<span class="italik_E" xml:lang="tr-TR">Biz kim, Senin affına karşılık vermek kim!</span>” dedi ve daha arkasını getiremeden hızlıca kalkıp odasına girdi. İnanıyorum ki salonda başladığı fasıl odasında devam edecek.</p>

    <p class="a--Paragraf_E">Yukarıda yaptığım teşbihte “okyanusun derinlikleri, yalnız, yapayalnız yolculuk” derken kasdım işte bu manzara. Neden? Aynı günün ikindi sohbetinde dolaylı olarak verdi bunun cevabını. “<span class="italik_E" xml:lang="tr-TR">Her şeyimizi çalmışlar bizim.</span>” dedi. “<span class="italik_E" xml:lang="tr-TR">İmanımızı, heyecanımızı, hissiyatımızı, hatta gözyaşlarımızı da çalmışlar. Bize hiçbir şey bırakmamışlar</span>.” Söz almış başını gidiyordu ki acil fren yapan arabalar gibi “Nereden girdiysek buraya!” deyip sözünü kesti ve “<span class="italik_E" xml:lang="tr-TR">Allah yeniden bu hislerle kalblerimizi şahlandırsın, tıpkı ashab-ı Resulullah gibi.</span>” dua cümlesini söyleyerek faslı kapattı.</p>

    <p class="a--Paragraf_E">Ben söyleyeyim size nereden o fasla girdiğimizi. Fıtnat Hanım’dan girmiştik buraya. Elektronik levhada Fıtnat Hanım’ın şu dizeleri çıkmıştı:</p>

    <p class="Siirler_E">“Zahm-ı firkat pek bitirdi kalmadı bende mecâl,<br/>
    Söyleyin bu hâlimi cânâna Allah aşkına.”</p>

    <p class="a--Paragraf_E">Zahm-ı firkat; ayrılık acısı demek. Şöyle mânâ verebiliriz bu beyt’e: “Ayrılık acısı bitirdi beni, kalmadı gücüm. Söyleyin bu hâlimi cânâna Allah aşkına.” Bunu okudu ve ardından: “<span class="italik_E" xml:lang="tr-TR">Fıtnat Hanım’la Leyla Hanım edebiyatımızda kadınların serkârı gibi geliyor bana. Hissiyatlarına göre seçtikleri kelimelerle âdeta</span> <span class="italik_E" xml:lang="tr-TR">bir dantela işler gibi işlemişler düşüncelerini. Allah’a gönülden bağlı geliyor bu kadınlar bana. Evet, Allah’a gönülden bağlı olma bir mazhariyettir. Bu mazhariyeti duyma, hissetme ayrı bir mazhariyettir. Olmayanlar ve duymayanlar varsa istemeliler onu Allah’tan.</span>” Derken nasıl olduysa Fuzuli’ye intikal etti.</p>

    <p class="Siirler_E">“Ya Rab belâ-yı aşk ile kıl âşinâ beni;<br/>
    Bir dem belâ-yı aşkdan etme cüdâ beni.”</p>

    <p class="a--Paragraf_E">Sonra Hasan Basri’ye geçti.</p>

    <p class="Siirler_E">“Mahşerde nebiler bile senden medet ister;<br/>
    Gülyüzlü melekler sana hayran diye sevdim,</p>

    <p class="__Paragraf">diyor. Benim itirazım var Hasan Basri Çantay’a. Melekler ona hayran olsa ne olur, olmasa ne olur. Sevilmek Onun hakkı. Onu sevmeyi hiçbir şeye bağlamamak lazım…”</p>

    <p class="a--Paragraf_E">Daha öte gidemeyecegim. Çünkü okyanusun derinliklerine dalacak ne iradem, ne takatım, ne anlayışım, ne de dalsam bile onları sizlere intikal ettirecek lisanım var. Bunun yerine Fıtnat Hanım’ın mezkûr şiirinin tamamını sunayım.</p>

    <p class="Siirler_E">“Eylesin tesir-i derdin cânâne Allah aşkına,<br/>
    Girmesin gam hâneme bîgâne Allah aşkına.</p>

    <p class="Siirler_E">Kim bilir dert ehlinin hâlin yine yâri bilir,<br/>
    Kıl tarrahhum dîde-i giryâne Allah aşkına.</p>

    <p class="Siirler_E">Bezm-i cânânım uzak bi sûziş-i hasret ile,<br/>
    Gel seninle yanalım pervâne Allah aşkına.</p>

    <p class="Siirler_E">Zahm-ı firkat pek bitirdi kalmadı bende mecâl,<br/>
    Söyleyin bu hâlimi cânâna Allah aşkına.</p>

    <p class="Siirler_E">Bî-harâb-âbâd- ı aşkındır unutma rahm edüp,<br/>
    Fıtnat’ı gel eyleme dîvâne Allah aşkına.”</p>

    <p class="a--Paragraf_E">Sadeleştirilmiş şekli:</p>

    <p class="Siirler_E">“Tesir etsin derdin canana Allah aşkına,<br/>
    Girmesin yabancı, can evime Allah aşkına.</p>

    <p class="Siirler_E">Kim bilir dert çekenin hâlini yine yâri bilir,<br/>
    Acımak yok mu ağlayan gözlerime Allah aşkına.</p>

    <p class="Siirler_E">Sevdiğim uzaklarda bu özlem ateşiyle,<br/>
    Gel seninle yanalım pervâne Allah aşkına.</p>

    <p class="Siirler_E">Ayrılık acısı bitirdi beni, kalmadı gücüm,<br/>
    Söyleyin bu hâlimi canana Allah aşkına.</p>

    <p class="Siirler_E">Gönül aşkın yıkıntısıdır unutma,<br/>
    Merhamet et, gel deli etme Fıtnat’ı Allah aşkına.”</p>
  </div>
</body>
</html>
