<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bize_de_cekmek_dustu_cc-13</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="Bize_de_cekmek_dustu_cc" xml:lang="tr-TR">
  <div class="Temel-Metin--er-evesi">
    <p class="baslik-E_1" id="_idParaDest-12">Gönül Dili ve Vaizlik</p>

    <p class="ilk_harf"><span class="_idGenDropcap-1 ilk_harf_E">İ</span>kindi sohbeti bitmek üzere. Kısa kısa da olsa tamamlayıcı bazı sorular soruluyor. Bitmek üzere olan sohbette sorulan sorular, insanlara bir şeyler anlatma mevkiinde bulunan mürşidlerin sohbet hazırlığı ile alâkalıydı. Sohbetler adına günler öncesine dayanan hazırlık yapılmasının lüzumu üzerine bazı değerlendirmelerde bulundu. Beyin sancısından bahsetti, Kur’ân ve sünnet başta, beslenme kaynaklarının hallaç pamuğu gibi atılmasından dem vurdu. İmam-ı A’zam, İmam-ı Gazzâlî, İmam-ı Rabbanî ile başlayan birçok devasa şahsiyetin ismini vererek onları okumanın gerekliliğini anlattı ve mevzular aynı olsa bile usul ve üslup dedi, tasrif dedi, örnekler verdi. Mürşidin anlattığı şeyleri yaşamasından bahis açtı, fıkıh, tefsir, hadis, tasavvuf, kelâm bütünlüğüne işaret etti.</p>

    <p class="a--Paragraf_E">Son tamamlayıcı soruyu halkanın en kıdemlisi “haddimizi aşmak olmayacaksa, bağışlayacak olursanız” diye bir giriş yaparak sordu. Soru kendisinin vaazlara nasıl hazırlandığıydı. Basit bir soru. Ya da size, bize öyle gelebilir. Maddi hazırlık adına üç beş cümle ile anlatılabilecek bir şey. Manevi hazırlık açısından ise, bilinmesini istediği ölçüde kapıyı aralayıp cevabı verilebilir diye düşünebileceğiniz, düşünebileceğimiz kadar basit ve sade bir soru. Ama ya bu sorunun çağrıştırdığı dünya? Onu hiç düşündünüz mü? Bendeniz de 5 yıl fahri, 7 yıl da resmi vaizlik yaptım. Vaizlik dendiği an Samanpazarı Camii’nden, Yeni Mahalle Afet İşleri’ne, Etimesgut’tan Yüksek Teknik Öğretmen Okulu’na, Tavşanlı’dan Ahmetli’ye, Aliağa’dan İçerenköy’e uzanan hâtıralar âlemine dalıyorum ben. Pekâlâ ya Hocaefendi gibi gurbette kurbeti, kurbette gurbeti yaşayan hassas bir insan?</p>

    <p class="a--Paragraf_E">Nice nice hâtıraların gözünün önünde canlandığını uzaktan uzağa hissettim. Her an yağmur yüklü bulutlar gibi dolu dolu yaşayan o insanın bu atmosferde, bu soruda hâtıralar dünyasına dalmaması düşünülemezdi zaten. Bir film şeridi gibi vaizlik hayatı geçti gözünün önünden eminim. İhtimal önce küçücük yaşında boyu yetişmediği için amcasının elleri ile kaldırıp oturttuğu köyündeki cami kürsüsü aklına geldi. Sonra Edirne Üç Şerefeli Camii’ndeki pencere, mihrap, minber… Ardından İzmir Kestanepazarı’ndaki tahta kulübe, tekerlekli teyp, Merhum Cahit Erdoğan, Hacı Kemal, Naci Şençekicer, Mustafa Ok, Mehmet Uslu, Köse Mahmut ve Yusuf Yekmezci, Koca Yusuf, Aysal Bey. Belki de ilk göz ağrısı talebeleri; Abdullahlar, İsmailler, İbrahimler, Mustafalar, Vehbiler. Peşi sıra Edremit, Hacı Arif Ağabey, Sarı Hoca, Hakim Necmettin Bey. Sonra Manisa; ardından Bornova. Derken Salihli, Uşak, Gediz, Çorum, Kayseri, Üsküdar, Hisar, Sultanahmet, Kocatepe ve daha nice nice camiler, nice kürsüler, nice vaazlar nice şehirler, nice insanlar.</p>

    <p class="a--Paragraf_E">Tir tir tireyen, dinleyen mürde gönüllere acı ve ızdırap veren sesiyle “<span class="italik_E" xml:lang="tr-TR">Bazen 24 saat, bazen iki gün telefonlara çıkmazdım vaaz öncesi.</span>” dedi. “<span class="italik_E" xml:lang="tr-TR">Taa ki zihnime bir şey gelmesin, menfi hâdiseler beni anlatacağım şeylerde etkilemesin, yanlış yönlendirmesin….Camiye gidinceye kadar gözlerimi kapatırdım; gözüme bir şey ilişmesin…. Camiye vardığımda mutlaka tahiyyetü’l- mescid kılardım…. Kürsünün önüne geldiğimde ise</span> “<span class="italik_E" xml:lang="tr-TR">Eğer Allahım Seni konuşmayacak, Seni anlatmayacak, Sana tercüman olamayacaksam, dilime gem vur derdim.</span>” dedi ve daha diyemedi. Arkasını getiremeden hıçkırıklara boğulmuş bir vaziyette salonu terk etti.</p>

    <p class="a--Paragraf_E">Bir iktiran vardı o gün orada. İkindi sohbeti sorusu ile öğle sonrası gazetelere baktığı zamanda cereyan eden konuşmamız bir bütünlük arz ediyordu aslında. İsterseniz şimdi de sizi o ortama götüreyim. Hocaefendi ile birlikte üç kişiydik, ilhama açık gönüllerin ilhamla hemhâl olup huzur solukladığı o küçücük salonda. Gazetelerin sadece birinci sayfalarına bakıyordu. Belki 10 dakika, belki 15 dakika eline aldığı gazetelerin dünyasına kendisini kaptırmıştı. Okuduğu her bir haber, gördüğü her bir fotoğrafın onu zihnen oradan buraya, buradan oraya götürdüğünü tahmin etmek zor değildi. Bir ara başına kaldırdı ve bize dönerek “Diyanet İşleri Başkanı, vaazlarda gönül dilini kaybettik demiş.” dedi. Yüzünde gülümseme, ses tonunda heyecan ve müjde vardı.</p>

    <p class="a--Paragraf_E">Hocaefendi’nin ne heyecanına ne de sevincine şaşırdım. Niçin mi şaşırmadım? Yıllarca cami kürsülerinde gönül diliyle vaaz etmiş bir insan vardı karşımda da onun için. Başkanımız “Bütün muhatapları kuşatan, bütün insanları kuşatacak dili ve üslubu kaybettik.” demişti. Aynı hakikati yıllardır seslendiren bir insan vardı karşımda; niçin şaşırayım ki? “Genç kuşaklara ulaşabilecek bir dil ve üslup arayışında olmak zorundayız.” demiş başkanımız; bu sözleri takdirle tebcille karşılayan insan, bana göre bu dili, bu üslubu yıllar önce kendince geliştiren ve tatbik eden bir insandı, neden şaşırayım ki? Kaldı ki ben bana göre dedim; hâlbuki bir bardak suda fırtına koparıp kendisine düşmanlık yapanlar bile tasdik ediyor bu gerçeği. Ve başkanımız “Vaazlarımızda İslam’ın en önemli konularını anlatma problemi yaşıyoruz.” demiş; huzurunda oturduğumuz ve heyecanla bu haberi paylaşan insansa, hayatını bu problemi aşmaya adamış birisi; neden şaşırayım ki? “Tebrik etmek lazım Başkanımız Mehmet Görmez Beyefendi’yi” dedi ardından. Bu satırlar umarım tebrik olarak kabul edilir kendileri tarafından. “<span class="italik_E" xml:lang="tr-TR">Ama şimdi asıl bu gönül dili nasıl oluşturulacak, onun üzerinde durmak lazım.</span>” diye bitirdi sözlerini.</p>

    <p class="a--Paragraf_E">Mehmet Görmez Hocamız “gönül dilini” nasıl tarif ediyor bilmiyorum ama Hocaefendi’nin yıllar önce kaleme aldığı “Gönül Dili Hâl Şivesi” makalesinde kendine özgü beyanları ile tarifini ve izahını yapıyor onun. Hocaefendi’nin tarifine göre “<span class="italik_E" xml:lang="tr-TR">Hak kelâmının izdüşümüdür gönül dili.</span>” Pekâlâ gönül nedir? Gönülse “<span class="italik_E" xml:lang="tr-TR">Beyan anahtarı ile açılan ışıktan bir dünyadır.</span>” Onun kaleme aldığı satırlardan okuyalım: “<span class="italik_E" xml:lang="tr-TR">Beyan bir anahtarsa, o anahtarla açılan ışıktan dünyanın adı gönüldür. Her sözün kıymeti onun gönül ile irtibatı ölçüsündedir. Bence dil ve dudakla ifade edilen şeyler sadece gönül beyanının bir gölgesinden ibarettir. Ne var ki, Hak kelâmının bir izdüşümü sayılan gönül dilini de, ancak ona açık duranlar ve ondan yükselen nefesleri duyanlar anlarlar.</span>” Sonra beyan kuralları ve sanatlarından bahseder, beyanda bunlara riâyeti nazara verir ve şöyle bitirir giriş parağrafını: “<span class="italik_E" xml:lang="tr-TR">Ne var ki temelde beyanı beyan yapan, onun gönül diliyle irtibatı ve iç ihsasların sesi-soluğu olmasıdır…. İmandan kaynaklanan bir heyecanla mızrap yemiş bamteli gibi inleyen gönüllerdir ki, dinleyenler üzerinde mütemâdî tesir icra eder ve bir aşk u alâkaya vesile olurlar.</span>”</p>

    <p class="a--Paragraf_E">Basın yayından çıkan haberlerden okuduğum kadarıyle Görmez Hocamızın kastettiği gönül dili bu olsa gerek ve umarım “Vaaz ve Vaizlik Sempozyumu” unuttuğumuz bu değerin yeniden keşfine vesile olur. “Gönül Dili, Hâl Şivesi” makalesinin bu bağlamda bize anlattığı çok şey var.</p>
  </div>
</body>
</html>
