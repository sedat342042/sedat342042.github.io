<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>newjedi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="h1baslik" id="calibre_toc_7">YEDİ<br class="chapter"/>
				  <br class="chapter"/>
			    Yola Çıkış</h1>
<p class="normal"> </p>
<p class="normal">“Şüphen mi vardı sanki?” diye sordu Bensin Tomri dalga geçer gibi Danni, Spacecaster mekiğiyle Helska sistemindeki dördüncü buz gezegenine gideceğini söylediği zaman. </p>
				<p class="normal">“Yalnız gitmeyeceksin,” dedi Tee-ubo ve Danni itiraz etmedi. Sonuç olarak üçünün gitmesi gerektiğine karar verdiler, jeoloji bilgisine sahip birisi de olacak ve Danni de hem görevin komutasını hem de eski geminin pilotluğunu üstlenecekti. </p>
				<p class="normal">Az sonra Yomin Carr kapısının çalınmasına cevap verdi ve yüzünde gülümsemeyle Danni’yi koridorda dikilir halde buldu. </p>
				<p class="normal">“Gönüllü olmak isteyip istemediğimi mi sormaya geldin?” diye sordu Yomin Carr.</p>
				<p class="normal">“Çalışkanlılığının ve azminin ödüllendirilmesi gerektiğini düşündüm,” diye cevap verdi Danni. “Kuyruklu yıldızı gören kişi sen olmalıydın.”</p>
				<p class="normal">“Yani bana bir bilim insanı olarak hayatımın fırsatını mı sunuyorsun?” diye sordu Yomin Carr tüm ciddiyetiyle. </p>
				<p class="normal">Danni başını salladı ve gülümsedi, sevinmesi gereken diğeri olduğu halde. </p>
				<p class="normal">“Korkarım ki reddetmek zorundayım,” diye devam etti Yuuzhan Vong savaşçısı. Kulağının içindeki küçük tizowyrm titremeye devam etti ve Yomin Carr bir süre onlara kulak verdi, işi şakaya vurmanın gerektiğini anlamıştı. “Mekik denen o hurdayla oraya gidecek başka manyak olmadığını bildiğin için benden istiyorsun,” dedi ve zoraki gülümsedi. </p>
				<p class="normal">Şimdi de gülme sırası Danni’ye gelmişti, haksız da değildi. </p>
				<p class="normal">“Ama bu doğru olmaz,” dedi Yomin Carr az sonra tüm ciddiyetiyle. İçinde bulunduğu durumun farkındaydı. Aldığı talimatlara göre her ne şartla olursa olsun üs gezegeninin yakınlarında bir yere gitmeyecekti. Savaş koordinatörüyle temas halinde olmadan ölmesi şerefsiz bir ölümdü ve villip teması haricinde de onlarla bir iletişimi olmayacaktı. “ExGal’a katılalı çok olmadı,” dedi Yomin Carr. “Belkadan’da bulunanların çoğu benden daha uzun süredir bu teşkilattalar. Bu fırsatı onlardan çalmak istemem.”</p>
				<p class="normal">“Daha az önce söyledin,” dedi Danni cevaben. “Çoğu gitmek istemiyor zaten.”</p>
				<p class="normal">“Hayır, istiyorlar,” dedi Yomin Carr. “Sadece onlar da benim gibi aracın eskiliğinden korkuyorlar yoksa bunu istemeyecek bir bilim insanı düşünemiyorum.”</p>
				<p class="normal">“Yomin Carr haricindeki bir bilim insanı,” dedi Danni alaycı bir ifadeyle.</p>
				<p class="normal">“Ben usullere riayet ederim,” dedi Yomin Carr ve Belkadan’a geldikten sonra yapmış oldukları doğrultusunda Danni’nin itiraz etmediğini gördüğüne de memnun oldu. Yomin Carr her zaman tam vaktinde görevinin başında olurdu. Diğerleri üstlendikleri sorumlulukları –diğerlerine oranla daha az olsa da Danni bile- her fırsatta biraz daha esnetirken Yomin Carr yılmadan usanmadan çalışmaya devam ederdi. </p>
				<p class="normal">“Mürettebatınızı bunu daha fazla hak eden kişilerin arasından seçin,” dedi Yomin Carr.</p>
				<p class="normal">Kibarca reddedilmeyi kabul eden Danni yanından ayrılırken ikisinin de yüzü gülüyordu ama o gider gitmez derhal odasının kapısını kapayan Yomin Carr’ın yüzünde endişeli bir ifade belirdi. Acaba hepsini uykusunda öldürüp muhtemel keşfedilme riskini ortadan kaldırsam mı diye düşündü. Diz üstü çöktü ve iki büklüm olup alnını yere vurdu, YunHarla’ya, Gizlilik Tanrıçası, ve Yun-Yammka’ya, Katil, kendisine yol göstermesi için yalvardı. Tüm gücüyle yere bastırdığı parmakları bembeyaz oldu, boyun eğmeyen zemin karşısında savaşçı içgüdüleri dev-reye giriyordu. </p>
				<p class="normal">Yomin Carr bir kez daha sakinleşti ve düşüncelerini kontrolü altına aldı. Potansiyel felakete yönelik tehdidi değerlendirmeli ve dengelerin korunmasını sağlamalıydı. Gidip küçük kutuyu aldı, tizowyrm çok uzun zamandan beridir bunun içindeydi ve tehlikeli şekilde yorgunluktan tükenmeye yakındı. Eğer bu canlı uzun süre tek başına bırakılırsa titreye titreye sonunda ölüp giderdi. </p>
				<p class="normal">Savaşçı kısa süre sonra odasından çıktı, yine gecenin karanlığında gizlice küçük Spacecaster’a doğru süzüldü. </p>
				<p class="normal">Yomin Carr’ın çok yönlü eğitiminin en nahoş bölümü işte buydu, kendi halkının kullandığı organizmaları terk ederek makineleri kullanmak zorunda kalmak. Kendisine bunu yüce bir amaç uğruna yaptığını hatırlattı, yıllarca süren eğitim sayesinde rolünü kabullenmişti ve hatta Yomin Carr tüm Praetorite Vong kuvveti içindeki en iyi teknisyen olduğu için gurur duymaktan da kendini alamıyordu. </p>
				<p class="normal">Tamirhaneyi açtı –Bu görevi fark edilmeden yerine getirmeyi ummak hayalcilik olurdu– ışıkları açtı ve çıkan metal tangırtılarını gizlemek için de bir çaba sarf etmedi. </p>
				<p class="normal">Çok geçmeden yanına gelen Danni Quee onu Spacecaster’ın süredurum kompansatörü üzerinde çalışır halde buldu. </p>
				<p class="normal">“Basınç pompası üzerindeki conta gevşemiş,” diye açıklamada bulundu Yomin Carr, gerçekten de o sırada Yuuzhan Vong savaşçısı mekiğin hayrına çalışıyordu. Eğer Danni buraya daha erken gelmiş olsaydı Yomin Carr haberleşme portundaki son sinyal tetikleyicisini sökerken, bir şeylerin ters gittiğinden şüphelenebilirdi.</p>
				<p class="normal">“Üç saat içinde yola çıkıyorum,” dedi ona.</p>
				<p class="normal">“Ana sistemleri kontrol ediyorum,” diye cevap verdi Yomin Carr.</p>
				<p class="normal">“Hiperitici standartlara uygun değil ama sizi oraya götürür, yine de hızlı bir yolculuk olmasını beklemeyin. İyon iticileri ise verimli şekilde çalışıyor.”</p>
				<p class="normal">Danni başını salladı, aynı kontrolleri o da daha önce yapmıştı.</p>
				<p class="normal">“Ya kompansatörler?” diye sordu.</p>
				<p class="normal">“Sadece conta sorun çıkardı,” dedi Yomin Carr, dış halkanın üzerinde bir lazer yalıtıcı gezdirdi ve sorunun çözüldüğünü bildirdi. </p>
				<p class="normal">Danni yanına gelip yaptığı işi kontrol etti, sonra da başını sallayarak onayladı. “Gelmek istemediğine emin misin?” diye sordu. “Bensin Tomri ve Cho Badeleg de geliyor ama senin için de yerimiz var.”</p>
				<p class="normal">“Mükemmel seçim,” dedi Yomin Carr. “Fakat hayır, Spacecaster’a birini daha almak görevi tehlikeye atar. Gezegende daha yakından inceleme yapmak için zamana ihtiyacınız olacak ama dört kişiye yetecek kadar erzakınız olmayacak, özellikle de hiperitici bu durumdayken.”</p>
				<p class="normal">“Burnuma Baldavia cep tavşanı kokusu geliyor,” dedi Danni, korkaklığın sembolü olarak kabul edilen ürkek hayvana atıfta bulunmuştu.</p>
				<p class="normal">Yomin Carr sadece güldü, onun şakayla karışık kendisine hakaret ettiğinin farkındaydı ama neye atıfta bulunduğunu kesinlikle anlamamıştı. “Sen git uyu,” dedi kadına ve tekrar kontrollerin başına döndü.</p>
				<p class="normal">Danni elini onun omzuna koydu. “Bunu takdir ediyorum,” dedi.</p>
				<p class="normal">Yomin Carr başını salladı ve gülmemek için zor durdu. Bu cümledeki ironiyi bir bilebilseydi!</p>
				<p class="normal">Kısa süre sonra Yomin Carr mesafe komünikatörüne tıkladı ve yakındaki ExGal-4 istasyonuna bir çağrı yaptı. Ekranlarındaki tüm sinyallerin gönderildiği onaylanıyordu ama Yomin Carr’ın çabaları sayesinde aslında hiçbiri gönderilmemişti. </p>
				<p class="normal">Uzaya hiçbir haberleşme imkânları olmadan çıkacaklardı. </p>
				<p class="normal">Bu Yuuzhan Vong ajanını ancak bir ölçüde tatmin etmişti, eğer Danni ve diğerleri savaş koordinatörünün üssüne doğru giderlerken başka bir araca denk gelirlerse ne olacaktı? Burada pek trafik yoktu ama hiç yok da değildi, kim bilir belki de yaklaşan dünyagemisi başkalarının da dikkatini çekmiş olabilirdi. </p>
				<p class="normal">Bunu aklının bir köşesinde tutan Yomin Carr odasına döndüğünde hemen villip’lerine gitti ve Prefect Da’Gara’yla temas kuracağı villip’in üzerindeki örtüyü kaldırdı. </p>
				<p class="normal">Da’Gara’nın villip’i ters döndüğünde Yomin Carr prefect’in yüzüne bağlı gnullith’i gördü, simbiyozları o noktaya gelmişti ki villip onu taşıyıcısının bir parçası olarak kabul etmiş ve görüntüsünü onu da dâhil ederek yansıtmıştı. </p>
				<p class="normal">“Bırak bize gelsinler,” diye cevap verdi Da’Gara, Yomin Carr durumu kendisine anlattıktan sonra. “Onları susturmakla çok iyi bir iş yaptın.”</p>
				<p class="normal">“Danni Quee adındaki kadına dikkat edin,” dedi Yomin Carr. “Zorlu birisi.”</p>
				<p class="normal">Prefect’in görüntüsünü yansıtan villip’in yüzünde bir gülümseme belirdi, öyle bir gülümsemeydi ki prefect’in dudakları gnullith’in iki kenarından görünmüştü. “Tarafımıza geçer mi?”</p>
				<p class="normal">Yomin Carr bu ihtimali uzunca bir süre düşündü. Aslında Danni’den iyi bir Yuuzhan Vong savaşçısı olurdu ama onu böyle yapan nitelikleri aynı zamanda da lanetiydi ve güçlü iradesi nedeniyle onu kendi insanlarına karşı çevrilebileceği de mümkün görünmüyordu. Villip’i tarafından Prefect Da’Gara’nın önünde mükemmel şekilde yansıtılan yüz ifadesi onun hissettiği duyguları ve şüphelerini açıkça ortaya koyuyordu.</p>
				<p class="normal">“Kıymetli bir kurban o zaman,” dedi Da’Gara. “Uygun zamanda şerefiyle öldürülecek.”</p>
				<p class="normal">“Sözümü dinleyerek beni onurlandırdınız, Prefect,” dedi Yomin Carr, gerçekten de Da’Gara bunu bir kurban meselesi olarak düşünerek öyle yapmıştı, Vuuzhan Yong savaşçıları arasındaki en önemli ritüellerden biriydi. Bilinç sahibi hemen hemen tüm türler ölümün kaçınılmaz olduğunu bilirdi, Yuuzhan Vong kültürü ise onu kucaklardı, yaşamın kendisini ölüme hazırlanmaktan ibaret görecek dereceye kadar. Mademki herkes ölecekti, o zaman birisinin nasıl öleceği önemli bir konuydu. Genelde düşmanlarına en şerefsiz ölümleri layık görürlerdi.</p>
				<p class="normal">“Mevcut durumunda Belkadan ne kadar daha dayanabilir?” diye sordu prefect.</p>
				<p class="normal">“Uzun değil,” dedi Yomin Carr. Bu sabah bazı şeyler tespit etmiş ve gerekli hesaplamaları yapmıştı. “Gaz birkaç gün içerisinde kritik yoğunluğa ulaşacak. Ardından fırtınaların güçlenmesi gerekiyor.”</p>
				<p class="normal">“Ooglith cloaker’ın yanında mı?” diye sordu Da’Gara. “Yomin Carr gibi bir şeyleri başarabilmiş birinin uzak bir dünyada sessiz sakin ölmesi doğru olmaz.”</p>
				<p class="normal">“Hazırlıklıyım, Prefect,” dedi Yomin Carr, doğruca işittiği diğer iltifatın ışığı altında durarak. Belkadan’ın dönüşümü görevi neredeyse tamamlanmak üzereydi, tek yapması gereken gezegende beklemek ve işgal yoldayken sera fırtınalarını sağ salim atlatmaktı. “Tek umudum beklerken size faydalı olmaya devam edebilmektir.”</p>
				<p class="normal">“Pekâlâ olabilir,” diye cevap verdi Da’Gara. “Belki de senin istasyonundaki veriyi diğer dünyagemileri grubunun varışını kolaylaştırmak için kullanabiliriz. Muhtemelen başarıların Vekil Nom Anor’un kulağına gitmiştir ve casusluk görevinde yardımın için seni de yanına çağıracaktır.”</p>
				<p class="normal">O anda birisi Yomin Carr’ın kapısını çaldı, hemen villip’inin üzerini örttü ve dolabına yerleştirdi, sonra da gömleğini çıkartıp kapıya koştu, sanki uykudan kalkmış gibi görünmesi için de gidene kadar gözlerini ovuşturdu.</p>
				<p class="normal">Garth Breise kapının önünde duruyordu, bir ip yığınını omzuna atmıştı. “Hazır mısın?” diye sordu. </p>
				<p class="normal">“Hâlâ karanlık,” dedi Yomin Carr.</p>
				<p class="normal">“Danni Quee’yle uğraşmaktansa gece vakti ormana gitmeyi tercih ederim,” dedi Garth Breise. </p>
				<p class="normal">Yomin Carr gidip gömleğini aldı. Her şey yolunda gidiyordu.</p>
				<p class="normal">Sabahın erken saatlerinde hava serindi ama ayaz yoktu ve ortalığı yoğun ve garip bir kükürdümsü koku kaplamıştı. Garth Breise sürekli koklayıp durdu ama bir yorumda bulunmadı, Yomin Carr az da olsa rahatlamıştı. Kokuya karşı daha hassas olması gerektiğini kendisine hatırlattı, çünkü neyin alameti olduğunu biliyordu. Büyük ihtimalle Garth Breise de belli belirsiz fark etmişti.</p>
				<p class="normal">“Önce onları görmek ister misin?” diye sordu Yomin Carr, Danni ve diğerlerinin yola çıkmak için hazırlık yaptığı hangarı işaret etti. </p>
				<p class="normal">“Zaten vedalaştık,” dedi Garth. “Tek istediğim şu saçma işi bir an önce aradan çıkarmak.”</p>
				<p class="normal">“Kule sadece yüz metre yüksekliğinde,” dedi Yomin Carr. </p>
				<p class="normal">“Sadece mi?” diye tekrar etti Garth alaycı bir ifadeyle. “Yukarısının soğuk ve rüzgârlı olduğunu da unutma.”</p>
				<p class="normal">“Kulenin dibinde bizi bekleyen kızıl sorguçlu bir panter bulursak sen asıl o zaman gör,” diye devam etti Yomin Carr ama Garth Breise’e pek de komik gelmemişti. “Böylece tırmanmaktan kurtuluruz.”</p>
				<p class="normal">Bu rahatsız edici görüntü hâlâ zihninde olduğu halde Garth Breise kontrol kulesinin yakınında durdu ve yakındaki ışıldakları kulenin dibini tümüyle aydınlatacak şekilde çevirdi. Ardından silah dolabından bir tabanca aldı, beline taktı ve bir tane daha alıp Yomin Carr’a uzattı ama o nazikçe reddetti.</p>
				<p class="normal">Tesisten çıktılar ve kapıyı arkalarından kapatıp kuleye yöneldiler. Yaklaşırlarken ikisi de kulenin dibinde bir hareket fark etti, sanki zemin hareket ediyor gibiydi. </p>
				<p class="normal">“Bunlar da ne böyle?” diye sordu Garth Breise, garip hareketin kaynağını görebilmek için eğildi: kızılımsı kahverengi böceklerden oluşan bir sürü. </p>
				<p class="normal">“Belki de iletişim sorununun kaynağı bunlardır,” dedi Yomin Carr. </p>
				<p class="normal">“Kabloyu bu böceklerden daha büyük bir şey çiğnemiş.”</p>
				<p class="normal">“Ama arıza yaptıktan sonra bazıları içine girdiyse...” dedi Yomin Carr ve gerisini Garth’ın hayal gücüne bıraktı. Tabii ki nedenin bu olmadığını biliyordu, en azından haberleşme probleminin, ama Garth’ın bundan haberi yoktu –ve eğer böceklerden bazıları içeri girebilmiş olsaydı kablonun işini tümden bitirmiş olurlardı.</p>
				<p class="normal">“Arızayı tespit ettiğimde bunlardan hiçbiri burada değildi,” dedi Garth.</p>
				<p class="normal">Yomin Carr yukarı baktı. “Hâlâ tırmanmaya değer mi sence?” diye sordu. “Yoksa önce kablonun uzunluğuna mı bakmak istersin?”</p>
				<p class="normal">Garth cevap vermeden önce uzunca bir süre bekledi ve Yomin Carr adamı tırmanmaktan vazgeçirmeyi başarabildiğini düşünmeye başladı. “Yukarı,” dedi Garth, başlığını kapatarak. “Halledelim şu işi.”</p>
				<p class="normal">Yomin Carr tam itiraz edecekti ki vazgeçti. Garth’ı yukarı çıkmaktan vazgeçirmek görevi için önemli olabilirdi ama Yomin Carr’ın sabrı hızla tükeniyor ve bir an önce bir şeyler yapmak istiyordu. O da tırmanma taraftarıydı.</p>
				<p class="normal">Böylece tırmanmaya başladılar, her adımlarını büyük bir dikkatle atıp ipin güvenliğini tekrar tekrar kontrol ederek çıktılar ve ardından da bir sonraki seviyeyi tırmanmaya başladılar. Tepeye vardıklarında hava hâlâ aydınlanmamıştı ve ilk çıkan da Garth Breise oldu.</p>
				<p class="normal">“İşte burada,” dedi yerinden sökülmüş bağlantı kutusunu tutarak. “Rüzgârdan.”</p>
				<p class="normal">Yomin Carr da yanına geldi. “Öyle görünüyor,” dedi.</p>
				<p class="normal">Arkalarından gelen ve gök gürültüsünü andıran gümbürtü Danni ve diğer ikisinin yola çıktıklarını haber veriyordu ve ikisi de karanlık göğe yükselerek yıldızlara doğru yol alan Spacecaster’ı görebilmek için başlarını çevirdiler. </p>
				<p class="normal">“Onun içinde olmaktansa burada olmayı tercih ederim,” dedi Garth.</p>
				<p class="normal">“Ama burada olmak daha tehlikeli,” dedi Yomin Carr.</p>
				<p class="normal">“Ne?” dedi Garth, yüzünde meraklı bir ifadeyle döndü. Yomin Carr iki parmağını Garth’ın soluk borusuna saplayarak bir anda nefesini kesti. Soluğu kesilen adam bir elini boğazına attı ama Yomin Carr aynı iki parmağıyla adamın kuleyi tutan bileğine vurup elinin açılmasını sağladı.</p>
				<p class="normal">Bir yerlere tutunmaya çalışan Garth çırpınmaya başladı ama Yomin Carr her denemesinde onu engelledi ve tutunmasına izin vermedi. Ardından kaşla göz arasında Yuuzhan Vong savaşçısı küçük ve parlak bir bıçak çıkarıp Garth’ın yüzüne doğru savurdu. Adam hemen elleriyle yüzünü kapamaya çalıştı ama Yomin Carr hemen hamlenin yönünü değiştirip bıçağı kuleye bağlı olan ipe doğru savurdu. </p>
				<p class="normal">Çaresizce dengesini korumaya çalışan Garth’ın kolları geniş daireler çiziyordu. “Neden?” dedi hırıltıyla. </p>
				<p class="normal">Yomin Carr hafif bir itişle bu işi bitirebilirdi ama yapmadı, adamın yüzündeki dehşet ifadesini ve ümitsizce çırpınışını görmek hoşuna gidiyordu. </p>
				<p class="normal">Ardından bir çığlıkla Garth Breise geriye doğru itildi, kulenin kenarından aşağı uçtu, çapraz kirişlerden birine çarptı ve takla atarak yere düştü. </p>
				<p class="normal">Yomin Carr, Garth tüm ışıldakların yönünü çevirmiş olduğu için memnundu –böylece onun yere çarparken kemiklerinin nasıl un ufak olduğunu daha net görebilmişti. Ardından Yuuzhan Vong sessizce Garth’ın son sorusunu cevapladı. </p>
				<p class="normal">Tek bir şey onu üzmüştü: Garth düştüğünde onun böceklerinden bazılarını ezmişti.</p>
				<p class="normal">Şimdiden aradaki mesafeyi çok açmış olan Danni Quee arka pencereden hızla uzaklaşan Belkadan’a baktı ve yüzünde düşünceli bir ifade belirdi. “Rotayı çevir,” dedi kontrollerin başındaki Bensin Tomri’ye.</p>
				<p class="normal">“Helska rotamız ne kadar düz olursa o kadar iyi,” diye cevap verdi Bensin, aracın durumuna pek güvenmediği açıktı. “Hiperuzaya atlamak üzereydim.”</p>
				<p class="normal">“Hayır, önce şuna bir bak,” diye cevap verdi Danni.</p>
				<p class="normal">Mürettebatın üçüncü üyesi, kısa boylu ve sık koyu saçlı bir adam olan Cho Badeleg yanına geldi. “Fırtına yığını,” diyerek, Danni’nin yaptığı gibi, Belkadan kuşağının kıyısındaki dönen bulutları işaret etti. </p>
				<p class="normal">Bensin Tomri iç çekip Spacecaster’ın rotasını değiştirdi; ardından fırtınanın büyüklüğünü fark edince üçü de dehşet içerisinde bakakaldı, içindeki yeşile çalan sarı lekeler Danni’ye yakın zamanlarda şahit olduğu gün batımlarını hatırlatmıştı.</p>
				<p class="normal">“Tesisi ara ve hazırlıklı olmalarını söyle,” diye talimat verdi. </p>
				<p class="normal">“Kule henüz tamir edilmemiştir,” diye hatırlattı ona Cho Badeleg.</p>
				<p class="normal">Danni seyyar telsizini çıkardı. “Bizi uygun konuma getir,” diye talimat verdi ve Bensin Tomri de onayladı, fakat Belkadan’ın atmosferinin kıyısından geçerken Spacecaster dağılacakmış gibi sarsıldığında hepsinin aklından başka şeyler geçmeye başlamıştı. </p>
				<p class="normal">“Tee-ubo?” diye seslendi Danni ve normalde kanallarının temiz olması gereken telsizden yükselen anormal paraziti duyunca kaşları çatıldı. “Beni duyuyor musunuz?”</p>
				<p class="normal">“Danni?” diye belli belirsiz bir cevap duyuldu ve sonrasında Tee-ubo bir şeyler söyledi. Üçü de Garth Breise’le ilgili bir şeyler söylendiğini duydular ama ne olduğunu anlayamadılar.</p>
				<p class="normal">“Güneyinizde bir fırtına var,” dedi Danni yavaşça ve vurgulayarak. “Büyük bir fırtına. Duydunuz mu?” birkaç kez daha tekrar etti ve Tee-ubo elinden geldiği kadarıyla cevap verdi ama parazitin arasından sadece bir kelime ya da birkaç hece duyulabiliyordu.</p>
				<p class="normal">“Fırtına yüzünden,” dedi Cho Badeleg ve Danni pes edip telsizi kapattı.</p>
				<p class="normal">Danni kuşkulu gözlerle diğer ikisine baktı.</p>
				<p class="normal">“Geri dönmek istiyorsun,” diye tahmin yürüttü Cho Badeleg.</p>
				<p class="normal">“Eğer bir kez inersek yakın zaman içinde bir kez daha havalanmamız mümkün olmaz,” dedi Bensin Tomri. “Özellikle de fırtına yaklaşırsa. Bu şeyle yörüngeye çıkabildiğimiz için bile şanslıyız.”</p>
				<p class="normal">Cho Badeleg bir süre gözlerini fırtınadan ayırmadı. “Düzgün gelişen bir fırtınaya benzemiyor,” dedi. “Dikkate değer bir dönüş ve belirgin bir gözü yok.”</p>
				<p class="normal">“Sence sorunsuz atlatabilirler mi?” diye sordu Danni. </p>
				<p class="normal">“Şu parazitten kurtulabilirsek telsizle temas kurabiliriz,” dedi Bensin Tomri. “Karar verecek olan sensin, ineceğiz ya da devam edeceğiz.”</p>
				<p class="normal">Danni bu konuyu enine boyuna düşündü. Sonuç olarak kendisi idealist bir bilim insanıydı ve ona göre kendisi ve diğer ikisi geride bıraktıklarından çok daha büyük bir riski göze alıyorlardı. “Tee-ubo, Garth hakkında bir şeyler söyledi,” dedi. “Herhalde kuleyi tamir etmiştir.”</p>
				<p class="normal">“Yola devam edelim öyleyse,” dedi Bensin Tomri ve Spacecaster’ın burnunu çevirdi ve tekrar ışık hızına atlamak için gereken hesaplamaları yapmaya başladı. </p>
				<p class="normal">Gezegeni arkalarında bırakırlarken Danni geminin telsiz odasına gitti ve batıdaki fırtınayla ilgili detaylı bir bilgi verdi ve ardından da acaba birileri cevap verecek mi diye bekledi. Cevap gelmeyince kendisini duyduklarını ama kuledeki tamiratın ona cevap verecekleri kadar ilerlememiş olabileceğini düşündü.</p>
				<p class="normal">Nom Anor, haftalardır planlamış olduğu gezegen dışı bir saldırıda, düşman şehri Osa-Prime’a doğru fırlatılan füzelerin yaydığı ışık yüzünden gözlerini kırptı. Tamaktis Breetha bu saldırıya karşı çıkmıştı, bunun gezegenler arası savaşa yol açacağını biliyordu ama birkaç üst rütbeli Rhommamoollu subayın cesedi bulunduğunda eski belediye başkanı kendisini destekleyecek çok az kişi bulabilmişti. </p>
				<p class="normal">Nom Anor, <span class="ideitalik">Mediator’ın </span>füzelerin atıldığını zamanında tespit edememesini umuyordu, böylece füzeleri engellemek için avcı uçaklarını havalandırmaya fırsat bulamayacaktı. Saatlerce Vekil ve Shok Tinoktin gezegenlerin yörüngesini ve Yeni Cumhuriyet gemisinin konumunu incelemiş ve füzelerinin fırlatılmasının ve havadaki uçuşunun en zor tespit edileceği konumu tespit etmişlerdi. Bir kez yörüngeye girdiler mi tüm füzeler motorlarını kapatarak uzayda sürüklenen enkazlar gibi görünecek ve Osarian atmosferine girip de tekrar ateşlendiklerinde ise <span class="ideitalik">Mediator’ın</span> onları engellemek için yapabileceği hiçbir şey kalmayacaktı. </p>
				<p class="normal">Başarı ihtimalini daha da artırmak için Nom Anor o sabahı Komutan Ackdool ile konuşarak geçirmiş, müzakereye hevesliymiş gibi davranarak geçirmiş ve baş belası Leia Solo artık gittiğine göre komutanla bu çatışmayı sona erdirebilecek bir anlaşmaya varabileceklerini söylemişti. Hatta Osarian’dan gelecek diplomatlardan oluşan bir delegeyle Nom Anor ve delegeleri arasında <span class="ideitalik">Mediator’da</span> bir toplantı düzenlenmesine bile karar ve-rilmişti. </p>
				<p class="normal">Nom Anor, Komutan Ackdool’un böylesi beklenmedik bir diplomatik zafer kazanma düşüncesine karşı koyamayacağını biliyordu. Ackdool’a bu geminin verilmesinin nedeni onun bir Mon Calamari oluşuydu, çünkü Ackbar’ın emekliye ayrılmasının ardından artık onlara filolarda eskisi gibi yer verilmiyordu. Bu atamayla ilgili hoşnutsuz söylentiler Ackdool’un kulağına kadar gelmişti ve bu yüzden de kendisini ispat edebilmek için daha da istekli olmuştu. Dolayısıyla komutan bu iki gezegende yaşayan halkların sahip olduğu güce kıyasla gemisinin gücüne öyle bir güveniyordu ki oyuna getirilebileceğini aklına bile getirmemişti. </p>
				<p class="normal">Tabii ki bu saldırının yankıları müthiş olacak ve Nom Anor’u, Rhommamool’u terk etmek zorunda bırakacaktı. Ama bu onun için bir sorun teşkil etmiyordu, çünkü görevini tamamlamak üzereydi ve eğer bu füzeler Osa-Prime’a isabet eder ve topyekûn bir savaşı tetiklerse huzur içinde yoluna devam edebilecekti. Şimdi görevi ortalığı karıştırarak Yeni Cumhuriyet’in gözlerini Core’da tutmak ve dışarıda neler olduğunu görmesine engel olmaktı.</p>
				<p class="normal"> Prefect Da’Gara ne kadar uzun süre gizlilik içinde hareket edebilirse Nom Anor’un halkının konumu o kadar daha güçlenecek ve o kadar daha fazla dünyagemisi uygun konuma varmış olacaktı.</p>
				<p class="normal">Üç saat sonra Nom Anor, Komutan Ackdool’dan hiddet dolu bir çağrı aldı. Füzeler Osaria’nın yörüngesinde tespit edilmişti. </p>
				<p class="normal">Nom Anor tüm sorumluluğu üzerine almış ve saldırının subayların öldürülmesine misilleme olarak yapıldığını söyleyerek meşru göstermeye çalışmıştı –kendisinin gizlice öldürülmesini emrettiği subaylar. Sonra aniden Ackdoor’la görüşmeyi kesti. </p>
				<p class="normal">O ve Shok Tinoktin gözlerini ekrana diktiler ve bir Osarian kanalını açtılar. Panik içerisindeki bir muhabirin Osa-Prime’daki kargaşa ve paniği anlattığını gördüler, ardından da kendilerine doğru yaklaşan füzelerden bahsetmeye başlamıştı. </p>
				<p class="normal">Holocam yukarı döndüğünde geceleyin gökyüzünde yere doğru yaklaşan füzelerin ardında bıraktığı izler açıkça görülmeye başlandı.</p>
				<p class="normal">Diğer füzeler ve çok sayıda avcı uçağı onları karşılamak için havalandı.</p>
				<p class="normal">Ama tümünü engelleyememişlerdi. </p>
				<p class="normal">Kısa süre içerisinde Osa-Prime alevler içerisinde kaldı.</p>
  <p class="normal">Nom Anor bunun harika bir gün olacağını düşünüyordu. </p>
				</body>
</html>