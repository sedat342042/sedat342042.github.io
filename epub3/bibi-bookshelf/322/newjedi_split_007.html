<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>newjedi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="h1baslik" id="calibre_toc_5">BEŞ<br class="chapter"/>
				  <br class="chapter"/>
			    Savaş Koordinatörü</h1>
<p class="normal"> </p>
				<p class="normal">Danni Quee haritalara tekrar tekrar baktı, koordinatları ve vektörleri kontrol etti. Kontrol odasındaydı. Çoğu bilim insanı uyanık oldukları saatlerin büyük bölümünü ve uyumaları gereken saatlerin bir bölümünü orada geçirmişti ve nihayet izlemeye değer bir şey bulmuşlardı. On beşinden dokuzu oradaydı şu anda.</p>
				<p class="normal">“Helska sisteminde,” dedi Garth Breise ona. “Dördüncü gezegen.”</p>
				<p class="normal">Danni başını salladı; gerçekten bu onların yaklaşan asteroitlerine benziyordu, şimdiye kadar gördükleri herhangi bir doğal nesneden çok daha hızlı hareket ediyordu, kısa süre içerisinde de Helska sistemine girmiş olacaktı. Orada, mevcut hız ve yönüne bakılırsa –ki hızını ve yönünü değiştirmesi için de bir neden görünmüyordu– sonunda dördüncü gezegenle çarpışacaktı.</p>
				<p class="normal">“O gezegen hakkında ne biliyoruz?” diye sordu Danni. </p>
				<p class="normal">Garth Breise omuz silkti. “Veri bankasında Helska sistemiyle ilgili fazla bilgi yok. Yedi gezegenin hiçbiri de yaşamaya pek müsait değil, o yüzden de kimse oralara yerleşmek için zahmet etmemiş. İsimleri bile yok – sadece Helska 1-7.”</p>
				<p class="normal">“Öyleyse yörünge teleskoplarını dördüncü gezegene çevirin,” diye talimat verdi Danni. “Neyden yapılmış görelim.”</p>
				<p class="normal">“Buz,” dedi Yomin Carr Pod-7’den, asteroiti en açık şekilde gösterenden.</p>
				<p class="normal">Odadaki diğer bilim insanları da dönüp ona baktı.</p>
				<p class="normal">“Hem araştırma yaptım hem de kişisel bilgim var,” diye açıkladı Yomin Carr. “Asteroitin çarpıp çarpmayacağına karar verdikten sonra yörünge teleskoplarıyla resmini çektim.”</p>
				<p class="normal">“Sadece donmuş bir kaya parçası mı yani?” diye sordu Garth.</p>
				<p class="normal">“Ya da donmuş su parçası,” diye cevap verdi Yomin Carr. “Buz ve buhardan başka bir madde tespit edemedim. Hiçbir mineral izi yok.” Tabii ki Yomin Carr, Helska sistemindeki dördüncü gezegenle ilgili çok daha fazla şey biliyordu. Orada bulunmuştu; orayı incelemişti. Gelecek olan soydaşlarına yol göstermek ve Praetorite Vong’un zaferi için villip işaretleri bırakmıştı oraya.</p>
				<p class="normal">“Peki çarpacağından emin misin?” diye sordu Tee-ubo.</p>
				<p class="normal">“Öyle görünüyor,” diye cevap verdi Danni.</p>
				<p class="normal">“Gezegen ne kadar büyük?” diye sordu Tee-ubo.</p>
				<p class="normal">“Fazla büyük değil,” diye cevap verdi Yomin Carr. “Çapı birkaç bin kilometre.” </p>
				<p class="normal">“Eğer sadece buzdan ibaretse asteroit onu parçalayacaktır,” dedi Bensin Tomri, yüzünde bir sırıtma belirdi. Asteroitin çarpışma rotasında olduğunu öğrendikleri zaman hepsi heyecanlanmıştı, çünkü bu nadir olaya daha önce hiçbiri şahit olmamıştı. Şimdi, eğer Yomin Carr gezegenin yapısı konusunda haklıysa izleyecekleri gösteri muhteşem olacaktı. </p>
				<p class="normal">“Gezegenle ilgili daha fazla şey öğrenmeye gayret edelim,” dedi Danni. “Artık ExGal ve Yeni Cumhuriyet’e haber vererek buraya birkaç bilim insanını çağırmanın zamanı da geldi sanırım.”</p>
				<p class="normal">“Hemen gelmeliler,” diye ekledi Bensin Tomri. “Sadece birkaç gün kaldı sonra...” durdu, gülümsedi ve cümlesinin sonunda ellerini açarak tamamladı. “...bum!” </p>
				<p class="normal">Tee-ubo odanın üst kısmındaki vericiye gitti ve ExGal ile temasa geçmek için galaktik netteki normal kanalı açtı. </p>
				<p class="normal">Çalışmadı. </p>
				<p class="normal">“Dovin basal’lar gezegene daha güçlü şekilde kilitlensin,” dedi iri ve güçlü Prefect Da’Gara mürettebatına –asteroitin üzerindeki mürettebatı, ki aslında onun bir asteroitle alakası yoktu, aksine çok büyük, on kilometrelik yorik mercanından oluşan ve yaşayan bir dünyagemisiydi.</p>
				<p class="normal">“Hızı mı artıralım, Prefect?” diye sordu diğer bir dövmeli savaşçı.</p>
				<p class="normal">Kendisine soru sorulmasına fazla alışık olmayan Da’Gara şüpheyle ona baktı.</p>
				<p class="normal">“Belek tiu,” dedi diğeri, yumruğunu çapraz şekilde omzuna vurdu, hem özür hem de devam edebilmek için izin isteme sinyaliydi.</p>
				<p class="normal">Da’Gara başını salladı. Kendisi, Tu Shoolb, galaksilerarası yolculuklarda çok işe yaradığını kanıtlamıştı. </p>
				<p class="normal">“Hızdaki bir değişim izleyenleri telaşlandırabilir,” diye açıkladı Tu Shoolb. “Doğal yapılar böyle birdenbire hızlarını artırmazlar.”</p>
				<p class="normal">“İzleyenler mi?” diye sordu Da’Gara. “Yomin Carr’ın başardığından şüphen mi var?”</p>
				<p class="normal">“Hayır, Prefect,” dedi Tu Shoolb, tekrar saygı işareti verdi ve tekrarladı, “Belek tiu.”</p>
				<p class="normal">Da’Gara ona dovin basal’larla, dünyagemisini hareket ettiren organizma, ilgili işine bakmasını işaret etti. Belli çekim alanlarına, isterse bu çekim alanı milyonlarca kilometre uzakta olsun, kilitlenerek diğerlerini dışarıda bırakabilme yeteneğine sahip olan yetişkin, üç metrelik küre şeklindeki dovin basal’lar sürekli çalışan iticiler gibi görev yapıyorlardı. Rotalarına ne kadar kilitlenirlerse o kadar hızlı giderlerdi. Şimdi de galakside yaşayanların Helska 4 dedikleri bu gezegene, Yomin Carr’ın Galactic Rim’in giriş noktası olan Vector Prime’a bıraktığı villip işaretinin talimatlarına uyarak kilitlenmişti. </p>
				<p class="normal">Da’Gara neredeyse Tu Shoolb’a verdiği emri yeniden düşünecekti, çünkü Yomin Carr’ın talimatları gezegene sabit hızda yaklaşılması yönündeydi ama prefect acele ediyordu, eğer Carr görevini yerine getirmeyi başarmışsa zaten bir sorun yaşamayacaklardı. Tabii ki hızı artırmak gezegene çarpabilmek için son dakikada rotayı tekrar düzeltmeyi gerektirecekti ama yine de vazgeçmedi. Çünkü prefect yerinde duramıyordu. Ana kompartımanda büyük yammosk’la görüşmüştü ve savaş koordinatörü, soğana benzer koca kafası istekle kıpkırmızı parlayan, sayısız dokunaçları –kimi kalın kimi ince ama yüz kilometre uzunluğunda– sürekli hareket halinde olan devasa yaratık, kendisine bir an önce başlanılmasını istediğini belli etmişti.</p>
				<p class="normal">Da’Gara prefect’ti, basit bir unvan değildi ve bu geminin komutası ondaydı, ama görev diğerinin yetki alanındaydı, savaş koordinatörü, canlı, asırlar boyunca halkına sadece işgal etme yönünde hizmet edebilmesi için genetik olarak geliştirilmiş bir alet.</p>
				<p class="normal">Yammosk istekliydi.</p>
				<p class="normal">Da’Gara da öyle. </p>
				<p class="normal">“Bir kuyruk,” dedi ExGal-4’deki bilim insanlarından biri, ayağa fırladı ve konsolun kenarına vurdu. “Biliyordum!”</p>
				<p class="normal">Danni, Bensin ve diğer birkaçı Pod-7 ekranına koştular ve asteroitin kuyruğunu görünce onaylar şekilde başlarını salladılar. “Pek sayılmaz,” dedi bir diğeri ama arkasından bıraktığı iz inkâr edilir gibi değildi.</p>
				<p class="normal">“Öyleyse kuyruklu yıldız,” dedi Bensin Tomri ve bir anda hepsi birden kendi arasında konuşmaya başladı, çoğu Galactic Rim’in ötesindeki ısı yokluğundan bahsediyordu, pek çok bilim insanının iddia ettiği gibi orada güneş benzeri bir ısı ya da enerji kaynağı olsaydı hiçbir kuyruklu yıldız bu şekilde erimeden gelmeyi başaramazdı. </p>
				<p class="normal">Danni ve Bensin neşeyle birbirlerine baktılar. Bugün bilimsel zekâlar için büyük önemi olan beklenmedik keşiflerin kapısını açabilecek bir gündü. Önce yaklaşmakta olan asteroitin hızının arttığını fark ettiler, aslında bunun nedeninin galaksiden geri yansıması mı yoksa tespit edemedikleri bir çekim kaynağı mı olup olmadığını bilmiyorlardı, sonra da bunun aslında bir asteroit olmadığını öğrendiler, peşi sıra küçük ama fark edilebilir bir kuyruk geliyordu.</p>
				<p class="normal">“Garth haberleşme sistemini hâlâ tamir edemedi mi?” diye sordu Danni. </p>
				<p class="normal">“Çalışmaya devam ediyor,” diye cevap verdi Bensin. “Bir şey kabloları çiğnemiş, onun da hepsini bağlayabilmek için büyük bir konektör yapması gerekecek.”</p>
				<p class="normal">Odanın diğer ucunda, Yomin Carr tüm bu yaşananları büyük bir keyifle izliyordu. Yaklaşan kuyruklu yıldız olmadığı gibi arkasındaki de kuyruk değildi. Dünyagemisinin peşinden gelen köksüler ana geminin arkasına takılmış, yorik coral’ın avcı versiyonu coralskipper’lar tarafından kullanılan, büyük zarımsı canlılardı. Yerçekimi alanlarının zayıfladığı zamanlarda bu membranlar genişleyerek kozmik yelkenler haline gelir ve gemi onlar sayesinde güneşlerarası rüzgârlarda yolculuk ederdi. </p>
				<p class="normal">Az sonra Garth Breise odaya girdi, peşinde büyük metal bir kutu çekiyordu. “İki gün,” dedi Danni’ye.</p>
				<p class="normal">“Yarında anlaşalım,” diye cevap verdi. “Onlara da görme fırsatı verelim.”</p>
				<p class="normal">Garth iç çekti ama başını salladı ve uzaklaştı.</p>
				<p class="normal">Yomin Carr sadece gülümsedi, boşa uğraştıklarını biliyordu. Garth Breise ancak kabloları tamir ettikten sonra zaten sistemin çalışmadığını fark edecekti. Bir sonraki sorunun farkına varmaları ne kadar sürecek diye düşündü Yuuzhan Vong savaşçısı: kulenin tepesinde itinayla sökülmüş olan kabloları.</p>
				<p class="normal">Evet, bu aptal varlıkları gelecek birkaç günde sayısız sürpriz bekliyordu, asla diğerlerine haber vermeyi başaramayacaklardı ve üzerinde oldukları gezegen de yakıp yıkılacaktı.</p>
				<p class="normal">O gece güneş batarken ortalık koyu yeşil ve turuncu renklere boğuldu, Yomin Carr’ın minik dweebit’lerinin işlerini doğru yaptıklarının açık bir göstergesiydi bu. </p>
				<p class="normal">Da’Gara çok renkli bölmesinde oturmuş ve çevresindeki titreşimleri ve daha az nazik hareketleri hissediyordu. Artık her şey yerli yerindeydi, o ve yammosk’un hareket üssü olarak kullanacakları, dördüncü gezegenle kesişebilmek için hızın düşürülmesi emredilmişti. </p>
				<p class="normal">Dünyagemisinin dışında bir düzine tek pilotlu coralskipper, beraberlerinde büyük zarımsı yelkeni de taşıyarak yayıldılar. Yelkeni bir yarım daire haline getirdiler, uç noktasında da dünyagemisi bulunuyordu; dümencilerin komutasındaki dovin basal’lar gezegenin yerçekiminden kendilerini serbest bıraktılar ve bu devasa ve canlı aracı yavaşlatabilmek için aksi istikametteki güç alanlarına yöneldiler. </p>
				<p class="normal">Coralskipper’lar yaklaştırmaya devam ettiler ve sonunda gezegenle temas sağlandı, uzaktan izleyenlerin beklediği gibi büyük bir çarpışma olmamıştı, çünkü membranlar çarpışmanın etkisini sanki gemi kocaman bir yatağın üzerine düşmüş gibi azaltmayı başarabilmişlerdi. </p>
				<p class="normal">Da’Gara, gemideki diğer beş bin Yuuzhan Vong gibi, dolabına gitti ve etten ve zarımsı bir canlı çıkardı, ooglith masquer’in bir türü olan bu canlıya ooglith cloaker deniyordu. Prefect’in de yardımıyla canlı, bacaklarının üzerine sarılıp tüm vücudunu kaplamaya başladı, ardından da birleşmenin acı veren coşkusu kendisini gösterdi, milyonlarca birleştirici köksü Da’Gara’nın gözeneklerinden içeri girmeye başlamıştı. Masquer’den farklı olarak cloaker’ın yüz maskesi şeffaftı, böylece kendisini taşıyan yaralı yüzünü tüm ihtişamıyla sergilemeye devam edebiliyordu. Birleşmenin tam olarak gerçekleşmesi için kısa bir süre bekledikten sonra, Da’Gara yanındaki su tankından yıldız şekilli yumuşak bir canlı çıkardı ve yapışması için yüzüne doğru kaldırdı. Gnullith’in ana köksüsü boğazından aşağı inerken prefect biraz öğürdü ve kıskaçlarının nefesini kesmemesi için parmaklarını burnunun her iki yanına koydu. </p>
				<p class="normal">Ardından bağlantı tamamlandı ve canlı durumu idrak etti. Artık Da’Gara’nın vücudunun içindeki su sayesinde solunum yapıyor, o da ihtiyaç duyduğu oksijeni burun deliklerinden alıyordu. </p>
				<p class="normal">Prefect duvarları pürüzlü koridorlardan yürüyerek, askerlerin büyük bölümü ve yammosk’un kendisini beklediği, en alt seviyeye indi.</p>
				<p class="normal">Dünyagemisinden dışarı ilk yammosk çıkacaktı, daha kalın olan dokunaçları gezegenin buzlu yüzeyini sıkıca kavrayabilmek için genişlemişti. </p>
				<p class="normal">Ardından yaratık büyük ve merkezi dişini gösterdi ve bir iyon topunun gücüne denk bir güçle onu buzun üzerine gömdü, seri şekilde vurarak kazmaya devam etti, tek dişinden sızan bilinmez bir sıvı zemini eriterek bu delme işlemini daha da kolaylaştırıyordu. </p>
				<p class="normal">Bir saate yakın bir süre geçtikten sonra diş nihayet zemini yarmayı başardı, yammosk hiç beklemeden iri ve kemiksiz vücuduyla açtığı delikten geçerek aşağıdaki su dünyasına doğru devam etti. </p>
				<p class="normal">Da’Gara ve mürettebatı da onu takip ettiler, açılan delikten hızla kayarak aşağıdaki suyla buluştular, bu noktada yüzlerine yapışmış olan gnullith’ler sayesinde nefes alabiliyorlardı ve ooglith cloaker’lar da onları dondurucu soğuktan koruyordu. </p>
				<p class="normal">Kısa süre sonra yammosk’un sıvısı etkisini yitirdi ve içeri girdikleri buzdaki delik yeniden kapandı. Fakat bu olmadan önce başka bir devasa yaratık, kahverengimsi tüpü andıran bir solucan, dünyagemisinin bir ucundan dışarı çıkıp delikten aşağı kayarak suya atlamıştı. Bu tüpü andıran canlının içindeki hava öylesine sıcaktı ki üzeri buz tutmuyordu, onun sayesinde Da’Gara ve diğerleri hem hayatta kalabilecek hem de gemileriyle iletişim kurmaya devam edebileceklerdi.</p>
				<p class="normal">Coralskipper’ların pilotları sıradaki işlerine koyuldular, membranı önce dikkatle katladılar ve sonra da bıraktılar. Gemideki daha yüksekte bulunan hangara uçtular ve orada savaş idarecisinin emrini beklemeye başladılar.</p>
				<p class="normal">“Sonunda gezegenin çekim gücüne yenik düştü!” dedi Bensin Tomri heyecanla. O sırada on beşi de kontrol odasındaydı, hepsi de kuyruklu yıldızın hızını artırmasının gezegeni geçip gitmesine neden olmamasını umuyordu. </p>
				<p class="normal">Ekrandaki küçük noktanın gezegene yaklaşmasını heyecanla izlediler ve sonunda...</p>
				<p class="normal">Hiçbir şey. Ne bir patlama, ne de buhar olan bir buz gezegeni.</p>
				<p class="normal">Hiçbir şey.</p>
				<p class="normal">“Bu da ne be?” dedi şaşıran bilim insanlarından birisi ve bir cevabı olmayan diğerleri de başlarını kaşıdılar. Bu kuyruklu yıldızdan elde edilen verilerin tamamı zaten olması gerektiğinden çok farklıydı ve şimdi de bu yaşanmıştı.</p>
				<p class="normal">“Haberleşme kulesini tamir ettin mi?” diye sordu Danni, Garth’a sert şekilde. </p>
				<p class="normal">“Denemediğim bir kuleye tırmanıp bağlantıları kontrol etmek kaldı,” diye cevap verdi adam bezgin bir ses tonuyla.</p>
				<p class="normal">Danni’nin bakışlarında bir yumuşama olmamıştı.</p>
				<p class="normal">“Hallederim, hallederim,” dedi ellerini pes etmiş gibi kaldırarak ve hızla odadan çıktı.</p>
				<p class="normal">“Bu gördüğümüzün ne olduğuna dair bir fikri olan var mı?” diye sordu keyfi kaçan Danni, dikkatini tekrar ekrana vermişti.</p>
				<p class="normal">Cevap veren yoktu.</p>
				<p class="normal">“ExGal’la temasa geçmemiz gerek,” dedi Bensin. “Ya kuleyle ya da uzaydan.”</p>
				<p class="normal">“Spacecaster’ı yukarı çıkarmak mı istiyorsun?” diye sordu bir diğeri şüpheyle.</p>
				<p class="normal">“Yapacağımız şey bu,” diye araya girdi Danni. “Onu yukarı çıkarıp gezegene gönderecek ve yolda giderken de galaktik ağ ile temasa geçeceğiz.”</p>
				<p class="normal">Kimse itiraz etmese de plan kimseyi heyecanlandırmış gibi de görünmüyordu. Hurda Spacecaster son kullanıldığında yörüngeye zor varmıştı ve onunla Helska sistemine kadar gitme fikri bile onları huzursuz etmeye yetmişti. </p>
  <p class="normal">Bu disiplinsiz bilim insanlarının çırpınışlarını hayli eğlenceli bulan Yomin Carr ise bunun dışındaydı. </p>
				</body>
</html>