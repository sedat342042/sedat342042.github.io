<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>newjedi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="h1baslik" id="calibre_toc_19">YİRMİ<br class="chapter"/>
				  <br class="chapter"/>
			    Bakış Açısı </h1>
<p class="normal"> </p>
<p class="normal">Jaina ve Jacen’ın TIE avcıları Dubrillion’a geri döndüklerinde muhteşem şekilde karşılandılar. Büyük bir kalabalık etraflarını sarmış deli gibi tezahürat yapıyordu, bunda şaşılacak bir şey de yoktu, çünkü genç Jedi’lar düşman avcı uçaklarının büyük bir bölümünü Lando’s Folly’ye çekerek saldırı formas-yonlarını bozmuşlar ve böylece Dubrillion’u düşman eline geçmekten ya da ağır hasara uğramaktan korumuşlardı. </p>
				<p class="normal">Solo kardeşlerin nefes kesen mücadelesi dev ekranlarda tüm şehir tarafından izlenmiş ve bu karanlık günde herkesin yüreğini ışıkla doldurmuştu. </p>
				<p class="normal">İşte şu anda buradaydılar, uçaklarını indirdikleri hangarda kokpitlerinden aşağı iniyorlardı, teknisyenler ve kalabalık bir grup çığlık çığlığa onlara doğru koşup minnettarlıkla kollarını havaya kaldırdılar. Ama ne Jacen ne de Jaina şu anda sevinecek halde değildi, çünkü kardeşlerinin nerede olduğuna ya da yaşayıp yaşamadığına dair hiçbir fikirleri yoktu. Kardeşleri yanlarında olsa bile yukarıda cereyan eden savaş çok şiddetliydi ve çok kayıp verilmesine neden olmuştu, üstelik dönüş yolunda şehrin uğradığı tahribata da şahit olmuşlardı, birkaç bina alevler içerisindeydi, bazı toplar imha edilmişti ve <span class="ideitalik">Belt Runner I</span> yanıyordu. Dolayısıyla bu noktada savaşın yol açtığı yıkım dikkate alınırsa ikizler sevinecek fazla bir şey göremiyorlardı. </p>
				<p class="normal">“O iyi,” dedi Jaina, Jacen’a, yanına geldiği zaman. “Bunu hissedebiliyorum.”</p>
				<p class="normal">Jacen da başını sallayarak onayladı ama bunu bilmenin morali üzerinde dikkate değer bir etkisi olmamıştı, çünkü genç adam şu anda kişisel bir mücadeleyi sürdürmekle meşguldü. Anakin, asteroit kuşağında kendisinden Güç’ü o şekilde kullanmasını istediği zaman tümüyle hazırlıksız yakalanmıştı, üçü tek bir birim gibi hareket etmeye başladıkları zaman, kusursuz bir filo olarak. O ve Jaina bunu daha öncede birkaç kez yapmışlardı, Güç’ü kendi aralarındaki bağı kuvvetlendirmek için kullanmışlardı ama Jacen hiçbir zaman bunun önemi idrak edebilmiş değildi, takım çalışmasının. Oysaki Anakin felsefi tartışmaları sırasında hiç durmadan bunun önemini vurgulayıp durmuştu. </p>
				<p class="normal">Eğer Güç, avcı uçaklarını tamamlamak için böyle bağlayıcı bir unsur olarak kullanılabilirse o zaman Jedi’lar benzer şekilde güçlerini galakside barışın tesisi için neden kullanmasınlardı ki?</p>
				<p class="normal">Jaina’ya baktı, o da onun yüzündeki ciddi ifadeyi inceledi. “Belki de tek başıma eğitim yapmakla hata etmişim,” diye itiraf etti.</p>
				<p class="normal">Jaina ona bakmaya devam etti, sonra gülümsedi ve onun aklından neler geçtiğini anlayınca hafifçe başını salladı. “Anakin çok uzun zamandan beridir böyle bir bağ konusunu düşünüyordu,” dedi Jaina. “Bana hep bir Jedi filosu kurma planından bahsederdi, öyle uyum içinde hareket edecekti ki hiç kimse karşısında duramayacaktı.”</p>
				<p class="normal">Jacen’ın bakışları onu geçip Lando’s Folly’nin görüntülerini gösteren duvardaki bir ekrana takıldı. “Güzel plan,” dedi Jacen.</p>
				<p class="normal">“Ve senin inançlarına da aykırı değil,” dedi Jaina.</p>
				<p class="normal">Jacen omuz silkti, o kadar da emin değildi. </p>
				<p class="normal">“Bir yıldan uzun bir süredir ikinizin de kendinizi kısıtlamanızı izledim,” dedi Jaina müşfik bir gülümsemeyle ve Jacen’ın omzuna yumruk attı. </p>
				<p class="normal">Kalabalık etraflarını kuşatıp bu sohbetin yarıda kesilmesine neden oldu.</p>
				<p class="normal">“Şüphen var, çünkü Anakin adına endişelisin,” dedi, kalabalığa karışıp giderlerken. “Annem ve babam onu bulacak.”</p>
				<p class="normal">Jacen başını salladı ve çevresindekilerin hatırına zoraki gülümsedi. Beyninin içinde ise hâlâ bu görüşleri tartışmaya devam ediyordu. Kendisine sürekli olarak <span class="ideitalik">Millenium Falcon’un</span> Anakin’le birlikte çok geçmeden döneceğini telkin ediyordu. Ancak ondan sonra belki o ve kardeşi oturup ciddi şeyler konuşabilir, çelişen bakış açıları arasında ortak bir zemin bulmayı başarabilirlerdi. </p>
				<p class="normal">Gücü tükenmiş ve bitkin haldeki Anakin’in kafasındaki şüpheler de kardeşinin kafasındakilerden çok farklı değildi. Çünkü onun bakış açısına göre Güç’ü dışa doğru bir unsur olarak görmek de tümüyle doğru değildi. Eğer Jacen kadar duygusal yönden güçlü olsaydı, savaş yeteneklerine odaklanmak yerine meditasyonun daha derin seviyelerinde kendini yetiştirebilseydi, kuşaktaki zihinsel birlik eylemlerinin sonucu onun sezgilerini böylesine aşırı yüklemezdi. </p>
				<p class="normal">Şu anda uzayda sürüklenmekte olan Anakin bu başarısızlığının acaba herkesin felaketine yol açıp açmadığını düşünmeye başlamıştı. Bu hatasının ona ne kadar pahalıya mal olduğunu bilmiyordu, kendisine –burada tek başına ölüp gidebilir– ve kardeşlerine. Acaba o olmadan kuşaktan çıkmayı başarabilmişler miydi? Kendi aralarında bir bağ kurabilmişler miydi –geçmişte buna benzer şeylerin olduğunu biliyordu– ya da Anakin’in birden ortadan kaybolmasının neden olduğu şok yüzünden onlar da mı kaybetmişlerdi? Ya düşman avcı uçakları? Dubrillion’a giden yol onlara açılmış mıydı?</p>
				<p class="normal">Genç Jedi şu anda en çok Jacen ve Jaina adına endişeleniyordu. Kendi ölümünü kabullenebilirdi ama onun kişisel zayıflığının bedelini neden kardeşleri ödemek zorunda kalacaktı ki?</p>
				<p class="normal">Derin bir nefes aldı, bu düşünce aklına gelince ne yapacağını bilemez hale geliyordu: eğer kardeşleri iyiyse, eğer Lando’s Folly’den çıkabildiler ve Dubrillion’u kurtarabildilerse o zaman Anakin kaderine razı olabilirdi.</p>
				<p class="normal">Chewbacca’nın Sernpidal’da kendi kaderine razı olduğu gibi. </p>
				<p class="normal">Anakin koltuğunda arkasına yaslandı ve gözlerini tekrar kapattı. Düşüncelerini dışarı göndererek Jaina ve Jacen ile temasa geçmeye çalıştı, aralarındaki binlerce kilometreyi aşarak onunla bir bağ kurmaya, onları hissetmeye, durumlarının ne olduğunu anlamaya çalışıyordu.</p>
				<p class="normal">Uzay boşluğundan başka bir şey yoktu.</p>
				<p class="normal">Anakin yalnız başına öleceğinden korkmaya başlamıştı. Bundan da daha çok kardeşlerinin çoktan ölmüş olabileceğinden korkuyordu.</p>
				<p class="normal">“Yakıt ve cephane ikmali yapacaklar,” dedi Da’Gara, Prefect Ma’Shraid ve üçüncü dünyagemisine komuta eden Dooje Brolo’ye, aynı günün erken saatlerinde buz gezegenine inen Praetorite Vong’un son bölümüydü. </p>
				<p class="normal">“Ama Dubrillion dedikleri gezegen hâlâ sağlam,” demeye cüret etti Ma’Shraid. </p>
				<p class="normal">“Şimdilik öyle,” dedi Da’Gara ona. “Bu sadece bir yoklamaydı, savaş koordinatörü sıradaki bu gezegenin savunmasını sınamak istedi. Değersiz kişi ve onun silah arkadaşlarının kullandıkları küçük avcı uçaklarıyla yaptığımız çatışmadan çok şey öğrendik. Şimdi de daha büyük savunma yapıları hakkında öğrendik ve düşmanımızın bize karşı kullanabileceği en iyi pilotları görmüş olduk.”</p>
				<p class="normal">“Peki, bu daha büyük savunma güçlü mü?” diye sordu Dooje. “Pilotları etkileyici mi?”</p>
				<p class="normal">Da’Gara’nın yüzü asıldı. “Bazı tür avcı uçaklarına kalkan desteği veren güç gemisi yok edildi,” dedi. “Yüzeydeki bataryaların yarısından fazlası da. Ayrıca Dubrillion’u savunmak için en fazla bir avuç dolusu avcı uçağı kaldığından da emin olun.”</p>
				<p class="normal">“Savaş koordinatörü benim coralskipper’larımın da savaşa katılmasını istiyor mu?” diye sordu Prefect Dooje Brolo hevesle, savaşçının kara gözleri ışıldadı. </p>
				<p class="normal">Da’Gara başını iki yana salladı. “Coralskipper’lar diğer gezegen olan Destrillion’a saldırmak için geri döndüler,” dedi. “Sistemde uzun süre kalmayacaklar, sadece düşmanlarımızı kendi üzerlerine çekene kadar. Gerçek gücümüzü öğrenmelerini istemiyoruz.” Diğer prefect’lerin önünde dikilip onlara baktı. “Savaş koordinatörü gezegenleri korumak için daha güçlü savaş gemilerinin yolda olduğunu bildirdi bana. Onların buraya gelmesini istiyoruz.”</p>
				<p class="normal">Diğer ikisi başını salladı ve gülümsedi. Buz gezegeninde çok güçlü bir savunma kurmuşlardı ve her geçen dakika bu savunma daha da güçleniyordu. Şu anda Dooje Brolo’nun bine yakın coralskipper’ının da eklenmesi ve büyük yorik coral savaş aracının da katılımıyla bir araya getirdikleri ve yammosk’un iradesiyle de desteklenen kuvvetlerin karşılarına ne çıkarsa ezip geçeceğine inanıyorlardı. </p>
				<p class="normal">Zihninin bir köşesindeki cılız ses Da’Gara’ya uzun süreden beri Yomin Carr’dan ses çıkmadığını hatırlattı, Belkadan’a gönderdiği ajanından bir villip mesajı bile gelmemişti. Fakat bu endişenin aklına gelmesiyle onu uzaklaştırması bir oldu. Onu bekleyen diğer meselelere tüm dikkatini ayırmak zorundaydı. </p>
				<p class="normal">“Muhteşem bir gün olacak,” dedi Ma’Shraid. </p>
				<p class="normal">“Ardından da dikkatimizi Dubrillion ve Destrillion gezegenlerine çevireceğiz,” dedi Dooje Brolo.</p>
				<p class="normal">“Ondan sonra da galaksinin merkezine doğru yolumuza devam edeceğiz,” diye ekledi Da’Gara. “Yammosk ve ben bunu öngördük. Bu iki gezegene gelince onları kaynak ihtiyaçlarımız için kullanacağız ve belki de içlerinden birinde ikinci üssümüzü kurabiliriz.”</p>
				<p class="normal">Ma’Shraid nefesini tuttu ve Dooje Brolo’nun gözleri ondaki endişeli hali fark edince büyüdü. </p>
				<p class="normal">“Savaş koordinatörü yavrulayacak mı?” diye sordu Ma’Shraid.</p>
				<p class="normal">“Zannettiğimizden de kısa süre içerisinde,” dedi Da’Gara ona. “Ve ikinci yammosk da annesiyle kurduğu zihinsel bağ vasıtasıyla derhal eğitilmeye başlayacak. Mevcut tehdit ortadan kaldırılır kaldırılmaz ikinci üssümüzü kuracağız ve ikinci üssümüz sayesinde büyük savaş koordinatörümüz bir kez daha yavrulayabilecek. Ajanımla henüz temasa geçememiş olsam da Belkadan gezegenindeki metamorfozun tamamlandığına inanıyorum ve çok geçmeden yorik coral’ı daha hızlı büyümesi için oraya dikebileceğiz.”</p>
				<p class="normal">Diğer iki prefect birbirlerine baktı ve gülümsedi. Praetorite Vong kısa süre içerisinde işgalin ikinci aşamasına erişecekti ve o aşamaya geçtiklerinde galaksinin acınası ve dağınık haldeki halkının hiçbir direniş şansı kalmayacaktı. </p>
				<p class="normal">“Bu gerçekleşecek,” dedi ikisi de bir ağızdan.</p>
				<p class="normal"><span class="ideitalik">Millenium Falcon,</span> Lando’nun ikiz gezegeninden uzaklaştı ve sonrasında sistemi de terk etti, geri çekilmekte olan pek çok düşman avcısını geçip gitmişlerdi. Birkaçı ona saldırmaya niyetlense de gemi küçük gemilerin erişemeyeceği çok yüksek bir hızda yol alıyordu. </p>
				<p class="normal"><span class="ideitalik">Falcon’un</span> üst taretinden Kyp Durron heyecanla seslendi, “Onları gördüm!” dedi <span class="ideitalik">Falcon</span> bir gruba yaklaşırken ve gemi onları geçip gidince hayal kırıklığıyla ekledi, “Hey!”</p>
				<p class="normal">“Nasıl böyle bir şey yaparlar?” dedi Han, Kyp’i duymazdan gelerek sorusunu Leia’ya yöneltmişti. “Nasıl yaparlar? Çocuklarımızı peşlerinde düşman avcılarıyla bir asteroit kuşağına dalmayacak kadar aklı başında yetiştirdiğimizi zannediyordum!”</p>
				<p class="normal">“Böyle bir maceranın başarıya ulaşma ihtimali...” diye başladı C-3PO ama Han ters bir bakışla lafını ağzına tıktı. </p>
				<p class="normal">Durumun vahameti ve oğlunun hâlâ sağ salim olma ihtimalinin düşüklüğüne rağmen Leia gülümsemeden edemedi ve başını iki yana salladı. “Kime çektiler acaba,” dedi.</p>
				<p class="normal">Han ters ters baktı.</p>
				<p class="normal">“Kendilerini her tür tehlikeye atan bir çift pilot daha tanıyorum,” dedi Leia. “Birisi bir zamanlar peşinde İmparatorluk avcıları varken bir asteroit kuşağına dalmıştı.”</p>
				<p class="normal">Han neye gönderme yapıldığını biliyordu; gerçekten de bir zamanlar bunu yapmıştı. “O başka,” dedi.</p>
				<p class="normal">Leia tüm bu yaşananların anlamsızlığını düşünerek tekrar başını salladı ama Han çatık kaşlarla bakmaya devam etti. Leia kocasının içinde bulunduğu durumu bildiğinden hiç üstelemedi, o kendisi için değil çocukları için korkuyordu, özellikle de Anakin konusunda kendisini çok suçlu hissediyordu, ikisi arasındaki son birkaç karşılaşmada Chewie’nin acı akıbetinden başka bir şey konuşmamışlardı.</p>
				<p class="normal">“Az sonra ışık hızına atlayacağız,” diye mırıldandı Han, sesinin tonundan huzursuzluğunu anlamak kolaydı. Nereye gideceklerdi? Hangi yöne ve ne kadar uzağa? Anakin’in ani gidişini takip edememişlerdi ve nereye gitmiş olabileceğine dair ihtimaller sonsuz görünüyordu. </p>
				<p class="normal">“Eğer kuşağın dışına çıkmak için altıncı gezegeni yol gösterici olarak kullanmışsa Dantooine civarlarına gitmiş olması muhtemeldir.”</p>
				<p class="normal">Rotayı hesaplamaya çalışırken Leia’dan çok kendisine söylüyordu bunları. Konuşurken eli rota panelinin üzerine gitti, sanki doğru seçimi hem aklıyla hem yoklayarak bulmak istiyor gibiydi. </p>
				<p class="normal">Leia aniden o elini tuttu ve Han’ın bir şey yapmasına fırsat vermeden konsoldan yukarı kaldırdı. Han boş boş ona baktı.</p>
				<p class="normal">“Ne?” diye sordu. </p>
  <p class="normal">“Onu duydum,” dedi ve cümlesini tamamlarken söylediği sözler onun da kulağına geldi ve bunun sonucunda dudaklarında bir gülümseme belirdi. </p>
				</body>
</html>