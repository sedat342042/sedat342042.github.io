<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>newjedi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="h1baslik" id="calibre_toc_22">YİRMİ ÜÇ<br class="chapter"/>
			      <br class="chapter"/>
		        Ağın İçine Doğru </h1>
<p class="normal"> </p>
<p class="normal">Savaş koordinatörünün gözünden, Prefect Da’Gara bir coralskipper’ın daha parçalara ayrılmasını izledi. “Onurunla öldün savaşçı,” diye mırıldandı, savaşta şerefiyle ölen birisine uygun bir elvedaydı bu.</p>
				<p class="normal">Savaşçılarından birisinin daha Helska güneşinin diğer tarafında öldüğünü görmek onu rahatsız etmemişti. Yuuzhan Vong arasında savaşta ölmekten daha büyük bir mertebe bulunmazdı.</p>
				<p class="normal">Prefect Da’Gara’yı, savaş koordinatörünün yaklaşan düşman kuvvetini karşılamak için gönderdiği küçük coralskipper birliğinin durumunun hiç de iyi olmadığını görmek de rahatsız etmemişti. Bu grup zaten kaybedecek, geri çekilecek ve düşmanı daha içeriye, Praetorite Vong’un gerçek gücünün yattığı yere çekecekti. Burada yammosk’un tüm Yuuzhan Vong’u birbirine bağlayan enerjisinden güç alan binlerce coralskipper –küçük tek pilotlu araçlardan daha büyük ve pek çok topçu taşıyan araçlara kadar– ve yer savunma sistemleri –hem yerçekimi hem de topçu– düşmanlarını bekliyordu ve bu enerji koordinatöre fazla yaklaşan düşman gemilerini engelleyecek ve hatta yok edilebilecek seviyedeydi. </p>
				<p class="normal">Kaçmayı başarabilen coralskipper’lar Helska’nın güneşinin etrafından geçerek doğruca üslerine uçtular. Takip eden filo da peşlerindeydi, bir tanesi gerçekten çok büyük ve etkileyiciyi olan bir düzineden fazla büyük gemi ve sayısız küçük araçtan oluşu-yordu.</p>
				<p class="normal">Prefect’in yüzünde bir sırıtma belirdi. Bugün kazanılan zafer çok büyük olacaktı, Belkadan ya da Sernpidal’da kazanılandan çok daha büyük. </p>
				<p class="normal">Katıldılar mı, diye sordu prefect, savaş koordinatörüne. </p>
				<p class="normal">Yaratığın verdiği güvenceyle prefect’in yüzündeki sırıtma biraz daha arttı. O anda yammosk’un diğer Yuuzhan Vong savaşçılarıyla bağ kurmaya başladığını hissetti, coralskipper’lar dönmüştü ve daha binlercesi gezegenin arkasında bekliyordu. Savaş koordinatörünün önemi de burada yatıyordu, kusursuz bir iletişim ve koordinasyon unsuruydu. Da’Gara yammosk’un gezegendeki yer savunmasına duyduğu güveni de hissetti, büyük ölçüde bu muhteşem yaratığın kendi enerjisinden kaynaklanan enerji alanından oluşuyordu, ayrıca enerjilerini gezegenin kendisinden emen üç dünyagemisinin volkan topları ve stratejik olarak yerleştirilmiş ve yıkıcı çekici ışınları bir ayı bile çekebilecek güçte olan dovin basal’lar ve teknoloji tabanlı haberleşme ve sistemleri kilitleyecek başka yerçekimi kuyuları. </p>
				<p class="normal">Yaklaştılar ve Prefect Da’Gara sabırsızlıkla beklemeye devam etti.</p>
				<p class="normal">Filo yoluna devam ederken Han, <span class="ideitalik">Falcon’u</span> geride tuttu,<span class="ideitalik"> Jade Sabre’daki</span> Luke da aynısını yapmıştı, ikisinin de amacı Jaina ve savunmasız gemisine gereken korumayı sağlayabilmekti. Savaşın başlangıcından itibaren güneşin diğer tarafında yaşanan bozguna bakılırsa Komutan Rojo düşmanla ilgili tahminlerinde haklıymış gibi görünüyordu.</p>
				<p class="normal">Kısa bir aranın ardından Han’ın şimdi de diğer oğlunu bulması gerekecekti. </p>
				<p class="normal">“Kardeşin nerede?” diye sordu Jaina’ya ve cevap gelmemesinden zaten nerede olduğunu anladı. </p>
				<p class="normal">“Luke, bana lazımsın,” diye çağrı yaptı Han.</p>
				<p class="normal">“Duydum,” dedi Luke. “<span class="ideitalik">Rejuvenator</span> ve refakat kuvvetinin ardından bizim derhal gezegene...” Luke’un sesi zayıflayarak kesildi ve Han başını kaldırıp ileri baktığında bunun nedenini anladı.</p>
				<p class="normal">Aniden ortaya çıkan binlerce coralskipper yaklaşan filoya saldırmaya başlamıştı. Az önce bir bozgun ve takipten ibaret olan savaş bir anda büyük bir karmaşaya dönüşmüştü. </p>
				<p class="normal">“Burada kal!” dedi Han, Jaina’ya ve hızı artırarak doğruca savaşa daldı, <span class="ideitalik">Jade Sabre </span>da peşindeydi. “Öttür şu topları, evlat,” diye seslendi Anakin’e.</p>
				<p class="normal">“Bana evlat deme,” diyen Lando’nun keyifsiz sesi duyuldu alt taretten. Bir çift coralskipper <span class="ideitalik">Falcon’u</span> yalayarak geçince cümlesini bir çığlıkla tamamladı.</p>
				<p class="normal">Han ve Leia ise şu anda filonun karşısına çıkan ve gemi-lerden oluşan barajla daha çok ilgiliydiler. İleride ve yan tarafta bir çift <span class="ideitalik">Ranger</span> gambotu ateş açtı, düzinelerce bataryadan her yöne ateş yağmaya başladığını gördüler, yakınlardaki tüm coralskipper’lar vahşi, çaresiz ve çoğu sonuçsuz kaçış manevraları yapmak zorunda kalmışlardı. </p>
				<p class="normal">“Etkileyici,” dedi Han.</p>
				<p class="normal">“En iyi ve en yeni,” dedi Leia ama kruvazörlerden birisi infilak edince hayretten ağzı açık kaldı. </p>
				<p class="normal">Ardından büyük bir coralskipper en yakındaki <span class="ideitalik">Ranger</span> gambota saldırıya geçti. İki gambot arasındaki konuşmayı duyabiliyorlardı. Komutanlardan biri coralskipper’a saldıracağını söylüyor ve diğerinden de kendisini korumasını istiyordu. </p>
				<p class="normal">Böylece gambot saldırıya geçti, muazzam bir lazer barajı coralskipper’a yağmaya başladı...</p>
				<p class="normal">Ve kayboldular.</p>
				<p class="normal">“Yerçekimi kuyusu,” diye mırıldandı Han. “Tıpkı Sernpidal’da olduğu gibi.”</p>
				<p class="normal">Ardından Leia bağırdı ve derhal <span class="ideitalik">Falcon’un</span> yana döndürmesiyle Han’ı da yana savurdu ve yaklaşan bir çift coralskipper’ın önünde dalışa geçti. </p>
				<p class="normal">“Yerçekimi kuyuları var,” dedi Han. “Büyük bir tane.”</p>
				<p class="normal">Cümlesi bitmişti ki Leia <span class="ideitalik">Falcon’u</span> tekrar kaldırdı ve döndürdü, gambot tam karşılarında duruyordu. Coralskipper bir şekilde lazer atışlarını emiyor, onları muazzam bir yerçekimi alanında bükerek yok olmalarını sağlıyordu. Coralskipper ateş eden gambotu geçip gitti, onun ve tüm silahlarıyla ateş eden diğer gambotun arasına girdi. </p>
				<p class="normal">Ardından garip düşman aracı kendi etrafında dönmeye başladı, gittikçe daha hızlı dönüyor ve tüm lazer ışınlarını büküyordu.</p>
				<p class="normal">Han ve Leia diğer pilotların gambot komutanlarına derhal orayı terk etmeleri için bağırdığını duydular. Onlar da söylenenlere uyarak saldırıyı kesip coralskipper’dan uzaklaşmaya çalıştılar. Fakat başaramadılar ve coralskipper’ın etrafında dönmeye başladılar.</p>
				<p class="normal">Onlar hızlandıkça yörüngeleri de daralmaya başladı.</p>
				<p class="normal">Sonunda üçü de birbirine çarptı ama tam o çarpma anında coralskipper’ın yerçekimi kuyusu tükendi ve tamamı muazzam parlaklıkta bir enerji patlamasına dönüştüler.</p>
				<p class="normal">Han gergin şekilde Leia’ya baktı. <span class="ideitalik">Ranger</span> gambotları buraya getirdikleri ikinci en iyi şeydi ve şimdiden grubun üçte birini kaybetmişlerdi. </p>
				<p class="normal">Şimdi düşman sürüleriyle savaşan Kyp ve diğer avcı pilotlarından gelen çağrıları da duymaya başlamışlardı, bu çağrılar kazanılan zaferlerle değil de yaşanılan şaşkınlıkla ilgiliydi. </p>
				<p class="normal">“Zannettiğimizden daha iyiler,” dedi Leia, uzaktaki savaşın görüntülerini izleyip seslerini dinledi, en iyi avcı uçakları olan X-kanatlar bile zorlukla dayanabiliyorlardı.</p>
				<p class="normal">“Bize destek sağla, <span class="ideitalik">Rejuvenator</span>!” diye bağırdı Kyp.</p>
				<p class="normal">Fakat <span class="ideitalik">Rejuvenator</span> meşguldü, coralskipper’lar her yönden saldırıyor ve bir şekilde de onun yıkıcı ateşinden kurtulabiliyorlardı. </p>
				<p class="normal">“Gezegene saldıracağım,” dedi Komutan Rojo tüm haberleşme kanallarından ve dev yıldız destroyeri son sürat buz gezegenine doğru gitmeye başladı, ön bataryaları çoktan gezegen yüzeyine ateş kusmaya başlamıştı bile. </p>
				<p class="normal">Bu manzarayı gören Han ve Leia titredi; Jacen hâlâ oradaydı. </p>
				<p class="normal">Birden görüşlerine <span class="ideitalik">Jade Sabre</span> girdi, ateş ediyordu ve peşinde coralskipper’lar vardı. </p>
				<p class="normal">“Geldim, evlat,” dedi Han, Luke’a ama arkadaşının peşinden gitmeye fırsat bulamadan <span class="ideitalik">Jade Sabre’ın</span> kuyruğundaki coralskipper’lar kendisine ateş açtığından hemen diğer yöne dönmek zorunda kaldı. </p>
				<p class="normal">Han’ın üzerindeki dört namlulu top gürlemeye başladı.</p>
				<p class="normal">“Fena geliyorlar!” diye bağırdı Anakin yukarıdaki taretten.</p>
				<p class="normal">“Düz uç,” dedi Lando. “Biz onları haklarız.”</p>
				<p class="normal">Lando bir çığlıkla cümlesini tamamlarken <span class="ideitalik">Falcon</span> soldan yediği birkaç isabetle titredi. </p>
				<p class="normal">“Bunlar da nereden geldi?” diye sordu Lando. </p>
				<p class="normal">Han ve Leia, <span class="ideitalik">Falcon’a</span> sanki küçük bir avcı uçağıymış gibi bilinen tüm manevraları yaptırdılar, dalış, dönüş, hızlı yükseliş, ani dönüş ve hepsine de C-3PO’nun çığlıkları eşlik etmişti. </p>
				<p class="normal">Fakat coralskipper’lar da yabana atılmazdı, geminin tüm hareketlerine ayak uydurdular ve inanılmaz derecede koordineli şekilde saldırıya devam ettiler. </p>
				<p class="normal">Birden yukarıdan gelen ateş sesi durdu, <span class="ideitalik">Falcon’un</span> köprüsünün üzerinden mavi beyaz lazerler uçmuyordu artık.</p>
				<p class="normal">“Anakin?” diye bağırdı Han, aklına en kötüsünü getirerek. “Anakin!”</p>
				<p class="normal">Çok geçmeden Komutan Rojo başının belada olduğunu fark etti. Bu muhteşem gemiye saldıran coralskipper’ların koordinasyonu akıl alır gibi değildi ve <span class="ideitalik">Rejuvenator’u</span> korumak için gönderilen tüm avcı filoları şu anda kendi canlarının derdine düşmüş durumdaydılar.</p>
				<p class="normal">Daha da kötüsü her ne kadar yıldız destroyerine yönelen yerçekimi kuyuları onun kalkanlarını yok edecek güce sahip değillerse de farklı açılardan gelmelerine rağmen muhteşem koordinasyonları sayesinde sürekli aynı noktaya saldırmayı başaran coralskipper’lar yıldız destroyerinin savunmasında çoktan gedikler açmaya başlamışlardı.</p>
				<p class="normal">Rojo gözlerini kısarak ekranında büyüyen gezegene baktı, <span class="ideitalik">Rejuvenator’un</span> ön topları buzla kaplı gezegen yüzeyine ateşe devam ediyordu.</p>
				<p class="normal">Zayıf bir nokta bulmak zorunda olduklarını biliyordu Rojo.</p>
				<p class="normal">Her yerden hasar mesajları akmaya başlamıştı, <span class="ideitalik">Rejuvenator’un</span> ve buna bağlı olarak filonun bütününün artan sorunlarına işaret ediyorlardı. Ardından gezegenden gelen bilinmeyen bir gücün yıldız destroyerini tuttuğunu bildiren bir alarm çaldı. Köprü haricindeki alarmların tümü parazit içerisinde kaybolup gitmişti.</p>
				<p class="normal">Rojo fazla zamanlarının kalmadığını biliyordu.</p>
				<p class="normal">Anakin yaralanmamıştı ama henüz cevap verecek kadar da iyi değildi. Taretinde oturmuş, coralskipper’ları ve koordineli ve uyumlu hareketlerini izliyordu. Hareketleri inanılmaz şekilde birbirini tamamlayıcı haldeydi. Bundan daha hızlı tepki verip haberleşmeleri zaten mümkün olamazdı. </p>
				<p class="normal">Bu Anakin’e fazlasıyla tanıdık geliyordu.</p>
				<p class="normal">“Birleştiler,” dedi annesi ve babasına. “Tıpkı ben, Jaina ve Jacen’ın asteroit kuşağında yaptığımız gibi.”</p>
				<p class="normal">“Bence sadece uçmayı biliyorlar,” dedi Leia.</p>
				<p class="normal">“Daha iyisini de görmüştüm,” diye ekledi Han.</p>
				<p class="normal">Anakin duydukları karşısında başını salladı, bir an için bile doğru olduğuna inanmamıştı. <span class="ideitalik">Falcon</span> ve <span class="ideitalik">Jade Sabre’ın</span> çevresinde sürmekte olan coralskipper’ların dansını izledi, tanıdı ve de korktu. </p>
				<p class="normal">Sadece <span class="ideitalik">Falcon</span> ve <span class="ideitalik">Jade Sabre</span> arasında böyle bir simbiyoz söz konusu değildi, filonun tamamı arasında bu söz konusuydu! Anakin nefesini tuttu. Bu konumdayken o ve kardeşlerinin ne kadar etkili olduğunu hatırladı ve onlar sadece üç kişiydiler.</p>
				<p class="normal">Coralskipper’lar binlerce değillerse bile yüzlerceydiler. </p>
				<p class="normal">Ve tek bir birim gibi davranıyorlardı, bunu biliyordu, bunu seziyordu, Güç gibi bir şeyle birbirlerine bağlanmışlardı ama Güç olmadığından emindi. </p>
				<p class="normal">Babası ve Lando’nun kendisine sürekli bağırmasına daha fazla seyirci kalamayarak topların başına döndü.</p>
				<p class="normal">Muharebe, Yeni Cumhuriyet kuvvetlerinin aleyhine gelişmeye devam ediyordu ve düşmanın ana hedefinin <span class="ideitalik">Rejuvenator</span> olduğu açıktı, coralskipper’lardan oluşan bir sürü çevresinde dört dönüyor, kalkanını ve gövdesini her fırsatta yoklu-yordu.</p>
				<p class="normal">“Rojo’ya ulaşmamız gerek,” dedi Luke, Han’a. “Bu avcıları ondan uzaklaştırıp ona biraz zaman kazandırmalıyız.”</p>
				<p class="normal">“Harika,” dedi Han alaycı bir şekilde. “Şimdi de yıldız destroyerinin fedaisi olacağım.” Leia’ya dönüp sinsice baktı. “Sence de bunda bir gariplik yok mu?”</p>
				<p class="normal">Jacen neredeyse ikinci Yuuzhan Vong’un gövdesine ışın kılıcını saplayacaktı ama zannettiğinden daha çevik olan savaşçı hemen arkaya doğru eğilince kılıç onu sıyırarak geçti. Ardından diğerleri genç Jedi’ı kuşattılar, ikisi thud böceklerini çıkarırken bir diğeri palaskasından sopaya benzer bir silah çıkardı.</p>
				<p class="normal">Jacen kılıcını geniş bir yay çizecek şekilde savurarak en yakındakini geri gitmeye zorladı; bu fırsatı kaçırmayarak zemindeki deliğin üzerinden zıpladı ve Yuuzhan Vong’ları da kendisini takip etmek zorunda bıraktı. İkisi thud böceklerini fırlattı, canlı mermiler Jacen’a doğru gitmeye başladılar.</p>
				<p class="normal">Işın kılıcı önce sağa, sonra aşağı ve sola parladı ve ikisini de halletti. </p>
				<p class="normal">Dört Yuuzhan Vong da deliğin etrafından dolanarak geldiler; beşincisi başka bir canlı mermi çıkardı ama bunu yaparken Danni sırtına atlayıp elleriyle suratını kavradı. Yabancı savaşçı kükredi ve dirseğini kadının karnına vurdu ama kadın acıdan dişini sıkarak yüzünü tutmaya devam etti, parmakları gnullith’i çıkarmaya çalışıyordu. Fakat güçlü savaşçı kolunu tuttu ve onun maskeyi çıkarma gayreti de böylece sona erdi. </p>
				<p class="normal">Danni hemen taktik değiştirdi ve parmağını savaşçının burnunun yanına, ooglith cloaker’ın düğmesinin bulunduğu yere, bastırdı. Vücuttan soyulma başlayınca savaşçı Danni’yi bıraktı ve kadın geri düştü ama sadece bir adım ve hemen omzuyla yüklenip savaşçıyı deliğe doğru itti. </p>
				<p class="normal">Nefes aparatı hâlâ yerinde olan savaşçı baş üstü deliğe doğru gidince bol miktarda su boğazından ciğerlerine doldu ve yetmezmiş gibi koruyucu kıyafeti olan ooglith cloaker da soyulmaya devam ediyordu. Dondurucu soğuk Yuuzhan Vong’un korumasız bedenindeki tüm ısıyı çabucak emdi. Tekrar odaya çıkmaya çalıştı.</p>
				<p class="normal">Çok geçti. Kolu düzgün çalışmıyordu; ne yapacağını şaşırmıştı, gnullith’in bir parçası çıkmış ve görüşünü engelliyordu.</p>
				<p class="normal">Tutunmaya çalıştı, tırmaladı ama destek alacak bir yer bulamadı ve soğuk su etkisini gittikçe daha da artırdı.</p>
				<p class="normal">Danni bunu göremedi; başka bir Yuuzhan Vong kendisine bir thud böceği gönderdi, kadın ne ondan kaçabildi ne de ona engel olabildi. Böcek kadını tam göğsünün ortasından yakaladı ve nefesi kesilip bilincini kaybeden kadın sırtüstü yere serildi.</p>
				<p class="normal"><span class="ideitalik">Falcon’un</span> topları, altta ve üstte, ateş açtı. Artan sayıdaki coralskipper’ları <span class="ideitalik">Falcon’dan</span> uzak tutmayı başaran çoğunlukla Anakin’in kullandığı taretti. Bu silahı kullanımı, her hedefi takibi ve en uygun zamanda ateş açması gerçekten kusursuzdu. </p>
				<p class="normal">Bu geminin yanındaki, köprüsünde daha iyi bir silah kontrolüne sahip ve bu kontrollerde Luke ve Mara’nın maharetli ellerinde olan <span class="ideitalik">Jade Sabre,</span> daha yeni, hızlı ve çevik motorlarıyla çok daha avantajlı olmasına rağmen onlar da etrafını kuşatan sürüyü aşarak<span class="ideitalik"> Rejuvenator’a</span> erişmekte büyük sıkıntı yaşıyorlardı. Komutan Rojo parazitle dolu kanaldan sürekli olarak yardım çağrısını yenilerken geminin bir tarafında coralskipper’ların sonu gelmez saldırıları yüzünden isabet üzerine isabet almaya devam etmekteydi. </p>
				<p class="normal">Birden gezegenin yüzeyinden yükselen volkan ağzına benzer bir yerden çok sayıda büyük mermi fırlatıldı. </p>
				<p class="normal">Rojo son bir kez daha yardım istedi. </p>
				<p class="normal">Ardından her şey bitti, gemi alevler içerisinde dördüncü gezegene doğru alçalmaya başladı, coralskipper’lar saldırmaya devam ederken geminin içinde sürekli olarak farklı patlamalar meydana geliyordu. </p>
				<p class="normal">Bunlar onun işini bitirmeye yetmişti ve <span class="ideitalik">Rejuvenator</span> çoktan tarihe karışmıştı.</p>
				<p class="normal">Jacen savrulan sopayı karşıladı ve hemen dönüp ışın kılıcıyla diğer taraftan gelen bir hamleyi kesti ve dönüşün ortasında ışın kılıcını hemen geriye çevirerek bir üçüncü thud böceğinin daha hakkından gelmeyi başardı.</p>
				<p class="normal">Ardından blokunu yaptı ve bir dönüş ve hamle manevrasıyla saldırganı geri sıçramak zorunda bıraktı. </p>
				<p class="normal">Fakat bir diğeri daha hareketi geçti ve Jacen henüz hamlesini tamamlamamıştı. Zaten yine geriye dönecekti ve çok seri şekilde dönüp biri aşağıdan biri yukarıdan son derece uyumlu şekilde kendisine doğru gelen, iki hamleyi de karşıladı. İçgüdüsel olarak çöktü ve başka bir thud böceği başının üzerinden geçti – Jacen silahının ucunu kaldırdı ve geçip giden böceği ortadan ikiye böldü.</p>
				<p class="normal">Bir seri keskin dönüş ve vuruşla üç farklı yönden gelen üç hamleyi daha kesmeyi başardı. </p>
				<p class="normal">Savunması mükemmeldi ama Jacen çok çaba harcıyor ve düşmanları karşısında pek bir ilerleme kaydedemiyordu. Bu savaşçılar yetenekliydiler; Jacen teke tek bunları yenebilirdi, hatta biraz şansla ikisinin de hakkından gelebilirdi.</p>
				<p class="normal">Ama dört tane olunca işler değişiyordu.</p>
				<p class="normal">Dönüp savurmaya devam etti, tümüyle savunma ağırlıklı dövüşüyordu, çünkü aksi taktirde, Güç’ten yardım aldığı halde bile, ölebilirdi. Bir sopayı tek hamlede yana yatırdı, sonra döndü, diğer yönden bir saldırı gelmesini bekliyordu.</p>
				<p class="normal">Gerçekten de iki yabancının o yönden üzerine doğru geldiğini gördü, saldırının gerçek doğasını kavraması bir an sürdü, her ikisinin yüzünü kaplayan ve maskeleri yırtmaya çalışan insan elini görmüştü. </p>
				<p class="normal">Miko Reglia öne çıktı, başına gelecekleri kabul ederek parmaklarını ooglith cloaker’ların açma düğmesinin üzerine koydu. Üzerlerindeki canlı kıyafetler soyulmaya başlarken genç Jedi topuklarını yere gömüp daha hızlı bastırdı, şaşkın haldeki düşmanlarını deliğe iterken kendisi de onlarla birlikte gitti. </p>
				<p class="normal">Yaşam gücünü emen soğuk suyu hissetti, yumrukları, tekmeleri, darbeleri hissetti ama Miko Reglia, Yuuzhan Vong’a karşı gösterdiği bu son direnişte inatla dayandı ve iki savaşçının sudan dışarı çıkmasına engel oldu, onlardan önce ölmemeye kararlıydı.</p>
				<p class="normal">Odada Yuuzhan Vong savaşçılarından biri suya düşen arkadaşlarını kurtarmak için deliğe doğru koşmak gibi bir hata yaptı.</p>
				<p class="normal">Jacen hiç vakit harcamadı, parlayan ışın kılıcıyla ileri, dengesini yitirmiş savaşçıya doğru fırladı ve diğer savaşçı da onu korumak için geldiğinde hemen ona saldırmak için döndü ve kılıcını göğsüne saplayarak derhal işini bitirdi. </p>
				<p class="normal">Işın kılıcı vücudunu kolayca delip geçmişti, ardından kılıcını savunma konumuna geçmeye çalışan son savaşçıya savurdu ve elini bileğinden kesti ve ani bir dönüşle bunun da göğsüne kılıcını gömmesi bir an sürdü. </p>
				<p class="normal">“Miko!” diye bağırdığını duydu Danni’nin ve döndüğünde kadının emekleyerek deliğe doğru gittiğini gördü. “Miko!”</p>
				<p class="normal">Jacen etrafına bakındı, işe yarayacak bir şey arıyordu. “Onun için fazladan bir maske ve kıyafet getirmişlerdi,” dedi Danni’ye. “Giy onları!” dedi ve sonra delikten suya daldı.</p>
				<p class="normal">Danni de hemen onları giyip birkaç dakika sonra suya girdi, Yuuzhan Vong’ların beraberinde getirdiği liken meşalelerden birini taşıyordu. Jacen birden karşısına çıkınca korkudan ne yapacağını bilememişti ama onun üzgün şekilde başını iki yana sallamasından anlamıştı ki Miko Reglia çoktan ölmüştü. </p>
				<p class="normal">Jacen kadının elini tuttu ve birlikte buz kabuğu boyunca yollarına devam ettiler, kendilerini bekleyen delgi gemisine vardılar ve bir şekilde yan yana gemiye sığmayı da başardılar.</p>
				<p class="normal">İçlerindeki en güçlü gemi olan <span class="ideitalik">Rejuvenator’un</span> imha edilmesinin ardından tüm kanallardan gelen şaşkınlık ve dehşet dolu çağrılar <span class="ideitalik">Millenium Falcon</span> ve <span class="ideitalik">Jade Sabre’ın</span> köprülerinde çınladı, Kyp Durron derhal geri çekilme emri verdi. </p>
				<p class="normal">“Hiperuzaya atlayın!” diye talimat verdi Kyp. “Dubrillion’a geri dönün!”</p>
				<p class="normal">“Hemen,” dedi Luke tüm kanallardan. “Vakit kaybetmeyin!”</p>
				<p class="normal">“<span class="ideitalik">Merry Miner’dan</span> Jaina,” diye bir çağrı geldi. “Luke dayı, Jacen hâlâ aşağıda.”</p>
				<p class="normal">Luke irkildi, gelen çağrıdan dolayı değil de gözlerinin önünde bir <span class="ideitalik">Ranger</span> gambotu daha havaya uçtuğu için.</p>
				<p class="normal">“Seni içeri alacağız, Jaina,” diye cevap verdi. “<span class="ideitalik">Falcon</span> ve <span class="ideitalik">Jade Sabre’ın</span> ortasına gel. Seni içeri alacağız.”</p>
				<p class="normal">Savaş gözlerinin önünde bir anda sona ermişti, Yeni Cumhuriyet avcı uçakları, kruvazörleri, gambotları buz gezegeninden son sürat kaçıyordu, hepsinin de peşinde bir coralskipper sürüsü vardı. Diğer tarafta ise üç gemiden oluşan bir formasyon gezegene doğru gidiyordu, öndeki ikisinin topları ateş etmekteydi. Nispi konumlarını koruyarak gezegenin atmosferine alçaldılar, yok edilmeden önce <span class="ideitalik">Rejuvenator’un</span> açtığı ateş yüzünden tüm atmosferi yoğun bir sis tabakası kaplamıştı.</p>
				<p class="normal">Etraflarını kuşatan, gemilerine ve bedenlerine nüfuz eden yoğun enerjiyi ve uzanıp onları yakalamaya çalışan yerçekimi kuyularını hissettiler, galaksinin en iyi pilotları olarak kabul edilebilecek Luke ve Mara Jade Skywalker bile <span class="ideitalik">Jade Sabre’ın</span> yo-luna devam edebilmesi için büyük çaba harcamak zorunda kalıyorlardı. Luke, buzdelenin bilgisayarına yüklediği koordinatı bildiği için önden gitti. Jaina onlarla temas kurmaya çalıştı, Jacen’ın gezegene yaklaşırken yönünü değiştirdiğiyle ilgili bir şeyler söylüyordu. </p>
				<p class="normal">Luke bunun önemli olmadığını biliyordu. Jacen’a Güç kullanarak erişmeye çalıştı ve cevap alamayınca büyük bir korku hissetti. Fakat sonra bu enerji alanının araya girdiğini anladı, kişisel iletişim seviyesine kadar bile müdahale edebiliyordu. Gözlerini kapattı ve derinlere erişti, fiziksel enerji barajını aştı ve duydu.</p>
				<p class="normal">Coralskipper’lar onları karşılamak için yükselirken yer bataryaları da ateş açtı. Dümdüz yollarına devam etseler de bu şekilde daha fazla gidemeyeceklerinin farkındaydılar. Gezegen altlarında döndü; yaklaşıyorlardı.</p>
				<p class="normal">“Koordinatları hiperuzaya kilitle!” dedi Luke tekrar tekrar.</p>
				<p class="normal">“...bırakacak değilim!” şeklinde geldi Han’ın cevabının bir bölümü. </p>
				<p class="normal">Luke talimatlarını tekrarladı.</p>
				<p class="normal">“Jacen oradan çıkar çıkmaz atlayacağız,” dedi ama Han’dan yine aynı kararlı cevap geldi. “Onu bırakmıyoruz!”</p>
				<p class="normal">Jaina’nın çığlığı takip etti. “Vuruldum!” dedi.</p>
				<p class="normal">“Jaina!” diye bağırdı Leia.</p>
				<p class="normal">“Gemi hâlâ kontrolümde,” diye cevap verdi kendinden emin şekilde.</p>
				<p class="normal">Önlerindeki buz kütlesi bir patlamayla yarıldı ve ince uzun bir şey havaya fırladı. Han, Luke, Leia ya da Mara’nın bir şey söylemesine fırsat kalmadan <span class="ideitalik">Merry Miner</span> öndeki gemilerin arasından geçti ve mükemmel bir zamanlamayla delgi gemisini yakaladı. Diğerlerinin onları tebrik etmesine fırsat tanımadan da <span class="ideitalik">Merry Miner</span> derhal ışık hızına atlayarak gözden kayboldu.</p>
				<p class="normal"><span class="ideitalik">Jade Sabre’un</span> köprüsündeki Mara’nın gözleri hayret ve gururla ışıldamıştı.</p>
				<p class="normal"><span class="ideitalik">Millenium Falcon’un</span> köprüsündeki iki pilot da şaşkınlıktan küçük dillerini yutmuşlardı, sonunda Han bir şeyler mırıldanmayı başarabildi, “Bu çocuk uçmayı biliyor.”</p>
				<p class="normal">Bir patlama <span class="ideitalik">Falcon’u</span> sarstı, ardından gemi sanki çekici ışına yakalanmış gibi aşağı yöneldi, artık gitme zamanlarının geldiğini onlara hatırlatan bir gelişmeydi bu.</p>
				<p class="normal">Coralskipper’lar muhtemel her açıdan bu gemilerin üzerine gelip ateş etmeye başladılar, yüzey bataryaları da ateş ediyor ve dovin basal yerçekimi kuyuları da onları tutuyordu. Ama bu durum bu dört pilot için yeni bir şey değildi, özellikle de Han için ve gemiler Yuuzhan Vong’ları geçip giderek, önde <span class="ideitalik">Falcon</span> arkada <span class="ideitalik">Jade Sabre </span>olduğu halde, hiperuzaya atladılar.</p>
  <p class="normal">Kıl payı kaçmayı başarabilmişlerdi, tıpkı Jacen gibi. Yine de içlerinden hiçbirinin bugün zafere benzer bir şey kazandıklarına dair söyleyecek tek lafı yoktu.</p>
				</body>
</html>