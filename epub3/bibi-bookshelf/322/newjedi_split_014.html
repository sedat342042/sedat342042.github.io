<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>newjedi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="h1baslik" id="calibre_toc_12">ON ÜÇ<br class="chapter"/>
				  <br class="chapter"/>
			    Eski On Üç</h1>
<p class="normal"> </p>
<p class="normal">Kyp Durron’un, “Dozen-and-Two Avengers” adını verdiği bölük pörçük filo, karanlıkta sorunsuzca yoluna devam etti, Jedi bu ismin çok geç olmadan galaksinin her köşesinde duyulmasını istiyordu. Tamamı modifiye TIE avcılarıyla Lando’s Folly’de birkaç kez uçmuş ve hepsi de başarılı olmuştu, bazıları iyi dereceler de elde ederek listedeki yerlerini almışlardı. Daha da önemlisi disiplinli Kyp’in onlara uyguladığı kapsamlı eğitim sayesinde birlikte uçmayı, birbirlerinin hareketlerini tamamlamayı ve tepki göstermek yerine öngörüde bulunabilmeyi öğrenmişlerdi. Kyp onların Rogue Squadron gibi filolara denk olamayacağını biliyordu ama her geçen gün daha gelişiyorlar ve diğerlerinden çok daha eyleme katılarak daha çok tecrübe elde ediyorlardı. Kim bilir belki de günün birinde Dozen-and-Two da en az Rogue Squadron kadar ünlü olabilirdi.</p>
				<p class="normal">Kyp’in umudu bu yöndeydi.</p>
				<p class="normal">Tabii ki üç Solo, herhangi biri, özellikle de Jaina, katılmaya karar verirse denge onların lehine büyük ölçüde değişecekti. Han ve Leia’nın çocukları sayesinde Dozen-and-Two hem herkes tarafından duyulacak hem de kabul görecekti, Kyp günün birinde bu ismi değiştirmek zorunda kalacağını da biliyordu. Bu iyi olmaz mıydı? Filosunun on dört üyesi spot ışıklarına ve dikkatin onlar üzerine yönelmesine hazır mıydılar? Çatışmaya girdiklerinde böyle bir itibarın onlara fayda sağlayacağına hiç şüphe yoktu, ürken düşmanları hareket ve saldırılarını gerektiği gibi koordine etmeyi başaramayacaklardı ve itibar demek karşılarına daha güçlü düşmanlar çıkması demekti. </p>
				<p class="normal">Hazır mıydılar? Kyp hazır mıydı?</p>
				<p class="normal">Peki Avengers’ların lideri kim olacaktı? Kyp bunu da hesaba katmak zorundaydı. Kuşakta Jaina ondan çok daha başarılı olmuştu ve hiç belli etmemesine rağmen Kyp nasıl açık ara farkla yenildiğinin gayet iyi farkındaydı. Kuşakta yüz sefer daha uçsa Jaina’nın derecesinin yakınına bile gelemezdi. Dozen-and-Two’nun diğer pilotları da bunu biliyordu. Öyleyse Jaina ve kardeşleri de gruba katılırsa kim lider olacaktı? Şimdilik Kyp’in tek gerçek rakibi olarak Miko, gruptaki ikinci iyi pilot olan Jedi, görülüyordu. Fakat sessiz ve mütevazi birisi olan Miko tüm zamanını ışın kılıcı talimi yaparak ya da yıldızlı gökyüzünün altında tek başına oturarak geçiriyordu ve liderlik yönünde en ufak bir hevesi yoktu; zaten kendisi Kyp’in çırağı olarak hizmet ediyor ve kendinden daha deneyimli olan bu Jedi’dan eğitim alıyordu. </p>
				<p class="normal">O ve arkadaşları Dubrillion’dan ayrıldığından beri bu düşünceler karanlık uzayda onun peşini bırakmamıştı. Aslında bu düşünceler onu huzursuz etmek yerine daha derin düşünmeye sevk etmişti ve sonunda elde edilecek faydanın tüm zararlarını fazlasıyla telafi edeceğine karar verdi. Eğer üç Solo katılırsa Avengers Dozen-and-Five olacaktı herhalde –filosu artık seçkin bir grup olarak kabul edilecek ve böylece daha önemli, daha tehlikeli ve Yeni Cumhuriyet kanunlarını uygulama açısından daha kârlı görevler onları bekliyor olacaktı. Dozen-and-Five –bir düzine pilot ve beş Jedi– galaksinin en muhteşem filosu haline gelebilirdi. </p>
				<p class="normal">Diğer taraftan Kyp, Solo’ların kendisine katılmasına pek de ihtimal vermiyordu, en azından tamamının. Dubrillion’da karşılaştıkları zaman Luke Skywalker bekleneceği gibi diplomatik ve nazik davranmıştı ama bir açıdan da sert ve moral bozucuydu. Kyp, Luke’un bu kaçakçı avlama görevinin Jedi’lara layık olup olmadığı konusunda ne düşündüğünü bilmiyordu, belki de sadece kişisel nedenlerle buna karşıydı –Han Solo da bir zamanlar en ünlü kaçakçılardan biri değil miydi?– ama öyle ya da böyle Kyp görüşmelerinden Luke’un onun mevcut eylemlerinden hiç de hoşnut olmadığı hisleriyle ayrılmıştı. </p>
				<p class="normal">Yine de Luke kendisinden bu eylemlere derhal son vermesini istememişti, dolayısıyla o da filosuyla birlikte yıldız sistemlerinden uzak bir köşe olan Veragi sektörüne gelmişti, burası Kyp ve dostlarının hiperuzay kavşağına çok daha önceden yerleştirmiş oldukları bir gözetleme şamandırası dışında hiçbir şey olmayan boş ve karanlık bir uzay bölgesiydi. </p>
				<p class="normal">Gizli ve az kullanılan bir kanaldaki sinyali takip eden Kyp filosunu şamandıranın bulunduğu yere getirdi. Miko Reglia diğerlerinden, şamandıraya yanaşırken, Kyp’in, XJ X-kanadının etrafında bir savunma çemberi oluşturmalarını istedi. Astromech droidi R5-L4, Kyp ona Elfour diyordu, hemen gerekli bilgiyi indirdi, onu Kyp’in ekranına aktardı ve boş geçen günleri direk geçerek hızla ileri sarmaya başladı.</p>
				<p class="normal">Kyp iç çekip koltuğunda arkasına yaslandı. Galakside kaçakçı bulmak kolay iş değildi, özellikle de Outer Rim’in bu uzak bölgelerinde daha da az görülürlerdi –hem ziyaret hem de ticaret için Lando’nun küçük gezegenine gidenler haricinde tabii ki. Kyp, Lando Calrissian’ın bulunduğu yere giden kaçakçılara bulaşamayacağını biliyordu, çünkü böyle bir şey yaparsa Lando derhal Han ve Luke üzerindeki nüfuzunu kullanarak Kyp’in eylemlerine son verebilirdi. </p>
				<p class="normal">Uzun süre ekranında yıldızlardan başka hiçbir şey görünmedi ve Kyp hiçbir hareket olmayan bir saat boyunca oturduğu yerde kaldı. Hiperuzaydan bölgeye giren şüpheli bir yük gemisi görüntüsü fark ettiğinde R5-L4’ten görüntüyü normal hıza getirmesini istedi ama gemi vektör değiştirip yeniden hiperuzaya atlayınca iç çekerek kaldığı yerden devam etmeye başladı, R5-L4’ün yaptığı hesaplar geminin Destrillion’a gittiğini gösteriyordu. </p>
				<p class="normal">Böylece saatler birbiri ardına geçti, şamandıranın kayıtları birkaç asteroit, yük gemisi ve küçük gemiden başka bir şey göstermemişti ve onları incelemek için görüntüyü yavaşlatmaya bile zahmet etmedi. Fakat kaydın sonuna doğru başka bir gemi çıkıp geldi, geldiği yere aitmiş gibi durmayan bu eski mekik R5-L4’e göre bir Spacecaster’dı. </p>
				<p class="normal">“Nereden geldiğini bul, Elfour,” dedi Kyp. Şamandıranın tarama menziline giriş açısı anlamsız görünüyordu ve Core’dan gelmediği de kesindi.</p>
				<p class="normal">Belkadan kelimesi belirdi bir anda ekranda, Dalonbian sektörü yakınlarındaki koordinatlarıyla birlikte. </p>
				<p class="normal">“Hasarlı mı?” diye sordu Kyp ve o sorarken Belkadan’ın geçmişi ve mevcut durumu ekranında çoktan belirmişti bile, ExGal-4’e dair bilgiler de bulunuyordu. </p>
				<p class="normal">“Neden ayrılıyorlar acaba?”</p>
				<p class="normal">Ekranda bir soru işareti belirdi, R5-L4 anlaşılan bu sorunun neden sorulduğunu anlamamıştı. </p>
				<p class="normal">Kyp’in talimatı üzerine R5-L4 yola çıkan Spacecaster’ın rotasını gösteren şamandıra kayıtlarına odaklandı, tarayıcılarla kaybolduğu yer olan Helska sistemi sınırları boyunca yaptığı sıçramayı hesapladı. </p>
				<p class="normal">Ardından droid ses kayıtlarına girdi, çoğu Lando’nun tesisiyle ilgili bolca muhabbet. Kyp’in emriyle droid, Spacecaster’ın Belkadan’dan tahmini ayrılış zamanını hesapladı, ardından o zamanı ve Belkadan yönünden gelen tüm sinyalleri tetkik etmeye yöneldi.</p>
				<p class="normal">Kelimelerden ancak birkaç tanesi anlaşılabilmişti ve onların biri de fırtınaydı.</p>
				<p class="normal">Belkadan ve oradaki ExGal-4 denen istasyonun başı dertte miydi?</p>
				<p class="normal">Kyp damarlarındaki adrenalin miktarının arttığını hissetti, maceraya atılmadan önce hep böyle heyecanlı olurdu. Bir karar vermesi gerekiyordu, çünkü Belkadan, Helska sisteminden çok uzaktı ama biraz düşününce aslında cevabın çok açık olduğunu fark etti. Belkadan’da artık ne olduysa bilim insanlarından bazıları kaçmayı başarmışlardı ama Core’a gitmek yerine uzaktaki Helska sistemine gelmişlerdi, kim bilir belki de Lando’nun tesislerine ya da çok da uzak olmayan Moddell sektörüne gitmek istiyorlardı.</p>
				<p class="normal">“Helska sistemiyle ilgili tüm detayları bildir bana,” dedi Kyp droide, bilgiler hemen ekranda akmaya başladı ve çok da sürmedi. </p>
				<p class="normal">Helska’da bir yerleşim olmadığı gibi yerleşime müsait bir gezegen de görülmüyordu. </p>
				<p class="normal">“Neden?” diye sordu Kyp usulca.</p>
				<p class="normal">“Çünkü siz istediniz,” diye cevap verdi droid ekrandan.</p>
				<p class="normal">Kyp kaşlarını çatıp ekranı yana çevirdi. “Helska sistemine gideceğiz,” dedi Miko ve diğerlerine. “Hazırlanın.”</p>
				<p class="normal">Onlar işlerinin başına dönerken Kyp, Belkadan’la ilgili bir rapor hazırladı, oradaki istasyonun başının dertte olup olmadığını anlamak için yapılacak genel bir çağrı.</p>
				<p class="normal">Luke asteroit kuşağına daldığında hiç hız kesmedi, <span class="ideitalik">Belt Runner I’in</span> kalkan jeneratörünün hâlâ devre dışı olduğu ve kendisine koruma sağlayamayacakları yönündeki ikazlarını duymamıştı bile. </p>
				<p class="normal">Bir asteroit yanından dönerek geçti TIE avcısının, sonra da öncekinin arkasından birdenbire ortaya çıkan iki taştan sıyrılmak için dalışa geçti. Luke’un yanında hiçbir şey yoktu; her X-kanatta olduğu gibi arkasında bir R2-D2 da bulunmuyordu. Sadece içgüdülerine ve Güç’e dayanarak uçuyordu, asteroitlerin uçuşunu hissediyor ve Han ve Chewie’nin varlıklarını hissetmeye çalışıyordu.</p>
				<p class="normal">Bir molozu daha atlattı, bir diğerinden daha dalıp yana kıvrılarak kurtuldu, sonra da dönen taşlardan oluşan bir duvarın önünde dimdik yükseldi ve duvarda bir çatlak olduğunu fark ettiği anda da derhal bu çatlaktan içeri daldı. Han ve Chewie’nin kuşakta ekrandan kaybolduğu yere yaklaşmıştı ama ekranda gördüğü asteroitlerin hangisi olduğunu şimdi anlayamıyordu. </p>
				<p class="normal">Yine de onların yakınlarında bir yerde olduğundan emindi.</p>
				<p class="normal">“Kalkanlar çalışır hale getirildi,” diye bir çağrı geldi <span class="ideitalik">Belt-Runner I’den.</span></p>
				<p class="normal">“TIE bombacısının kalkanları için de geçerli mi bu?” diye sordu Luke, arkadaşlarının sağ olduğuna dair bir işaret arıyordu.</p>
				<p class="normal">“Eğer oralardaysa ve ağır hasarlı değilse kalkanları çalışır hale gelmiş olmalı,” diye fazla güvence vermeyen bir ses geldi diğer taraftan.</p>
				<p class="normal">Luke kaça kurtula yoluna devam etti, en azından bir gemi enkazı görmediği için çok memnundu.</p>
				<p class="normal">Fakat az sonra paramparça olmuş bir güneş paneli yanından geçti.</p>
				<p class="normal">Luke derin ve sakinleştirici bir nefes aldı. Leia telsizin başındaydı ve kendisine bilgi vermesi için ona yalvarıyordu. Ona nasıl anlatacaktı ki?</p>
				<p class="normal">Kendi üzüntüsünün onunkinden aşağı kalır yanı olmadığını fark etti. Han’la ilişkisi pek iyi başlamamış ve uzun bir süre de gayet soğuk şekilde devam etmişti. Fakat kimi münakaşalar ve felsefi tartışmalara rağmen bu ikisi arasında zaman içerisinde ancak kardeşlerde bulunabilecek derin bir bağ oluşmuştu. </p>
				<p class="normal">Han nasıl ölmüş olabilirdi ki?</p>
				<p class="normal">Leia yalvarmaya devam etti; Luke telsizi kapattı, ona yüz yüze anlatmanın daha iyi olacağına karar vermişti. </p>
				<p class="normal">TIE avcısını olduğu yerde döndürüp geri çevirdi ve akıntıya karşı uçmak yerine akıntıyla birlikte uçmaya başladı.</p>
				<p class="normal">O anda onları gördü, Tatooine’de rutubet buharlaştırıcılarına yapışan kum sinekleri gibi bir asteroitin arkasına yapışmışlardı. Han ve Chewie bir şekilde TIE avcısını büyük bir kayanın üzerine indirmişti ve Luke bir kanadı kopmuş olan bir araçla bunu nasıl başarabildiklerine akıl erdiremedi. </p>
				<p class="normal">Luke motorlarını öyle bir ayarlamıştı ki kayaya birkaç santim yaklaşarak onunla birlikte hareket etmeye başladı. Arkadaşlarının durumunun ne olduğunu merak eden Luke kademe kademe TIE avcısını nihayet diğer aracının kokpitini görebileceği bir konuma getirmeyi başardı.</p>
				<p class="normal">Chewie ve Han oradaydılar ve her zamanki gibi tartışıyorlardı, Han bir yönü Chewie ise diğer yönü işaret ediyordu ve ikisi de aynı anda başlarını iki yana sallıyorlardı. Chewie, TIE avcısının içindeki Luke’u gördü ve bir Wookiee’ye yaraşır tarzda kükredi – Luke, Han’ın hemen kulaklarını kapatmasından bunu anlamıştı. </p>
				<p class="normal">“İyiler!” dedi telsizi açan Luke.</p>
				<p class="normal">“Neredeler?” diye sordu Leia.</p>
				<p class="normal">“Neden onları göremiyoruz?” diye sordu Lando aynı zamanda.</p>
				<p class="normal">“Kuşaktan çıkmışlar mı?” diye sordu Mara.</p>
				<p class="normal">Luke önce, Leia, sonra Lando, sonra Mara ve tekrar Leia’ya cevap vermeye niyetlendi ama boşa uğraştığını fark ederek güldü. O zaman bunun da Han ve Chewie’nin her sefer yaptığı akıl almaz şeylerden biri olduğunun farkına vardı, bir kez daha ölümün kıyısına kadar gelip kendilerini kurtarmayı bilmişlerdi. </p>
				<p class="normal">“Han, beni duyabiliyor musun?” dedi Luke, kanalları tarayarak.</p>
				<p class="normal">Cevap olarak Han duyabildiğini ama cevap veremediğini göstermek için mikrofonu kaldırıp gösterdi, kopmuş kablosu ucundan sarkıyordu. </p>
				<p class="normal">Luke da başıyla işaret etti, sonra da hasarlı araca biraz daha yaklaşarak hasarı inceledi. Uçamayacağını anlamıştı, en azından dengeli şekilde ve Han ve Chewie’nin onu güven içinde nasıl asteroitin üzerine indirdiğine hâlâ bir açıklama getiremiyordu. Ayrıca geminin motorlarında herhangi bir canlılık alameti bulunmadığından Luke TIE bombacısının yansıtıcı kalkanlarının çalışacağını da zannetmiyordu. </p>
				<p class="normal">Öyleyse Han ve Chewie’yi oradan nasıl kurtaracaktı?</p>
				<p class="normal">“Lando,” diye seslendi. “Benim sinyallerimi okuyabiliyor musunuz?”</p>
				<p class="normal">“Net şekilde,” dedi Lando. “Büyük bir asteroitin arkasındasın. Han ve Chewie’nin olduğu yer orası mı?”</p>
				<p class="normal">“Tam arkasındalar,” dedi Luke. “Onları oradan nasıl kurtarabileceğimize dair bir fikrin var mı?”</p>
				<p class="normal">“Yardım yola çıktı bile,” dedi Lando. “Bir römorkör ile onları oradan çıkarırız.”</p>
				<p class="normal">Düşmüş TIE bombacısının üzerinde bir konumda duran Luke, Chewie’nin tekrar kükrediğini ve Han’ın da yüzünü buruşturduğunu gördü ve onların da duyduğunu anladı. Han’ın, Lando’nun makineleri tarafından kurtarılma düşüncesinden nasıl rahatsız olduğunu görmek onu gülümsetmişti. Bunu ne yapsa unutturamazdı!</p>
				<p class="normal">Luke, Lando’nun asteroitler arasında dans eden römorkörü gelene kadar düşen aracın başında bekledi. Önce kalkanların çalışıp çalışmadığını tutucu bir kolla test ettiler, ardından da römorkörün çekici kablosunu takmalarına yetecek kadar bir süre kalkanları indirdiler. </p>
				<p class="normal">“Buradan çıkış kolay olmayacak,” diye uyardı römorkörün pilotu. </p>
				<p class="normal">Luke, Han’ın yüzündeki gevrek gülümsemeyi görmesine yetecek kadar kaldı orada, ardından TIE avcısını döndürüp uzaklaştı ve kuşağın çıkışını aramaya girişti. </p>
				<p class="normal">“Han ve Chewie’yle uğraşmak zorunda kaldığın zamanı çıkarabiliriz,” dedi Lando. “Sadece on bir dakika daha akıntıyı karşı yüzersen yeni rekor senin olur.”</p>
				<p class="normal">Luke gülümsedi ve teklifi kabul etmeyi düşünmedi bile. Hiç umurunda değildi. Çıkışı buldu ve derhal orayı terk ederek açık uzaya çıktı, Dubrillion’a geri döndü, gezegene vardığında kuşaktaki çekme işlemi daha başlamamıştı bile.</p>
				<p class="normal">Kontrol odasına girdiğinde Lando ve diğerleri hâlâ oradaydı, Lando bir kulaklık takmış ve panelin üzerine eğilmişti, büyük bir heyecanla mikrofondan konuşuyordu. </p>
				<p class="normal">“Kahramanım benim,” dedi Mara gülerek ve Luke’a sarıldı. Leia da yanına geldi ve kardeşinin elini tuttu.</p>
				<p class="normal">“Asıl marifetli olanlar Han ve Chewie’dir,” dedi Luke. “O hurdayı o asteroitin üzerine nasıl indirebildiklerine hâlâ aklım ermiyor.”</p>
				<p class="normal">“Onlar her zaman bir yolunu bulurlar,” dedi Leia.</p>
				<p class="normal">“Modifiye çekici vericisi,” dedi Lando, kulaklığını bıraktı ve diğerlerinin yanına geldi. <span class="ideitalik">“Belt Runner I’deki </span>iyon jeneratörleri çalışmaya devam ediyordu ama diğer gemilere sinyal gönderecek kadar enerji bulamadılar. Oraya korumasız gittin bilesin.”</p>
				<p class="normal">Luke başını salladı, ne sinirlenmiş ne de endişelenmişti.</p>
				<p class="normal">“Gemi dışı kalkan bence çok kullanışlı bir icat,” dedi Lando. “Gezegen savunmaları muharebe kruvazörlerinin atışlarına bile dayanabilecek avcı uçakları sayesinde çok daha güçlü olacak.”</p>
				<p class="normal">“Kısıtlı ve kısıtlayıcı bir icat,” dedi Luke sakince.</p>
				<p class="normal">“Yedek sistemlerle kalkanların sürekli olarak aktif kalmasını sağlamak gerekecek. Kalkanlar gitse bile gerçek tehlike zamanında ortalıkta başka bir sürü gemi olacak zaten.”</p>
				<p class="normal">“Hâlâ kendi kalkanlarını kullanabilirler,” dedi Lando.</p>
				<p class="normal">“Ama güvenlik ağı gitmiş olacak,” dedi Luke, pilotların moraliyle daha çok ilgiliydi. “O şekilde nasıl uçmaları gerektiğini bilemezler. Bir kişiyi iyi pilot yapan tehlikeye çok yakın uçmasıdır.”</p>
				<p class="normal">Lando başını iki yana salladı ve tam cevap verecekti ki Luke’un kalkan olmadan kuşağa girmesinin ışığında, itiraz etmenin bir işe yaramayacağın kabul etmek zorunda kaldı. Onun bir şey söylemesine fırsat kalmadan yıpranmış durumdaki Han ve Chewie odaya girdiler, Han’ın yaralı alnına bir havlu sarılmıştı.</p>
				<p class="normal">“Bizi gönderdiğin hurda orada ne kadar asteroit varsa hepsine çarptı,” diye söylendi Han ama ikiliyi görmekten son derece memnun olan diğerleri sadece gülümsediler. </p>
				<p class="normal">Ama Chewie hâlâ şikâyeti bitirmemişti ve bir Wookiee şikâyet ettiğinde işi genelde eyleme dökerdi. Doğruca Lando’ya yöneldi, adamı boğacakmış gibi kollarını öne doğru uzatmıştı. Luke, Mara, Leia ve üç çocuk, hepsi araya girdi ama Chewie yürümeye devam edince birer birer yana çekilmek zorunda kaldılar. </p>
				<p class="normal">Sonunda başına gelecekleri anlayan Lando geri kaçınca Wookiee de daha fazla ileri gitmedi. </p>
				<p class="normal">“Moss ve Twingo’yu yendik mi?” diye sordu Han, gerginliği bozarak.</p>
				<p class="normal">Lando teknisyenlerine baktı. “Dört kırk bir’de onları gözden kaybettik,” diye cevap verdi, Moss ve Twingo ile aynı dereceyi yapmışlardı. Lando beraberlik ilan edecekti ama hâlâ burnundan soluyan Wookiee’ye bakınca fikrini değiştirdi. “Asteroitin sırtına yapışmak için harcanan beş saniyeyi de eklersek dört kırk altı ile yeni rekor sizin.”</p>
				<p class="normal">“Rekor kimin umurunda?” dedi Leia. “Luke’a göre sadece o asteroite yapışmak bile başlı başına bir beceriymiş.”</p>
				<p class="normal">“Bu ikilinin en iyi uçuşuydu,” diyerek onayladı Luke.</p>
				<p class="normal">Diğer ikisi de iltifatlar yağdırdılar, muhteşem ve harika kelimeleri havalarda uçuştu.</p>
				<p class="normal">Han asıl övülmesi gerekenin Chewie olduğunu söyleyecekti, çünkü kafasına aldığı darbe yüzünden sersemleyip birkaç kritik saniyeyi kaçırmıştı ama Wookiee uzun bir kükremeyle arkadaşının katkılarını onayladı. Onlar bir takımdı, en yakın dostlardan bile daha yakındılar birbirlerine ve o nedenle birinin başarısı aynı zamanda diğerinin başarısı da demekti. </p>
				<p class="normal">Han tüm bu iltifatları Wookiee dostuna bir göz kırparak kabul etti. “Önemli değil,” dedi yüzünde gevrek bir sırıtmayla.</p>
				<p class="normal">Lando’yla göz göze geldiğinde yüzünü asarak gerçek duygularını ifade etti: midesinin derinliklerinde sanki bir şeyler harekete geçmişti.</p>
				<p class="normal">Önemli değildi gerçekten de. </p>
				<p class="normal">Dozen-and-Two Avengers, hiperuzaydan çıkarak Helska sistemine girdi, kama düzeninde uçup, koordineli dalış ve yükselişlerle, sürekli olarak yer değiştiriyorlardı ve mutlak kesinlikte korudukları uçuş düzeni onları felaketin kıyısında bile hayatta tutmayı başarabiliyordu –ayrıca izleyen bir tarayıcı tarafından tespit edilmelerini daha da güçleştiriyordu. Kyp Durron her zaman filonun en önündeyken Miko Reglia da hemen sağında yer alıyordu.</p>
				<p class="normal">Sistem büyük değildi, sadece yedi gezegen bulunuyordu ve aralarındaki mesafede fazla değildi. Filo yedinci gezegeni geçip altıncıya doğru devam ederken R5-L4 de Kyp’in ekranına gerekli verileri göndermeye devam etti.</p>
				<p class="normal">Beşincisi bir gaz deviydi, yaşamın mümkün olmadığı sürekli dönen bir öfke topu, dolayısıyla Kyp üzerinde hiç düşünmeden onu geçip gitti ve dikkat çekici bir buz topu olan dördüncü gezegene vardı. </p>
				<p class="normal">“Dördüncüden bazı veriler alıyorum,” dedi Miko biraz sonra.</p>
				<p class="normal">Kyp’e uyarak tüm filo hızını düşürdü. Acaba neye denk gelmişlerdi? Merak ediyordu. Bir kaçakçı yatağı mı? Başka bir bilimsel araştırma tesisi mi –eğer öyleyse neden Cumhuriyet kanunları uyarınca haritada yerleri belirtilmemişti? Bunun hiçbir anlamı yoktu ama Spacecaster mekiğinin bu sistemi terk etmediğini de biliyorlardı –eğer terk etseydi şamandıra bunu kesinlikle tespit ederdi.</p>
				<p class="normal">“Kalkanları açıp torpidoları hazırlayın,” dedi Kyp açık kanaldan diğerlerine. “Kama düzenini terk edin, ikisi benim sağıma.”</p>
				<p class="normal">Kyp’in solundaki süratli A-kanat çevik bir dönüşle kamanın sağ kolundaki en gerideki geminin arkasına geldi. </p>
				<p class="normal">“Gezegen dışı hareket,” dedi Miko telsizden ve Kyp’in astromech’i de bunu doğrularken kanat adamı bağırdı. Gerçekten de çok geçmeden gözleriyle de bir hareket olduğunu gördüler, düzinelerce...</p>
				<p class="normal">Neydi bunlar? Asteroit mi? </p>
				<p class="normal">Kyp’in cihazları önce çok az görebildi ama gelen sinyallere bakılırsa içlerinde yaşam enerjisi bulunduğu açıktı. “Geri durun ve beni koruyun,” dedi diğerlerine ve hızı artırdı. Sonraki izle-nimi bunların asteroit olduğu yönündeydi ama mükemmel görünüyorlardı ve rengârenktiler. Fakat aradaki mesafe kısaldığında Kyp’ın tüyleri diken diken oldu.</p>
				<p class="normal">R5-L4’ün Kyp’in ekranından bildirdiğine göre önlerinde bir tür yaşam formu bulunuyordu ve ardından daha da önemli bir sinyalle Kyp’in cihazlarından biri onu uyardı. Dördüncü buz gezegeninin etrafını muazzam bir enerji halkası çevrelemişti. </p>
				<p class="normal">Kyp, rengârenk asteroitlere baktı ve geometrik şekilleri dikkatini çekti. Hiçbiri kesinlikle diğerine benzemiyordu ama hepsi ortak özelliklere sahiptiler, koni şeklinde burunları ve aerodinamik kanatları bulunuyordu.</p>
				<p class="normal">Bunlar araçtı, avcı uçakları!</p>
				<p class="normal">Kyp motorları kökledi ve aniden keskin bir dönüşle takla atarak geri döndü. Tepeye vardığında tekrar döndü ve aracının düzeltti ve son hız geldiği yöne doğru uçmaya başladı.</p>
				<p class="normal">Ve “sürü” de –Kyp onları tarif edecek başka kelime bulamıyordu– onu takip etmeye başladı. </p>
				<p class="normal">“Bunlar düşman!” diye bağırdı ve sözcükler henüz dudaklarından dökülmüştü ki R5-L4 çığlık attı ve X-kanat sarsıldı, bir şey ona çarpmıştı.</p>
				<p class="normal">Kyp bir dizi kaçınma manevrası yapmaya başladı, dönerek daldı ve sağ yandan yükseldi, kendi etrafında dönerek sola döndü, tüm bunları hep son sürat yapıyordu. Filonun geri kalanına yaklaştığında biraz rahat nefes almıştı, önünde yanaşık düzende duran filosu lazerler ve torpidolar yağdırıyordu. </p>
				<p class="normal">“Solda buluşalım, Miko,” diye bağırdı ve keskin bir dönüşle sağına döndü, uçağın burnu diğer yöne bakana kadar dönmeye devam etti, Miko da onun kanadında yerini almıştı.</p>
				<p class="normal">Miko ateş ediyordu, dönüşten yeni çıkmış olan Kyp de körlemesine ve çaresizce ateş etmeye başladı. En yakından düşmana direk bir isabet kaydetti ve kayayı andıran avcı uçağı dönerek uzaklaştı ama yanından geçerken bir an için de olsa bunların pilotlar tarafından kullanılan uçaklar olduğunu gördü. Saydamçelikten çok mikadan yapılmışa benzeyen bir kanopi ve onun arkasında barbar görünümlü insansı bir pilot, yüzü zonklayan löp et parçası gibiydi.</p>
				<p class="normal">Başını sallayarak bu korkunç manzarayı zihninden sildi ve Miko’yla birlikte sağa ve geriye doğru uçup filonun kalanına katıldılar.</p>
				<p class="normal">Düşman avcıları her taraflarını kuşatmıştı, uçaklarının ön ve yanlarında bulunan ve minik yanardağları andıran toplardan üzerlerine ateş kusuyorlardı. Dozen-and-Two üzerlerine gelen bu ateş yağmurundan başarıyla sıyrılmayı başarıp düşman uçaklarından bazılarına da isabet kaydetmişti. Fakat bu araçlar genelde sadece dönmeye başlıyor ve bir zaman sonra dönüşlerini durdurup tekrar savaşa katılıyorlardı. </p>
				<p class="normal">“İsabete dayanıklılar,” dedi Miko. </p>
				<p class="normal">“Ama onlar da zarar veremiyorlar,” dedi Kyp, B-kanadın kalkanına isabet edip etkisiz kalan bazı mermileri gördüğünde. “Pekâlâ, Dozen-and-Two,” dedi. “Kalkanlarımız onlara direniyor. Organize olup onları tek seferde ortadan kaldıralım.” Droidine döndü. “Tüm kanallardan onlara ulaş. Teslim olacaklar mı bak.”</p>
				<p class="normal">Tam cümlesi bitmişti ki B-kanattan bir feryat yükseldi. </p>
				<p class="normal">“Kalkanımız kapandı!” </p>
				<p class="normal">Kyp’in cevap vermesine bile fırsat kalmadan bir grup düşman avcı uçağı hemen bir araya gelip B-kanatın üzerine volkan mermilerinden yağdırdı ve çok geçmeden B-kanadı binlerce parçaya ayırdılar.</p>
				<p class="normal">Ardından bir kapanan kalkan feryadı daha yükseldi ve bir Headhunter’ın daha akıbeti aynı oldu.</p>
				<p class="normal">Yine de geri kalan Avengers üyeleri uçuş düzenine geçtiler ve düşman avcılarına saldırdılar. Birkaçı konsantre ateş sonucu, aynı noktaya sürekli alınan isabetlerin gittikçe daha derine inmesi sayesinde, paramparça oldu. Fakat düşen her uçağın yerine bir düzine yenisi geliyordu ve çok daha fazlası da hiç durmadan gezegenden havalanmaya devam etmekteydi. </p>
				<p class="normal">“Kalkan gitti!” diye bağırdı Miko.</p>
				<p class="normal">Kyp şaşkın halde kanat adamına baktı. Bu nasıl olabilirdi? Kyp ve Miko henüz sürünün içine dalmadıklarından Miko isabet bile almamıştı.</p>
				<p class="normal">“Yerçekimi kuyusu! Bir çekim sezdim, sanki bir düzine G kuvveti benim koltuğumdan çekiyor gibiydi,” diyerek çabucak açıklamaya çalıştı Miko. “Sonra da kalkanda bir delik oluştu ve sonrasında tümü gitti. Droidim manyetik alandan bahsediyor ama bilemiyorum.”</p>
				<p class="normal">“Hemen uzaklaşın! Hemen!” diye bağırdı Kyp, Miko ve diğerlerine ve gemisinin burnunu çatışmanın sürmekte olduğu yöne çevirdi, amacı geri çekilirken onları korumaktı. Dönerek ve ateş ederek geldi, önce birini lazerle vurdu ve sonra da lazerle açtığı deliğin tam üzerine mükemmel bir atışla bir torpido yerleştirdi ve düşman avcısını parçalarına ayırdı. İkisinin arasından döndü, birkaç önemsiz isabet aldı, sonra motorları tersine ateşledi, R5-L4’ün çığlıkları arasında, uçağını döndürdü, öyle bir manevraydı ki süredurum kompansatörü yüzde 97’ye ayarlı olduğu halde neredeyse baygınlık geçiriyordu. Kyp hemen toparlandı ve az önce yanlarından geçtiği iki araca ateş açarak onları uzayda sürüklenen parçalara çevirdi.</p>
				<p class="normal">Bir A-kanat kendisini geçip gitti, pilotu delirmiş gibiydi, araç birkaç isabet almıştı ve isabet aldığı yerlerden sanki sıvı gibi bir şey araca yayılıyordu. </p>
				<p class="normal">“Olamaz,” diye mırıldandı Kyp, bu mermiler gözlerinin önünde aracın teknesini eritmeye başlamışlardı ve biri doğruca iyon itici konektörlerine doğru gidiyordu. </p>
				<p class="normal">A-kanat havaya uçtu.</p>
				<p class="normal">Kyp yaklaşan sürüyü karşılamak için kendi etrafında döndü, birkaç isabet kaydetti, birkaç isabet aldı ama geçmeyi başardı.</p>
				<p class="normal">Düşman gemilerinden birinin önünü açıkça görebilecek kadar ona yaklaştı ve orada bir yüz daha olduğunu gördü, belki de eklenmiş bir parçaydı, bu daha ziyade nefes alan veren ve hareket eden bir canlıya benziyordu, vücudu olmayan bir kalp gibi ve ondan gelen veriler Kyp’in şu ana kadar gördüğü hiçbir şeye benzemiyordu.</p>
				<p class="normal">Ani bir çekiş duyduğunda onun da kalkanlarının gittiğinin ve bu geminin, yaratığın ya da her neyse, bir tür manyetik ya da süper yerçekimi alanı kullanarak bunu yaptığının farkına vardı. Dikkatini pek çok arkadaşının ölmesine neden olan bu şeye çevirdi.</p>
				<p class="normal">Torpidolar ateşlendi! </p>
				<p class="normal">Ama o şeye yaklaşamadılar, uçuşun ortasında bir anda durmuşlardı, sanki burunlarıyla görünmez bir engeli itmeye çalışıyor gibiydiler ve kendi hızlarının altında ezilip infilak ettiler.</p>
				<p class="normal">“Ne?” diye bağırdı Kyp, yavaşlayıp, kalkanları olmadan ve bunca düşman peşinde dolanırken, bu şeyi biraz daha tetkik etmeye cesaret edememişti. </p>
				<p class="normal">“Vuruldum!” diye bağırdı Miko.</p>
				<p class="normal">Kyp döndü ve daldı ve kendi etrafında döndü, dostunu bulmaya çalışıyordu, nişan alacak kadar yavaşlamamış olsa da bu zaman zarfında ateş etmeyi hiç kesmemişti. </p>
				<p class="normal">“Motorlarım çalışmıyor!” dedi Miko telsizden. “Güç gitti! Güç yok!”</p>
				<p class="normal">Ardından sessizlik.</p>
				<p class="normal">Filosuna ait başka bir uçağın daha, eski bir X-kanat, mermilerden oluşan bir barajın altında un ufak olup gittiğini gören Kyp uçağının burnunu sistem dışına çevirdi ve gazı kökledi. Düşmanlar ensesindeydi ve ışık hızına atlaması için gereken koordinatları hesaplamakta zorlanıyordu. Şimdi kahramanlık yapmanın zamanı değildi; önemli olan hayatta kalmaktı, dönüp diğerlerine de haber vermek için hayatta kalmak!</p>
				<p class="normal">Yakınında bir A-kanat belirdi, hızlı araç ona yetişmişti.</p>
				<p class="normal">“Tam arkandalar!” diye bağırdı pilot.</p>
				<p class="normal">“Son hız ve dümdüz devam et!” diye bağırdı Kyp, çünkü bu garip araçlar onlar kadar hızlı görünmüyordu. </p>
				<p class="normal">“Ama sadece biz kaldık!” dedi pilot.</p>
				<p class="normal">“Son hız ve dümdüz!”</p>
				<p class="normal">Gerçekten de düşman araçları onları yetişemiyordu ama bu takibe son verdikleri anlamına da gelmemişti, diğer bir aracın, oval şeklini andıran pürüzlü bir taşıt, önünde bir bölüm açıldı ve bu açıklıktan zırhlı turfhopper’ları andıran yarım metre uzunluğunda kara kanatları olan yaratıklar dökülmeye başladılar.</p>
				<p class="normal">Kyp onları ve ne büyük bir hızla arayı kapatmakta olduklarını gördü.</p>
				<p class="normal">“Hiperiticiler!” diye bağırdı yeni kanat adamına.</p>
				<p class="normal">“Koordinat yok!”</p>
				<p class="normal">“Derhal!” diye emretti Kyp ve motorları çalıştırdı, A-kanat da aynısını yaptı ama bu saldırgan yaratıklardan üçü çoktan üzerine çökmüş ve tekneyi eriterek kendilerinin içine gömülmesine imkân verecek bir madde salgılamışlardı. </p>
				<p class="normal">Etrafındaki yıldızlar yıldız şeritlerine dönüşüp gerçeklik hiperuzayın girişinde bir an için de olsa donarken, Kyp artık A-kanadı göremez olmuştu ama bilinçaltında bir şekilde diğerinin başarıyla atlayışı gerçekleştiremediğini sezmişti, hipermotorların devreye girmesiyle zaten hasarlı olan A-kanat havaya uçmuştu. </p>
				<p class="normal">Kyp’in ışık hızına girmesiyle çıkması bir oldu, bir gezegene girmek ya da bir güneşin içinden geçmekten korkmuştu. Nerede olduğunu hesaplamaya bile fırsat bulamadan tek başına kaçamadığını ve bir çift davetsiz misafiri de beraberinde getirdiğini fark etmişti. </p>
				<p class="normal">Birisi kanopiden ona doğru geliyordu, kıskaçları büyük bir hevesle gövdeyi doğramaktaydı.</p>
				<p class="normal">“Sernpidal mi?” dedi Han hayretle. “Sernpidal’a mi gitmemi istiyorsun?” </p>
				<p class="normal">“Bir kıyak,” dedi Lando en masum ifadesiyle. “Hey, kuşakta bedava uçmana izin verdim...” Han kaşlarını çatınca sustu, kuşaktaki kazanın bir kıyak isterken hatırlatmaya pek de uygun bir şey olmadığını o an fark etmişti. </p>
				<p class="normal">“İki gününü alır,” dedi Lando. “Eğer bir yük gemisinin yönünü değiştirirsem götüreceği yükten daha fazla ödemiş olurum.”</p>
				<p class="normal">“Öyleyse onlara cevher satma.” </p>
				<p class="normal">“Mecburum,” dedi Lando. “Dış kolonilere yeterli ikmal maddesini gönderdiğim sürece Yeni Cumhuriyet benim bazı –nasıl söylesem– sıra dışı operasyonlarımı görmezden gelecektir.”</p>
				<p class="normal">“İş yapmanın maliyeti,” dedi Han ve kollarını kaldırdı. Sonra da koridordaki kollarını kavuşturmuş ters ters kendisine bakan Leia’ya baktı, bu duruş ona Lando’nun kimi zaman gerçekten de çok değerli bir müttefik olabileceğini hatırlatır nitelikteydi. Lando’nun pek çok tanıdığı vardı ve Danışma Konseyi’yle kaçakçıları nasıl temasa geçirebileceklerini öğrenmek istiyorlarsa bu tanıdıklara ihtiyacı olacaktı. Beğenseler de beğenmeseler de fırtınalı siyasi arenada Luke ve Leia, Lando Calrissian’ı kullanmaktan hiçbir zaman vazgeçemeyeceklerdi.</p>
				<p class="normal">“Senin yarışın pek iyi gitmese de –sana bir kez daha bedavaya yaptırırım– hem Jaina hem de sen ve Chewie rekor kırdınız,” dedi Lando.</p>
				<p class="normal">Han sırıttı, Lando’dan çok karısına. “Sernpidal mi?” diye tekrarladı, sanki düşünmekten bile huzursuz oluyordu ama bu sefer daha ılımlı söylemişti.</p>
				<p class="normal">Lando’nun gülümsemesi neredeyse kulaklarına varacaktı ve yeniden kontrol odasına doğru gitmeye başladı. “Diğerleri senin gittiğini bile anlamadan dönmüş olursun,” dedi. </p>
				<p class="normal">O sırada kontrol odasından datapad taşıyan bir teknisyen çıkageldi. Lando’yu görünce hemen yanına koştu, biraz gergin görünüyordu.</p>
				<p class="normal">“Sorun mu var?” diye sordu Lando veri çıktısını alırken.</p>
				<p class="normal">“Kyp Durron’dan,” dedi teknisyen.</p>
				<p class="normal">Lando başlığa baktı ve güldü. “Dozen-and-Two Avengers,” yüzünde bir küçümsemeyle yüksek sesle okudu ve başını iki yana salladı, Lando gibi sağı solu belli olmayan bir adam için bile Kyp artık biraz çizgiyi aşmaya başlamıştı.</p>
				<p class="normal">“Sorun ne?” diye sordu Leia, o ve Han dostlarının yanına geldiler. </p>
				<p class="normal">“Belkadan’daki karakol, Dalonbian sektörü,” dedi Lando. “Orada bir şeyler oluyor.” Teknisyene baktı. “Onlara ulaşmayı denedin mi?”</p>
				<p class="normal">“Gezegenden parazitten başka bir şey gelmiyor,” dedi adam.</p>
				<p class="normal">“Belkadan mı?” diye sordu Leia.</p>
				<p class="normal">“Bilimsel araştırma yapan bir tesisin bulunduğu küçük bir gezegen,” diye cevap verdi Lando. “Gezegende sadece bir düzine kadar bilim insanı vardı.”</p>
				<p class="normal">“Peki bu ne anlama geliyor?” diye sordu veri çıktısını alarak. </p>
				<p class="normal">“Muhtemelen vericileri arıza yapmıştır,” dedi Lando. “Ya da belki de bir güneş patlaması haberleşmeyi kesmiştir. Önemli bir şey olduğunu zannetmem.” Alaycı bir sırıtmayla Han’a baktı. “Zaten o tarafa gideceksin...” diye söze girdi. </p>
				<p class="normal">“Belkadan mı?” dedi Han, Sernpidal’ı duyduğu zaman verdiğinden çok daha büyük bir tepkiyle. </p>
				<p class="normal">“Gideceğin yerden sadece birkaç gün uzaklıkta,” dedi Lando masumane.</p>
				<p class="normal">“Daha Sernpidal’a gitmeyi bile kabul etmedim,” diye hatırlattı Han ona.</p>
				<p class="normal">“Luke ve Mara Belkadan’a gider,” dedi Leia. “Zaten bir süre baş başa zaman geçirmek istiyorlardı.”</p>
				<p class="normal">Lando başını salladı, beklediğinden de iyi bir teklifti. Tüm gemileri dışarıdaydı ve herhangi birini görevinden geri çağırması para kaybı demekti. </p>
				<p class="normal">O gün daha ileri bir saatte tamamı bir araya geldi ve gerçekten de Luke ve Mara, Belkadan’a bir yolculuğa çıkma fikrinden memnun olmuşlardı. Han ve Chewie ise <span class="ideitalik">Millenium Falcon </span>ile Sernpidal’a giderek Lando’nun yükünü ulaştıracaklardı. Leia da gitmek istemişti ama Han’ın Anakin’i de yanında götürmesini ve hatta gerekirse geminin kumandasını tekrar ona vermesi gerektiğini söylemişti. </p>
				<p class="normal">Han çaresizce ona baktı, yüzünde teslim olduğunu gösteren bir ifade hakimdi. Leia gibi bir arabulucu yoktu ve Han onun, Anakin’in Coruscant’ta yaptığı çılgınca uçuş nedeniyle baba oğul arasında baş gösteren gerginliği eninde sonunda sona erdireceğini biliyordu. </p>
				<p class="normal">Ertesi sabah Han ve Chewie hangardaki <span class="ideitalik">Millenium Falcon’un</span> yanına gittiklerinde yükün hâlâ gemiye yüklenmekte olduğunu gördüler.</p>
				<p class="normal">“Bu şeyin ne kadarı yasa dışı,” diye sordu Han yüklemeyi idare eden Lando’ya.</p>
				<p class="normal">“Tamamı yasal,” dedi Lando göz kırparak.</p>
				<p class="normal">Chewie gürledi.</p>
				<p class="normal">“Luke’un orada yardıma ihtiyacı olacak,” dedi Han. “Kyp Durron ve arkadaşlarıyla arası pek iyi değil ve kaçakçılık eylemleriyle ilgili de bilgiye ihtiyacı var.”</p>
				<p class="normal">Lando başını öne eğdi. “Emrinizdeyim,” dedi pis pis sırıtarak.</p>
				<p class="normal">Han bunun ne olduğunu biliyordu ve iyi bir şey olduğundan da pek emin değildi. </p>
				<p class="normal">Karşıda Mara ile birlikte <span class="ideitalik">Jade Sabre’a</span> doğru giden Luke’u görüp el salladılar, R2-D2 da peşlerinden gidiyordu. Birkaç dakika sonra kuleden izin alan yeşil renkli gemi havalandı ve birkaç saniye içerisinde gözden kayboldu.</p>
				<p class="normal">“Hızlı bir gemi,” dedi Lando. </p>
				<p class="normal">“Luke’un, Mara’ya basit bir şey mi hediye edeceğini zannettin?” diye sordu Han.</p>
				<p class="normal">Lando gökyüzünde <span class="ideitalik">Jade Sabre’ın</span> az önce gözden kaybolduğu yere baktı ve başını salladı.</p>
  <p class="normal"><span class="ideitalik">Millenium Falcon</span> ise bir saat sonra yola çıkmıştı, bu bir günlük yolculuk kısa süre içerisinde Han Solo’nun hayatındaki en ıstırap verici seyahat haline gelecekti. </p>
				</body>
</html>