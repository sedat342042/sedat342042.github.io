<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>newjedi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="h1baslik" id="calibre_toc_14">ON BEŞ<br class="chapter"/>
				  <br class="chapter"/>
			    Tanrıça’nın Gelişini Beklemek</h1>
<p class="normal">“Birisi yardım etse nasıl olur?” dedi Han alaycı bir tonda ve cümlesini iç çekerek bitirdi. Anakin, <span class="ideitalik">Millenium Falcon’u</span> henüz Sernpidal’a indirmişti – kolay bir iş değildi, çünkü gezegende pek de doğru düzgün iniş pisti bulunduğu söylenemezdi. Aslında indikleri yer, alçak ve geniş bir şehrin ortasındaki, duvarla çevrili bir alandan başka bir şey değildi. Çevrelerinde büyük bir hareketlilik olsa da, her ırktan canlılar aşağı yukarı koşturuyorlardı, çok az organizasyon vardı ya da hiç yoktu. Bu bakımdan <span class="ideitalik">Millenium Falcon’un</span> yükünü boşaltmak için birinin yardım etmesini beklemek hayalcilik olacaktı. </p>
				<p class="normal">Sonunda Han duvarla çevrili pistin kapısından aceleyle dışarı çıktı ve iki kişiyle burun buruna geldi, geleneksel Sernpidal kıyafeti, büyük kukuletalı, kırmızı çizgili beyaz cübbeler giyen kırmızı gözlü ve beyaz derili adamlardı. </p>
				<p class="normal">“Bu limanı kim işletiyor?” diye sordu.</p>
				<p class="normal">“Tosi-karu!” diye çığlık attı adamlardan birisi ve ikisi de kaçmaya başladılar.</p>
				<p class="normal">“Peki, bu Tosi-karu’yu nerede bulabilirim?” diye sordu Han, ona cevap verenin önünü kesmeye çalışarak.</p>
				<p class="normal">“Tosi-karu!” diye bağırdı adam tekrar, gökyüzünü işaret etti ve Han adamın kaçmasını engellemeye çalıştığında da adam Han’ın ellerine vurarak uzaklaştırdı ve çevik bir dönüş hareketiyle yana doğru koşmaya başladı.</p>
				<p class="normal">“Tosi-karu!” diye bağırdı Han arkasından. “İyi de nerede?”</p>
				<p class="normal">“Korkarım o bahsettiğin şeyi görmek için yukarı bakman gerekiyor,” diyen başka bir ses duyuldu, sakin ve kontrollüydü. </p>
				<p class="normal">Han döndüğünde yaşlı bir adam gördü, albino bir Sernpidalli değildi ve asasına dayanarak duruyordu.</p>
				<p class="normal">“Uçuyor mu?” diye sordu Han şüpheyle.</p>
				<p class="normal">“Yörünge daha doğru bir söz olur,” diye cevap verdi ihtiyar. “Eğer Tanrıça hakkındaki yerel efsaneler doğruysa uçabiliyor olması da gerekir.”</p>
				<p class="normal">“Tanrıça mı?” dedi Han, başını iki yana salladı. “Oh, ne güzel. Anlaşılan bir bayram gününde falan geldik buraya.”</p>
				<p class="normal">“Pek sayılmaz.”</p>
				<p class="normal">Han etrafında sürmekte olan hareketliliğe baktı, özellikle buranın yerlisi olanlar onunla göz temasına girmemeye çalışıyorlardı. “Bayram gününde nasıl olur acaba merak ettim,” diye mırıldandı. Tekrar ihtiyara döndü. “Liman müdürü sen misin?”</p>
				<p class="normal">“Ben mi?” dedi yaşlı adam hayretle. “Ben sadece son günlerini huzur içinde geçirmek isteyen ihtiyarın tekiyim.” </p>
				<p class="normal">“Öyleyse liman müdürü nerede?”</p>
				<p class="normal">“Olduğunu pek zannetmiyorum,” dedi yaşlı adam. “Buraya fazla gelen olmaz.”</p>
				<p class="normal">“Şahane,” diye mırıldandı Han. “Çok fazla yüküm va—”</p>
				<p class="normal">“Sanırım onları indirirken biraz sıkıntı yaşayacaksın,” dedi ihtiyar kıkırdayarak.</p>
				<p class="normal">“Sizler durup bize yardım etmelisiniz,” dedi Anakin duvarla çevrili pistin kapısının diğer tarafındaki Sernpidallilere. Söylediği sözleri Güç’le destekleyerek vurgulamış ve “etmelisiniz” kelimesine özellikle ağırlık vermişti. </p>
				<p class="normal">Sernpidalliler yavaşladı ve durup çocuğa ve Wookiee’ye baktılar, bir süre için sanki yardım etmeye niyetlenmişlerdi. Fakat birden aralarından biri “Tosi-karu!” diye bağırdı ve grup derhal dağıldı.</p>
				<p class="normal">Chewie kükredi. </p>
				<p class="normal">“Luke daha iyi yapardı demekle ne demek istedin?” diye sordu Anakin. “Gördüğün gibi akılları başka yerdeydi.”</p>
				<p class="normal">Chewie’den bir dizi hırlama ve kükreme yükseldi. </p>
				<p class="normal">“Evet, fark eder!” diye ısrar etti Anakin.</p>
				<p class="normal">Anakin, Wookiee’nin kıkırdadığını pek sık görmemişti ve kendisine pis pis baktığında da sesin hemen kesildiğini duydu. “Bu seferki kaçamayacak,” dedi ve oradan geçmekte olan başka bir Sernpidalliye yöneldi.</p>
				<p class="normal">Chewie’nin koca eli Anakin’in omzuna konup onu olduğu yerde tuttu. Ardından Wookiee Sernpidallinin tam önüne geçti ve albino onun yanından geçmeye çalıştığında da tek kükremeyle onun olduğu yerde donup kalmasını sağladı. </p>
				<p class="normal">Fakat bu Sernpidallinin geri dönüp çığlık atarak kaçması sadece birkaç saniye almıştı.</p>
				<p class="normal">“Gördük ne kadar haklı olduğunu,” dedi Anakin, yüzünü buruşturarak. “Bu daha etkiliymiş.”</p>
				<p class="normal">Chewie’nin gözleri tehlikeli şekilde kısıldı ve ona bakmak için döndü.</p>
				<p class="normal">Han yaşlı adama kuşkuyla baktı. </p>
				<p class="normal">“Bayağı iriymiş,” dedi gözleri kocaman olan ihtiyar ve Han Chewie’nin arkasından geldiğini duydu. Döndüğünde Wookiee ve Anakin’i gördü, Chewie bir şeylerden şikâyet ediyor ve Anakin de başını iki yana sallıyordu. </p>
				<p class="normal">“Dinlemek için bile durmadılar,” dedi Anakin. “Burada belli bir düzen olup olmadığından bile şüpheliyim. Chewie birkaçını korkuttu ama tek yaptıkları anlaşılmaz bir şeyler söyleyerek kaçmak oldu.”</p>
				<p class="normal">Han bu söylenenleri düşündü biraz, sonra da ihtiyara ve tekrar Anakin’e baktı. “Ne seziyorsun?” diye sordu. </p>
				<p class="normal">Anakin’in gözleri hayretle açıldı; babasının ona Güç’le ilgili bir şey sormasına çok şaşırmıştı. Nihayetinde Anakin, Güç’e duyarlı ama Han duyarsızdı ve Güç’ün yardımından istifade etmeye çalıştığı nadir görülür bir şeydi, genelde kendi içgüdülerine ve şansa güvenmeyi tercih ederdi. </p>
				<p class="normal">Anakin uzunca bir süre gözlerini kapattı. “Korku,” dedi sonunda.</p>
				<p class="normal">“Ah, ondan burada çok var,” dedi ihtiyar. “Neden olmasın ki?”</p>
				<p class="normal">“Bir şey daha var,” dedi Anakin. Sert bir ifadeyle babasına baktı. “Korkudan da fazlası,” dedi. “Özellikle de bunun gibi olanlarda.” Aceleyle caddenin öbür tarafına geçen bir grup yöre sakinini gösterdi, beyaz çizgili cübbeleri tozlu rüzgârda arkalarından uçuşuyordu. “Bu sanki...”</p>
				<p class="normal">“Din mi?” dedi yaşlı adam, yine hırıltılı bir kıkırdamayla. </p>
				<p class="normal">“Evet,” dedi Anakin ve Han kaşlarını çatarak ihtiyara baktı. “Ruhani. Hepsi hem korku hem de umut içerisinde şu anda.”</p>
				<p class="normal">“Tosi-karu,” dedi ihtiyar ve dönüp uzaklaşmaya başladı. </p>
				<p class="normal">“Tosi-karu mu?” diye sordu Anakin. “Kapıdaki adamlar da böyle bağırmışlardı.”</p>
				<p class="normal">“Hey!” diye bağırdı Han ama ihtiyar yoluna devam etti, yürürken bir yandan da başını iki yana sallıyordu. </p>
				<p class="normal">“Tosi-karu mu?” diye sordu Anakin tekrar.</p>
				<p class="normal">“Bir tanrıçaymış,” dedi Han. “Burada garip bir şeyler dönüyor. Lando’nun bizi neye bulaştırdığını bilmiyorum ama benim...”</p>
				<p class="normal">“İçinde garip bir his mi var?” diyerek cümlesini tamamladı Anakin ve babasının ağzından onun ünlü cümlesini çalmayı başardığı için pis pis sırıttı.</p>
				<p class="normal">“Yapmam gereken bir sürü şey var,” diyerek düzeltti Han. “Bu kargoyu indirip buradan en kısa sürede gitmemiz gerek.”</p>
				<p class="normal">Chewie kükreyerek itiraz etti – bunu yapması hiç de kolay değildi.</p>
				<p class="normal">“Ne yani yükü kendi başımıza mı boşaltacağız?” diye sordu Anakin şüpheyle.</p>
				<p class="normal">“Hayır,” dedi Han her zamanki alaycı tonuyla. “Gidip yardım bulacağız.”</p>
				<p class="normal">Anakin’in iç çekmesine kalmadan sokaktan büyük bir çığlık yükseldi, yüzlerce ses hep birden tek bir şey söylüyordu. “Tosi-karu.”</p>
				<p class="normal">“Tanrıça geldi,” dedi Anakin. </p>
				<p class="normal">“Gidip bu işlerin başında olan o muymuş bakalım,” dedi Han ve diğerleriyle birlikte sokağa çıktı. İlerideki köşeyi döndüğünde ihtiyar adamın bir kapının eşiğine rahatça kurulmuş ve ellerini de bastonunun üzerinde kavuşturmuş olduğunu gördü. </p>
				<p class="normal">“Tanrıça’yla karşılaşacağımızı zannetmiştim,” dedi Han asık suratla.</p>
				<p class="normal">“Öyleyse daha fazla gitmene gerek yok,” dedi ihtiyar.</p>
				<p class="normal">Bu söz onların oldukları yerde durmasına neden oldu ve Han kuşkuyla ihtiyar adama baktı. “Sen misin?” diye sordu.</p>
				<p class="normal">İhtiyar adam cevaben güldü ve gökyüzünde doğu tarafını işaret etti ve üçü de dönüp hâlâ mavi olan gökyüzünde yükselmekte olan aya baktılar. </p>
				<p class="normal">Ne aydı ama! Çok büyüktü, sanki Sernpidal’ın ebatlarında ikinci bir gezegen gibiydi. Han, uçuş ve iniş planları hakkında Anakin’e ders verirken gezegenle ilgili öğrendiği şeyleri hatırlamak için biraz durdu. Sernpidal’ın ayı vardı, hem de iki tane. Bir tanesi Sernpidal’ın beşte biri kadardı ama diğeri çok daha küçüktü, çapı en fazla yirmi kilometreydi. </p>
				<p class="normal">Han, Anakin ve Chewbacca hayranlıkla ayın ufuktan yükselişini izlediler, doğu ufkunda yükselmeye devam ederek kısa sürede gökyüzündeki yerini aldı.</p>
				<p class="normal">“Çok hızlı doğuyor,” dedi Han.</p>
				<p class="normal">“Her saat daha da hızlanacak,” dedi ihtiyar ve üçü de me-rakla ona baktı.</p>
				<p class="normal">“Bu hangi ay?” diye sordu Anakin ve Han’la ihtiyara döndü, yüzünde korku dolu bir ifade vardı. “Bu Dobido, değil mi?”</p>
				<p class="normal">“Dobido küçük olan,” dedi Han.</p>
				<p class="normal">“Aslında bu Dobido,” dedi ihtiyar.</p>
				<p class="normal">Han ve Anakin birbirlerine baktılar, yaşlı adamın –her saat daha da hızlanacak– sözleri zihinlerinde yankılanıyordu. Chewie ellerini kulaklarına koydu ve kükredi.</p>
				<p class="normal">“Dobido’nun aşağı geldiğini mi söylüyorsun?” dedi Han, Chewie’nin dediklerini tekrar ederek.</p>
				<p class="normal">“Benim tahminim o yönde,” diye cevap verdi ihtiyar sakince. “Sanırım yöre sakinlerinin Tosi-karu’nun gelişiyle ilgili yaptıkları açıklama pek inandırıcı değil.”</p>
				<p class="normal">Üçü de üstlerinden geçerek hızla batı ufkuna doğru yol alan aya baktılar. </p>
				<p class="normal">“Ne kadar sürer?” diye sordu Anakin hiç duraksamadan.</p>
				<p class="normal">Han hesap yapmaya başladı ama herhangi bir referans olmadan bir sonuca ulaşamayacağını fark edip bıraktı. Zaten aklına başka ve daha önemli bir düşünce gelmişti. “Hemen <span class="ideitalik">Falcon’a</span> dönün,” diye bağırdı ve limana doğru koşmaya başladı, Anakin ve Chewie de peşindeydi. </p>
				<p class="normal">“Çoktan boşaltılmış olabilir,” diye bağırdı ihtiyar arkalarından ve üzüntüyle karışık diğer bir kıkırdamayla cümlesini sona erdirdi. Anakin durdu ve dikkatle ihtiyara baktı.</p>
				<p class="normal">“Başkan olarak seçilmiştim,” dedi ihtiyar adam, iç çekerek. “Sözde onları koruyacaktım.”</p>
				<p class="normal">“Acele et!” diye bağırdı Han, Anakin’e çaresiz bir ses tonuyla.</p>
				<p class="normal">Gerçekten de <span class="ideitalik">Millenium Falcon’a</span> vardıklarında boşaltma işleminin başlamış olduğunu gördüler. Farklı ırklardan oluşan bir kalabalık kargoyu dışarı atarken bazı uyanıklar da yükün içinde ne olduğuna bakıyorlardı. </p>
				<p class="normal">“Hey!” diye bağırdı Han ve ellerini deli gibi sallayarak ka-labalığa doğru koştu. </p>
				<p class="normal">Kimse onu dikkate almadı, birkaç kişiyi tutup kenara atmış olmasına rağmen bile.</p>
				<p class="normal">“Gemimden uzak durun!” dedi sürekli olarak ama onu dinleyen yoktu, kalabalık sürekli olarak başka bir kargo kutusunu açıyor ve içindekilerle birlikte kaçıyorlardı. </p>
				<p class="normal">Chewbacca daha doğrudan bir yol seçti ve iniş rampasından yukarı koşarak yeri göğü titreten bir kükreme patlattı. Bu çoğunun dikkatini çekmeyi başarmıştı ve kaçmayıp kalmaya karar verenler bile Wookiee’ye yaklaşmama konusunda özen göster-meye başlamışlardı. </p>
				<p class="normal">Anakin ise kendisine göre bir yola başvurmuştu, çocuk, yağmacıların arasında sakince yürüyor ve onlara gitmelerinin onların yararına olacağını söylüyordu. Güç’le desteklenen sözlerinin et-kisiyle o gün pek çok arkadaş edinmişti, nasihat dinlemeye hevesli olan arkadaşlar.</p>
				<p class="normal">Bölgeyi temizlemek üç buçuk saatten daha fazla sürmüştü, bir yarım saati daha Anakin ve onun etkisinde olanlar <span class="ideitalik">Falcon’un</span> içindeki kaçak yolcuları bulmakla harcamışlardı. </p>
				<p class="normal">Han’ın artık harcayacak zamanı yoktu, yer kontrolden izin istemeye bile zahmet etmedi. <span class="ideitalik">Falcon’u</span> havalandırdı ve yörüngeye daldı, süratle yol alan ayı takip edecek bir rota izliyordu. </p>
				<p class="normal">“İşte orada,” dedi oğluna ufuktan yükseldikleri zaman ve takibe devam ettiler. “On trilyon tonluk bir tehdit.”</p>
				<p class="normal">“Torpido mu kullanacaksın?” diye sordu Anakin.</p>
				<p class="normal">Han hayretle ona baktı. “Bu bir bantha’yı tüyle vurmaya çalışmak gibi bir şey,” diye cevap verdi. “Bu ayı yok etmek için bir yıldız destroyeri gerekir ve bunu başarabilse bile düşen parçalar yine de Sernpidal’ı yok eder.”</p>
				<p class="normal">“O zaman ne yapacaksın?” diye sordu Anakin.</p>
				<p class="normal">“Şimdi elimizin altında bir Death Star olsa ne güzel olurdu,” diye mırıldandı Han. Omzunun üzerinden verileri okuyup hesap yapmakla meşgul olan Chewie’ye baktı.</p>
				<p class="normal">Wookiee dikkatle ekrana baktı, kıllı kafasını birkaç kez kaşıdı, sonra da sızlanarak ekranı dürttü. </p>
				<p class="normal">“Neye bakayım?” dedi Han ve koltuğunu o yöne çevirdi. Chewie ısrarla kükredi.</p>
				<p class="normal">“Yedi saat mi?” dedi Han, şok olmuştu. “Bir de ben bakayım.”</p>
				<p class="normal">Çekmesi için Wookiee’nin eline vurdu ama kaşlarındaki çatılma Chewie’nin işaret ettiği satırı okumasıyla sona erdi. </p>
				<p class="normal">“Her geçen an daha güzel bir şey oluyor,” dedi Han, Anakin’e bakarak. “Sernpidal’ın yedi saati kalmış.”</p>
				<p class="normal">Anakin’in ağzı açık kalmıştı.</p>
				<p class="normal">“Tek şans ayın çarpışmadan önce bir süre daha atmosferde yoluna devam etmesi,” dedi Han.</p>
				<p class="normal">Sözcükler tam ağzından çıkmıştı ki durumun imkânsızlığının farkına vardı ve başını iki yana salladı. “Bu nasıl olur ve neden şimdi?” Yüzünde kuşkulu bir bakış belirdi, bu bakıştan bu durumu kendisini buraya gönderen kişiyle tartışmayı ne kadar çok istediğini anlamak mümkündü. </p>
				<p class="normal">“Sence Lando biliyor muydu?” diye sordu Anakin, şüpheci bir ses tonuyla.</p>
				<p class="normal">Han bu teoriye cevap vermedi ama Lando’nun iş yaptığı birilerinin tüm bu olan bitenle bir şekilde bağlantılı olduğunu hissediyordu –belki de içlerinden birisi Lando’nun kargoyu ra-kibine göndermesinden haz etmemişti. İyi de birisi bir ayı nasıl aşağı indirebilirdi ki? Bu düşünce baştan sona mantıksız görünüyordu. </p>
				<p class="normal">Son otuz yılını akla hayale gelebilecek her türlü şeye ve kişiye karşı her türden şeyi kullanarak mücadele ederek geçiren Han için hiçbir şey imkânsız görünmezdi.</p>
				<p class="normal">Anakin’in tarafındaki konsol bipledi. </p>
				<p class="normal">“Ne geldi?” diye sordu Han.</p>
				<p class="normal">Anakin ekranın üzerine eğildi. “Hava durumu uydusu.”</p>
				<p class="normal">Han önlerinde yol alan aya baktı. “Onun yanına gidelim,” dedi oğluna. “İçindeki bilgileri indir,” dedi Chewie’ye. “Bakalım işe yarar bir şey bulabilecek miyiz?”</p>
				<p class="normal">Biraz sonra Anakin onları hava durumu uydusunun, eski bir Thunderstorm 63 modeli, yanına getirdi ve Chewie hiç zaman geçirmeden <span class="ideitalik">Millenium Falcon’u</span> uydunun veri bankasına bağladı. </p>
				<p class="normal">Han kaskı Anakin’den geri aldı ve Chewie yüklemeyi bitirir bitirmez maharetli manevralarla <span class="ideitalik">Falcon’u </span>aya yaklaştırdı ve ardından çevresinde birkaç kez dönüp üzerinde sonradan eklenmiş –iyon itici gibi mesela– bir şey var mı diye baktı. Fakat hiçbir şey görememişti.</p>
				<p class="normal">“Gözlerinizi dört açın,” dedi Chewie’ye, Wookiee Anakin’le yer değiştirip Han’ın yanındaki her zamanki yerini alırken.</p>
				<p class="normal">Yerine yerleşen Chewie Han’la mükemmel bir uyum içerisinde çalışarak <span class="ideitalik">Falcon’u</span> yavaş ama kararlı şekilde aya olabildiğince yaklaştırdı.</p>
				<p class="normal">“Yedi saat,” diye mırıldandı Han. “Yedi saatte onca kişiyi gezegenden nasıl tahliye edebiliriz ki?” sorusunu bitirir bitirmez de genel bir yardım çağrısı gönderdi, bölgeden geçmekte olan tüm gemilere derhal Sernpidal’a gelmelerini söylüyordu. </p>
				<p class="normal">Bu çağrıyı zamanında duyabileceklerin sayısının hiç ya da çok az olacağının da farkındaydı.</p>
				<p class="normal">“Bir şey görüyor musun?” dedi Chewie’ye.</p>
				<p class="normal">Wookiee kükredi ve başını iki yana salladı. </p>
				<p class="normal">“Gezegenden geliyor!” diye bağırdı Anakin arkalarından ve ikisi de refleks icabı önce Sernpidal’a ve dikkate değer bir şey göremeyince de dönüp Anakin’e baktılar.</p>
				<p class="normal">Çocuk koşarak yanlarına geldi, elinde Chewie’nin hava durumu istasyonundan elde ettiği verilerin çıktıları vardı. “Bakın,” dedi, Dobido’nun geçen iki haftalık hareketini göstermek için verileri kullanarak çizdiği şemayı gösterdi onlara. </p>
				<p class="normal">Sadece birkaç gün öncesine kadar ay kusursuz elips şeklinde bir yörüngede dönüyordu ve o tarihten itibaren yörüngesinde gezegene doğru bir değişim yaşanmıştı. </p>
				<p class="normal">“Alçalışa bakın,” dedi Anakin. “Ne zaman gezegenin bu bölümünden geçse daha da artmış. Bir şey bunu aşağı çekiyor.”</p>
				<p class="normal">Han ve Chewie şemayı inceledi ve ayın Sernpidal City’ye yakın bir bölgeden geçerken her seferinde biraz daha yörüngesinin değiştiğini gördüler.</p>
				<p class="normal">“Belki de dualarıyla onu eve çağırıyorlardır,” diye mırıldandı Han.</p>
				<p class="normal">“Bir şey bunu yapıyor,” diye cevap verdi Anakin, şakayı anlayamayacak kadar heyecanlıydı. Parmağını çıktılara vurdu. “Bu yayın tam ortasındaki bir şey.” Parmağını sürerek tahmini bölgenin üzerine getirdi, şehrin doğusundan çok da uzak olmayan bir yerdi burası. </p>
				<p class="normal">Han, Chewie’ye baktı ve Chewie de Anakin’e bakıp çıktıları istedi. </p>
				<p class="normal">“Burada bir yerde olmalı,” dedi Anakin, Wookiee verileri incelerken.</p>
				<p class="normal">Chewie çocuğa ve Han’a baktı ve kükreyerek aynı fikirde olduğunu gösterdi. </p>
				<p class="normal">Artık bir ipuçları vardı ve belki de bunu bir çözüm takip edecekti. </p>
				<p class="normal">Han rotasını o bölgeye çevirdi, <span class="ideitalik">Falcon</span>, Dobido’nun altından geçti ve atmosferde sağdan geriye döndü. O ve Chewie, şehrin doğusundaki bölgeyi incelediler, bir ipucu, bir gemi ve belki de bir önleyici kruvazör olup olmadığına baktılar, çünkü bu kruvazörlerin yerçekimi projektörleri bir yıldızın hiperuzay üzerindeki etkisini taklit ederek gemilerin ışık hızına atlayarak kaçmalarına engel olabilecek güce sahipti. </p>
				<p class="normal">Bu arada Anakin de, yine ani alçalış yaptığı bölgeden geçmekte olan, Dobido’nun hareketini inceliyordu. Ay bir kez daha belirgin şekilde alçaldı ve Anakin, Chewie’nin işlemlerini yeni verilerle güncelledi. </p>
				<p class="normal">Han onun homurdanmasını duydu. “Ne buldun?”</p>
				<p class="normal">“Ayın atmosferi sıyırıp geçmesi söz konusu değil,” dedi Anakin. “Bu çekim olduğu müddetçe olmaz. Her geçişte daha da alçaldığından bence çarpışma yedi değil de altı saatte olacak. Bir şey daha...” durdu ve onların da dönmesini bekledi, “Ne önemi var bilmiyorum ama ay tam olarak Sernpidal City’ye çarpacak.”</p>
				<p class="normal">“Ne tesadüf,“ dedi Han asık bir suratla.</p>
				<p class="normal">Chewie de kükreyerek kendi görüşünü dile getirdi ve Han ilk defa Wookiee’den böylesine alaycı bir ifade duydu.</p>
				<p class="normal">Çok geçmeden Sernpidal City görüşe girdi, <span class="ideitalik">Falcon</span> etrafı kolaçan etmeye devam ediyordu. “Sadece bu şehirde elli bin kişi var,” dedi Han.</p>
				<p class="normal">“Yüz gemiden fazla olduğunu da zannetmiyorum,” diye ekledi Anakin. </p>
				<p class="normal">Bu düşüncenin verdiği huzursuzluğun neden olduğu uzun bir sessizlik. </p>
				<p class="normal">“Kaynağını bulmak zorundayız,” dedi Han. </p>
				<p class="normal"><span class="ideitalik">Falcon’u</span> tekrar piste indirdiler. Han kendisini kontrolörle tartışmaya hazırladı, adama onlara bulaşmamasını söyleyecekti ama çağrı yapan kimse olmadı ve yere yaklaştıkları zaman da bunun nedenini anladılar. Büyük bir deprem tüm şehri sallamıştı, binalar beşik gibi sallanmış, duvarlar yıkılmış ve yayalar etrafa savrulmuştu. </p>
				<p class="normal">“İyi ki sahil şehri değilmiş,” dedi Anakin.</p>
				<p class="normal">Bunu duyan Han, <span class="ideitalik">Falcon’la</span> alçalmaktan vazgeçip güneye yöneldi, en yakın sahile doğru. Sernpidal City’nin güneyindeki dağ sırasının ardındaki bir vadide birkaç bin kişinin yaşadığı büyük bir köy vardı. </p>
				<p class="normal"><span class="ideitalik">Falcon</span> dağ zirvelerini birer birer aşarken Anakin inledi. Han’ın sormasına bile gerek kalmadı. Çocuk Güç’teki dengesizliklere karşı çok hassastı – dağ köyünün ölümünü henüz hissetmişti.</p>
				<p class="normal"><span class="ideitalik">Falcon’un</span> son zirveyi aşmasıyla da felaketi kendi gözleriyle gördüler, deniz vadiye dolmuş ve karşı konulmaz gücüyle ev, ağaç önüne ne çıktıysa silip süpürerek yok etmişti. </p>
				<p class="normal">Han tekrar kuzeye döndü, hızını artırdı ve doğruca piste indi. Kalabalık, yaklaşan geminin kapılarına hücum etti – bu onların yaklaşan felaketten kurtuluşları olabilirdi. </p>
				<p class="normal">Han, Chewie’ye baktı. “Sen gemiyi yükle,” diye talimat verdi. “Olabildiğince çok kişiyi al.”</p>
				<p class="normal">“Biz de diğer gemileri seferber etmeliyiz,” dedi Anakin. “Hiçbirinin tıka basa dolmadan havalanmasına izin vermeyelim.”</p>
				<p class="normal">Han başını salladı. “Yine yetmez,” dedi. “Bu kaynağı bulup kapatmamız gerek.”</p>
				<p class="normal">“Ben bulabilirim,” dedi Anakin.</p>
				<p class="normal">Han hayretle ona bakakaldı. </p>
				<p class="normal">“Yapabilirim,” diye üsteledi Anakin. “Ardından sen ve Chewie <span class="ideitalik">Falcon’la</span> gelir ve o şeyi yok edersiniz.”</p>
				<p class="normal">Han bir süre daha oğluna bakmaya devam etti. Bu görevin Anakin’e burada tahliye işlemleriyle uğraşmaktan daha uygun olduğunun farkına vardı – bu işi yapabilmek için Han’ın yaşında tecrübeli, saygı duyulacak ve bu işe yaramadığında da kalabalığı kurnazlığıyla yönlendirebilecek birine ihtiyaç vardı. Anakin de, özellikle Güç’ü kullanarak, pek çok şey yapabilirdi ama bu mesele yakın zamanda siyasi bir mesele haline gelebilirdi, hele bir de Sernpidallı yetkililer gelip de – gerçekten de bu adamlar neden ortalıkta görünmüyordu?– işe burunlarını sokarlarsa durumu daha da karmaşık hale getirebilirlerdi. Bu nedenle Han’ın deneyimine her zamankinden daha çok ihtiyaç olacaktı.</p>
				<p class="normal">Yine de Anakin’i bu bilinmeyen kaynağa gönderme düşüncesi, bir ayı çekebilecek kadar güçlü bir cihaza, onu ürkütüyordu.</p>
				<p class="normal">Ama oğluna güvenmek zorundaydı. </p>
				<p class="normal">“Sana bir landspeeder bulalım,” dedi. “Orayı git, kaynağı bul, hemen koordinatlarını gönder, sakın kendi başına bir şeye kalkışma, sadece haber ver.”</p>
				<p class="normal">Anakin başını sallayıp silah dolabına gitti ve bir tabanca alıp kemerindeki ışın kılıcının yanına koydu. </p>
				<p class="normal">“Sakın kendi başına halletmeye kalkma,” dedi Han. “Bul, haber ver ve yoldan çekil.”</p>
				<p class="normal">Anakin dik dik babasının gözlerinin içine baktı ve kesişen iki bakışla birbirlerine olan güvenlerini paylaştılar.</p>
				<p class="normal">Sernpidal City’de durum Han’ın tahmin ettiğinden de beterdi. Çoğu yöre sakini sokaklara dökülmüş, diz çökmüş ağlayarak gelmesi için Tosi-karu’ya dua ediyorlardı. </p>
				<p class="normal">Han bu dualardaki ironiyi fark etmekte gecikmemişti.</p>
				<p class="normal">Limanın kapılarına üşüşenlerin sayısı gittikçe artarken arada bir silahların ateşlendiği de duyuluyordu. Han eğer şehirdeki tüm gemileri tam kapasite doldurabilirlerse nüfusun büyük bölümünü taşıyabileceklerini tahmin ediyordu ama iniş rampası inip de kaos ve paniğin boyutlarını gördüğü zaman bu hedefin yakınlarına bile varabileceğinden şüphe etmeye başlamıştı.</p>
				<p class="normal">Fazla uzak olmayan bir pistten bir mekik havalandı ve gökyüzünde kayboldu, üçü mekiğin iniş takımlarına tutunup havalanan kişileri gördüğü zaman dehşete kapıldılar. Birer birer tamamı çığlık çığlığa düşüp hayatlarını kaybettiler.</p>
				<p class="normal">Bir deprem daha şehri sarstı ve duvarlardan birisi <span class="ideitalik">Falcon’un</span> üzerine yıkıldı ama dayanıklı gemiye bir zarar verememişti. </p>
				<p class="normal">“Temizle şunu!” diye bağırdı Han, Chewie’ye. Wookiee hemen içeri koştu ve az sonra ön lazerler ateş açtı ve üç atışta molozları toza çevirmeyi başardı. </p>
				<p class="normal">“Asla oraya varamazsın,” dedi Han, Anakin’e.</p>
				<p class="normal">“Denemek zorundayım.”</p>
				<p class="normal">Han oğluna baktı. Çocuğu bu keşmekeşin içerisine göndermek istemiyordu, deprem, isyan ve genel panik, ama gerekliliğini de kimse inkâr edemezdi. Eğer kaynağı çok geçmeden bulamazlarsa on binlerce, belki de yüz binlerce canlı yaşamını yitirecekti.</p>
				<p class="normal">Anakin’in kolundan tuttu ve rampadan aşağı onunla birlikte indi, tabancasını çekti ve kalabalığı uzak tutmak için ü-zerlerine doğrulttu. Dışarıda gerçekten de bir landspeeder buldular, aynı ihtiyar başkan, onun yanındaki bankta sakince oturuyordu. </p>
				<p class="normal">“Hey o benim!” diye itiraz etti başka bir adam, Han’ın, Anakin’in araca binmesine yardım ettiğini görünce. </p>
				<p class="normal">“İstiyorsan sen de onunla git,” diye cevap verdi Han. “Ya da gemime diğerlerini bindirmem için bana yardım et.”</p>
				<p class="normal">Bir an için düşünen adam durumu kavramakta gecikmedi ve Han’ın yanından geçip giderek <span class="ideitalik">Falcon’a</span> doğru koştu.</p>
				<p class="normal">“Ne yapıyorsun?” diye sordu Han, sırtında koca bir çantayla ağır ağır yürümeye başlayan başkana.</p>
				<p class="normal">Omuz silkti. “Herhalde Tanrıça’nın gelmesini bekliyorum,” diye cevap verdi. “Geleceğini biliyorum.”</p>
				<p class="normal">Han hayretle ona baktı.</p>
				<p class="normal">“Kahraman,” dedi adam sakince. “Ayın düşmesini durdurabilir misin?”</p>
				<p class="normal">“O tür bir silaha sahip değilim,” dedi Han.</p>
				<p class="normal">“Buraya bir şey tarafından mı çekiliyor?” diye sordu şaşıran ihtiyar. “Bir yerçekimi kuyusu, belki de bir önleyici kruvazör.”</p>
				<p class="normal">Han’ın hayreti bir kat daha artmıştı. </p>
				<p class="normal">“Tüm hayatımı burada geçirmedim,” dedi yaşlı adam. “Daha gelişmiş gemilerden de haberim var. Belki de bu yüzen Sernpidallılar beni başkan olarak seçti.”</p>
				<p class="normal">Han onun da katılmasını işaret etti. “Oğlumla git,” diye talimat verdi.</p>
				<p class="normal">“Nereye gideceğiz?”</p>
				<p class="normal">“Sadece git,” diye bağırdı Han. “Yolda sana durumu açıklar.”</p>
				<p class="normal">Yaşlı adam araca bindi ve Anakin şemayı ona uzattı ve sonra da landspeeder’ın gazını kökleyip yola koyuldu.</p>
  <p class="normal">Chewie’den gelen bir kükreme Han’a <span class="ideitalik">Falcon’da</span> işlerin yolunda gitmediğini söylüyordu. Geri döndüğünde Lando’ya uygun şekilde teşekkür etmesini kendisine hatırlattı ve gemiye doğru koştu. </p>
				</body>
</html>