<html xmlns="http://www.w3.org/1999/xhtml">
	<head>
		<title>1-12</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-11">Kafakâğıdı  </p>
			<p class="paragraf">  </p>
			<p class="paragraf">Akşamüzeri hapishaneye bir sürü adam getirdiler. Hepsi elli kadar vardı. Bu kadar kalabalığı süngü takmamış iki candarmanın arasında görünce yol parası borcundan buraya geldiklerini anladık.  </p>
			<p class="paragraf">Nizamiye kapısından girince avluda sıra oldular. Bir gardiyan elindeki kâğıda bakarak yoklama yaptı. Ondan sonra duvar kenarına dizilerek çömeldiler, konuşmadan bekleşmeye başladılar.  </p>
			<p class="paragraf">Kılıkları pek perişandı. <span class="CharOverride-7">Potur</span>ları<span class="dipp" xml:lang="tr-TR"><a class="_idFootnoteLink" href="#footnote-225-116" id="footnote-225-116-backlink">116</a></span> parça parça sarkıyordu ve çoğunun ayağında kunduraya benzer bir şey bile yoktu.  </p>
			<p class="paragraf">Sırtlarında devetüyü <span class="CharOverride-7">çul</span>dan<span class="dipp" xml:lang="tr-TR"><a class="_idFootnoteLink" href="#footnote-225-117" id="footnote-225-117-backlink">117</a></span> kısa ve gene parça parça cepkenler, bunun altında solmuş, lime lime yıpranmış ve yamadan görünmez olmuş mintanlar vardı. Siperini sağ veya sol yanaklarının üstüne getirdikleri kasketleri yağ içindeydi ve yırtık siperden koyu sarı mukavvalar fırlıyordu.  </p>
			<p class="paragraf">Yanlarına koydukları çul heybelerin yan yatan ağızlarından birkaç somun kara ekmek, birkaç dürüm yufka ve bazılarınınkinden birkaç taze soğan yaprağı görünüyordu.  </p>
			<p class="paragraf">Hangi koğuşa gideceklerini ve ne yapacaklarını söyleyen olmadığı için uzun zaman beklediler. Aralarında ara sıra bir şeyler fısıldaşıyorlardı. Kendi köylerinden birkaç mahpus yanlarına sokulunca isteksiz ve çekingen tavırlarla onun <span class="CharOverride-7">sual</span>lerine<span class="dipp" xml:lang="tr-TR"><a class="_idFootnoteLink" href="#footnote-225-118" id="footnote-225-118-backlink">118</a></span> cevap veriyorlar, ara sıra başlarını başka tarafa çevirip uzaklara bakarak bu konuşmaya devam etmekten pek hoşlanmadıklarını anlatıyorlardı.  </p>
			<p class="paragraf">Hakikaten, tanımadıkları mahpuslardan ziyade hemşerilerinden utanıyor gibiydiler. Katilden veya başka ağır cürümlerden yatan kendi köylülerinin karşısında, yol parası veremedikleri için hapse düşmüş olmak onlara pek ağır geliyordu.  </p>
			<p class="paragraf">İçlerinde bir de ihtiyar vardı. Görünüşte altmışı çoktan aşmış olan bu adamın artık yol parası vesaire ile alakası olmasa gerekti. Mavi damarları fırlamış ve kütükleşmiş ellerinde tuttuğu eğri ve kalın bir sopaya dayanarak kalkabiliyor ve iki kat olmuş belini hemen bir yere yaslamak için duvarın yanına gidiyordu.   </p>
			<p class="paragraf">Kupkuru ve uzun çenesinde birkaç tel sallanmakta, dökülerek adamakıllı seyrekleşen ak saçlarının altında lekeli ve pul pul olmuş bir deri parlamaktaydı.   </p>
			<p class="paragraf">Üstü başı ötekiler kadar, hatta daha fazla perişandı. Belindeki <span class="CharOverride-7">meşin</span><span class="dipp" xml:lang="tr-TR"><a class="_idFootnoteLink" href="#footnote-225-119" id="footnote-225-119-backlink">119</a></span> silahlık, belki altmış senenin kahrını çekmiş olduğu için, tüylenmiş, çatlamış, taban astarı gibi incelmişti.   </p>
			<p class="paragraf">Yanına yaklaştım. İhtiyarlıktan ufalmış gözlerle bana baktı. Geçeceğimi sanarak başını gene başka tarafa çevirdi.   </p>
			<p class="paragraf">Yanına diz çöktüm:  </p>
			<p class="paragraf">“Merhaba, dede!” dedim.  </p>
			<p class="paragraf">Dönüp baktı. Gözlerinde ufak bir hayret parladı ve döndü.  </p>
			<p class="paragraf">“Eyvallah!”  </p>
			<p class="paragraf">Her yeni gelene söylenen beylik cümleyi söyledim:  </p>
			<p class="paragraf">“Geçmiş olsun!”  </p>
			<p class="paragraf">“Sağ ol!”  </p>
			<p class="paragraf">Tekrar önüne baktı. Bir cıgara çıkarıp verdim. Titrek elleriyle aldı, sonra silahlığından teneke bir tabaka çıkararak açtı. İçinde bir tutamdan az tütün tozu ve bir fitilli çakmak vardı. Bunun <span class="CharOverride-7">seferberlik</span>ten<span class="dipp" xml:lang="tr-TR"><a class="_idFootnoteLink" href="#footnote-225-120" id="footnote-225-120-backlink">120</a></span> kalma olduğu besbelliydi. Avcunun içi ile hızlı hızlı çaktı, sonra fitili düzeltip birkaç kere daha denedi. Bir türlü yanmıyordu. Bu sırada benim yakıp uzattığım kibritle cıgarasını ateşledi ve ağır ağır, derin derin çekti.  </p>
			<p class="paragraf">Ben gene sordum:  </p>
			<p class="paragraf">“<span class="CharOverride-7">Vukuat</span>ın<span class="dipp" xml:lang="tr-TR"><a class="_idFootnoteLink" href="#footnote-225-121" id="footnote-225-121-backlink">121</a></span> ne, dede?”  </p>
			<p class="paragraf">“Ne vukuatı oğul, <span class="CharOverride-7">susa yolu</span><span class="dipp" xml:lang="tr-TR"><a class="_idFootnoteLink" href="#footnote-225-122" id="footnote-225-122-backlink">122</a></span> parası veremedik!”  </p>
			<p class="paragraf">“Kaç yaşındasın?”  </p>
			<p class="paragraf">“Ne bileyim? Seksen olmalı!..”  </p>
			<p class="paragraf">“Nasıl olur? Altmışını geçenlerden yol parası istemezler...”  </p>
			<p class="paragraf">“Benden istiyorlar...”  </p>
			<p class="paragraf">“Bir yanlışlık olacak.”  </p>
			<p class="paragraf">“Yanlışlık değil oğul!” dedi ve anlattı:  </p>
			<p class="paragraf">“Dört oğlum vardı, birisi <span class="CharOverride-7">katil</span>den<span class="dipp" xml:lang="tr-TR"><a class="_idFootnoteLink" href="#footnote-225-123" id="footnote-225-123-backlink">123</a></span> hapse düştü, sekiz sene yattıktan sonra öldü; ikisi seferberlikte gitti; biri de candarma idi, eşkıya takibinde vuruldu, topal kaldı, şimdi köyde oturur, benim elime bakar. Öbür oğullarımın çocukları yoktu. Bunun da bir tek oğlu oldu, o da sekiz yaşında sıtmadan öldü. Öleli yirmi yılı aşkındır. O zamandan beri topal oğlumla otururuz. Benim kocakarı ile topalın karısı tarlayı sürer, ekerler, ben de harmana yardım ederim, topal da çardakta oturup bostanı bekler, kıt kanaat geçiniriz. Üç sene evvel bizim ağa dere boyundaki ufak tarlamıza sahip çıkar oldu. Bağırdık çağırdık, fayda etmedi. Oğlan sakat, bende de derman yok, hakkımızı kendimiz arayamadık. Mecbur olduk hükümet kapısına düşmeye. İki sene mahkememiz sürdü. Bizim tapumuz filan yoktu ama, bütün köylü o tarlanın bize dededen kaldığını bilirdi. Bunu soran olmadı, ağa yalancı şahit dinletti, mahkemeyi kazandı. Mahkeme sürerken benden kafakâğıdımı istediler, nereden bulayım? Askerden döneli devlet kapısına işim düşmemişti; aradım aradım yok... Sonra <span class="CharOverride-7">mushaf</span>ın<span class="dipp" xml:lang="tr-TR"><a class="_idFootnoteLink" href="#footnote-225-124" id="footnote-225-124-backlink">124</a></span> arasında bizim topalın ölen oğlunun kafakâğıdını buldum. Onun da adı Mehmet’ti. Kafakâğıdı değil mi, hep bir, dedim, vilayete kaydını gördürdüm, yeniden adres verdim.  </p>
			<p class="paragraf">Mahkemede bir şey çıkmadı. Vilayete gelip giderken öbür tarlayı yüzüstü koyduğumuzla kaldık. Altı ay sonraydı, köye tahsildarlar geldi. Yol parası vereceklerin arasında muhtar beni de okudu. Yanlış olacak diye kulak asmadım. Birkaç kere gelip gittiler, aldırmadım. Yirmi senedir yol parasından <span class="CharOverride-7">muaf</span>tım.<span class="dipp" xml:lang="tr-TR"><a class="_idFootnoteLink" href="#footnote-225-125" id="footnote-225-125-backlink">125</a></span>  </p>
			<p class="paragraf">Bu sefer tahsildarlar candarmayla beraber geldiler. Yol parası vermeyenlerle beraber beni de aldılar; ben seksen yaşındayım dedim ama, dinleyen olmadı. Nüfusa geldik, defteri açıp baktılar, daha yirmi dokuz yaşındasın dediler. Amanın etmeyin, halime bakın dedim, olmaz, <span class="CharOverride-7">tevellüd</span>ün<span class="dipp" xml:lang="tr-TR"><a class="_idFootnoteLink" href="#footnote-225-126" id="footnote-225-126-backlink">126</a></span> işte burada, adresin de belli, diye dayattılar. Cebimdeki nüfusu çıkarıp verdim, orada da yirmi dokuz gösteriyormuş, o zaman aklım erdi ama, neyleyim? Daha çok kurcalarsan başına iş açılır, dediler. Ben de sesimi çıkarmadım. Altı lirayı bir denkleştirebilsem verir kurtulurdum ama, bu zamanda altı liranın yolu nerde? Kaderde yazılıymış dedik, geldik buraya...”  </p>
			<p class="paragraf">Gülmeye başlamıştım:  </p>
			<p class="paragraf">“Ama babacığım, hiç insan torununun nüfus kâğıdını alır mı?” dedim.  </p>
			<p class="paragraf">Bıkkın bir tavırla elini salladı ve:  </p>
			<p class="paragraf">“Ne olurmuş sanki?” diye mırıldandı, “Hepsi devletin kâğıdı değil mi?”  </p>
			<p class="_0">  </p>
			<p class="paragraf ParaOverride-5"><span class="CharOverride-5">Ağaç, </span>(1), 14 Mart 1936  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-116-backlink" id="footnote-225-116">116</a>	<span class="CharOverride-9" xml:lang="tr-TR">Bacakları dar, arkası geniş bir pantolon.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-117-backlink" id="footnote-225-117">117</a>	<span class="CharOverride-9" xml:lang="tr-TR">Kaba kumaş.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-118-backlink" id="footnote-225-118">118</a>	<span class="CharOverride-9" xml:lang="tr-TR">Soru.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-119-backlink" id="footnote-225-119">119</a>	<span class="CharOverride-9" xml:lang="tr-TR">İşlenmiş koyun derisi.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-120-backlink" id="footnote-225-120">120</a>	<span class="CharOverride-9" xml:lang="tr-TR">Savaş.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-121-backlink" id="footnote-225-121">121</a>	<span class="CharOverride-9" xml:lang="tr-TR">Polisi ilgilendiren olay.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-122-backlink" id="footnote-225-122">122</a>	<span class="CharOverride-9" xml:lang="tr-TR">(Şose) düzeltilmiş toprak üstüne taş parçaları konup, üzerine kum dökülüp silindir geçirilerek yapılan bir çeşit yol.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-123-backlink" id="footnote-225-123">123</a>	<span class="CharOverride-9" xml:lang="tr-TR">Öldürmek, cinayet.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-124-backlink" id="footnote-225-124">124</a>	<span class="CharOverride-9" xml:lang="tr-TR">Kuran.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-125-backlink" id="footnote-225-125">125</a>	<span class="CharOverride-9" xml:lang="tr-TR">Ayrı tutulmuş, bağışlanmış.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-126-backlink" id="footnote-225-126">126</a>	<span class="CharOverride-9" xml:lang="tr-TR">Doğum tarihi.</span></p>
				</div>
			</div>
		</div>
	</body>
</html>