<html xmlns="http://www.w3.org/1999/xhtml">
	<head>
		<title>1-17</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-16">Ses  </p>
			<p class="paragraf">  </p>
			<p class="sol">I  </p>
			<p class="paragraf">  </p>
			<p class="paragraf">Bizi Beyşehir’den Konya’ya götüren kamyon, Barsakderesi dedikleri bir boğazda sakatlandı. Şoför ve muavini motör kapaklarını açtılar. Oturdukları minderi kaldırıp onun altından çıkardıkları bir sürü âlet ve edevatı ortaya döktüler. Ondan sonra saatlerce süren bir tamir başladı. Bazan her ikisi makinenin altına sürünüp arkaüstü yatıyorlar ve elleriyle motorun alt kısmını kurcalıyorlar, bazan da biri şoför mahallinde gaza basıyor ve motörü işletiyor ve diğeri bu esnada porselen başlıklı birtakım memeleri yerlerinden oynatıyordu.  </p>
			<p class="paragraf">İkindi güneşi altında kamyonun muşamba kaplı <span class="CharOverride-7">karoser</span>i<span class="dipp" xml:lang="tr-TR"><a class="_idFootnoteLink" href="#footnote-225-147" id="footnote-225-147-backlink">147</a></span> tahammül edilemeyecek bir hal almıştı. Yolcular birer birer atlayıp dağıldılar. Bir kısmı merakla şoförü seyrediyor ve o dinlenmek için motörden biraz başını kaldırıp duracak olsa:  </p>
			<p class="paragraf">“Bitti mi?” diye heyecanla soruyordu.  </p>
			<p class="paragraf">Daha az meraklı birkaç yolcu ile ben ve arkadaşım boğazın <span class="CharOverride-7">garp</span><span class="dipp" xml:lang="tr-TR"><a class="_idFootnoteLink" href="#footnote-225-148" id="footnote-225-148-backlink">148</a></span> tarafına, gölge bir yere doğru yürüdük ve birer taşın üstüne oturup beklemeye ve etrafımıza bakınmaya başladık.  </p>
			<p class="paragraf">Kamyonun durduğu yerin biraz ilerisinde, yolun kenarında iki çadır ve bunların etrafında birkaç kazma kürek ile bir el arabası vardı. Daha uzakta ise taş kırmakla ve kum taşımakla meşgul bir miktar yol amelesi görülüyordu.  </p>
			<p class="paragraf">Güneş arkamızdaki sırta gömüldükçe, karşı taraftaki tepenin üzerine serpilmiş bulunan çam ağaçlarına gitgide kırmızılaşan bir ışık yolluyor, vadiyi süratle artan bir loşluğa terk ediyordu. Serin bir ilkbahar günü idi ve orta yerde akan küçük dere mırıltıya benzer seslerini duyurmaya başlıyordu.  </p>
			<p class="paragraf">Yoldan birkaç araba ve otomobil gelip geçti. Bizim kamyonun yanında biraz durdular ve şoföre bir şey lazım mı, diye sordular. İçerisinde boş yer bulunan bir kamyon, vakit geçtikçe telaşları artan ve mütemadiyen şoföre söylenen bizim yolculardan iki kadını aldı, Konya’ya götürdü.  </p>
			<p class="paragraf">Diğer yolcular grup grup oturmuşlar, bir şeyler anlatıyorlardı. Bizim yanımızda bulunan ve buraya yakın köylerden birinde bakkal olduğunu söyleyen tahta ayaklı bir ihtiyar, kalkıp otomobile gitti, çuvalını sırtladı, şoföre birkaç küfür savurduktan sonra yola düzüldü.  </p>
			<p class="paragraf">Adamakıllı akşam olmuştu. Yol amelesi, çadırlarına dönerek ateş yakmaya başlamışlardı. Bizim kamyon şosenin bir kenarında muazzam bir hayvan ölüsü gibi hareketsiz duruyordu. Şoför ve muavini, üstleri yağ ve toprak içinde, yüzlerinden siyah terler damlayarak, bir kenara oturup uzunca bir dinlenme yapıyorlardı.  </p>
			<p class="paragraf">Yolcuların <span class="CharOverride-7">ekserisi</span><span class="dipp" xml:lang="tr-TR"><a class="_idFootnoteLink" href="#footnote-225-149" id="footnote-225-149-backlink">149</a></span> bu gibi hadiselere alışık oldukları için, sadece başlarını sallıyorlar ve sepetlerini, çıkınlarını açarak bir şeyler yiyorlardı.  </p>
			<p class="paragraf">Bir müddet daha geçip, ortalık adamakıllı kararınca şoför, yol amelesinden bir fener alarak yeniden işine koyuldu. Biz yolcular, birdenbire çöken <span class="CharOverride-7">sükût</span>un<span class="dipp" xml:lang="tr-TR"><a class="_idFootnoteLink" href="#footnote-225-150" id="footnote-225-150-backlink">150</a></span> içinde, olduğumuz yerlere uzanmış, kımıldamadan duruyorduk.  </p>
			<p class="paragraf">Arkamızda güneşin kaybolup gittiği tepenin ağaçları birdenbire mavimtırak ve soluk bir ışığa gömüldü. Arkadaşımın yüzüne baktım. O, gözlerini karşıya dikmişti. Yamacın üzerine seyrekçe serpilmiş olan siyah çamlar, süratle aydınlanan gökyüzüne titrek siluetler çiziyorlardı. Arkadaşım bir müddet bunları seyrettikten sonra:  </p>
			<p class="paragraf">“Neredeyse ay görünecek!” dedi.  </p>
			<p class="paragraf">Tam bu sırada, kekik kokuları ve ince çıtırtılarla dolu havayı hafiften gelen bir saz sesi titretti. Müzikle uğraşan ve bir müzik mektebinde vazifesi olan arkadaşım doğruldu. Kaşlarını çatarak dinlemeye başladı.  </p>
			<p class="paragraf">Yol amelesinin çadırı tarafından gelen saz sesi, ustaca çalınan bir <span class="CharOverride-7">meyan</span>dan<span class="dipp" xml:lang="tr-TR"><a class="_idFootnoteLink" href="#footnote-225-151" id="footnote-225-151-backlink">151</a></span> sonra, susar gibi oldu ve bir erkek sesi o zamana kadar duymadığımız, fakat bize yabancı da gelmeyen bir halk şarkısı söylemeye başladı:  </p>
			<p class="_0">  </p>
			<p class="paragraf ParaOverride-8"><span class="CharOverride-5">Döndüm daldan kopan kuru yaprağa  </span></p>
			<p class="paragraf ParaOverride-8"><span class="CharOverride-5">Seher yeli, dağıt beni, kır beni;  </span></p>
			<p class="paragraf ParaOverride-8"><span class="CharOverride-5">Götür tozlarımı burdan uzağa  </span></p>
			<p class="paragraf ParaOverride-8"><span class="CharOverride-5">Yârin çıplak ayağına sür beni...</span>  </p>
			<p class="_0">  </p>
			<p class="ilk">Bu sefer ben de doğruldum. Saz tekrar kıvrak bir ara nağmesine başladığı halde, kulağımda hâlâ deminki sesin çınlamaları vardı.  </p>
			<p class="paragraf">Arkadaşım:  </p>
			<p class="paragraf">“Bu ne?” demek ister gibi yüzüme baktı.  </p>
			<p class="paragraf">“Fevkalade!” diye mırıldandım.  </p>
			<p class="paragraf">Ses tekrar ve bütün vadiyi çınlatırcasına başladı:  </p>
			<p class="_0">  </p>
			<p class="paragraf ParaOverride-8"><span class="CharOverride-5">Aldım sazı çıktım gurbet görmeye,  </span></p>
			<p class="paragraf ParaOverride-8"><span class="CharOverride-5">Dönüp yâre geldim yüzüm sürmeye,  </span></p>
			<p class="paragraf ParaOverride-8"><span class="CharOverride-5">Ne lüzum var şuna, buna sormaya,  </span></p>
			<p class="paragraf ParaOverride-8"><span class="CharOverride-5">Senden ayrı ne hal oldum, gör beni.  </span></p>
			<p class="_0">  </p>
			<p class="ilk">Ömrümde bu kadar gür, tatlı bir erkek sesi dinlememiştim. Bir insan gırtlağından bu kadar manalı ve sarıcı seslerin nasıl çıkabildiğine hayret ediyordum. Arkadaşım kalktı, beni de kaldırdı. Amelenin çadırına doğru yürümeye başladık.  </p>
			<p class="paragraf">Ovada, çadırın önünde, dört beş kişi oturmuşlardı. Etraflarında kazma ve kürek serpilmiş duruyordu. Çadırın kapısına asılmış bir fener sallandıkça, vadinin içine doğru uzanan ve başları karanlıkta kaybolan gölgeler belli belirsiz kımıldıyorlardı.  </p>
			<p class="paragraf">Yirmi yaşından fazla göstermeyen bir delikanlı çadırın önünde, yan yatırılmış bir el arabasının üstüne oturarak saz çalıyordu. Başı göğsüne yatmış ve gözleri yere dikilmiş olduğu için çehresini tamamen görmeye imkân yoktu. Fenerin aydınlattığı alnı ter damlalarıyla kaplı idi. Sazının uzun sapı, şaşırtıcı bir süratle aşağı yukarı kayan parmaklarının altında, canlı bir mahluk gibi titriyordu. Tellere vuran sağ eli, küçük fakat kendinden emin hareketler yapıyor, bu el sazın gövdesine her yaklaştıkça, insan, sanki o tahta ile bu et arasında gizli, fakat çok manalı ve mühim bir konuşma oluyormuş zannediyordu.  </p>
			<p class="paragraf">Çadırı ve bulunduğumuz yeri bir aydınlık yalayıp geçti, vadinin öbür ucuna kadar uzandı. Başımızı kaldırdık, karşımızdaki sırtı aşıp yukarı fırlayan ayı gördük.  </p>
			<p class="paragraf">Saz çalan delikanlı da başını kaldırdı ve gözlerini biraz yumarak, tam karşısında beliren bu aydınlık yüzlü dinleyiciyi süzdü. Sonra saza vuran eli yavaşladı, gözleri kapandı, boğazı gerildi ve yüzü kırmızılaştı. Biz hayretle onu seyrederken, ince dudaklarının arasından beyaz dişler göründü ve delikanlı, bu sefer aya hitap eder gibi, şarkısına devam etti:  </p>
			<p class="_0">  </p>
			<p class="paragraf ParaOverride-8"><span class="CharOverride-5">Ayın şavkı vurur sazım üstüne,  </span></p>
			<p class="paragraf ParaOverride-8"><span class="CharOverride-5">Söz söyleyen yoktur sözüm üstüne  </span></p>
			<p class="paragraf ParaOverride-8"><span class="CharOverride-5">Gel ey hilâl kaşlım, dizim üstüne,  </span></p>
			<p class="paragraf ParaOverride-8"><span class="CharOverride-5">Ay bir yandan, sen bir yandan sar beni.</span>  </p>
			<p class="_0">  </p>
			<p class="ilk">Otomobilin diğer yolcuları da toplanmışlardı. Herkes hayretle bu kıpkırmızı yüzlü gence bakıyorlardı. O, esrarlı bir dil konuşan ellerini sazın üzerinde hareket ettirmeye başlamış ve gözlerini yere yahut kucağından fırlamak ister gibi sıçrayan sazına dikmişti. Pek az bir duraklamadan sonra, bu sefer başını kaldırmadan, daha yavaş, fakat eskisi kadar tatlı ve derinden gelen bir sesle şunları okudu:  </p>
			<p class="_0">  </p>
			<p class="paragraf ParaOverride-8"><span class="CharOverride-5">Sekiz yıldır uğramadım yurduma,  </span></p>
			<p class="paragraf ParaOverride-8"><span class="CharOverride-5">Dert ortağı aramadım derdime,  </span></p>
			<p class="paragraf ParaOverride-8"><span class="CharOverride-5">Geleceksen bir gün düşüp ardıma,  </span></p>
			<p class="paragraf ParaOverride-8"><span class="CharOverride-5">Kula değil, yüreğine sor beni.</span>  </p>
			<p class="_0">  </p>
			<p class="ilk">Ve sazını, iki kuvvetli vuruştan sonra, yanına bırakarak başını kaldırdı. Orada bulunanlardan birkaçı, yaşa, diye bağırdılar. O, gözlerini hiç kimsenin üzerinde durdurmayarak, boşlukta dolaştırmaya başladı. Hafifçe tebessüm etmeye de çalışıyordu.  </p>
			<p class="paragraf">Arkadaşım yanına sokularak sordu:  </p>
			<p class="paragraf">“Senin adın ne oğlum?”  </p>
			<p class="paragraf">“Ali!”  </p>
			<p class="paragraf">“Nerelisin?”  </p>
			<p class="paragraf">“Sıvaslıyım!”  </p>
			<p class="paragraf">“Sazı nerede öğrendin?”  </p>
			<p class="paragraf">“Ne bileyim? Küçükten beri çalarım.”  </p>
			<p class="paragraf">“Söylemeyi?”  </p>
			<p class="paragraf">“Onu da öyle... Sonra bir iki usta âşık yanında gezdim.”  </p>
			<p class="paragraf">Arkadaşım bana baktı:  </p>
			<p class="paragraf">“Harikulade bir ses azizim, yıllarca arasak bulamayız. Ben bu oğlanın arkasını bırakmam!” dedi. Sonra tekrar ona dönerek yaşını sordu. Yirmi iki imiş. Cebinden defterini çıkararak bir şeyler not etti ve delikanlının adresini almak istedi. Çocuk evvela şaşırdı. Verecek bir adresi yoktu. Bugün burda, yarın orda amelelik yapıyordu. “Beyşehir yolunda Sıvaslı Ali desen olmaz mı?” diye soruyordu. Nihayet Konya’da, gelip geçtikçe uğradığı bir hanın ismini söyledi. Dostum onları da kaydetti. Bu sırada, epeyden beri yanımızda durup bizimle saz dinleyen şoför:  </p>
			<p class="paragraf">“Beyler, otomobil hazır!” dedi.  </p>
			<p class="paragraf">Delikanlıya birkaç şarkı daha söyletmeye hazırlanan arkadaşım, diğer yolcuların hemen yerlerinden fırladıklarını ve torbalarını, çantalarını kavrayıp kamyona doğru yollandıklarını görünce içini çekti, sonra yerinden doğrulmuş olan Ali’ye döndü:  </p>
			<p class="paragraf">“Seni arattırıp bulursam hemen gel. Sana paralı bir iş bulurum, daha usta âşıkların yanında çalışır, sazını ilerletirsin, olmaz mı?”  </p>
			<p class="paragraf">Ali hiçbir şey anlamadan tasdik etti!  </p>
			<p class="paragraf">“Olur beyim!”  </p>
			<p class="paragraf">Omuzuna vurup:  </p>
			<p class="paragraf">“Hadi bakalım, allahaısmarladık!” dedik.  </p>
			<p class="paragraf">Bütün amele hep birden:  </p>
			<p class="paragraf">“Selametle” dediler ve biz ayrılırken, Ali’nin etrafına toplanıp gülüşerek onunla konuşmaya başladılar. Herhalde, arkadaşımın sözlerini kendi kendilerine izaha ve bundan Ali için parlak neticeler çıkarmaya çalışıyorlardı.  </p>
			<p class="paragraf">  </p>
			<p class="sol">II  </p>
			<p class="paragraf">  </p>
			<p class="paragraf">Dostum, Ankara’ya geldikten sonra, hakikaten o delikanlının işi ile hiç durmadan meşgul oldu. Onu bir müzik mektebinde yetiştirmeye muhakkak <span class="CharOverride-7">azmet</span>mişti<span class="dipp" xml:lang="tr-TR"><a class="_idFootnoteLink" href="#footnote-225-152" id="footnote-225-152-backlink">152</a></span>. Bu kadar üstüne düştüğü bu iş hakkında konuştuğumuz zaman:  </p>
			<p class="paragraf">“Bilmezsin, kardeşim” diyordu. “Oğlanın sesi kulaklarımdan gitmiyor, ben bu işin acemisi değilim, aşağı yukarı kendime insan sesi esnafı diyebilirim, fakat böyle bir sesi az dinledim.”  </p>
			<p class="paragraf">Ben de kendisi gibi düşünmekle beraber, daha akıllı görünmek için şöyle diyordum:  </p>
			<p class="paragraf">“Hakkın var. Fakat o sesin bizim üzerimizde bu kadar kuvvetli bir iz bırakmasında onu dinlediğimiz gecenin hiç tesiri yok mu idi acaba? Mehtap! Şırıltısı kâh duyulan, kâh kaybolan küçük dere... İki dağ arasında uzanan kıvrıntılı dar vadi ve nihayet hiç beklemediğimiz bir amele çadırından tabiatın içine yayılıveren bir ses... Bütün bunlar, o gecenin ürkek sessizliğinde bizi garip bir romantizm içine atmış ve alelade veya biraz daha iyice bir sesi bize fevkalade gibi göstermiş olamaz mı?”  </p>
			<p class="paragraf">Fakat bunlara rağmen, Sıvaslı Ali’yi buldurup Ankara’ya getirmek ve onu burada da dinleyerek sesini <span class="CharOverride-7">terbiye</span><span class="dipp" xml:lang="tr-TR"><a class="_idFootnoteLink" href="#footnote-225-153" id="footnote-225-153-backlink">153</a></span> ve <span class="CharOverride-7">inkişaf</span><span class="dipp" xml:lang="tr-TR"><a class="_idFootnoteLink" href="#footnote-225-154" id="footnote-225-154-backlink">154</a></span><span class="CharOverride-7"> ettir</span>mek, itiraz edilecek bir fikir değildi. Ne kadar yanılmış dahi olsak, herhalde birinci sınıf bir <span class="CharOverride-7">istidat</span><span class="dipp" xml:lang="tr-TR"><a class="_idFootnoteLink" href="#footnote-225-155" id="footnote-225-155-backlink">155</a></span> karşısında bulunduğumuz inkâr edilemezdi.  </p>
			<p class="paragraf">Arkadaşım şimdiden hülyalar içinde yüzüyordu. Sıvaslı Ali’nin bir gün meşhur ve dünyaca tanınmış bir opera tenoru olarak Avrupa şehirlerinde konserler verdiğini düşünüyor:  </p>
			<p class="paragraf">“Onun frak içindeki vücudunu ve beyaz yakasından fırlayan kırmızı yüzünü görmek, harikulade bir şey olacak!” diyordu.  </p>
			<p class="paragraf">Nihayet istediğini yaptırdı. Birçok yerlere başvurarak Sıvaslı Ali’nin Ankara’ya getirilmesini <span class="CharOverride-7">temin et</span>ti<span class="dipp" xml:lang="tr-TR"><a class="_idFootnoteLink" href="#footnote-225-156" id="footnote-225-156-backlink">156</a></span>. Bu işlerle uğraşan makamlar, zaten yeni istidatlar aramakta idiler. Sık sık imtihanlar yapılıyor ve opera <span class="CharOverride-7">muganni</span>si<span class="dipp" xml:lang="tr-TR"><a class="_idFootnoteLink" href="#footnote-225-157" id="footnote-225-157-backlink">157</a></span> yetiştirmek için talebe seçiliyordu. Bu meyanda Konya’ya yazıldı. Pek uzun olmayan bir araştırmadan sonra bizim genç tenor bulduruldu. Yol parası Konya Belediyesi’nce temin edilerek Ankara’ya gönderildi.  </p>
			<p class="paragraf">İmtihanın yapılacağı mektebin müdür odasına girer girmez, bir kenarda elinde sazıyla bekleyen Sıvaslı Ali’yi tanıdım. Yüzü biraz daha kırmızı, bakışları adamakıllı ürkekti. Ökçesi basık ayakkabılarının arkasından topukları delik çorapları görünüyor ve üzerinde bulunduğu halı, tabanlarını yakıyormuş gibi sık sık ayak değiştiriyordu. Sazını bir silah gibi sağ ayağının kenarına dayamış, sapını iki parmağıyla yakalamıştı. Odada konuşup gülüşenlerin yüzüne bakmıyor, gözlerini yerde ve karşı duvarda gezdiriyordu.  </p>
			<p class="paragraf">Odadakilerle selamlaştıktan sonra Ali ile konuştum. Yolculuğun nasıl geçtiğini sordum. “Kötü değil!” dedi. Elindeki saz yeni idi. Gülümseyerek yüzüne baktım, derhal anladı: “İndiğim handa buldum, sekiz kâğıt verip aldım. Benim kırık saz ile efendilere çalmak yakışık almaz herhalde!” dedi.  </p>
			<p class="paragraf">Siyah ve güzel gözleri, şimdi aydınlıkta ve açık olduğu halde, bana o akşam gördüğüm gibi yarı kapalı hissini verdiler. Dikkat edince, bu büyük ve dalgın gözlerin daimi bir rüya içinde yaşadığını fark ettim. Bir anda kendimi onun yerine koymak istedim.  </p>
			<p class="paragraf">Buraya kim bilir neler düşünerek gelmişti? Herhalde dostumun kafasından geçen opera muganniliği ve fraklı Avrupa konserleri, ona yabancı idi. Olsa olsa Ankara’da “büyüklerden” birkaç kişinin kendisini dinleyeceğini, belki beş on kuruş vereceğini düşünmüş olabilirdi. Hatta belki de daha sağlam bir <span class="CharOverride-7">istikbal</span>in<span class="dipp" xml:lang="tr-TR"><a class="_idFootnoteLink" href="#footnote-225-158" id="footnote-225-158-backlink">158</a></span> kendisini beklediğini sanıyor, beğenildiği takdirde hademelik, kapıcılık gibi bir işe konularak kayırılacağını ve ara sıra “büyük” meclislerde saz çalıp beş on kuruş alacağını ümit ediyordu. Bazan valilerin bile böyle âşıkları koruduklarını, onlara meclislerinde saz çaldırdıklarını herhalde duymuştu.  </p>
			<p class="paragraf">Mektebin <span class="CharOverride-7">muhtelif</span><span class="dipp" xml:lang="tr-TR"><a class="_idFootnoteLink" href="#footnote-225-159" id="footnote-225-159-backlink">159</a></span> milletlere mensup müzisyenlerinin Türkçe, Almanca, Fransızca konuşmaları ortalığı doldururken, müdür odasının kapısı vuruldu ve içeriye iki kişi girdi. Bunlardan biri, bir <span class="CharOverride-7">maarif</span> <span class="CharOverride-7">müfettişi</span><span class="dipp" xml:lang="tr-TR"><a class="_idFootnoteLink" href="#footnote-225-160" id="footnote-225-160-backlink">160</a></span> idi. Biraz evvel <span class="CharOverride-7">vekâlet</span>e<span class="dipp" xml:lang="tr-TR"><a class="_idFootnoteLink" href="#footnote-225-161" id="footnote-225-161-backlink">161</a></span> müracaat eden ve imtihan edilmek isteyen bir çocuğu getiriyordu. Orta mektep mezunu olduğunu ve sesini hocalarının beğendiğini söyleyen bu çocuk; sarışın, oldukça şişman, dalgalı saçlı, cesur bakışlı bir delikanlı idi. Odada bulunanlar: “Hay hay!” dediler. Zaten bir tenoru imtihan edeceklerdi, ikisini beraber de dinleyebilirlerdi.  </p>
			<p class="paragraf">Hep birlikte çıktık. Arkadaşım memnun ve kendisinden emin bir tavırla imtihan odasını açtı. Burası parke döşeli, bir tarafında yeni kurulmuş sahnemsi bir yer bulunan geniş bir salondu. Sahneye yakın köşelerden birinde de bir kuyruklu piyano vardı. Oda birdenbire doldu. Grup grup Türkçe ve Frenkçe konuşmalar başladı. Bazan <span class="CharOverride-7">münakaşa</span>lar<span class="dipp" xml:lang="tr-TR"><a class="_idFootnoteLink" href="#footnote-225-162" id="footnote-225-162-backlink">162</a></span> birbirini bastırıyor ve anlaşılmaz bir gürültü benim bile başımı ağrıtıyordu. Genç bir Alman kadını piyanoya geçip tuşlara dokundu. Sıvaslı Ali ömründe hiç görmediği bu alete hayret dolu bir göz attı, sonra, ihtimal acemilik göstermemek için, lakayt bir hal almaya çalıştı. Bu sırada genç müzisyenlerden biri sahneye beyaz boyalı demir bir iskemle koyarak Ali’ye:  </p>
			<p class="paragraf">“Otur bakalım!” dedi.  </p>
			<p class="paragraf">Diğer bir müzisyen atıldı:  </p>
			<p class="paragraf">“Canım, iskemleye oturup şan yapılır mı? Ayakta söylesin!”  </p>
			<p class="paragraf">“Amma yaptın ha, ayakta saz çalıp şarkı söyleyen halk şairi gördün mü?”  </p>
			<p class="paragraf">Bu münakaşa esnasında Ali, gözleriyle odanın bir hastane ameliyathanesine benzeyen beyaz, çıplak duvarlarını, büyük, perdesiz pencerelerini seyrediyor ve odayı sesleriyle dolduran bu bir sürü adama, ameliyat masasına yatacak bir hastanın doktorlara bakışına benzeyen ürkek <span class="CharOverride-7">nazar</span>lar<span class="dipp" xml:lang="tr-TR"><a class="_idFootnoteLink" href="#footnote-225-163" id="footnote-225-163-backlink">163</a></span> fırlatıyordu.  </p>
			<p class="paragraf">Benim yanımdaki genç müzisyenlerden birine:  </p>
			<p class="paragraf">“Bunu iskemleye oturtup söyletmek doğru olmaz, bağdaş kurup söylemeye alışmıştır, belki sıkılır!” dedim.  </p>
			<p class="paragraf">O bir an “doğru” der gibi bana baktı, fakat sonra:  </p>
			<p class="paragraf">“Yok canım, ne münasebet! Frenklere karşı bağdaş kurup oturtmak olur mu? Herifleri kendimize güldürürüz!” dedi.  </p>
			<p class="paragraf">Ali, beyaz demir iskemleye, ateş üstüne oturuyormuş gibi ilişti. Sazı tutan eli titriyor ve kırışan alnından kirpiklerine ve ayva tüylü yanaklarına terler süzülüyordu.  </p>
			<p class="paragraf">Konuşanlar yavaş yavaş seslerini kestiler. Herkes bir köşeye yaslandı veya bulabildiği bir iskemleye oturdu, gözlerini sahnenin ortasında tek başına kalıveren Ali’ye dikti.  </p>
			<p class="paragraf">Genç adam iki dizini sımsıkı birbirine yapıştırmış, dişlerini sıkmıştı. Sazı kucağına aldı. Fakat bir türlü yerleştiremedi ve şaşırıp etrafına bakındı. Üzerine dikilen gözleri görünce büsbütün şaşırdı. Terler sarı mintanına arka arkaya damlamaya başlamıştı. Sağ eline kiraz kabuğundan tezenesini aldı, tellere birkaç kere dokundu.  </p>
			<p class="paragraf">Bu sesler onu bir an için açar gibi oldular. Yüzüne sükûnete benzer bir ifade geldi. Biraz daha çaldıktan sonra söylemeye hazırlanarak boynunu oynattı. Öksürmek isteyip utanıyormuş gibi bir hali vardı. Nihayet gözlerini üzerimizden çekip tavanın bizim tepemizdeki köşesine dikerek, bir halk şarkısına başladı.  </p>
			<p class="paragraf">Sesi yine güzel, fakat birtakım hışırtılarla karışıktı. Yükselince pek belli olmayan bu yabancı sesler alçaklara inince derhal kendilerini gösteriyorlardı. Ali de bunun farkında idi. Kendini toplamak istedi, fakat bu hareketiyle ancak boğazının adalelerini biraz daha gerdi ve yüzü daha çok kırmızılaştı.  </p>
			<p class="paragraf">Müthiş bir gayret sarf ediyordu. Çenesinin yanlarından aşağı doğru uzanan ve iki çelik direk gibi kımıldamadan duran yuvarlak, katmerli et parçaları açıkça görünüyordu. Ali göğsünden kuvvetle fırlattığı sesi bu <span class="CharOverride-7">cendere</span>nin<span class="dipp" xml:lang="tr-TR"><a class="_idFootnoteLink" href="#footnote-225-164" id="footnote-225-164-backlink">164</a></span> arasından geçirebilmek için ter döküyordu. Nihayet şarkıyı bitirdi ve sazı eline alarak ayağa kalktı.  </p>
			<p class="paragraf">Alman müzisyenlerden biri derhal:  </p>
			<p class="paragraf">“Fena değil, fena değil... Ötekini de dinleyelim...” dedi ve başıyla sarışın genci gösterdi.  </p>
			<p class="paragraf">Yüzünde kendinden emin bir tebessümle sahnenin dört ayak merdivenini çıkan delikanlı hemen, hatta odadakilerin susmasını bile beklemeden, plaklara geçmiş bir halk şarkısına başladı. Evvela hafif ve tatlı çıkan sesi, yavaş yavaş büyüdü ve bütün odayı dalga dalga dolduruverdi. Hakikaten güzel söylüyordu. Birkaç yerde, hanende taklidi bayağı hünerler yapmaya özenmesine rağmen, mükemmel bir ses materyaline sahip olduğu meydanda idi. Şarkıyı bitirir bitirmez yine deminki Alman “Bravo!” diye söylendi. “Bu çocuğu yetiştirebiliriz!”  </p>
			<p class="paragraf">Bu aralık gözlerim Ali’ye ilişti. Bu odada olanların hiçbiriyle alakası yokmuş gibi gözlerini boşluklarda gezdiriyor ve canı sıkılan bir adam tavrı alıyordu. Piyanodaki genç kadın, eliyle onu yanına çağırdı. <span class="CharOverride-7">Namzet</span>lerin<span class="dipp" xml:lang="tr-TR"><a class="_idFootnoteLink" href="#footnote-225-165" id="footnote-225-165-backlink">165</a></span> kulak terbiyeleri denenecekti. Sağ eliyle basit bir melodi çalarak Almanca:  </p>
			<p class="paragraf">“Bunu aynen tekrar et!” dedi.  </p>
			<p class="paragraf">Türk müzisyenlerden biri izah etti:  </p>
			<p class="paragraf">“Piyanoya göre söyle bakalım!”  </p>
			<p class="paragraf">Ali bir bana, bir de gözleriyle arayarak dostuma baktı. Ben, “eyvah!” dedim. Zavallı delikanlı ömründe görmediği, sesini duymadığı, adını işitmediği bir aletin karşısına getirilmişti. Kendisine söylenen sözün manasını bile anlamıyordu. İzah etmek istedim:  </p>
			<p class="paragraf">“Oğlum, bu hanımın çaldığına göre ses çıkar.”  </p>
			<p class="paragraf">Piyanodaki kadın aynı melodiyi tekrar etti, Ali büyük bir gayretle tekrar boynunu gererek:  </p>
			<p class="_0">  </p>
			<p class="paragraf ParaOverride-8"><span class="CharOverride-5">Bir haber yolladım cânan iline...  </span></p>
			<p class="_0">  </p>
			<p class="ilk">diye başladı. Oradakilerden birkaçı güldü ve Ali derhal sustu.  </p>
			<p class="paragraf">“Yok, iki gözüm” dedim, “şarkı söyleyecek değilsin, bu sesleri çıkaracaksın.”  </p>
			<p class="paragraf">Sıkıntı içinde gırtlağından birkaç ses fırladı, orada canı sıkılmış gibi duran Almanlardan biri eliyle sarışın tenoru çağırarak, “Bu söylesin” dedi.  </p>
			<p class="paragraf">Piyanonun arka arkaya çaldığı birkaç küçük melodi bir ses nehri halinde ve berrak olarak delikanlının ağzından dökülüyordu. İşi çabuk bitirmek isteyenler, usulen Ali’ye bir şarkı daha söylettiler. Bu sefer birinciye nazaran çok fazla gayret sarf eden ve her şeyin bu bir tek şarkıya bağlı olduğunu sezen Ali, en güzel şarkısını söyledi. Hiç de fena değildi. Hatta orada bulunanlar: “Mükemmel!” der gibi başlarını sallıyorlardı. Fakat şarkı bitip Ali sazıyla bir kenara çekilir çekilmez onu derhal unuttular. Sarışın delikanlı yine plaklardan öğrenme bir tango söyledi. Muhakkak ki güzel bir sesi vardı. Artık imtihan kâfi görülerek bu çocuğun ne yolda yetiştirilmesi lazım geldiğine dair münakaşalara geçildi. Bütçe meselesi ortaya atıldı. Hazirandan evvel talebe olarak alınırdı, alınamazdı gibi sözler oldu. Hiç kimse aynı odada bir kenarda bir de Sıvaslı Ali’nin bulunduğunun farkında değildi. Onu ta buralara kadar getirten dostum, münakaşa edenlerin yanında, hiçbir şey dinlemeden duruyordu. İkimiz de Ali’nin yanına gitmeye cesaret edemiyor, hatta onun yüzüne bile bakamıyorduk.  </p>
			<p class="paragraf">Ben yavaşça gözlerimi kaldırınca, hayret içinde kaldım. Ali’de hiç de feci bir halde bulunan bir insan tavrı yoktu. Boş gözlerle biraz evvelki gibi duvarları süzüyordu. Sanki bu odadakiler onu zerre kadar alakadar etmeyen kimselerdi. Yüzünde en ufak bir <span class="CharOverride-7">teessür</span><span class="dipp" xml:lang="tr-TR"><a class="_idFootnoteLink" href="#footnote-225-166" id="footnote-225-166-backlink">166</a></span>, en küçük bir hiddet yoktu. Hatta oldukça uzun süren bir sıkıntıdan, bir işkenceden kurtulmuş gibi sakin, dinlenen bir hali vardı. Gözleri sarışın tenora rastladıkça bir müddet duruyor, belki biraz hayret ve merakla onu süzüyordu. Bu bakışlarda küçük bir haset, hatta gıpta aradım ve bulamadım.  </p>
			<p class="paragraf">Sazı yine silah gibi sağ ayağının yanında idi ve bu ayağı gayet küçük bir hareketle yerden kalkıyor ve tekrar parkelere dokunuyordu. O zaman içimde bir şeyin burkulduğunu hissettim. Genç adamın bütün <span class="CharOverride-7">yeis</span>i<span class="dipp" xml:lang="tr-TR"><a class="_idFootnoteLink" href="#footnote-225-167" id="footnote-225-167-backlink">167</a></span>, bütün <span class="CharOverride-7">inkisar</span>ı<span class="dipp" xml:lang="tr-TR"><a class="_idFootnoteLink" href="#footnote-225-168" id="footnote-225-168-backlink">168</a></span>, bütün kırılan ümitleri bu ufak ayak hareketlerinde kendini gösteriyordu. Vücudunun her tarafına hâkim olan, yüzünün en ufak bir ürpermesiyle bile içindekileri dışarı vurmayan gözleri sonsuz bir derinlik ve sükûnet içinde yumuşak bir ışıkla parlayan bu adam, farkında olmadan kendini sağ ayağının bu minimini ve sinirli kımıldamasıyla boşaltıyordu. Ömrümde hiçbir insan yüzü, hiçbir ağlayış bana bu kadar acı, bu kadar manalı görünmemişti.  </p>
			<p class="paragraf">Kendimi toplayarak, onun yanına doğru yürüdüm. Onunla muhakkak konuşmak, ona bir şeyler söylemek lazımdı. Konya’ya dön, biz işin olunca seni buldurur, haber veririz.”  </p>
			<p class="paragraf">Ali bütün bunları, fevkalade ehemmiyetli bir şeymiş gibi, kaşlarını hafifçe kaldırarak dinliyor, adeta ezberlemeye çalışıyordu. Fakat gözleri bana, ilişince irkildim. Nedense bu siyah ve büyük gözler bana, sahibinin bu lafların bir tekine bile inanmadığını ifşa eder gibi geldi.  </p>
			<p class="paragraf">Herhangi bir şey yapmış olmak için:  </p>
			<p class="paragraf">“Gelin, bir lokantada yemek yiyelim!” dedim.  </p>
			<p class="paragraf">Odadakilerin münakaşası hâlâ devam ediyordu. Bizim çıktığımızın farkına bile varmadılar.  </p>
			<p class="paragraf">Bir kebapçıda karnımızı doyurduk ve bu esnada hemen hemen hiçbir şey konuşmadık. Onu kandırmaya imkân yoktu. “Seni çağırıp zahmet verdik, affedersin!” de denilemezdi.  </p>
			<p class="paragraf">Ben bunları düşünürken kebapçıdan çıktık. Ali bir şey söylemek ister gibi birkaç kere yutkundu ve boynunu bükerek:  </p>
			<p class="paragraf">“Sizi mahcup çıkardım, beyim, sakın kusura kalmayın!” dedi.  </p>
			<p class="paragraf">Sonra, hayret edilecek bir şeyden bahsediyormuş gibi, gözlerini hafifçe açarak ilave etti:  </p>
			<p class="paragraf">“Ben o odada bir türlü sesimi bulamadım!”  </p>
			<p class="paragraf">Ve yanımızdan ayrılıp gitti.  </p>
			<p class="paragraf">Ertesi sabah, aramızda topladığımız birkaç lirayı kendisine vermek ve onu Konya otobüslerine bindirip selametlemek için Haymana Hanı’na giden arkadaşıma hancı, Sıvaslı Ali’nin, sazını iki liraya satıp yol parası yaptığını ve şafakla kalkan bir kamyona binip Konya yolunu tuttuğunu söylemiş.  </p>
			<p class="_0">  </p>
			<p class="paragraf ParaOverride-5"><span class="CharOverride-5">Her Ay, </span>(4), Haziran-Temmuz 1937  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-147-backlink" id="footnote-225-147">147</a>	<span class="CharOverride-9" xml:lang="tr-TR">Otomobilde motor, makine, tekerlek vb. dışında kalan bölüm, kaporta.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-148-backlink" id="footnote-225-148">148</a>	<span class="CharOverride-9" xml:lang="tr-TR">Batı.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-149-backlink" id="footnote-225-149">149</a>	<span class="CharOverride-9" xml:lang="tr-TR">Çoğunluğu.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-150-backlink" id="footnote-225-150">150</a>	<span class="CharOverride-9" xml:lang="tr-TR">Susma, sessizlik.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-151-backlink" id="footnote-225-151">151</a>	<span class="CharOverride-9" xml:lang="tr-TR">Şarkıda makam geçişinin yapıldığı ve melodinin nakarata bağlandığı bölüm.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-152-backlink" id="footnote-225-152">152</a>	<span class="CharOverride-9" xml:lang="tr-TR">Bir işteki engelleri yenmeye karar vermek.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-153-backlink" id="footnote-225-153">153</a>	<span class="CharOverride-9" xml:lang="tr-TR">Eğitmek.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-154-backlink" id="footnote-225-154">154</a>	<span class="CharOverride-9" xml:lang="tr-TR">Geliştirmek.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-155-backlink" id="footnote-225-155">155</a>	<span class="CharOverride-9" xml:lang="tr-TR">Yetenek.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-156-backlink" id="footnote-225-156">156</a>	<span class="CharOverride-9" xml:lang="tr-TR">Sağlamak.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-157-backlink" id="footnote-225-157">157</a>	<span class="CharOverride-9" xml:lang="tr-TR">Şarkıcı.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-158-backlink" id="footnote-225-158">158</a>	<span class="CharOverride-9" xml:lang="tr-TR">Gelecek.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-159-backlink" id="footnote-225-159">159</a>	<span class="CharOverride-9" xml:lang="tr-TR">Çeşitli.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-160-backlink" id="footnote-225-160">160</a>	<span class="CharOverride-9" xml:lang="tr-TR">Milli Eğitim Bakanlığı müfettişi.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-161-backlink" id="footnote-225-161">161</a>	<span class="CharOverride-9" xml:lang="tr-TR">Bakanlık.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-162-backlink" id="footnote-225-162">162</a>	<span class="CharOverride-9" xml:lang="tr-TR">Tartışma.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-163-backlink" id="footnote-225-163">163</a>	<span class="CharOverride-9" xml:lang="tr-TR">Bakış.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-164-backlink" id="footnote-225-164">164</a>	<span class="CharOverride-9" xml:lang="tr-TR">Pres, (mecaz) manevi baskı.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-165-backlink" id="footnote-225-165">165</a>	<span class="CharOverride-9" xml:lang="tr-TR">Aday.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-166-backlink" id="footnote-225-166">166</a>	<span class="CharOverride-9" xml:lang="tr-TR">Üzüntü.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-167-backlink" id="footnote-225-167">167</a>	<span class="CharOverride-9" xml:lang="tr-TR">Karamsarlık.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-168-backlink" id="footnote-225-168">168</a>	<span class="CharOverride-9" xml:lang="tr-TR">Kırılma, gücenme.</span></p>
				</div>
			</div>
		</div>
	</body>
</html>