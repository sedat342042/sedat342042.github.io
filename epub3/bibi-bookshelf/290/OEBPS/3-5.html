<html xmlns="http://www.w3.org/1999/xhtml">
	<head>
		<title>3-5.html</title>
		<link href="template.css" rel="stylesheet" type="text/css"/>
	</head>
	<body>
		<div id="x3-5.html" xml:lang="en-US">
			<div class="Basic-Text-Frame">
				<p class="BOLUM" id="toc_marker-6" xml:lang="tr-TR">BÖLÜM 6-YENİNİN DOĞUMU</p>
				<p class="Normal para-style-override-11"/>
				<p class="SORU" xml:lang="tr-TR">Birinci soru: </p>
				<p class="Style7 para-style-override-39"><span class="char-style-override-4" xml:lang="tr-TR">Osho,</span></p>
				<p class="Style16 para-style-override-11"><span class="char-style-override-4" xml:lang="tr-TR">Büyümek neden ıstıraplıdır?</span></p>
				<p class="BOSLUK" xml:lang="en-GB"/>
				<p class="Style9 para-style-override-24"><span class="char-style-override-4" xml:lang="tr-TR">Büyümek sen hayatındaki binbir acıdan sakındığın için sancılıdır. Onları sakınarak yok edemezsin, birikmeye devam ederler. Sen acılarını yutmaya devam edersin; onlar senin sis­teminde kalır. Bu yüzden büyüme acı vericidir: Sen büyümeye başladığında, büyümeye karar verdiğinde, bastırdığın bütün acılarla yüzleşmek zorundasın. Öylece yanlarından geçemez­sin.</span></p>
				<p class="Style9 para-style-override-16"><span class="char-style-override-4" xml:lang="tr-TR">Yanlış yetiştirildin. Ne yazık ki şimdiye kadar dünya üzerin­de acıyı baskılamayan tek bir toplum var olmamıştır. Bütün toplumlar baskıya dayanır. iki şeyi bastırırlar: Birisi acı, diğer hazdır. Hazzı da yine acı yüzünden bastırırlar. Düşünceleri, eğer çok mutlu değilsen asla çok mutsuz olmayacağındır; zevk yok edilirse asla derin acı içinde olmayacaksındır. Acıdan sakınmak için hazdan sakınırlar. Ölümden sakınmak için yaşamdan sakınırlar.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bunda mantıklı bir taraf vardır. ikisi birleşir; coşkulu bir hayat istiyorsan, pek çok ıstırabı kabullenmek zorunda kalacaksın. Himalayalar’ın doruklarını istiyorsan, vadilere de sahip olacaksın. Vadilerde yanlış bir taraf yok, sadece senin yaklaşımının farklı olması gerekir. Her ikisinin de tadını çıkarabilirsin; zirve güzeldir, vadi de öyle. Bir insanın zirveden zevk alması gereken zamanlar vardır, vadide gevşemesi gere­ken zamanlar da vardır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Zirve güneşlidir, gökyüzüyle söyleşi halindedir. Vadi karan­lıktır fakat gevşemek istediğinde vadinin karanlığına çekilmen gerekir. Doruklara sahip olmak istiyorsan, vadide kök sal­man gerekecek. Kökler ne kadar derine inerse, ağaç o kadar büyüyecektir. Ağaç kökler olmadan büyüyemez ve köklerin toprağın derinliklerine inmesi gerekir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Acı ve zevk yaşamın içkin bölümleridir. insanlar acıdan o kadar korkar ki acıyı bastırır; acı getiren her durumu engeller, acıdan kaçmaya devam ederler. Sonunda acıdan gerçekten sakınmak istiyorsan zevkten de sakınmak zorunda kalacağın gerçeğine takılırlar. Bu yüzden rahiplerin hazdan sakınır: Hazdan korkarlar. Esasında onlar sadece bütün acı ihtimal­lerinden sakınmaktadırlar. Zevki önlersen, o zaman kuşkusuz büyük acının mümkün olmadığını bilirler; acı ancak zevkin bir gölgesi olarak gelir. O zaman düzgün zeminde yürürsün; asla doruklara çıkmaz, asla vadilere düşmezsin. Fakat o zaman ölü yaşıyorsun, o zaman canlı değilsin demektir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Yaşam bu kutuplar arasında var olur. Acı ve zevk arasındaki bu gerilim muhteşem bir müzik yaratabilmeni sağlar; müzik ancak bu gerilimde var olur. Kutupsallığı yok ettiğinde sıkıcı olacaksın, sönük olacaksın, cansız olacaksın; hiçbir anlamın olmayacak ve parlaklığın ne olduğunu asla bilmeyeceksin. Yaşamı kaçırmış olacaksın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Yaşamı bilmek ve hayatı yaşamak isteyen insan, ölümü kabul etmek ve kucaklamak zorundadır. ikisi birlikte gelir; ikisi tek bir olgunun iki unsurudur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bu nedenle büyüme acı vericidir. Sakınmakta olduğun bütün o acılardan geçmek zorundasın. Can yakar. Bir biçimde bakmamayı becerdiğin bütün o yaraları gözden geçirmek zorundasın. Acıya ne kadar derinlemesine inersen, zevki tatma yeteneğin de o kadar gelişecektir. En üst sınırına kadar acıyı kurcalayabildiğinde, cennete dokunabileceksin. Bir hikâye dinledim:</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Bir adam Zen ustasına gelir ve “Sıcaktan ve soğuktan nasıl sakınacağız?” diye sorar.</span></p>
				<p class="Style9 para-style-override-11"><span class="char-style-override-4" xml:lang="tr-TR">Mecazi olarak “Zevkten ve acıdan nasıl sakınacağız?” diye soruyor. Zende haz ve acıdan bu şekilde bahsedilir: sıcak ve soğuk; “Sıcaktan ve soğuktan nasıl sakınacağız?”</span></p>
				<p class="Style9 para-style-override-21"><span class="char-style-override-4" xml:lang="tr-TR">Usta cevap verir: “Sıcak ol, soğuk ol.”</span></p>
				<p class="Style9 para-style-override-17"/>
				<p class="Style9 para-style-override-18"><span class="char-style-override-4" xml:lang="tr-TR">Acıdan kurtulmak için acının kabul edilmesi gerekir, kaçı­nılmaz şekilde ve doğallığıyla. Acı acıdır: acı verici basit bir gerçek. Bununla birlikte ıstırap sadece ve daima acının inkârı, yaşamın acı verici olmaması gerektiği iddiasıdır. Bir gerçeğin reddedilmesi, yaşamın ve işlerin doğasının inkârıdır. Ölüm, ölüme itiraz eden zihindir. Ölüm korkusunun olmadığı yerde, ölecek kim vardır?</span></p>
				<p class="Style9 para-style-override-17"><span class="char-style-override-4" xml:lang="tr-TR">İnsan ölümü bilmesi ve kahkahası açısından varlıklar arasın­da benzersizdir. O zaman ölümü hayret verici şekilde yeni bir şey haline bile getirebilir: Gülmekten ölebilir. Kahkahayı bilen bir tek insandır; başka hiçbir hayvan gülmez. Ölümü bilen bir tek insandır, başka hiçbir hayvan ölümü bilmez. Hayvanlar sadece ölür, ölüm olgusu konusunda bilinçli değildirler.</span></p>
				<p class="Style9 para-style-override-11"><span class="char-style-override-4" xml:lang="tr-TR">İnsan hiçbir hayvanın bilmediği iki şeyin farkındadır: birisi kahkaha, öbürü ölüm. O zaman yeni bir sentez mümkündür. Bir tek insan gülmekten ölebilir, ölüm bilincini kahkaha yete­neğiyle birleştirebilir. Gülmekten ölebiliyorsan, ancak o zaman gülmekten yaşıyor olman gerektiğine dair geçerli bir kanıt oluşturacaksın. Ölüm, bütün yaşamının son sözüdür: sonuç, sona erdirme işareti. Nasıl yaşadığını ölümün, nasıl öldüğün gösterecektir. Gülmekten ölebilir misin? O zaman bir yetiş­kinsin. Ağlamaktan, zırlamaktan, bağlanmaktan ölüyorsan, o zaman çocuksun. Yetişkin değilsin, olmamışsın. Ağlamaktan, zırlamaktan, bağlanmaktan ölüyorsan, bu basit bir biçimde ölümden sakınmakta olduğunu ve bütün acılardan, her türlü acıdan sakınmakta olduğunu gösterir.</span></p>
				<p class="Style9 para-style-override-16"><span class="char-style-override-4" xml:lang="tr-TR">Büyüme gerçekle yüzleşmek, hakikatle karşılaşmak, ne dersen artık, işte odur. Tekrarlıyorum: Acı sadece acıdır; için­de ıstırap yoktur. Istırap, senin acının orada bulunmamasını arzu etmenden, acıda yanlış bir taraf olduğu düşüncesinden kaynaklanır. İzle ve tanıklık et, şaşıracaksın. Başın ağrıyor: Ağrı oradadır ama ıstırap yoktur. Istırap ikincil bir olgu, acı birincildir. Baş ağrısı oradadır, acı oradadır; bu sadece bir olgudur. Bununla ilgili bir yargı yoktur; buna iyi ya da kötü demez, hiçbir değer yüklemezsin; sadece bir olgudur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Gül bir olgudur, diken de öyle. Gün bir olgudur, gece de öyle. Baş bir olgudur, baş ağrısı da öyle. Ona sadece dikkat edersin.</span></p>
				<p class="Style9 para-style-override-16"><span class="char-style-override-4" xml:lang="tr-TR">Buda takipçilerine başları ağrıdığında sadece iki kez “Baş ağrısı, baş ağrısı” demeyi öğretti. Dikkat et, değerlendirme yapma; “Neden? Bu baş ağrısı neden benim başıma geldi? Benim başıma gelmemeliydi” deme. “Olmamalıydı...” dediğin anda, ıstırabı getirirsin. Şimdi ıstırap senin yüzünden ortaya çıktı, baş ağrısı yüzünden değil. Istırap senin karşı yorumun, ıstırap senin gerçeği inkârındır.</span></p>
				<p class="Style9 para-style-override-16"><span class="char-style-override-4" xml:lang="tr-TR">“Olmamalı” dediğin anda onu geçiştirmeye başladın, kendi­ni ondan uzaklaştırmaya başladın. Onu unutabileceğin başka bir şeyle meşgul olmak isterdin. Radyoyu ya da televizyonu açar veya kulübe gider, okumaya başlar, gidip bahçede çalış­maya başlarsın; dikkatini başka yöne çevirir, ilgini başka şeye verirsin. Şimdi o acıya tanıklık edilmedi, sen sadece dikkatini dağıttın. O acı sistem tarafından yutulacaktır. Bu kilit nokta iyice anlaşılsın. Muhalif bir yaklaşım içine girmeden, ondan kaçınmadan, ondan kaçmadan baş ağrına tanıklık edebilirsen; sadece orada, meditatif bir şekilde orada olabilirsen -”Baş ağrısı, baş ağrısı”-; onu sadece olduğu gibi görebilirsen, baş ağrısı kendi zamanı gelince geçecektir. Mucizevi bir şekilde geçeceğini, sadece senin onu görmenle geçeceğini söylemiyo­rum. Kendi zamanı gelince geçecektir. Fakat sistemin tara­fından yutulmayacaktır. Sistemini zehirlemeyecektir. Orada olacak, sen ona dikkat edeceksin ve o geçecek. Serbest kalacak.</span></p>
				<p class="Style9 para-style-override-16"><span class="char-style-override-4" xml:lang="tr-TR">Kendi içindeki belli bir şeye tanıklık ettiğinde, o şey sistemi­ne giremez. Sen o şeyden daima sakındığın zaman, sen ondan kaçtığın zaman girer. Sen ortadan kaybolduğunda, sistemine girer. Ancak sen yoksan bir acı sisteminin parçası haline gele­bilir. Sen mevcutsan, senin varlığın o acının varlığının parçası haline gelmesini engeller.</span></p>
				<p class="Style9 para-style-override-16"><span class="char-style-override-4" xml:lang="tr-TR">Acılarını görmeye devam edebilirsen, onları biriktirmezsin. Sana doğru bilgi verilmediği için sakınmaya devam ediyorsun. O zaman o kadar çok acı biriktiriyorsun ki onunla yüzleşmek­ten korkuyorsun, onu kabul etmekten korkuyorsun. Büyüme acı verici olur, bunun nedeni yanlış koşullanmadır. Yoksa büyüme acı verici değil, büyüme tümüyle zevklidir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ağacın gelişip büyürken acı çektiğini mi zannediyorsun? Acı yoktur. Bir çocuk doğarken bile, eğer anne bunu kabul ederse acı olmayacaktır. Fakat anne bunu reddeder; anne korkar. Gerilir, çocuğu içinde tutmaya çalışır; bu mümkün değildir. Çocuk dünyaya çıkmaya hazır, çocuk anneden ayrıl­maya hazırdır. Olgunlaşmıştır, rahim onu artık barındıramaz. Rahim onu daha fazla tutarsa, anne ve bebek ölecektir. Fakat anne korkar; çocuk doğurmanın çok acı verici olduğunu duy­muştur: doğum sancıları, doğum acısı. Korkar. O korkuyla gerilir ve kapanır.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Başka türlü -şu kabilelerin hâlâ mevcut olduğu ilkel toplum­larda- doğum çok basittir, hemen hiç acı yoktur. Aksine, şaşı­racaksın, kadın en büyük zevki doğumda yaşar; hiçbir şekilde acı değil, ıstırap değil, en büyük vecd hali. Hiçbir cinsel orgazm, kadının doğal yoldan çocuk doğururken yaşadığı orgazm kadar doyurucu ve o kadar harika değildir. Kadının bütün cinsel mekanizması hiçbir sevişmede olamayacağı kadar titreşir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Çocuk kadının en içteki özünden geliyordur. Titreşim içten yükselir. Titreşim bir gerekliliktir; o titreşim dalgalar, büyük gelgit zevk dalgaları halinde gelecektir. Çocuğun dışarı çıkmasına ancak bunun yardımı olacak, çocuk için geçişin açılmasını ancak bu kolaylaştıracaktır. Bu yüzden güçlü bir titreşim olacak ve kadının bütün cinsel varlığı büyük bir zevk yaşayacaktır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Fakat aslında insanlığın başına gelen bunun tam tersidir: Kadın hayatındaki en büyük acıyı hisseder. Bu zihnin eseridir, bu yanlış yetiştirilmedir. Sen onu kabul edersen, doğum doğal olabilir. Senin doğumun için de bu geçerlidir. Büyüme, her gün doğuyorsun demektir. Doğum, dünyaya geldiğin gün bitmez; o gün sadece başlar, bu sadece bir başlangıçtır. Annenin rah­minden çıktığın gün doğmadın, doğmaya başladın; o sadece başlangıçtı. İnsan ölünceye kadar doğmaya devam eder. Bir anda doğmazsın; doğumun yetmiş, seksen, doksan yıl, yaşadı­ğın kadar sürer. Bir süreçtir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Her gün zevk alacaksın: yeni yapraklar, yeni yeşillik, yeni çiçekler, yeni dallar çıkararak, giderek daha yükseğe çıkarak ve yeni yüksekliklere dokunarak. Daha derine, daha yükse­ğe erişiyor, doruklara ulaşıyor olacaksın. Büyüme acı verici olmayacak. Fakat büyüme acı vericidir; senin yüzünden, senin yanlış koşullanman yüzünden. Sana büyümemen öğretildi; durağan kalman öğretildi; tanıdık olana ve bilinene tutunman öğretildi. Bu yüzden ne zaman bilinen ellerinden kayıp gitse, ağlamaya başlıyorsun. Bir oyuncak kırılmış, bir yatıştırıcı ortadan kaldırılmıştır.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Geçenlerde birisi bana mektup yazmış: “Transandantal Meditasyon’un aleyhinde konuşuyorsun. Ben de havaya yükselmeyi öğrenmek için Maharishi Mahesh Yogi’ye gitmeyi düşünüyordum. Şimdi sana gelemem, yoksa asla havada asılı duramam.”</span></p>
				<p class="Style9 para-style-override-16"/>
				<p class="Style9 para-style-override-53"><span class="char-style-override-4" xml:lang="tr-TR">Çok kırılmıştı. Bir yatıştırıcı elinden alınmıştı. TM bir yatış­tırıcı, yalancı memedir: Emmeye devam edersin ve o da seni sakin tutar. TM mantrasına ninni dediğim için çok kırılmıştı. İfademi değiştirebilirim: Hoşuna gidecekse, her ninninin TM mantrası olduğunu söyleyelim.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ne yapacaksın? Havaya yükselmeyi öğrensen bile, bunun senin büyümene ne faydası olacak? Her şeyden önce aptal olma, aldanma. İkinci olarak konuştuğumuz konunun hatı­rına; diyelim havaya yükselmeyi öğrendin, ayaklarını yerden kesebildin, ne yapacaksın? Niye zahmet ediyorsun? Bir buçuk metre yüksekliğinde bir sandalyeye oturabilir ve tadını çıka­rabilirsin! Sandalye olmadan bir buçuk metre yükselsen bile, bunun ruhsal gelişimine nasıl bir faydası olur? Bir karga gibi uçabilsen bile...</span></p>
				<p class="Style9 para-style-override-15"><span class="char-style-override-4" xml:lang="tr-TR">Chetna bana sordu: “Osho, sen de zaman zaman uçan bir karga bedenine giriyor musun?” Carlos Castaneda’yı okuyor olmalı. Şimdi, spiritüel kurgunun kurbanları olmayın. Zihnin bu tür şeylerle çok iyi hisseder; bir şeyin meydana geldiğini hissetmeye başlarsın; havaya yükselebilir, suyun üzerinde yürüyebilir, karga gibi uçabilirsin. Fakat sen, sen olacaksın! Aynı aptal insan. Hiçbir şey değişmemiş olacak. Karga gibi uçarak daha zeki olmayacaksın; aksi takdirde bütün kargalar aydınlanmış olurdu. Havaya yükselerek bir buda olamazsın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Gerçek olanı yap, oyuncakların peşinden gitme. İnsanlar yaşamları boyunca oyuncaklarla uğraşır dururlar.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Bir adam Ramakrishna’ya gelir ve “Ben Ganj’ın üzerinde yürüyebiliyorum” der.</span></p>
				<p class="Style9 para-style-override-15"><span class="char-style-override-4" xml:lang="tr-TR">Ramakrishna ciddi ciddi sorar: “Ganj üzerinde yürümek ne kadar zamanını aldı?”</span></p>
				<p class="Style9 para-style-override-11"><span class="char-style-override-4" xml:lang="tr-TR">Adam “On sekiz yıl. Tibet’te yaşayan Himalayalı bir guruy-la birlikte sıkı çalışmam gerekti” der.</span></p>
				<p class="Style9 para-style-override-15"><span class="char-style-override-4" xml:lang="tr-TR">Ramakrishna “Fakat bu beni şaşırtıyor, çünkü ne zaman istesem sadece bir paisa verince sandalcı beni öbür tarafa geçiriyor. On sekiz yıl mı? Değeri bir paisa! Bu beni şaşırtıyor; deli misin, aptal mısın nesin?” der.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Unutma, sana sadece bir tek şeyin faydası dokunacak: far-kındalık, başka bir şey değil. Sen yaşamı bütün iniş çıkışlarıyla kabul etmedikçe, büyüme acı verici olmaya devam edecek. Yazın kabul edilmesi gerekir, kışın da öyle.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ben buna meditasyon derim. Meditasyon eski, söylenmiş ve kabak tadı vermiş her şeyin boşaltılmasıdır. O zaman görürsün. ya da onun yerine, o zaman görme vardır: yeninin doğumu. Fakat bir sürü acıdan, pek çok ıstıraptan geçmek zorunda kalacaksın. Bunun nedeni belli bir toplumda yaşamış olman: Hindu, Müslüman, Hıristiyan, Kızılderili, Alman, Japon. Bunlar acıdan kaçınmanın farklı yollarından başka bir şey değildir. Bir kültürün üyesi oldun; bu yüzden büyüme acı vericidir, çünkü kültür büyümeni engellemeye çalışır, çocuk kalmanı ister. Fizyolojik olarak büyürken psikolojik açıdan da büyümene izin vermez.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Birinci dünya savaşında ve sonra yine ikinci dünya savaşında psikologlar çok tuhaf bir olayı fark ettiler: İnsanın ortalama akıl yaşı on iki ya da on üçten yukarı değildir. Yetmiş yaşındaki insanın akıl yaşı bile on ikiyle on üç arasında bir yerdedir. Bu ne demektir? Bu basitçe o insan on yaşında büyümeyi durdur­muş demektir; beden devam etmiş ama zihin durmuştur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Hiçbir toplum yetişkin zihinlere izin vermez. Neden mi? Çünkü yetişkin zihinler sosyal yapı için tehlikelidir; isyankârdır. Sosyal yapı için tehlikelidir; çünkü kültür, toplum, ulus adına süregelen her tür saçmalığı göreceklerdir. Şimdi bak: Dünya tektir ama insan hâlâ bölünmüş haldedir. Uluslar ortadan kal­karsa insanlığın bütün problemleri çözülebilir. Sorun yoktur, aslında hiç sorun yoktur; esas problem ulusların sınırlarıdır. Artık dünyadaki bütün insanları besleyebilecek bir teknoloji var, açlığa hiç gerek yok. Fakat bu mümkün değil, çünkü o sınırlar buna izin vermeyecek.</span></p>
				<p class="Style9 para-style-override-11"><span class="char-style-override-4" xml:lang="tr-TR">Uluslar bir kez ortadan kalktığında, problemler çözülebilir. Fakat problemler çözülebiliyorsa, o zaman politikacı nerede olacak? O sadece problemleri çözmek için oradadır. Orada bulunur ve çok önemli olur; çünkü senin problemlerin var, çünkü açlık var ve savaş var ve şu var bu var. Bu problemlerin hepsi çözülebilirse... ve artık bilim sayesinde çözülebilir. Aslın­da politikanın modası geçti, artık politikaya hiç ihtiyaç yok. Bilim rüştünü ispat etti ve bütün problemleri çözebilir. Fakat o zaman politikacılar gitmiş olacak; problemlerle birlikte gitmiş olacaklar. Bu nedenle problemlerin nasıl çözüleceği hakkında konuşup duruyor, problemlerin çözülemeyeceği durumlar yaratıp duruyorlar. Bu uluslar, onların sınırları, bunu engel­liyor.</span></p>
				<p class="Style9 para-style-override-11"><span class="char-style-override-4" xml:lang="tr-TR">Yetişkin birisi bütün bu saçmalığı görebilecektir; yetişkin bir insan içini görebilecektir. Yetişkin bir insan köleleştirilemez.</span></p>
				<p class="Style9 para-style-override-16"/>
				<p class="Style9 para-style-override-16"><span class="char-style-override-4" xml:lang="tr-TR">Şimdi Sovyet Rusya’da insanların çocuk, gelişmemiş kal­maya zorlanması gerekiyor. Yoksa orada mevcut bu aptalca yönetimi reddederlerdi; bu totaliter dikta rejimini reddeder­lerdi; yetişkin olsalardı buna tek bir saniye bile katlanamaz­lardır. Şimdi Sovyet toplumu onları büyümemiş -bağımlı, “büyümemiş” derken bunu kastediyorum- kalmaya zorlamak zorundadır. Bağımlı kalmaya.</span></p>
				<p class="Style9 para-style-override-11"><span class="char-style-override-4" xml:lang="tr-TR">Komünist tek bir toplum yoktur; ne Rusya ne de Çin. Hiçbir toplum sosyalist değildir, çünkü sosyalizmin temel unsuru orada eksiktir: büyüme özgürlüğü. Aslında çelişkili görünecek ama kapitalist ülkeler komünist ülkelerden daha sosyalisttir. Eğer herhangi bir yerde bir parça sosyalizm varsa o da kapitalist dünyadadır, sözde komünist ya da sosyalist ülkelerde değil; çünkü sosyalizmin esas bileşeni her bireyin doğumla kazanılan büyüme, kendisi olma hakkıdır. Komünist bir dünyada kendin olamazsın. Komünist toplum ancak sen olgunlaşmamışsan, sen çocukluğunda sıkışıp kalmış bir halde tutulursan ve bağımlı kalırsan var olabilir.</span></p>
				<p class="Style9 para-style-override-16"><span class="char-style-override-4" xml:lang="tr-TR">Bu nedenle bir ülke “anavatan” olur. Neden ana? Ülkelerin anayla babayla ne işi var? Bunda bellli bir mantık var. Hiçbir baba oğlunun gerçekten büyümesini istemez, çünkü eğer oğul gerçekten yetişkin olursa, kendi yoluna gidecektir. Hiçbir anne kızının gerçekten yetişkin olmasını istemez; çünkü gerçekten büyüdüğünde, gider. Her anne bilinçaltında kızını çocuk, bağımlı tutmaya çalışır. O zaman daima anneye saygı göstere­cek, ne zaman başı darda kalsa anneyi arayacaktır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Hindistan’da bu olur; bir insan altmış yaşında bile olsa bağımsız hissetmeyebilir, çünkü babası hâlâ hayattadır. Hindistan’da bir erkek ancak babası öldüğü zaman yetişkin olur. Bu korkunç. Bunun için beklemek zorundasın; baban öldüğünde kendi başına kalabileceksin. İyi de altmış yaşına kadar bağımlı yaşamış bir insan, babası öldüğünde birdenbire nasıl bağımsız olabilir? Sadece rol yapacak, kalbinin derinlik­lerinde bağımlı kalacaktır.</span></p>
				<p class="Style9 para-style-override-16"><span class="char-style-override-4" xml:lang="tr-TR">Aile, bağımlılığa bağlıdır, toplum bağımlılığa bağlıdır, hepsi senin büyümeyen benliğine bağlıdır; herkes seni bir yerlerde takılıp kalmış tutmaya çalışır. Bu yüzden acı vardır. Acının nedeni büyüme değil; kültürünün, toplumunun sana büyük yatırım yapması ve büyümene izin vermemesidir.</span></p>
				<p class="Style9 para-style-override-17"><span class="char-style-override-4" xml:lang="tr-TR">Varlığına sahip çık. Acılarınla yüzleş ve her tür bağımlılık­tan kurtul, çünkü ancak bütün bağımlılıklardan kurtularak kendi şarkını söyleyebilecek ve kendi dansını yapabileceksin. İbadet budur. Yüreğinde yarattığın şarkıyı söyleyebiliyorsan, doyuma ulaştın demektir. O zaman çiçek açmış bir ağaçsın.</span></p>
				<p class="Style9 para-style-override-16"/>
				<p class="Style9 para-style-override-53"><span class="char-style-override-4" xml:lang="tr-TR">Baharda, yüzlerce çiçek; sonbaharda, hasat dolunayı. Yazın, ferahlatıcı bir esinti; kışın, kar. Faydasız şeyler zihnine takılmazsa, her mevzim iyi bir mevsimdir.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Bu bir Zen deyişidir: “Faydasız şeyler zihnine takılmazsa...” Büyüme acı vericidir, çünkü sen zihninde bir sürü faydasız şey taşıyorsun. Onları çok zaman önce bırakmış olmalıydın. Fakat hiçbir şeyi bırakmak öğretilmedi sana; sadece her şeyi tutmak öğretildi, anlamlı anlamsız. Bu kadar çok engel taşımakta olduğun için büyüme zordur. Aksi takdirde büyüme çok akıcı, tıpkı bir tomurcuğun çiçek açması gibi olacaktır.</span></p>
				<p class="SORU" xml:lang="tr-TR">İkinci soru: </p>
				<p class="Style7 para-style-override-39"><span class="char-style-override-4" xml:lang="tr-TR">Osho,</span></p>
				<p class="Style9 para-style-override-11"><span class="char-style-override-4" xml:lang="tr-TR">Hep büyük suçlar işlemişim gibi suçlu hissedi­yorum. Bu suçluluktan nasıl kurtulabilirim? Bu beni ve hayatımı keyifle yaşamamı sağlayacak bütün olanakları yok ediyor.</span></p>
				<p class="BOSLUK" xml:lang="en-GB"/>
				<p class="Style9 para-style-override-14"><span class="char-style-override-4" xml:lang="tr-TR">Az önce bunu söylüyordum: Bu şekilde programlandığın için keyifle yaşayamazsın. Her keyif kirletilmiş, her sevinç zehirlenmiş, her neşe ayıplanmıştır. O kadar çok tekrarlan­dığını duydun ki -rahipten, ebeveynden, öğretmenlerden, herkesten- bu senin içinde keyifli olmak yanlış bir şeymiş gibi çok ama çok kökleşmiş bir fikre dönüştü.</span></p>
				<p class="Style9 para-style-override-11"><span class="char-style-override-4" xml:lang="tr-TR">Geriye git, çocukluk günlerini hatırla. Ne zaman mutlu olsan mutlaka birisi gelir ve “Ne yapıyorsun? Neden bağırıyorsun? Neden dans ediyorsun? Baban gazete okuyor, rahatsız olacak” derdi. Baban ve aptal gazetesi; ve birdenbire senin sevincin kösteklenir. Güneşin altında koşmak istedin, izin verilmedi; odanın karanlık bir köşesinde oturmaya mecbur edildin. Ağaçlara tırmanmak istedin ama o aptal ev ödevi duruyordu ve yapılması gerekiyordu. Kuşlarla konuşmak, köpeklerle ve çocuklarla oynamak istedin ama altı-yedi saat hapishane gibi bir okulda oturmaya mecbur edildin.</span></p>
				<p class="Style9 para-style-override-11"><span class="char-style-override-4" xml:lang="tr-TR">Çocuklarına ne yaptığını görmüyor, sana ne yapıldığını görmü­yorsun. Küçük çocuklar esir olmaya zorlanıyor; yaşamları daha o noktadan kösteklenmiş olarak başlıyor. Hareket etmelerine izin verilmiyor; fokurdayan enerjiler halindeler. Şarkı söylemek isterlerdi, şarkılara ve dansa boğulmak isterlerdi, ağaçlara ve dağlara tırmanmak isterlerdi, nehirlerde ve okyanuslarda yüz­mek isterlerdi. Fakat dans yasaktır, o kutlamaya izin verilmez.</span></p>
				<p class="Style16 para-style-override-11"/>
				<p class="Style16 para-style-override-11"><span class="char-style-override-4" xml:lang="tr-TR">İzin verilen şey doğal değildir ve izin verilmeyen doğaldır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Dünyada insana özel bir eğitim bulmak zorundayız; mevcut eğitim son derece insanlık dışıdır. Çocukların güneşin altın­da oynayabilmesinin ve bunu yaparken biraz da matematik öğrenmesinin yollarını bulmak zorundayız. Bu yapılabilir; matematiğin güneşte oynamak kadar önemli olmadığını bir kez anladığımızda, buna bir kez karar verildiğinde, yolunu bulabiliriz. Biraz matematik öğretilebilir; birazı da yeter. Herkes Albert Einstein olmayacak. Albert Einstein olacaklar da güneşte oynamakla ilgilenmeyecekler; onların keyfi mate­matik olacak, bu onların şiiri olacak. O zaman farklıdır, o zaman tamamen farklıdır; o zaman büyüme engellenmemiş ve suç yaratılmamıştır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ben çocukken hiçbir oyun ilgimi çekmiyordu ama kimse beni engellemiyordu. Ben şiirle daha ilgiliydim, felsefeyle daha ilgiliydim, dinle daha ilgiliydim; benim oyunum buydu, bu benim eğlencemdi. Bu başka bir şey. Birisi şiirden zevk alıyorsa, bırak şiirden zevk alsın; birisi marangoz atölyesinde çalışmaktan zevk alıyorsa, bırak ondan zevk alsın; ihtiyacı neyse ona göre.</span></p>
				<p class="Style9 para-style-override-16"><span class="char-style-override-4" xml:lang="tr-TR">Kimin ileride, kimin geride olduğuna ilişkin değerlendirme yapılmamalıdır. Marangoz geride değil, matematikçi ileride değildir; matematikçi bundan zevk alır, marangoz kendi uğra­şından zevk alır. Bir şey söylenmesi gerekiyorsa, o da budur: Neşeli insan doğru, üzgün insan yanlıştır.</span></p>
				<p class="Style9 para-style-override-15"><span class="char-style-override-4" xml:lang="tr-TR">Yaşamına neşe getiren her şey erdemdir. Fakat sana bunun tam tersi öğretildi. Sana neşe getiren her şey günah, seni kede­re boğan her şey erdemdir. Rahip buna dayanır, kilise buna dayanır; her tür sömürü imkân dahilindedir.</span></p>
				<p class="Style9 para-style-override-11"><span class="char-style-override-4" xml:lang="tr-TR">“Hep büyük suçlar işlemişim gibi suçlu hissediyorum” diyorsun.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Sen işlemedin, kimse büyük suçlar işlemedi. Bütün suçlar küçüktür. Evet, sözüm ona büyük suçlar da küçüktür; büyük suçlar yoktur. İnsan büyük şeyler yapamaz; ne büyük erdem­ler ne de büyük suçlar. İnsanın yapabildiği her şey küçüktür. İnsan küçük ve sınırlıdır. Büyük şeyler ancak Tanrı tarafından yapılabilir, bunu unutuyorsun. Senin küçük yaşamında bütün yapabileceğin birazcık keyif almak, birazcık ışığa sahip olmak, birazcık kahkaha atmaktır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Rahipler, papalar, sözde ermişler, hepsi sana karşıdır. Onla­rın varlıklarına derinlemesine bakacak olursan, şaşıracaksın; onların da senden farkı yok. Günah çıkarmaya cesaretleri olsaydı, şaşırırdın; onlar da senin gibi insan. Onların rüyaları da seninkiler kadar cinsel fantezilerle dolu; aslında daha da fazla, çünkü onlar daha baskıcı. Rüyaları kesinlikle cinsel­likle ilgilidir; senin cinsellik taşımayan rüyaların olabilir ama rahipler başka bir şeyi göremezler. Oruç tutarken rüyalarında ziyafet çekmen gerekir; vücut bunu ister.</span></p>
				<p class="Style9 para-style-override-21"><span class="char-style-override-4" xml:lang="tr-TR">Bir hikâye dinledim:</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">İki erkek kardeş aynı anda ölür ve Aziz Peter tarafından görüşmeye alındıkları Cennet’e birlikte giderler. Aziz Peter kardeşlerden birine “Dünyadaki hayatın sırasında iyi davran-dın mı?” der.</span></p>
				<p class="Style9 para-style-override-11"><span class="char-style-override-4" xml:lang="tr-TR">Kardeş cevap verir: “Ah, evet, Aziz Hazretleri. Dürüst, ağır­başlı ve çalışkan oldum ve asla kadınlarla avarelik etmedim.”</span></p>
				<p class="Style9 para-style-override-11"><span class="char-style-override-4" xml:lang="tr-TR">“İyi delikanlı” der Aziz Peter ve ona pırıl pırıl güzel bir Rolls-Royce verir. “İyi bir çocuk olduğun için işte ödülün.” Sonra diğer kardeşe döner: “Senden ne haber?”</span></p>
				<p class="Style9 para-style-override-11"><span class="char-style-override-4" xml:lang="tr-TR">Diğer kardeş “Ben her zaman kardeşimden farklı oldum. Sahtekâr, ayyaş, başıboş ve kadınlara karşı şeytan oldum” der.</span></p>
				<p class="Style9 para-style-override-21"><span class="char-style-override-4" xml:lang="tr-TR">“Ha, güzel” der Aziz Peter “erkek, erkektir. Sen en azından itiraf ediyorsun. O zaman bu senin olabilir.” Ve ona bir Mini Minor’ın anahtarlarını verir.</span></p>
				<p class="Style9 para-style-override-17"><span class="char-style-override-4" xml:lang="tr-TR">İki kardeş arabalarına binmek üzereyken haşarı olan kardeş kahkahalarla gülmeye başlar. Diğeri “Bu kadar komik olan ne?” diye sorar.</span></p>
				<p class="Style9 para-style-override-16"><span class="char-style-override-4" xml:lang="tr-TR">“Az önce papazı bisiklete binerken gördüm” der yaramaz kardeş.</span></p>
				<p class="Style9 para-style-override-17"/>
				<p class="Style9 para-style-override-18"><span class="char-style-override-4" xml:lang="tr-TR">Senin sözde aziz ve rahiplerin, seninle aynı hamurdan yapılmıştır. Sınırı aşan insanlar olmadığını söylemiyorum; var ama onlar dünyayı derinlemesine yaşamış, bütün ıstıraplarını çekmiş ve bütün zevklerinin tadını çıkarmış insanlardır. Tama­men yaşamlarının içinde olmuş insanlardır; onlar öteye geçer. Baskıyla değil deneyim yoluyla aşkınlık gelir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Buda ve İsa, Kabir ve Krişna gibi insanlar oldu ama bunlar bastırmamış insanlardır. Bunlar yaşamın olabildiğince derinle­rine inmiş, onun bütün usullerini anlamış, bütün ihtimallerini görmüş insanlardır. Görerek, anlayarak, farkına vararak, ötesi­ne geçmişlerdir. O noktada bir sükûnet, bir dinginlik, bir sessiz­lik, bir saflık, bir masumiyet gelir, ancak işlenmemiştir. Kimse masumiyeti geliştiremez. Masumiyeti geliştirirsen masumiyet olmayacak; şekil verilebilen, yapay bir şey olacaktır. İşlenmiş bir masumiyet olacaktır; hakiki olmayacak, sahici olmayacaktır.</span></p>
				<p class="Style9 para-style-override-16"><span class="char-style-override-4" xml:lang="tr-TR">Ermişliği geliştiremezsin. O gelir; bir rayihadır. Sen hayatını tamamen ilişki içinde, kendini adayarak yaşadığında, gelir; kesinlikle gelir. Bir gün birdenbire hepsinin geçtiğini görürsün; günler ve geceler, yazlar ve kışlar, hepsi geçmiştir. Her tarafa baktın, her şeyi gördün, her şeyi anladın. O anlayışta, aşkınlık vardır. O anlayış, aşkınlıktır.</span></p>
				<p class="Style9 para-style-override-16"><span class="char-style-override-4" xml:lang="tr-TR">Aksi takdirde bastırmaya devam edebilirsin. Bastırma korkudandır,   anlayıştan   değil.   Cehennemden korkuyor,cezalandırılmaktan korkuyorsun. Daha büyük ıstıraplardan korktuğun için zevkten kaçınıyorsun. Burada ıstırap çeki­yorsun, orada da ıstırap çekeceksin. Bu dünyada acı çeken, ötekinde de acı çekecektir, çünkü ahret bu dünyadan çıkar. Ahret bu dünyanın devamıdır: Yaşarken acı çekersen, ölüm­den sonra da acı çekeceksin. Aslında acı çekme konusunda o kadar becerikli olacaksın ki cennete bile gitsen acı çekmenin yollarını ve imkânlarını bulacaksın. Orada başının üzerinde durup </span><span class="char-style-override-4" xml:lang="tr-TR">şirşasan yapabilirsin.</span></p>
				<p class="Style9 para-style-override-11"><span class="char-style-override-4" xml:lang="tr-TR">Başının üzerinde durmanı kimse engelleyemez, her yerde yapabilirsin. Kendine yine işkence etmenin yollarını ve imkânlarını bulacaksın. Bu bir yaşam tarzı haline geldiğinde insan alışır; ve böyle de olur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Benim yaklaşımım Dionysosçudur; ben Dionysos’un takipçisiyim: Hayatı sev ve yaşa. Bu fırsatın olabildiğince derinlemesine, olabildiğince bütünlük içinde tadını çıkar; bu yaşama deneyimiyle büyüyeceksin. Sana bir olgunluk gele­cek, pişecek ve rayihayı beraberinde taşıyacaksın. O rayiha cennettir. Kimse cennete gitmez; cennete gidenler cennetlerini yüreklerinde taşımak zorundadır. Kimse cehenneme gitmez; cehenneme gidenlerin cehennemlerini yüreklerinde taşıyor olmaları gerekir.</span></p>
				<p class="Style9 para-style-override-21"><span class="char-style-override-4" xml:lang="tr-TR">Bir hikâye dinledim:</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Çok zengin, politik yönden çok güçlü, çok zalim, çok hırslı bir adam ölür. Bütün kasaba onu son yolculuğuna uğurlamaya gider. Bela gittiği, bu felaket bittiği için insanlar gerçekten çok mutludur; cenaze alayı kalabalıktır. Alay ağır ağır mezarlığa doğru ilerlerken yakacak, odun, kömür yüklü bir kamyon yanlışlıkla alayın ortasına düşer ve takip etmeye başlar. O da aynı yönde ilerliyordur; adamın cenazesini izlemeye başlar.</span></p>
				<p class="Style9 para-style-override-16"><span class="char-style-override-4" xml:lang="tr-TR">İnsanlar gülmeye başlarlar. Birisi “Bu kadarı da fazla. Cennete gittiğini biliyoruz ama kendi yakacağını götürmen gerektiğini hiç bilmiyorduk!” der.</span></p>
				<p class="Style9 para-style-override-16"/>
				<p class="Style9 para-style-override-53"><span class="char-style-override-4" xml:lang="tr-TR">Fakat böyle olur: Kendi yakacağını da taşımak zorundasın. Cehennem tipi sürekli dert, suçluluk, ceza korkusu içinde yaşa­yandır. Korktuğun her şey gerçekleşecektir, çünkü korktuğun zaman sürekli o şeyi düşündüğün için onu meydana getirirsin.</span></p>
				<p class="Style9 para-style-override-15"><span class="char-style-override-4" xml:lang="tr-TR">Hayatı sev, korkma. Sen bu evrene aitsin, burası senin evin; burada yabancı değilsin. Rahatla, yabancı hissetme ve korkma. O bildik Eski Ahit Tanrısını unut. O Tanrı öldü. O Tanrı Eski Ahit’i yazan insanlarla birlikte öldü; o Tanrı biçimi yok oldu. İncil’in gelişimini izler, incelersen, şaşıracaksın. Öncelikle Tanrı çok zalimdir; İbrahim ve Musa’nın Tanrısı çok zalimdir. İnsanın Tanrı’yla ilgili ilk gördüğü budur: son derece incelik-siz, ilkel. Tanrı “Ben kıskanç bir Tanrıyım, ben çok kindarım. Bana itaat etmezseniz, cehennemde yanacaksınız” der.</span></p>
				<p class="Style9 para-style-override-11"><span class="char-style-override-4" xml:lang="tr-TR">Kindar bir Tanrı mı? Tanrı ve kindar mı? Bunun Tanrı’yla hiçbir ilgisi yok. Bu, onu yaratan insanların fikridir; onu yara­tan insanlar hakkında bir şeyi gösterir. Onlar kindar insanlar olsa gerek; öfkeli, kavgacı insanlar olsa gerek. Bu ilkel bir kavramdır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Sonra yavaş yavaş, Tanrı artık o kadar kindar değildir; sadece bir Tanrı, hakkaniyet Tanrısı olur: kindar değil ama adil. Tanrı İsa’ya uzandığında sevgi olur: adil bile değil sevgi dolu.</span></p>
				<p class="Style9 para-style-override-16"><span class="char-style-override-4" xml:lang="tr-TR">İncil’de Tanrı, Eski Ahit’le Yeni Ahit arasında üç aşamadan geçer. Önce kindar, öfkeli; sonra adil; ve sonra sevgi, sevgi dolu.</span></p>
				<p class="Style9 para-style-override-11"><span class="char-style-override-4" xml:lang="tr-TR">Gelecekte yeni bir Tanrı görüntüsünün insan bilincine nüfuz etmesi gerekmektedir: kişisel olmayan Tanrı, kişi olmayan Tanrı. Dünya tanrısallıkla doludur ama Tanrı yoktur. Sana getirdiğim yeni kavram budur. Dünya kayalardan yıldızlara tanrısallıkla doludur ama kişi olarak bir Tanrı yoktur. Seni cezalandıracak kimse yoktur; ceza fikri seni sömürmek, korkutmak isteyen rahiplerin icadıdır. Unutma, sistem budur: Birini kullanmak istiyorsan, korkmasını sağla. Titremesini sağla; korku ruhuna dolsun, asla özgür bir insan olmayacaktır. Korku bir kez ruhuna girdiğinde, özgür bir insan olamazsın. O zaman cezası olduğu için sürekli yapmak istediğini yap­maya korkar ve sırf bazı ödüller kazanmak için asla yapmayı istemediğin şeyi yapmaya devam edersin. Bir hikâye dinledim:</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Altı arkadaş bir av gezisine çıkar. Bir tanesinin yemek pişirme işini yapması gerekmektedir. Görevli ahçı kulübede kalacak, bütün angaryayla ilgilenecek ve elbette eğlenceden mahrum olacaktır. Düzenleme birisi ahçılığından şikâyet edene kadar geçerli olacak, o zaman şikâyet eden yemek pişirmeye mecbur kalacaktır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Nahoş görevin kime kalacağını belirlemek için çekilen kura­da büyük heyecan yaşanır. Kısmetsiz olan Joe’dur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Joe iki gün boyunca huzursuzlanır ve ter döker. Üçüncü gün aklını kaybedeceği zanneder. Diğer beş kişi hoplayıp zıplar, ateş eder ve eğlenir; kendisiyse küçük kulübenin boğucu sıcak odasına tıkılıp kalmıştır. Joe ümitsiz bir durumun ümitsiz bir çare gerektirdiğine karar verdi. Böylece çorbanın içine dışkı katar ve eriyinceye kadar karıştırır.</span></p>
				<p class="Style9 para-style-override-11"><span class="char-style-override-4" xml:lang="tr-TR">O gece kahverengi soğan çorbasını dağıtır. Sam bir kaşık alır; kaşığı dudaklarına değdirerek öldürücü sıvıyı tattığında pat diye ağzından kaçırıverir: “Aman Tanrım! Bunun tadı bok gibi!” Sonra birden cezanın ne olacağını fark ederek ekler: “Tadı bok gibi ama ben sevdim!”</span></p>
				<p class="Style9 para-style-override-16"><span class="char-style-override-4" xml:lang="tr-TR">Senin başına gelen budur. Cehennem korkusu... tadı bok gibi ama sen “Ben sevdim” deyip duruyorsun.</span></p>
				<p class="Style9 para-style-override-11"><span class="char-style-override-4" xml:lang="tr-TR">Cesaretli ol ve bu saçmalıkların hepsini bırak. Cehennem yok, cennet yok; cennetini sen yaratırsın ve cehennemini sen yaratırsın. Bir yerlerde seni cezalandıracak veya ödüllendire­cek birisi yok. Bu çocukça Tanrı fikirlerini unut: Uslu olursan Baba oyuncak getirecek; yaramaz olursan öğle ya da akşam yemeğini atlamak zorunda kalacak ve banyoya kapatılacaksın ya da bir şey olacak. Kimse yok. Sen özgürsün.</span></p>
				<p class="Style9 para-style-override-16"><span class="char-style-override-4" xml:lang="tr-TR">Fakat kendin için cehennemi yaratamayacağını söylemiyo­rum; yapabilirsin. Esas anlaşılmalıdır; ister cenneti yaratmak iste ister cehennemi, esas aynıdır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Sev, tadını çıkar, kutla, o zaman cenneti yaratıyor olacaksın; çünkü sen her ne olursan ol, mutluysan, keyifliysen, mutlulu­ğunu ve keyfini paylaşırsın. Ancak olduğun şeyi paylaşabilir­sin ve paylaştığında, o sana geri döner. Kural budur. Yaşam ona fırlattığın her şeyi yansıtır ve taklit eder: Geri döner; bin katı olarak geri döner. Gülümse; bütün varoluş sana gülümser. Bağır ve kötü davran; bütün varoluş sana bağırır ve kötü dav­ranır. Esas neden sensin; bütün süreci sen yaratırsın.</span></p>
				<p class="Style9 para-style-override-15"><span class="char-style-override-4" xml:lang="tr-TR">Varoluş sana bağırmaya ve kötü davranmaya meraklı değil­dir. Varoluş tarafsızdır; sadece yansıtır, bir aynadır. Suratını buruştururduğunda aynada çirkin bir surat görürsün; gülüm-sediğinde ayna da gülümser.</span></p>
				<p class="Style9 para-style-override-11"><span class="char-style-override-4" xml:lang="tr-TR">Unutma, ödüller ve cezalar dışarıdan gelmez, onları sen yaratırsın. Sen onlar için fırsatsın; sen zeminsin. Özgürsün; ancak özgürlükle sorumluluğun olmadığını kastetmiyorum. Aslında özgürlük seni tamamen sorumlu yapar, çünkü sen kendinden sorumlusun, başkası değil. Senden Tanrı sorumlu değil, sen sorumlusun. Mutsuzsan, unutma, bunu sen yara­tıyor olabilirsin. Nasıl olduğunu bul. Nedenleri bulacaksın;nedenleri araştırmaya çalıştığında onları bulacaksın. Mutluy-san, o zaman da neden mutlu olduğunu görmek için içine bak. O durumları daha fazla yaratmaya devam et. Giderek daha çok mutlu olacaksın.</span></p>
				<p class="SORU" xml:lang="tr-TR">Üçüncü soru: </p>
				<p class="Style7 para-style-override-41"><span class="char-style-override-4" xml:lang="tr-TR">Osho,</span></p>
				<p class="Style9 para-style-override-21"><span class="char-style-override-4" xml:lang="tr-TR">Ben hep iç sesleri dinliyorum. Ancak bir ses bir şey söylüyor, diğeri tam tersini. Ne yapmalıyım?</span></p>
				<p class="BOSLUK" xml:lang="en-GB"/>
				<p class="Style9 para-style-override-14"><span class="char-style-override-4" xml:lang="tr-TR">İç sesleri dinlemeye devam eden pek çok insan var. O iç ses­ler sadece saçmalık. Bunlar sadece zihninden kopan parçalar; hiçbir değere sahip değil. Bazen içsel bir rehberi dinlediğini ya da öbür dünyadan bir üstadı dinlediğini -Üstat K.H., bir ruh, Tibetli bir ruh- düşünebilir ve bu şeyleri hayal etmeye devam edebilirsin; sadece kendini kandırıyor olacaksın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bunların hepsi senin parçaların. Onları izlemeye devam edersen delireceksin; çünkü bir parça seni kuzeye çekecek, öbür parça güneye; parçalanmaya başlayacaksın. Unutma, bu nevrozdur. Bütün bu sesleri izlemeyi öğrenmek zorunda­sın. Hiçbirine güvenme. Sadece sessizliğe güven. Hiçbir sese güvenme, çünkü bütün sesler zihinden gelir. Bir tane değil, pek çok zihne sahipsin. Bu yanılgı inatçıdır. Tek bir zihnimiz olduğunuz zannederiz. Bu yanlıştır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Pek çok zihnin var. Sabah, bir zihin üsttedir. Öğlen, başka bir zihin üsttedir. Akşam, üçüncü zihin; sende bir sürü var. Gurdjieff birden çok benliğe sahip olduğunu söylerdi; Maha-vira insanın çok canlı (polypsychic) olduğunu söyledi. Kalaba­lıksın! Bu sesleri dinlemeye ve onları takip etmeye kalkarsan, haliyle bütün yaşamını yok ediyor olacaksın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Genç bir adam iş arıyordu. Ne yapabileceğini öğrenmek amacıyla, iç sesini duyuncaya kadar meditasyon yapmaya karar verdi. Böylece oturdu ve içinde bir ses duyuncaya kadar uzun süre meditasyon yaptı. Ses “Marangoz ol” dedi. Böylece genç adam doğrama atölyesinde bir iş buldu; birinci gün teste­reyi kırdı, ikinci gün elini kesti ve üçüncü gün gözlerine talaş dolunca oradan ayrılmak zorunda kaldı.</span></p>
				<p class="Style9 para-style-override-15"><span class="char-style-override-4" xml:lang="tr-TR">O gece düşündü: “Buradan alınacak bir ders var: Başımıza gelen her şey öğrenmemiz içindir. Doğa benimle konuşuyor; yeter ki ben duyayım. Meditasyon yapacağım ve o bana gelecek.”</span></p>
				<p class="Style9 para-style-override-11"><span class="char-style-override-4" xml:lang="tr-TR">Meditasyon yaparken içinde yeni bir ses “Ders görevlerine azimle devam etmen gerektiğidir” dedi. Böylece ertesi gün genç adam tekrar işe döndü ve güzel bir dolabı mahvetti. Bir son­raki gün çok derin bir delik açtığı için bir su borusuna isabet ettirdi ve küçük çaplı bir sele neden oldu. O zaman işten atıldı. Fakat o neşesini kaybetmedi ve kendi kendine “Bütün bunlar benim yararıma, kendi gelişimim için bana bir ders vermeyi amaçlıyor. Tekrar dinlemeyi ve anlamayı deneyeceğim” dedi.</span></p>
				<p class="Style9 para-style-override-11"><span class="char-style-override-4" xml:lang="tr-TR">Meditasyon yaparken içinde başka bir ses onunla konuştu. Ses “Ders, doğaya karşı gelmemen gerektiğidir. İşte başarısız olduysan, hiç çalışma; yüreğin açıksa doğa sana her zaman ihtiyacın olanı verecektir” dedi.</span></p>
				<p class="Style9 para-style-override-16"><span class="char-style-override-4" xml:lang="tr-TR">Böylece genç adam ertesi günü ihtiyaçlarını karşılayacak takdiri ilâhiyi beklemek için ormanda gezinerek geçirdi. Büyük bir ağacın altından geçerken birden bir dal kırılıp üzerine düşerek onu yere devirdi. Genç adam birkaç dakika berelerini ovuşturduktan sonra bulutlara baktı ve gökyüzüne seslendi: “Anlamıyorum. Bütün iç seslerimin tavsiyesini dinledim, yine de her şey ters gidiyor.” Fakat gökyüzü cevap vermeyince genç adam derin bir iç çekti ve kendi kendine “Vazgeçiyorum. Dersin ne olduğu umurumda değil. Ne hoşuma gidiyorsa onu </span><span class="char-style-override-4" xml:lang="tr-TR">yapacağım ve kesinlikle artık iç sesleri dinlemeyeceğim” dedi. Tam o sırada içinde başka bir ses “İşte! Ders bu” dedi.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Delireceksin. Bana “Ne yapmalıyım?” diye soruyorsun. Bu seslere göre hiçbir şey yapmamalısın. Sessizliğin ortaya çıkması için beklemelisin. Sesleri kayıtsız, soğuk, mesafeli bir şekilde izle. Hiçbir sesle özdeşleşmeden onlara sadece bak, onları gözle. Mesafe yaratmak biraz zamanını alacak, çünkü çok ama çok doyurucu, ego için son derece memnuniyet verici olan sesler vardır.</span></p>
				<p class="Style9 para-style-override-16"/>
				<p class="Style9 para-style-override-53"><span class="char-style-override-4" xml:lang="tr-TR">Adamın biri kahvede arkadaşlarına “Dün gece meditasyon yapıyordum ve bir melek göründü. Melek ‘Tanrı tarafından yeni peygamber olmak üzere seçildin’ dedi” diye anlatır.</span></p>
				<p class="Style9 para-style-override-21"><span class="char-style-override-4" xml:lang="tr-TR">Arkadaşlarından biri sorar: “İyi de niye sen?”</span></p>
				<p class="Style9 para-style-override-11"><span class="char-style-override-4" xml:lang="tr-TR">Adam cevap verir: “Meleğe ben de ‘Neden ben?’ diye sor­dum. ‘Çünkü sen Allah’ın belası bir salaksın’ dedi.”</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Hiçbir sese inanma. Kayıtsız kal, sadece izle; izlerken kaybo­lacaklar, çünkü özdeşleşmediğin takdirde onları beslemeyecek, onları desteklemeyeceksin. Bütün sesler yok olduğunda geriye sadece mutlak bir sessizlik kalır. O sessizlik Tanrı’nın sesidir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Unutma, Tanrı’nın sessizlikten başka sesi yoktur. Asla hiçbir şey söylemez. Söylenecek bir şey yoktur; sözlü hiçbir iletişim yoktur. Fakat o sessizlik, o mutlak sessizlik sana açıklık verir, sana ışık verir, seni doğru şekilde hareket etme yeteneğine kavuşturur. Sana yön gösterdiğinden değil, sana harita verdiğinden değil, sana rehber sağladığından değil, öyle bir şey değil; sana sadece yolu görecek gözler verir. O zaman sen yaşamın içinde gözlerle ilerlemeye başlarsın. Genelde kör hareket ediyorsun. Bir körün yol göstericilere ihtiyacı vardır,bir kör seslere ihtiyaç duyar, bir kör haritalara ihtiyaç duyar. Gözlere sahip bir insanın hiçbir şeye ihtiyacı yoktur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Tanrı sana sessizlik olarak gelir. Tanrı sessizliktir. Bunu unutma: Sadece sessizliğe güven, başka hiçbir şeye değil; aksi takdirde tekrar tekrar zihnin tuzağına düşeceksin. Zihnin kapanına kısılıp kalmak, ıstırap içinde olmak demektir. Zihin­den kurtulmak, mutluluğun ne olduğunu bilmek, rahmetin ne olduğunu bilmektir.</span></p>
				<p class="SORU" xml:lang="tr-TR">Son soru: </p>
				<p class="Style7 para-style-override-76"><span class="char-style-override-4" xml:lang="tr-TR">Osho,</span></p>
				<p class="Style9 para-style-override-11"><span class="char-style-override-4" xml:lang="tr-TR">Ne zaman komüne basından insanlar gelse hep negatif bir şey aradıklarını gözlemliyorum: seks, para, vesaire, vesaire. Burada olanları göremiyor­lar mı?</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Görebiliyorlar. Görüyorlar ama bunu haber yapamazlar. Anlamak zorundasın. Gazete ve dergileri okuyan insanlar sürekli negatifi araştırıyor, negatifi arıyorlar. Onlar için iyi haber, haber değildir. Sadece kötü haber, habertir; onlar için sadece negatif albeniye sahip. Birisi cinayet işlerse, bu haber­dir; birisi tecavüz ederse, bu haberdir.</span></p>
				<p class="Style9 para-style-override-15"><span class="char-style-override-4" xml:lang="tr-TR">George Bernard Shaw bir köpek bir insanı ısırdığında bunun haber olmadığını, ama bir insan bir köpeği ısırırsa bunun haber olduğunu söylerdi. İnsanlar olumsuzlukla bes­lenir. Tüketici karar verir; çünkü o satın alır, ihtiyaçlarının karşılanması gerekmektedir.</span></p>
				<p class="Style9 para-style-override-16"><span class="char-style-override-4" xml:lang="tr-TR">Gazeteleri okuyan insanlar cinsel yönden bastırılmıştır; cinsellikle ilgili bir şey arzularlar. Bu dolaylı bir tatmindir ama bunu arzularlar. İnsanlar parayla ilgilidir; bütün yatırım­ları parayadır; para onların tanrısıdır. Bu yüzden gazeteciler buraya geldiklerinde sadece olumsuz bir şey arıyor olmaları doğaldır. Şayet bulabilirlerse... her zaman bulabilirsin; ne arıyorsan, onu bulacaksın.</span></p>
				<p class="Style9 para-style-override-16"><span class="char-style-override-4" xml:lang="tr-TR">Gülün de dikenleri vardır; onlar sadece dikenlere bakar­lar. Sadece bu da değil; dikenleri büyütürler, çünkü bundan hikâyeler çıkarmaları gerekir. Olduğu gibi çiçekten bahset­mezler. Kimse çiçekle ilgilenmez.</span></p>
				<p class="Style9 para-style-override-11"><span class="char-style-override-4" xml:lang="tr-TR">Görebilirsin; bütün romanlarında, bütün hikâyelerinde, bütün şiirlerinde, bütün filmlerinde aynı konu vardır: seks ve şiddet, seks ve ölüm. Bunlar dünyadaki iki tabudur; insan seksi ve ölümü kabullenemedi. İnsan reddettiği için bunlar intikam alır, her yönden gelirler; yankılanır ve tekrar yankı­lanır ve insana saldırmaya devam ederler. Reddedilen her şey gelip kapını çalacaktır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bu nedenle basına kızma. Onlar sadece nevrozlu kitlele­rin belli bir ihtiyacına hizmet ediyorlar. Buraya meditasyon hakkında haber yapmaya gelmiyorlar. Meditasyonla ilgilenen kim? Buraya ruhsal gelişim hakkında haber yapmaya gelmez­ler. Ruhsal gelişimle ilgilenen kim? Buraya okurlarına, onların haber olarak göreceği şekilde anlatabilecekleri bir şey bulmak için gelirler.</span></p>
				<p class="Style9 para-style-override-21"><span class="char-style-override-4" xml:lang="tr-TR">Bir hikâye dinledim:</span></p>
				<p class="Style18 para-style-override-11"/>
				<p class="Style18 para-style-override-14"><span class="char-style-override-4" xml:lang="tr-TR">Birkaç yıldır tanınan bir yazar yayımcısına bir taslak getirir. Yak­laşık bir ay sonra yayımcı “Jim, üzgünüm. Sana bunu söylemekten nefret ediyorum ama çalışman artık çok eskidi. Çok modası geçmiş. Yeterli enerjiye sahip değil. Bugünlerde insanlar yalnızca seks içe­ren bir şeyi okumak istiyorlar. Dosdoğru bunu vermek zorundasın, hem de bol miktarda” diyerek taslağı iade eder.</span></p>
				<p class="Style9 para-style-override-11"><span class="char-style-override-4" xml:lang="tr-TR">“Tamam” diye cevap verir yazar, “deneyeceğim! Bir ay sonra görüşürüz.”</span></p>
				<p class="Style9 para-style-override-11"><span class="char-style-override-4" xml:lang="tr-TR">Beş hafta sonra yazar yeni bir taslakla tekrar gelir. Yayımcı birkaç paragraf okuduktan sonra geri uzatır ve “Jim, üzgünüm ama böyle bir şeyle hiç şansın yok” der.</span></p>
				<p class="Style9 para-style-override-11"><span class="char-style-override-4" xml:lang="tr-TR">“Ne!” diye bağırır yazar. “Neden? Tek başına birinci sayfa­da altı tane düzüşme var!”</span></p>
				<p class="Style9 para-style-override-15"><span class="char-style-override-4" xml:lang="tr-TR">“Evet, biliyorum” diye cevap verir yayımcı. “Fakat oralara gelene kadar sayfanın yarısını okumak zorundasın.”</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Kimsede bu kadar sabır yok. Yarım sayfa okumakla kim uğraşır? Tamamen başlıkta olması gerekiyor, yoksa kimse ilgi­lenmez. Bu açık bir şekilde insanın çok ama çok nevrotik zihin halini göstermektedir. Basınla hiç ilgisi yok; büyük oranda insanlıkla ilgisi var. insanlığın ilgi alanı hastalıklıdır.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">The Readers Digesfe “Great North Woods’da Boz Bir Ayıyla Karşılaştığım Gün” başlıklı bir yazı sunan başka bir yazar varmış.</span></p>
				<p class="Style9 para-style-override-15"><span class="char-style-override-4" xml:lang="tr-TR">“Güzel hikâye” demiş derginin editörü, “ama başlığa biraz daha enerji lazım.”</span></p>
				<p class="Style9 para-style-override-11"><span class="char-style-override-4" xml:lang="tr-TR">Böylece yazar tekrar denemiş. Bu sefer hikâyeye “Great North Woods’da Boz Bir Ayıyla Karşılaştığım Gün Hayatım Nasıl Değişti” başlığını koymuş.</span></p>
				<p class="Style9 para-style-override-11"><span class="char-style-override-4" xml:lang="tr-TR">“Doğru yoldasınız” diye yanıtlamış editörler. “Bir daha deneyin.”</span></p>
				<p class="Style9 para-style-override-11"><span class="char-style-override-4" xml:lang="tr-TR">Öfkeli yazar o zaman “Great North Woods’da Boz Bir Ayıyla Karşılaştığım Gün Tanrı’yı Nasıl Buldum” diye yazmış.</span></p>
				<p class="Style9 para-style-override-11"><span class="char-style-override-4" xml:lang="tr-TR">Fakat editörler hâlâ tatmin olmamış ve yazar birkaç hafta sonra onu “Great North Woods’da Boz Bir Ayıyı Becerdiğim ve Tanrı’yı Bulduğum Gün” başlığıyla tekrar sununcaya kadar hikâye yayımlanmadan kalmış.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Bu açık biçimde insanlığın tamamen nevrotik durumunu gösteriyor. Zavallı basına kızma, olumsuz bir şey bulmalarına yardım et. Onları mutlu et, okurlarını mutlu et.</span></p>
				<p class="Style9 para-style-override-21"/>
				<p class="Style9 para-style-override-23"><span class="char-style-override-4" xml:lang="tr-TR">Bugünlük bu kadar yeter.</span></p>
				<p class="Normal para-style-override-11"/>
			</div>
		</div>
	</body>
</html>