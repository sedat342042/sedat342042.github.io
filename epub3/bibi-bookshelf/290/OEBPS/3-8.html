<html xmlns="http://www.w3.org/1999/xhtml">
	<head>
		<title>3-8.html</title>
		<link href="template.css" rel="stylesheet" type="text/css"/>
	</head>
	<body>
		<div id="x3-8.html" xml:lang="en-US">
			<div class="Basic-Text-Frame">
				<p class="BOLUM" id="toc_marker-9" xml:lang="tr-TR">BÖLÜM 9-SEVGİ VE ÖLÜM KILICI</p>
				<p class="Normal para-style-override-11"/>
				<p class="Style13 para-style-override-11"><span class="char-style-override-4" xml:lang="tr-TR">Hızla ilerler gecenin karanlığı,</span></p>
				<p class="Style13 para-style-override-11"><span class="char-style-override-4" xml:lang="tr-TR">ve sarar aşkın gölgeleri bedeni ve zihni.</span></p>
				<p class="Style13 para-style-override-11"><span class="char-style-override-4" xml:lang="tr-TR">Batıya bakan pencereyi aç,</span></p>
				<p class="Style13 para-style-override-11"><span class="char-style-override-4" xml:lang="tr-TR">ve karış kendi içinde havaya.</span></p>
				<p class="Style13 para-style-override-11"><span class="char-style-override-4" xml:lang="tr-TR">Açmış bir çiçek var göğüs kemiğine yakın.</span></p>
				<p class="Style13 para-style-override-11"><span class="char-style-override-4" xml:lang="tr-TR">O çiçeğin her yerindeki balı iç.</span></p>
				<p class="Style13 para-style-override-11"><span class="char-style-override-4" xml:lang="tr-TR">Dalgalar içeri giriyor:</span></p>
				<p class="Style13 para-style-override-11"><span class="char-style-override-4" xml:lang="tr-TR">Bunca ihtişam var okyanusun yakınında.</span></p>
				<p class="Style13 para-style-override-11"><span class="char-style-override-4" xml:lang="tr-TR">Dinle: kocaman deniz kabuklarının sesini! Çanların sesini!</span></p>
				<p class="Style13 para-style-override-15"><span class="char-style-override-4" xml:lang="tr-TR">Kabir der ki; “Dost, dinle,</span></p>
				<p class="Style13 para-style-override-11"><span class="char-style-override-4" xml:lang="tr-TR">söylemek zorunda olduğum şey budur:</span></p>
				<p class="Style13 para-style-override-11"><span class="char-style-override-4" xml:lang="tr-TR">Sevdiğim Konuk içimdedir!”</span></p>
				<p class="Style13 para-style-override-11"><span class="char-style-override-4" xml:lang="tr-TR">Dost, Konuğu hayattayken bekle.</span></p>
				<p class="Style13 para-style-override-15"><span class="char-style-override-4" xml:lang="tr-TR">Tecrübeyi hayattayken yaşa.</span></p>
				<p class="Style13 para-style-override-11"><span class="char-style-override-4" xml:lang="tr-TR">Düşün ve hayattayken düşün.</span></p>
				<p class="Style13 para-style-override-11"><span class="char-style-override-4" xml:lang="tr-TR">“Kurtuluş” dediğin şey</span></p>
				<p class="Style13 para-style-override-11"><span class="char-style-override-4" xml:lang="tr-TR">ölümden önceki zamana aittir.</span></p>
				<p class="Style13 para-style-override-11"><span class="char-style-override-4" xml:lang="tr-TR">Hayattayken koparmazsan iplerini,</span></p>
				<p class="Style13 para-style-override-11"><span class="char-style-override-4" xml:lang="tr-TR">sonra hayaletler mi yapacak sanırsın bu işi?</span></p>
				<p class="Style13 para-style-override-11"><span class="char-style-override-4" xml:lang="tr-TR">Ruhun sırf beden çürüdüğü için</span></p>
				<p class="Style13 para-style-override-15"><span class="char-style-override-4" xml:lang="tr-TR">vecde dalacağı düşüncesi -</span></p>
				<p class="Style13 para-style-override-11"><span class="char-style-override-4" xml:lang="tr-TR">hepsi fanteziden ibaret.</span></p>
				<p class="Style13 para-style-override-11"><span class="char-style-override-4" xml:lang="tr-TR">Şimdi bulduğundur o zaman da bulacağın.</span></p>
				<p class="Style13 para-style-override-11"><span class="char-style-override-4" xml:lang="tr-TR">Hiçbir şey bulamıyorsan şimdi, sonun</span></p>
				<p class="Style13 para-style-override-11"><span class="char-style-override-4" xml:lang="tr-TR">Ölüm Şehri’nde bir daire olacak sadece.</span></p>
				<p class="Style13 para-style-override-11"><span class="char-style-override-4" xml:lang="tr-TR">Ve şimdi sevişirsen ilahi olanla,</span></p>
				<p class="Style13 para-style-override-13"><span class="char-style-override-4" xml:lang="tr-TR">sonraki yaşamda sahip olacaksın doymuş arzunun çehresine.</span></p>
				<p class="Style13 para-style-override-11"><span class="char-style-override-4" xml:lang="tr-TR">O zaman dal Hakikate,</span></p>
				<p class="Style13 para-style-override-11"><span class="char-style-override-4" xml:lang="tr-TR">bul Öğretmenin kim olduğunu,</span></p>
				<p class="Style13 para-style-override-11"><span class="char-style-override-4" xml:lang="tr-TR">inan Büyük Ses’e!</span></p>
				<p class="Style13 para-style-override-11"><span class="char-style-override-4" xml:lang="tr-TR">Kabir bunu der:</span></p>
				<p class="Style13 para-style-override-11"><span class="char-style-override-4" xml:lang="tr-TR">“Konuğu ararken,</span></p>
				<p class="Style13 para-style-override-88"><span class="char-style-override-4" xml:lang="tr-TR">Konuğa duyulan özlemin yoğunluğudur asıl işi yapan. Bana bak...</span></p>
				<p class="Style13 para-style-override-11"><span class="char-style-override-4" xml:lang="tr-TR">O yoğunlukta bir köle göreceksin.”</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Yaşamdaki en büyük sır, yaşamın kendisi değil ölümdür. Ölüm, yaşamın zirvesi, yaşamın mutlak çiçeklenmesidir. Ölümde bütün yaşam toparlanır, ölümde doğarsın. Yaşam ölüme doğru bir hac yolculuğudur. Ta en başından, ölüm gel­mektedir. Doğum anından itibaren ölüm sana doğru gelmeye başladı, sen ölüme doğru ilerlemeye başladın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Insan zihninin başına gelen en büyük felaket, ölüme karşı olmasıdır. Ölüme karşı olmak, en büyük sırrı kaçıracaksın demektir. Ölüme karşı olmak aynı zamanda yaşamı da kaçıra­caksın demektir; çünkü ikisi birbiriyle derinden ilişkilidir, iki ayrı şey değildirler. Yaşam büyüme, ölüm onun çiçek açması­dır. Yolculuk ve hedef ayrı değildir; yolculuk hedefte sona erer.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ölüm doruk noktası olarak görülmelidir. O zaman farklı bir görüntü ortaya çıkar; o zaman ölümden sakınmaz, o zaman ölüm karşıtı olmazsın. O zaman onun gizemiyle heyecanlanır; ondan zevk almaya, onu tefekkür etmeye ve onun üzerinde meditasyon yapmaya başlarsın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ölüm pek çok şekilde gelir. Öleceğin zaman, bu ölümün biçimlerinden sadece bir tanesidir. Annen öldüğünde, senin için bu da bir ölümdür; çünkü anne senin içindeydi, senin var­lığının büyük bir kısmını işgal ediyordu. Anne öldü; içindeki o parça öldü. Baban ölecek, erkek kardeşin, kız kardeşin, arka­daşın. Düşmanın öldüğünde bile, senin içinde bir-şey ölecek, çünkü düşman da senin içindeydi. Bir şeyi kaçıracaksın, bir şey eksilecek, bir daha asla aynı olmayacaksın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Yani ölüm sadece senin ölümünle gelmez; ölüm pek çok şekilde gelir. Ölüm her zaman geliyor. Çocukluğun kayboldu­ğunda, genç bir adam veya genç bir kadın olduğunda, görmü­yor musun? Ölüm meydana gelmiştir. Çocukluk artık yoktur, çocukluk ölmüştür, o kapı kapanmıştır. Geriye dönemezsin, onu yeniden ele geçiremezsin, sonsuza dek gitmiştir: Bir çocuk olarak öldün. Sonra bir gün gençlik yaşlılığa ilerler: Yeniden öldün. Binbir ölüm vardır.</span></p>
				<p class="Style9 para-style-override-43"><span class="char-style-override-4" xml:lang="tr-TR">Aslında derinlemesine, iyice anlayarak bakarsan, her an öldüğünü göreceksin; çünkü her an değişiyorsun, varlığından bir şeyler savuşuveriyor ve bir şeyler varlığına giriyor. Her an bir doğum ve bir ölümdür. Bu iki kıyı arasında akarsın; doğum ve ölüm. Senin yaşam nehrin ancak doğum ve ölümle mümkündür; ve bu her an gerçekleşiyor.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bu büyük bir sessizlik içinde olur. Ayak seslerini duyamaz­sın, hiç ses çıkarmaz. Olmaya devam eder ve o kadar sürekli bir biçimde olur ki onu görmezsin; bu kadar açıktır. Açık olan unutulur, yaşamının parçası olur. Ancak birdenbire meydana gelen bir şeyi fark eder, ancak beklenmedik bir şeyi dikkate alırsın. Ölüm süreklidir; bu yüzden ona dikkat etmiyorsun.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ölümün biçimleri yalnız bunlar da değildir; ölümün çok daha gizli biçimleri bile vardır. Âşık olduğun zaman ölürsün. Aşk ölümdür; saflığı içinde ölüm. Ve ancak ölmeye zaten hazır olanlar sevebileceklerdir. Ölmekten korkuyorsan, sevmekten de korkacaksın. Bu yüzden dünyada aşk yok. Insanlar aşkı düşünüp duruyorlar; onunla ilgili hayaller kuruyorlar ama onun içine girmiyorlar; çünkü aşk ölümdür ve ölüm seni korkutur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Âşıklar birbirinde ölür. Ancak birbirinde ölmeye çoktan razı olanlar sevgili olurlar. Diğerleri sadece oyunu oynar. Aşk oyunu gerçek aşk değildir, yapmacıktır. Milyonlarca insan yapmacık olmaya devam ediyor, çünkü ölümden korkuyor, sevgiden de korkuyorlar. Aşk daima ölümü getirir. Aşk ölüm için bir kapıdır ve ölüm de aşk için bir kapıdır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bir de meditasyon yaptığında ölürsün. Bu nedenle insanlar derin meditasyon haline girmekten korkarlar. Bana her gün birisi gelir: “Şimdi, Osho, oluyor. Korkuyorum, Ölesiye kor­kuyorum. Meditasyon oluyor. Bir tür kaybolma hissediyorum. Şimdi, beni koru.” Meditasyon yapmaya hevesliydi; olmayın­ca bu konuda çok endişeleniyordu. Şimdi oluyor; bu da endişe yaratıyor. Nedenini biliyorum; çünkü meditasyon konusunda okurken ve meditasyon konusunu dinlerken, bunun derin bir ölüme götüreceğini fark etmeksizin bu konuda açgözlü davrandı.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bir diğer yol da bir üstada teslim olursun: Bu en derin ölüm­lerden biridir; ego ölür ve yok olur. Bunların hepsi ölümdür ve ölüm hep gelmektedir.</span></p>
				<p class="Style9 para-style-override-11"><span class="char-style-override-4" xml:lang="tr-TR">John Donne’ın şu ünlü sözlerini duymuş olmalısın: “Her insanın ölümü eksiltir beni, çünkü ben insanlığa aidim; ve bu nedenle asla gitme çanın kimin için çaldığını öğrenmeye; senin için çalıyor.”</span></p>
				<p class="Style9 para-style-override-11"><span class="char-style-override-4" xml:lang="tr-TR">Ne zaman bir yerde birisi ölse, ölüm senin kapını da çalar. Yalnız bir insan da değil: bir köpek ölür, bir karga ölür ya da bir yaprak solar ve ölür ve ağaçtan düşer; sen ölürsün, çünkü hepimiz birbirimizin içindeyiz, birbirimizin parçasıyız, birbirimizin uzvuyuz. insan bir ada değildir; hepimiz bir tür beraberlik içindeyiz. Ölüm dünyanın her yerinde her an mil­yonlarca biçimde meydana geliyor. Varoluş ölüm vasıtasıyla yaşar, varoluş kendini ölüm vasıtasıyla yeniler. Ölüm en büyük sırdır; yaşamdan daha gizemlidir, çünkü yaşamın kendisi ölü­me doğru bir hac yolculuğundan başka bir şey değildir.</span></p>
				<p class="Style9 para-style-override-43"><span class="char-style-override-4" xml:lang="tr-TR">Ancak ölüme âşık olanlar yaşamın ne olduğunu öğrenebi­lecekler. insanlar yaşamaz; yaşayamazlar, ölümden o kadar korkuyorlar ki.</span></p>
				<p class="Style9 para-style-override-21"><span class="char-style-override-4" xml:lang="tr-TR">Bir hikâye dinledim:</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Büyük bir filozof olan Ludwig Wittgenstein, başka bir büyük filozof olan Bertrand Russell’ın evinde kalır. Bir gece Wittgenstein bir ileri bir geri yürümeye başlayarak Russell’ı uyutmaz. Russel nedenini sorar. Wittgenstein intihar edip etmemek için karar vermeye çalıştığını söyler. Russell “Pekâlâ, acele et ve kararını ver, çünkü biraz uyumak istiyorum” der.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Russell şaka yapıyordu ama konuyu anlamamıştı. Russell çok akılcı, gerçekçi, pragmatik, mantıklı bir insandı. Witt-genstein da büyük, Bertrand Russell’dan daha büyük bir mantıkçıydı ama mantığın sınırlarını da biliyordu. Mantığın ötesinde bir şey olduğunu biliyordu ve yaşamın sırlarını ancak ölümle ortaya koyduğunu da biliyordu. Bütün yaşamı boyunca ölümün çekiminde yaşadı; hep hayatına son verip vermemek üzerine tefekkür ediyordu. intiharla alışılmış intiharı kastet­miyor; yok olmayı ya da olmamayı soruyor.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bir insan iki şekilde yok olabilir. Birincisi olağan yol, olağan ölme şeklidir: direnmek, mücadele etmek. Diğer yol gevşemek, tadını çıkarmak, onunla kendinden geçmektir. intihar dediği budur. Gönüllü olarak, dans ederek, maceradan büyük heye­can duyarak; intihar dediği budur. intihar bir insanın kendi anlaşmasına hazır olması, ölümle buluşmak için birkaç adım atması ve ölümü kucaklaması demektir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Her bireyin karar vermek zorunda olduğu en büyük prob­lemlerden biri budur. Sıradan bir ölümle ölme: gönülsüz, mücadele ederek, öfkeli, yapışarak, yaşama karşı açgözlü. Aşkla öl, Kabir’in sutralarını ancak o zaman anlayabileceksin. Bu sutralar çok değerli ve çok ihtişamlıdır.</span></p>
				<p class="Style15 para-style-override-21"/>
				<p class="Style15 para-style-override-23"><span class="char-style-override-4" xml:lang="tr-TR">Hızla ilerler gecenin karanlığı,</span></p>
				<p class="Style15 para-style-override-62"><span class="char-style-override-4" xml:lang="tr-TR">ve sarar aşkın gölgeleri bedeni ve zihni.</span></p>
				<p class="Style9 para-style-override-21"/>
				<p class="Style9 para-style-override-23"><span class="char-style-override-4" xml:lang="tr-TR">Çok tuhaf bir ifade.</span></p>
				<p class="Style15 para-style-override-51"/>
				<p class="Style15 para-style-override-51"><span class="char-style-override-4" xml:lang="tr-TR">Tinvir sanz ka gahira avai chhavai prem tan-man men.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Gece hızla geliyor, gece giderek kararıyor, bütün ışık kay­boluyor. Yaşam, ölüm tarafından boğuluyor, ölüm bir sele dönüşüyor: chhavai prem tan-man men. Fakat Kabir şöyle der: Bedenimin ve zihnimin bu kadar aşkla dolu olmasına şaşırdım. Ve ölüm geliyor. Böyle olmamalı.</span></p>
				<p class="Style9 para-style-override-15"><span class="char-style-override-4" xml:lang="tr-TR">Normalde böyle değildir. Ölüm geldiğinde sevgin kesinlikle kaybolur. Çöl gibi kurursun, içinde yeşil olan her şey yok olur. Ölüm gelirken nasıl sevebilirsin? Ölüm kapıyı çalarken sevgiyi nasıl düşünebilirsin? Aşk bir lükstür; ona ölüm uzakken gücün yeter.</span></p>
				<p class="Style9 para-style-override-11"><span class="char-style-override-4" xml:lang="tr-TR">Aslında, sevgililer ölmeyeceklerini düşünürler. Sevgililer ölümü unutmaya meyillidir; aşkın sonsuz olduğunu hissetmeye başlarlar, aşk ebedidir. Aşk -olağan aşkı kastediyorum- ancak ölümün olmadığını düşünebildiğin, hayal edebildiğin zaman mümkündür. Ancak o zaman sevgiyi göstermek, sevgiyi büyütmek, sevginin karşılığını almak için zaman ve mekân mevcuttur. Eğer ölüm geliyorsa...</span></p>
				<p class="Style9 para-style-override-11"><span class="char-style-override-4" xml:lang="tr-TR">Sadece düşün: Sevdiğinin yanında elini tutarak oturuyor­sun, aniden bir haberci geliyor ve beş dakika içinde öleceğini söylüyor. Sevgili kaybolacak, hiçbir şekilde orada olmayacak­tır. Elin hâlâ kadınının elinin içinde olabilir, fakat elin hiçbir şey hissetmeyecektir. Elin ölü bir el olacaktır. Buz keseceksin, bütün sıcaklık kaybolacak. Ölüm geliyor. Sevgiyi kim düşü­nür?</span></p>
				<p class="Style9 para-style-override-11"><span class="char-style-override-4" xml:lang="tr-TR">Âşık olmaya ancak gençlerin gücünün yetebilmesinin nedeni budur; ölüm uzak, çok uzak görünür. Olacaksa bile, o kadar uzaktadır ki bu konuda endişelenmeye gerek yok­tur. Yaşlandıkça sevgi zorlaşır, çünkü ölüm pek çok yönden yaklaşmaktadır. Saçın ağarıyor, yüzün kırışıyor, bedenin güçsüzleşiyor, her gün bir şey kaybediyorsun. Kaybettiğin her neyse, geri getirilemez. Ölüyorsun. Yaşlandıkça aşk neredeyse imkânsız görünür. Yaşlıların hep gençlerin aptal olduğunu düşünmelerinin bir nedeni vardır. Neden, aşkın aptallığını artık görebilmeleridir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ölüm oradayken aşk aptalcadır, aşk saçmadır. Ölüm yoksa, o zaman aşk mümkündür, o zaman aşk güzeldir. Ölüm ora­daysa, aşkın ne anlamı vardır? Bir çeşit sanrıdır. Belki de aşk bedeninin salgıladığı doğal bir uyuşturucudur; kimyasaldır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Yaşlanan insan düşünmeye başlar; özsuları giderek kuru­maya başladıkça, kendisi bir çöle dönüşmeye başladıkça, aynı zamanda daha bilge bir insana dönüşür; ve aşkın aptalca ve saçma olduğunu düşünmeye başlar. Ancak genç insanlar aşkı düşünebilecek kadar aptaldır, yoksa ne anlamı var? Artık hiç­bir yerde hiçbir güzelliği göremez. insanları iskeletler şeklinde görmeye başlar, insanları çürümüş bedenler, kirli şeyler olarak görmeye başlar. iskeletlere nasıl âşık olabilirsin?</span></p>
				<p class="Style9 para-style-override-11"><span class="char-style-override-4" xml:lang="tr-TR">Sevdiğinin iskelet olduğunu bir düşün ve iskelete sarıl. Sadece kemikleri düşün... Hayır, kendini kandırmak için genç olman lazım; yaşlı insan böyle düşünmeye başlar. Ölüyor ve ölüm bir kapıdan girdiğinde aşk öbüründen sıvışır.</span></p>
				<p class="Style9 para-style-override-16"><span class="char-style-override-4" xml:lang="tr-TR">Bu nedenle Kabir’in ifadesinin tuhaf ve çok değerli olduğu­nu söylüyorum.</span></p>
				<p class="Style9 para-style-override-21"><span class="char-style-override-4" xml:lang="tr-TR">Şöyle diyor:</span></p>
				<p class="Style15 para-style-override-21"/>
				<p class="Style15 para-style-override-29"><span class="char-style-override-4" xml:lang="tr-TR">Hızla ilerler gecenin karanlığı,</span></p>
				<p class="Style15 para-style-override-21"><span class="char-style-override-4" xml:lang="tr-TR">ve sarar aşkın gölgeleri bedeni ve zihni.</span></p>
				<p class="Style15 para-style-override-21"><span class="char-style-override-4" xml:lang="tr-TR">Chhavai prem tan-man men.</span></p>
				<p class="Style15 para-style-override-21"><span class="char-style-override-4" xml:lang="tr-TR">“Bedenim ve zihnim aşk selinin altında kalıyor.” insan böyle ölmelidir. Ölüm aşkını yok ediyorsa, gerçek aşkı bil-memişsindir; o zaman gerçekten yanılgı içindeydin, o zaman sevgilinin içinde ilahi olanı görmemişsin. Aksi takdirde, ölüm yaklaştıkça, aşkla dolu olduğunu hissedeceksin; sel gibi, su baskını gibi.</span></p>
				<p class="Style9 para-style-override-11"><span class="char-style-override-4" xml:lang="tr-TR">Neden? Çünkü şimdi ayrı bir varlık olarak tamamen sevdi­ğinin içinde kaybolacaksın. O zaman ölüm artık ölüm değil, Tanrı’dır. Meditasyonun mucizesi budur, ölümü Tanrı’ya dönüştürmesi. Meditasyon ölümü Tanrı’ya dönüştürebilirse, yaşam hakkında söylenecek ne kalır? Doğal olarak yaşamı da büyük bir vecd haline dönüştürür.</span></p>
				<p class="Style9 para-style-override-11"><span class="char-style-override-4" xml:lang="tr-TR">insan yaşamayı ve ölmeyi öğrenmek zorundadır. Ölmenin yolu budur: aşk dolu, dua dolu; ölüm denen o maceraya atılmaya hazır. Beden gidiyor olacak; sen ayrı bir olgu olarak bütünün içinde kaybolacaksın. Fakat aşkın özlemi budur; aşk yok olmak ister, aşk ölmek ister, aşk bütünle bir olmak ister. Ayrı kalmak istemez. Bu bütünle bir olma arzusu, aşktır.</span></p>
				<p class="Style9 para-style-override-15"><span class="char-style-override-4" xml:lang="tr-TR">Unutma, ölüm sana aşkı hatırlatıyorsa, doğru yoldasın; aşk sana ölümü hatırlatıyorsa, doğru yoldasın. Aşkın ancak ölümü inkâr ederek mümkünse, aşkın sahtedir. Ölüm fikrinin kendisi sevginin niteliğini bozuyorsa, o zaman sevginin ne olduğunu henüz öğrenmedin demektir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ölüm ve aşk birbirine uyar, aynı enerjinin görünüşleridir. Ölüm aşkını tamamladığında ve âşıkken ölmeye hazır oldu­ğunda, o zaman ilk kez gerçekten yaşam, sevgi ve ölümün sırlarının farkına vardın demektir.</span></p>
				<p class="Style15 para-style-override-51"/>
				<p class="Style15 para-style-override-52"><span class="char-style-override-4" xml:lang="tr-TR">Batıya bakan pencereyi aç, ve karış kendi içinde havaya.</span></p>
				<p class="Style15 para-style-override-52"><span class="char-style-override-4" xml:lang="tr-TR">Batıya bakan pencereyi aç... Bu bir metafordur. Doğu yük­</span></p>
				<p class="Style21 para-style-override-89"/>
				<p class="Style21 para-style-override-89"><span class="char-style-override-4" xml:lang="tr-TR">selen güneşi, doğumu temsil eder; batı batan güneşi, ölümü temsil eder. Kabir şöyle der: Batıya bakan pencereyi aç. Şimdi hazırlan, batıya bakan pencereyi aç, güneş batacak. Çabuk ol, batıya bakan pencereyi aç, günbatımının güzelliğini kaçırma. Doğan bir güneşin güzelliğini gördün, şimdi batan güneşle dans et. Hayatını yaşadın, şimdi ölümünü yaşa.</span></p>
				<p class="Style15 para-style-override-51"/>
				<p class="Style15 para-style-override-52"><span class="char-style-override-4" xml:lang="tr-TR">Batıya bakan pencereyi aç, ve karış kendi içinde havaya.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Aslı şöyle: Dubahu prem-gagan men - Aşkın ruhani göğün­de kaybol. Ölüme kapıyı aç ve aşkın içsel göğünde kaybol. Bırak ölüm ve aşk buluşsun, bırak ölüm ve aşk bir olsun; insan o zaman Tanrı’nın ne olduğunu bilir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Evet, aşk ve ölümün ortak noktası Tanrı deneyimidir. Sen Tanrı’nın ne olduğunu sorup duruyorsun ve bir teolog ya da bir filozof tarafından cevaplanması gereken bir soruymuş gibi Tanrı hakkında sormaya devam ediyorsun. Bu bir deneyimdir ve ancak en cesur olan için mevcuttur; çünkü ölümle aşkın buluşmasıdır.</span></p>
				<p class="Style15 para-style-override-51"/>
				<p class="Style15 para-style-override-52"><span class="char-style-override-4" xml:lang="tr-TR">Batıya bakan pencereyi aç, ve karış kendi içinde havaya.</span></p>
				<p class="Style9 para-style-override-16"/>
				<p class="Style9 para-style-override-53"><span class="char-style-override-4" xml:lang="tr-TR">O zaman Tanrı’nın ne olduğunu bileceksin. Tanrı bir taraf­tan sevgi, öbür taraftan ölümdür. Dünyada iki tip din vardır: Tanrı’nın sevgi tarafını almış ve bunu vurgulamış dinler, Tanrı’nın ölüm tarafını almış ve bunu vurgulamış dinler. Hıris­tiyanlık sevgi tarafını almıştır; Buda ölüm tarafını almıştır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Kabir her iki tarafı da aşar ve şöyle der: Tercih yapmaya gerek yok. İki taraf da olsun, tercih neden? Bırak ölüm ve aşk kavuşsun.</span></p>
				<p class="Style13 para-style-override-90"/>
				<p class="Style13 para-style-override-90"><span class="char-style-override-4" xml:lang="tr-TR">Batıya bakan pencereyi aç, ve karış kendi içinde havaya. Dubahu prem-gagan men.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Aşk ve ölümle boğul. Kabir son derece aşkın bir içgörüye sahiptir. İsa şöyle der: Tanrı sevgidir. Bu Tanrı’nın pozitif tara­fıdır. Buda Tanrı’nın negatif tarafını alır; onun yolu negatif yoldur, via negativa. İsa evet der, Buda hayır der. Tanrı her ikisidir, evet/hayır. Tanrı her ikisidir ve yine de ötesidir: Evetle sınırlandırılamaz ve hayırla sınırlandırılamaz. Buda nirvana der. Nirvana ölüm demektir; kelime düz anlamıyla “bir lam­bayı söndürmek” demektir. Nirvana “bir alevi söndürmek” demektir. Tıpkı bunun gibi, ölümün içinde yok olursun.</span></p>
				<p class="Style9 para-style-override-17"><span class="char-style-override-4" xml:lang="tr-TR">Ölüm Buda için Tanrı’dır. Bu yüzden Buda rahipleri için sarı cüppeyi seçer: Sarı ölümün rengidir. Yapraklar ölmeden önce sararır; insan ölmeden önce sararır, yüzünden kan çekilir. Sarı ölümün rengidir.</span></p>
				<p class="Style9 para-style-override-17"><span class="char-style-override-4" xml:lang="tr-TR">Kabir hem Buda’dır hem de İsa. O şöyle der: Tercih yap­mak neden? Tanrı her ikisidir. Fakat İsa ve Buda neden tercih yaptılar? Çünkü tercih yapmazsan çok mantıksız görünürsün. Tanrı, hem sevgi hem ölüm mü? Saçma durur, bizim düşünce kategorilerimize uymaz. Tanrı, hem aydınlık hem karanlık mı? Tanrı, hem yaratıcı hem yıkıcı mı? Tanrı, hem iyi hem kötü mü? Uymaz. Uymadığı için Şeytan’ı yaratırız.</span></p>
				<p class="Style9 para-style-override-17"><span class="char-style-override-4" xml:lang="tr-TR">Hıristiyanlar Şeytan’ı yarattı... çünkü Tanrı sevgiyse, o zaman nefret kim? Ve nefret var, aslında sevgiden daha fazla var. Nefret daha güçlü, daha büyük bir güç gibi görünür; ve insan yüreğinde ve zihninde sevgiden daha fazla kontrol sahibidir.</span></p>
				<p class="Style9 para-style-override-17"><span class="char-style-override-4" xml:lang="tr-TR">Bunun olduğunu her yerde görmedin mi? Bir ülke savaşa girdiğinde, ülke birlik olur. Ülke savaşta değilken, birlik yoktur. Ailen başka bir aileyle kavga ederken birleşirsiniz; aile üyeleri birbirine büyük sevgi gösterir. Kavga, nefret, savaş olmadığında, aile içinde kavga etmeye başlarsınız.</span></p>
				<p class="Style9 para-style-override-16"><span class="char-style-override-4" xml:lang="tr-TR">Hindistan’da bu oldu. Hindular ve Müslümanlar yüzyıllar­dan beri burada birlikte yaşadılar. Hindistan bağımsız oldu­ğunda, bu bir problem oldu: Birbirlerini öldürüyorlardı. Tek çözüm ülkeyi iki parçaya ayırmaktı. Müslümanların kendi ülkeleri Pakistan olursa ve Hinduların kendi ülkeleri Hindis­tan olursa, problem çıkmayacağı, barış içinde yaşayacakları ümit edildi. Fakat bu olmadı. Müslümanlar ve Hindular artık kavga etmiyor, çünkü ayrı ülkelere sahipler, birlikte değiller. Fakat Pakistan kendi içinde savaşmaya başladı: Müslümanlar Müslümanlarla kavga etmeye başladı ve Bangladeş oluşturul­du. Ve Hindular kendi aralarında kavga etmeye başladılar.</span></p>
				<p class="Style9 para-style-override-11"><span class="char-style-override-4" xml:lang="tr-TR">Hindistan büyük bir ülkedir. Hintçe konuşan insanlar Hint­çe konuşmayan insanlarla kavga ediyor; Gujarati konuşanlar Marathi konuşanlarla kavga ediyor; güney kuzeyle kavga ediyor ve binbir kavga başladı. Kavganın biri bitti ve binbir tane kavga başladı. Hindular ve Müslümanlar kavga ederken, Hindular arasında birlik vardı ve Müslümanlar arasında birlik vardı. Bütün insanlık tarihinin hikâyesi budur.</span></p>
				<p class="Style9 para-style-override-11"><span class="char-style-override-4" xml:lang="tr-TR">İnsanlar sevgi yüzünden birlikte değildir, insanlar ortak düşman yüzünden birliktedir. Ortak düşman onları birleştirir. Adolf Hitler otobiyografisinde şöyle demiş: “Bir düşman olsun ya da olmasın, ülkenin tehlikede olduğunu haykırmaya devam etmek zorundasınız.” İnsanlar bu şekilde birlikte kalır; gerçek bir düşman yoksa, sahte bir düşman yarat. Bir ülke ancak bir düşman varsa birlik içinde kalabilir; gerçek ya da sahte, fark etmez.</span></p>
				<p class="Style9 para-style-override-16"><span class="char-style-override-4" xml:lang="tr-TR">İnsanlar ancak nefret duyduklarında bir arada olurlar. Nef­ret dünyada daha büyük bir tutkudur. Yaratıcılar çok az ve seyrektir. Bir ressam, bir şair, bir dansçı, bir şarkıcı; yaratıcılar çok azdır, milyonda bir. Geriye kalan insanlar peki? Onlar yıkıcı insanlardır ve yıkım kendini pek çok şekilde gösterir. Sen göremeyebilirsin, çünk bazen buna alışmış olursun. Örne­ğin, sürekli yemeyi ve tıkınmayı seven birisi. Yıkıcıdır; basitçe yiyeceği yok etmekten zevk alır. Psikologlara sor; bu yıkıcı bir insandır. Yaratıcı bir insan çok yemez, yiyemez. Dişlerin senin eski silahlarındır. İnsan diğer hayvanlar gibi sadece bir hayvanken, süngüler ve kılıçlar yokken, dişler şiddet için senin silahlarındı. Şimdi kimseyi ısıramazsın, şimdi dişlerini bu şekilde kullanamazsın; bu çok iğrenç ve çirkin görünür.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bazen bu da olur, insanlar birbirini ısırır, özellikle de sözde âşıklar. Nasıl bir sevgi bu? Aşkın derin sırlarını aramakta olanlar, bir öpüşmenin sadece sahte bir ısırık olduğunu söyler. Isırmak istersin ama kültürün, uygarlığın seni engeller. O yüzden ancak bu kadarını yaparsın. İki sevgili öpüşmede çok ileri gittiklerinde, ısırma ortaya çıkar. Devam edersen, buna aşk ısırığı denir. Aşk nasıl ısırıyor olabilir?</span></p>
				<p class="Style9 para-style-override-11"><span class="char-style-override-4" xml:lang="tr-TR">Sevgi üzerine en eski kutsal kitaplardan biri olan Kama Sutra’da Vatsyayana aşk ısırığının güzelliklerini tanımlar. Ve öpüşmenin pek çok çeşidi olduğu gibi -Fransız, yok şu yok bu- aşk ısırığının pek çok çeşidi vardır. Aşk ısırığının kendi yöntemleri, teknikleri ve sanatı vardır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Dişlerin yoğunlaştırılmış şiddetindir. Onları kullanamadı­ğında, uygar bir insana uygun tek yol yemeye devam etmek, tıkınmaya devam etmektir. Yaratıcı bir insan asla fazla yemez. Birisi bana gelip “Yemeyi nasıl bırakacağım? Nasıl bırakaca­ğım? Çünkü şimdi beden çirkinleşiyor, çok fazla yağ topluyor. Bu konuda ne yapmak lazım?” der. Benim önerim, yaratıcı olmadıkça yemeyi bırakamayacağı yönündedir. Diyet yapma­nın faydası yoktur; er ya da geç intikam alırcasına yeniden yemeye başlayacaksın. Enerjilerin yaratıcı olmadıkça, bunun içinde kalacaksın; içini doldurmaya devam edeceksin. Bu konuyu bu şekilde düşünmemiş olabilirsin: İnsanlar yıkıcıdır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bütün bu yıkım nereden geliyor? Bu yüzden Hıristiyanlar Şeytan’ı icat etmek zorundaydı. Şeytan, Tanrı’yı yükten kurtaran bir günah keçisinden başka bir şey değildir; böylece Tanrı saf sevgi olarak kalır ve Şeytan saf nefret olur. Fakat hayatta hiçbir şey saf değildir, her şey karışıktır. Yaşam ve ölüm karışıktır, sevgi ve nefret karışıktır, yaratıcılık ve yıkıcılık karışıktır, savaş ve barış karışıktır, erkek ve kadın karışıktır. Zıt kutupların harika bir karışımıdır.</span></p>
				<p class="Style9 para-style-override-16"><span class="char-style-override-4" xml:lang="tr-TR">İsa’nın sevgi tercihi, pozitif bir zihnin tercih edilmesidir. İsa çok pozitiftir; dini de pozitif bir dindir. Buda’nın tercihi nega­tiftir, o negatif bir zihindir. Her ikisi de seçmiştir; ve seçtiğin zaman, bir şeyin tercih dışı bırakılması gerekir.</span></p>
				<p class="Style9 para-style-override-17"><span class="char-style-override-4" xml:lang="tr-TR">Kabir mantıksız olmaya yetecek kadar cesurdur. Tanrı her ikisidir der, sevgi ve ölüm.</span></p>
				<p class="Style13 para-style-override-11"/>
				<p class="Style13 para-style-override-14"><span class="char-style-override-4" xml:lang="tr-TR">Batıya bakan pencereyi aç,</span></p>
				<p class="Style13 para-style-override-11"><span class="char-style-override-4" xml:lang="tr-TR">ve karış kendi içinde havaya.</span></p>
				<p class="Style13 para-style-override-11"><span class="char-style-override-4" xml:lang="tr-TR">Açmış bir çiçek var göğüs kemiğine yakın.</span></p>
				<p class="Style13 para-style-override-11"><span class="char-style-override-4" xml:lang="tr-TR">Chet kamal dal ras piyo re.</span></p>
				<p class="Style9 para-style-override-17"/>
				<p class="Style9 para-style-override-18"><span class="char-style-override-4" xml:lang="tr-TR">Varlığının tam en içteki özünde ölümsüzlük kuvvetiyle dolu, nilüfer çiçeğinden bir bilinç vardır.</span></p>
				<p class="Style13 para-style-override-11"/>
				<p class="Style13 para-style-override-36"><span class="char-style-override-4" xml:lang="tr-TR">Açmış bir çiçek var göğüs kemiğine yakın.</span></p>
				<p class="Style13 para-style-override-11"/>
				<p class="Style13 para-style-override-24"><span class="char-style-override-4" xml:lang="tr-TR">Fakat o çiçek ancak sevgi ve ölüm birlikte yaşandığında deneyimlenebilir, başka türlü değil. O çiçek ancak sevgi onu beslediğinde ve ölüm yağmur gibi üzerine yağdığında çiçek </span><span class="char-style-override-4" xml:lang="tr-TR">açar. Sevgi ve ölüm içine birlikte girdiğinde çiçek açar, başka türlü değil. İnsan bilincinin kusursuz çiçeklenmesi, sevgi ve ölümle gerçekleşir.</span></p>
				<p class="Style13 para-style-override-12"/>
				<p class="Style13 para-style-override-80"><span class="char-style-override-4" xml:lang="tr-TR">Açmış bir çiçek var göğüs kemiğine yakın. O çiçeğin her yerindeki balı iç.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Aslı çok güzeldir: Chet kamal dal ras piyo re - Asırlardan beri içinde taşıdığın çiçeğin bilincinde ol. Bırak ölüm uyan­dırsın seni ve aşk sana uyanmanın coşkusunu versin. İkisi de gereklidir; ölümün şoku seni uyandırmak için gereklidir ve aynı zamanda aşkın gıdası da. Sadece ölümün şoku varsa, komaya girebilirsin. Sadece aşkın gıdası varsa, sanrılar göreceksin.</span></p>
				<p class="Style9 para-style-override-15"><span class="char-style-override-4" xml:lang="tr-TR">Ölümün şoku sanrılar görmene, içsel LSD triplerine, izin vermeyecektir. Aşk ve aşkın gıdası ölüm yüzünden kurumana izin vermez. Sevgi yüzünden yeşil kalacaksın ve ölüm yüzün­den uyanık kalacaksın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bunu gözlemledin mi? Ne zaman tehlikede olsan, daha uya­nık kalırsın. Aslında, insanların tehlikede olmayı sevmesinin nedeni budur. Araba sürerken, daha hızlı gitme isteği tırmanır. Saatte yüz kilometre hızla giderken büyük bir farkındalık söz konusudur. Bütün düşünce kaybolur. Saatte yüz yirmi kilo­metre hızla giderken nasıl düşüneceksin? Zihin durur. Zihin düşünmeyi göze alamaz, çok tehlikelidir; düşünce dikkatini dağıtabilir ve ölüm vardır. Kesinlikle uyanık, tetikte olmak zorundasın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bu yüzden insanlar dağa tırmanır; farkındalığa faydası olur. Bilinçli bir şekilde farkındalık aramıyor olabilirler ama bilen­ler, insanın tehlikeleri sırf bilinçteki gerilimi hissetmek için aradığını söylerler. Ölüm ne zaman yakınsa, uyanık olursun. Ne zaman aşk varsa, çiçek açarsın.</span></p>
				<p class="Style9 para-style-override-16"/>
				<p class="Style9 para-style-override-16"><span class="char-style-override-4" xml:lang="tr-TR">Tek başına aşk seni sanrılara, hayallere, fantezilere götü­recektir. Tek başına ölüm seni uyanık yapacaktır ama o kadar korkacaksın ki büzüleceksin, içsel kaynağın kapanacak. İkisi bir­likte gereklidir. Kabir’in yöntemi budur; benim yöntemim de bu. Burada yaptığımız çalışma seni bunu yapmaya hazırlayacaktır.</span></p>
				<p class="Style16 para-style-override-11"/>
				<p class="Style16 para-style-override-14"><span class="char-style-override-4" xml:lang="tr-TR">Batıya bakan pencereyi aç,</span></p>
				<p class="Style16 para-style-override-11"><span class="char-style-override-4" xml:lang="tr-TR">ve karış kendi içinde havaya.</span></p>
				<p class="Style16 para-style-override-11"><span class="char-style-override-4" xml:lang="tr-TR">Açmış bir çiçek var göğüs kemiğine yakın.</span></p>
				<p class="Style16 para-style-override-11"><span class="char-style-override-4" xml:lang="tr-TR">O çiçeğin her yerindeki balı iç.</span></p>
				<p class="Style16 para-style-override-11"><span class="char-style-override-4" xml:lang="tr-TR">Dalgalar içeri giriyor...</span></p>
				<p class="Style9 para-style-override-16"/>
				<p class="Style9 para-style-override-53"><span class="char-style-override-4" xml:lang="tr-TR">Bu iki şeye izin verirsen; bu paradoksa izin verirsen, bu ölüm ve sevginin içinde birlikte titreşmesinin, içinde el ele dans etmesinin mantıksızlığına izin verirsen, o zaman, o zaman yaşayacaksın.</span></p>
				<p class="Style16 para-style-override-11"/>
				<p class="Style16 para-style-override-91"><span class="char-style-override-4" xml:lang="tr-TR">Dalgalar içeri giriyor.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Aslı çok daha iyi: Lahar lehu ya tan man men - Bırak ilahi olan istila etsin bunu, </span><span class="char-style-override-4" xml:lang="tr-TR">bu bedeni. Bu bedeninin ta kendisi Buda’dır. Başka bir yere gitmene gerek yok; ilahi bir bedene sahip olmana gerek yok, bir melek olmana gerek yok. Tam da bu bedende, bu sıradan bedenin içinde, sıradışı meydana gelir. Sadece sevgiye ve ölüme birlikte izin verdiğinde dalgalar içeri girmeye başlar, öteki dünyadan dalgalar.</span></p>
				<p class="Style9 para-style-override-21"/>
				<p class="Style9 para-style-override-23"><span class="char-style-override-4" xml:lang="tr-TR">Lahar lehu ya tan man men.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Bu bedenin kendisi bir dans, bir titreşim, akan bir enerji, bir salınıma dönüşür. O zaman ilahi olanda nefes alır, o zaman ilahi olanda atar. O zaman bu bedenin kendisi dönüşür. O zaman: Bu bedeninin ta kendisi Buda’dır.</span></p>
				<p class="Style15 para-style-override-21"/>
				<p class="Style15 para-style-override-23"><span class="char-style-override-4" xml:lang="tr-TR">Dalgalar içeri giriyor:</span></p>
				<p class="Style15 para-style-override-62"><span class="char-style-override-4" xml:lang="tr-TR">Bunca ihtişam var okyanusun yakınında.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Ölüm ve sevginin birlikte olmasına izin verirsen, ilk kez varoluşun sonsuzluğuna, varoluşun okyanus benzeri enginliği­ne yaklaşacaksın. Dalgalar gelip seni boğacak ve o boğulmada kendini bulacaksın. O yok oluşta ilk kez bir varlık haline geleceksin. Evet, ayrı bir birey gibi var olmayacaksın; kendi tanımını kaybedeceksin, bu ya da şu değil hepsi olacaksın.</span></p>
				<p class="Style9 para-style-override-21"/>
				<p class="Style9 para-style-override-23"><span class="char-style-override-4" xml:lang="tr-TR">Dinle: kocaman deniz kabuklarının sesini!</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Kabir şöyle der: Şimdiye kadar beni izlediysen, ve batıya bakan pencereyi açtıysan ve hazırsan sevgide yok olmaya, o zaman.</span></p>
				<p class="Style15 para-style-override-21"/>
				<p class="Style15 para-style-override-29"><span class="char-style-override-4" xml:lang="tr-TR">Dinle: kocaman deniz kabuklarının sesini! Çanların sesini!</span></p>
				<p class="Style15 para-style-override-21"><span class="char-style-override-4" xml:lang="tr-TR">Kabir der ki; “Dost, dinle,</span></p>
				<p class="Style15 para-style-override-21"><span class="char-style-override-4" xml:lang="tr-TR">söylemek zorunda olduğum şey budur:</span></p>
				<p class="Style15 para-style-override-21"><span class="char-style-override-4" xml:lang="tr-TR">Sevdiğim Konuk içimdedir!”</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Ev sahibi, konuktur. Sevgi ve ölüm içinde buluştuğunda, ev sahibi ve misafir bir olarak bilinir. Konuk senden ayrı değildir. Gereksiz bir şekilde onu beklemekteydin; o asla gelmeyecek, çünkü zaten senin içinde. Gelemez. Zaten geldi; en başından beri içinde oldu. </span><span class="char-style-override-4" xml:lang="tr-TR">O,</span><span class="char-style-override-4" xml:lang="tr-TR"> sensin. Arayan aranandır; gözlemci gözle­nendir; meditasyon yapan meditasyon yapılandır. Fakat ayrım meditasyon yapanla meditasyon yapılan, arayan ve aranan,bilen ve bilinen, ev sahibi ve konuk arasında vardır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Neden bu ayrım? Bu ayrım içsel ve çok derin bir ayrım nedeniyle vardır, sevgi ve ölüm arasındaki ayrım. O ayrım ortadan kalktığında, bütün ayrımlar yok olur. Bunu tekrar­layayım: Hayatta tek bir ayrım vardır ve o da sevgiyle ölüm arasındaki ayrımdır. Diğer bütün ayrımlar bunun yan ürünü­dür. Asıl ayrım bir kez ortadan kalktığında, bütün ayrımlar kendiliğinden kaybolur; bütün içeriğini kaybeder.</span></p>
				<p class="Style15 para-style-override-21"/>
				<p class="Style15 para-style-override-29"><span class="char-style-override-4" xml:lang="tr-TR">Kabir der ki; “Dost, dinle,</span></p>
				<p class="Style15 para-style-override-21"><span class="char-style-override-4" xml:lang="tr-TR">söylemek zorunda olduğum şey budur:</span></p>
				<p class="Style15 para-style-override-21"><span class="char-style-override-4" xml:lang="tr-TR">Sevdiğim Konuk içimdedir!”</span></p>
				<p class="Style15 para-style-override-21"/>
				<p class="Style15 para-style-override-23"><span class="char-style-override-4" xml:lang="tr-TR">O,</span><span class="char-style-override-4" xml:lang="tr-TR"> benim. Ben oyum.</span></p>
				<p class="Style15 para-style-override-92"/>
				<p class="Style15 para-style-override-93"><span class="char-style-override-4" xml:lang="tr-TR">Dost, Konuğu hayattayken bekle. Sadho bhai, jivat hi karo asha.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Kabir insanların ertelediğini, erteleme içinde yaşadığını söyler. İnsanlar yarınlarda yaşar, “Evet, ölüm geldiğinde dene­yeceğiz” derler. Fakat ölüm geldiğinde bunu yapamayacaksın; buna hazırlıklı olmayacaksın. Ölüm çok ani gelir. Ölüm daima bir tesadüftür, çünkü sana haber vermeden, seni uyarmadan gelir. Geldi mi gelir ve birden oradadır, her şey biter. Bütün yaşamın onun için bir hazırlık olmadıkça anlayamayacaksın. Bütün yaşamın boyunca nasıl ölüneceğini öğrenmedikçe; sevgi içinde, dostluk içinde, güven içinde, teslimiyet içinde ölmek için her fırsatı değerlendirmedikçe anlayamayacaksın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Annen ölür: Bu fırsatı kaçırma. Bir sannyasin bana gelip “Annem ölüyor, babam ölüyor” dediğinde, ona “Git, ölen babanla birlikte ol ve ölümü deneyimle” derim. Kişi uzak</span></p>
				<p class="Style9 para-style-override-21"><span class="char-style-override-4" xml:lang="tr-TR">durur. “Babam ölüyor, ben değil” diye düşünmek ister.</span></p>
				<p class="Style9 para-style-override-11"><span class="char-style-override-4" xml:lang="tr-TR">“Her insanın ölümü eksiltir beni, çünkü ben insanlığa aidim; ve bu nedenle asla gitme çanın kimin için çaldığını öğrenmeye; senin için çalıyor.”</span></p>
				<p class="Style9 para-style-override-11"><span class="char-style-override-4" xml:lang="tr-TR">Bir yabancının ölümünde bile, sen ölüyorsun. Ölüm nerede varsa, gidip yaklaş, içine gir, ona izin ver, bırak sana olsun. Baban ölürken, nefes alması zorlaşırken, hisset, onun duygu­larını paylaş. Onun hissettiği şeyi hisset, o ol ve bırak bir ölüm senin de başına gelsin; bundan çok faydalanacaksın. Babana yaşamı ve ölümü için de minnettar olacaksın; hayattayken sana çok şey verdi ve hatta öldüğünde daha da fazlasını verdi.</span></p>
				<p class="Style9 para-style-override-16"><span class="char-style-override-4" xml:lang="tr-TR">Kadının ölürken, erkeğin ölürken, yakın ol. Ölen bir dostun, bir sevgilinin, bir sevilenin kalp atışını hisset; bu deneyimin senin de deneyimin olmasına izin ver. Yavaş yavaş, ölümü pek çok yönüyle bilerek, onu bir düşman olarak değil bir dost olarak tanımaya başlayacaksın; Büyük bir dinlenme ve rahatlama olarak. Ölüm yaşama karşı değildir; yaşam ancak ölüm sayesinde mümkündür. Ölüm yoksa, yaşam mümkün olmayacaktır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bir gül bitkisi akşam solarken, yaprakları dökülürken, orada otur ve meditasyon yap. Kendini bir çiçek gibi hisset ve yaprakların dökülüyor. Sabahın erken saatinde, güneş yükseldiğinde ve yıldızlar kaybolduğunda, bütün yıldızlarla senin de kaybolduğunu hisset. Güneş doğduğunda ve çimen yapraklarının üzerindeki çiğ taneleri yok olmaya başladığın­da, çiğ taneleri gibi kaybolduğunu hisset. Ölümü olabildiğince çok şekilde hisset. Büyük bir ölüm deneyimi haline gel.</span></p>
				<p class="Style9 para-style-override-11"><span class="char-style-override-4" xml:lang="tr-TR">Aynı şeyi sevgi için de yapmalısın. Sadece kendi sevgini yaşama, başka herkesin sevgisini de deneyimle. İki sevgili geçiyor, el ele, derin ama çok derin bir duygu birliği içinde: O birliği hisset, bundan heyecan duy. İnsanlar genel olarak kıskanır ve karşı çıkar. Sevgililere izin verilmez. iki sevgili sokakta birbirine sarılıyorsa, polisin onları karakola götürme­si kaçınılmazdır. Gelişmiş ülkelerde bile; belki kimse rahatsız etmez ama hoşlanmazlar da. insanlara ağır gelir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Sevgi neden hoş gelmez? Sevgi bir kutsama olmalıdır. Ne zaman iki kişi âşık olsa, beslendiğini hissetmelisin. Sevgi mey­dana geliyor, bir çiçek açıyor ve bu senin gücüne gidiyor, öyle mi? Hiçbir fırsatı kaçırma. Her nerede sevgi oluyorsa, büyük enerji açığa çıkıyordur. Tanrı orada mevcuttur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Fakat, izledin mi? insanlar gücenir. Ve birisi sevgililere yaklaştığında, sevgililer de gücenir. Birisi durup iki sevgilinin keyfini çıkartmaya başlarsa, gücenirler: “Burada ne yapıyor­sun?” Ancak birkaç saniye görmene izin verilir, fazlası kabalık olur. Sonra kendi yoluna gitmek zorundasın; dönüp geriye bile bakamazsın. Sevgililerin yakınına gidemez ve sessizlik içinde ellerini tutamazsın, sadece minnettarlığını göstermek için. Hayır, sadece biraz daha hızlı yürümeye başlarsın. Onlardan sakınırsın. Başka bir şeye, başka bir yere bakarsın; onları görmemiş gibi yaparsın.</span></p>
				<p class="Style9 para-style-override-16"><span class="char-style-override-4" xml:lang="tr-TR">Ne tür bir saçmalık bu? Bir fırsatı kaçırdın. Bir nilüfer çiçek açmış da, sen de başka bir yere bakıyormuşsun gibidir. Çiçek açan bir nilüfere nasıl bakabilirsin? Büyük kabalıktır. Ay ora­da, gökyüzündeymiş de, sen aya bakamıyormuşsun gibidir; kültürün bunu engeller.</span></p>
				<p class="Style9 para-style-override-11"><span class="char-style-override-4" xml:lang="tr-TR">Sevgi bu dünya üzerindeki en güzel çiçektir. Hiçbir gül iki sevgili arasındaki enerji kadar güzel değildir. Bunu görmek göz ister ve bunu hissetmek yürek ister. Hiçbir ay iki sevgili arasında doğan ışıkla kıyaslanabilecek bir şeye sahip değildir.</span></p>
				<p class="Style9 para-style-override-16"><span class="char-style-override-4" xml:lang="tr-TR">Kendini her türlü sevgi deneyimiyle besle. Sevgi ve ölüm bir­likte deneyimlenmelidir; o zaman zengin olacaksın. O zaman zevkin yüksek doruklarına erişeceksin. Sonunda, ancak o zaman Tanrı’yı bilme imkânı bulacaksın, çünkü Tanrı sevgi ve ölümün birlikte, tek bir anda deneyimlenmesidir. Kabir şöyle der:</span></p>
				<p class="Style13 para-style-override-14"><span class="char-style-override-4" xml:lang="tr-TR">Sadho bhai, jivat hi karo asha.</span></p>
				<p class="Style13 para-style-override-11"><span class="char-style-override-4" xml:lang="tr-TR">Hayattayken ümit et, hayattayken bir şey yap!</span></p>
				<p class="Style13 para-style-override-11"><span class="char-style-override-4" xml:lang="tr-TR">Dost, Konuğu hayattayken bekle.</span></p>
				<p class="Style9 para-style-override-94"><span class="char-style-override-4" xml:lang="tr-TR">Bunu erteleme. insanlar erteler durur. “Evet, zamanı geldi­ğinde göreceğiz; dua edeceğiz, meditasyon yapacağız. Henüz gencim ve ölüm uzak” derler. O zaman insanlar felsefeler yarattı. insanlar ölümden sonra ne olduğuyla ölümden önce ne olduğundan daha fazla ilgilidir. Dünyanın her yerinde, bütün dillerde, ölümden sonrasının sırrı hakkında yüzlerce kitap yazılmıştır. insanlar çok ilgilidir.</span></p>
				<p class="Style9 para-style-override-11"><span class="char-style-override-4" xml:lang="tr-TR">insanlar bana gelir, bana mektuplar yazar: “Bize bir şey söy­le. Ölümden sonra ne oluyor?” Ben de onlara anlatırım: Önce ölümden önce neler olduğuna bak!” “Sonra” anlamlı bir soru değildir. Sen hayattasın. Sadece şu anda neler olduğuna bak. Fakat onlar şu anla ilgili değildir; zihinleri daima geleceği ölçüp biçer. Zihin gerçeklik karşısında dikkati dağıtan bir şeydir.</span></p>
				<p class="Style13 para-style-override-56"/>
				<p class="Style13 para-style-override-95"><span class="char-style-override-4" xml:lang="tr-TR">Dost, Konuğu hayattayken bekle. Tecrübeyi hayattayken yaşa. Düşün ve hayattayken düşün.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Kabir sözde dindarları çok kırdı. Gerçek dindarların hepsi söz­de dindarları gücendirir. Politikacı değildirler, diplomat değildirler, dobra dobra konuşurlar. Basitçe hakikat neyse onu söylerler.</span></p>
				<p class="Style9 para-style-override-21"><span class="char-style-override-4" xml:lang="tr-TR">Geçen gün bir öykü okuyordum.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Bir ingiliz bakanı ve bir bürokrat kırsal bölgede arabayla ilerlerlerken, şoför kenara çeker ve bakana “Özür dilerim efendim, ama kayboldum” der.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bakan penceresini indirir ve yolun kenarında duran adama sorar: “Birader, nerede olduğumu söyleyebilir misin?” Adam ona bakar ve soğukkanlı bir şekilde “Evet, elbette efendim, arabanızın içindesiniz” diye karşılık verir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Tam da bakan mosmor kesilmişken, bürokrat usulca fakat kararlı bir şekilde araya girerek “Affedersiniz efendim, ama sanırım cevabı oldukça iyi” der.</span></p>
				<p class="Style9 para-style-override-21"><span class="char-style-override-4" xml:lang="tr-TR">“Nasıl?” diye karşılık verir bakan.</span></p>
				<p class="Style9 para-style-override-11"><span class="char-style-override-4" xml:lang="tr-TR">“Kısa, doğru ve ihtilaf doğurmuyor” diye karşılık verir bürokrat.</span></p>
				<p class="Style9 para-style-override-16"/>
				<p class="Style9 para-style-override-53"><span class="char-style-override-4" xml:lang="tr-TR">Gerçek dindar bir isyancıdır ve büyük ihtilaf doğurur; tartışmaya yol açar. Kabir hayattayken çok tartışma yarattı, çünkü yüzyıllardan beri Hintli zihni ölümden sonra ne oldu­ğunu düşünmektedir. Hintli zihni ölümün ötesindeki yaşama o kadar odaklandı ki şimdiki anı yaşamayı tamamen unuttu. Bu anda nasıl yaşanacağını tamamen unuttu; öbür dünya saplantı haline geldi.</span></p>
				<p class="Style9 para-style-override-29"><span class="char-style-override-4" xml:lang="tr-TR">Kabir şöyle der:</span></p>
				<p class="Style16 para-style-override-11"/>
				<p class="Style16 para-style-override-36"><span class="char-style-override-4" xml:lang="tr-TR">Dost, Konuğu hayattayken bekle.</span></p>
				<p class="Style9 para-style-override-16"/>
				<p class="Style9 para-style-override-45"><span class="char-style-override-4" xml:lang="tr-TR">Öldüğünde cennete, adene gideceğini sanma. Nerede olur­san ol aynı kalacaksın. Sen her an yaşam ve ölüm deneyimi yoluyla zenginleşmedikçe, ölüm hiçbir şeyi dönüştürmeyecek.</span></p>
				<p class="Style13 para-style-override-90"><span class="char-style-override-4" xml:lang="tr-TR">Tecrübeyi hayattayken yaşa. Düşün ve hayattayken düşün. Jivat samaze jivat booze.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Aslı çevirisinden çok daha derindir. Bunu demiyor: Düşün ve hayattayken düşün. Şöyle diyor: Anla ve ol - Jivat samaze jivat booze. Anlayış sadece düşünmek değildir. Anlayış kafa­dan çok kalple ilgilidir. Zihinsel bir akıl yürütmeden ziyade bir içgörü, bir deneyimdir. Bir şey hakkında </span><span class="char-style-override-4" xml:lang="tr-TR">düşünmek değildir; şeylerin içine girmek, onları deneyimlemek, onları anlamaktır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Elinden geldiğince sev, o zaman sevginin ne olduğunu anlayacaksın. Sevgi hakkında düşünerek anlayamayacaksın; etrafında dönüp duracaksın ve merkezine asla ulaşamayacak­sın. Sevgi hakkında çok okuyabilirsin, çünkü çok şey yazıldı. Kütüphaneye gidip kitaplara başvurabilirsin. Sevgi üzerine binlerce cilt var ve neredeyse hepsi sevginin ne olduğunu asla bilmeyen insanlar tarafından yazılmıştır, çünkü sevgiyi bilen birisi dert etmeyecektir. Sevgi hakkında şiir yazmayacak, sev­ginin şiirini yaşayacaktır. Sevgi hakkında şiir yazan insanlar sevgiyi kaçırmış, onun yerine geçecek bir şey yaratan insanlar­dır: Şiirleri sevginin yerini tutar.</span></p>
				<p class="Style9 para-style-override-15"><span class="char-style-override-4" xml:lang="tr-TR">Jivat samaze: Anlayış yaşam ve yaşama deneyimi yoluyla gelir. Jivat booze: Anlayış geldiğinde, bu sevgiyi bildiğin anla­mına gelmez, sen sevgi olmuşsundur. Bilgiyle anlayış arasında­ki fark budur. Bilgi geldiğinde, bilgiden ayrı kalırsın. Anlayış geldiğinde, onunla bir olursun.</span></p>
				<p class="Style9 para-style-override-21"><span class="char-style-override-4" xml:lang="tr-TR">“Anla ve ol” der Kabir.</span></p>
				<p class="Style13 para-style-override-90"/>
				<p class="Style13 para-style-override-96"><span class="char-style-override-4" xml:lang="tr-TR">“Kurtuluş” dediğin şey ölümden önceki zamana aittir.</span></p>
				<p class="Style9 para-style-override-16"><span class="char-style-override-4" xml:lang="tr-TR">Ölümden sonraki yaşamda bir kurtuluş arama. Kurtuluş buradadır, çünkü kurtuluş deneyim yoluyla olur. Kurtuluş, feragat yoluyla olmaz, kurtuluş fazilet yoluyla olmaz, kurtuluş insanlara iyilik yapmakla olmaz; kurtuluş yaşamı olabildiğince derinlemesine, güçlü bir şekilde, tutkulu bir şekilde deneyim-leyerek olur. Erdem o tutkulu yaşamadan doğar. İyi insanlara olur; senin tarafından hiçbir çaba olmadan doğal bir şekilde olur.</span></p>
				<p class="Style9 para-style-override-16"><span class="char-style-override-4" xml:lang="tr-TR">İyi niyetli insan, iyi bir insan değildir ve iyi insan asla iyi niyetli birisi değildir. İyi insan, iyiliğin onu tıpkı gölgesi gibi takip ettiği birisidir. O bunu yapmaya niyet etmez, hiç kimseye hizmet etmek gibi bir niyeti yoktur ama yaşamı bir hizmete dönüşür. Bu çaba harcamadan gelir.</span></p>
				<p class="Style13 para-style-override-90"/>
				<p class="Style13 para-style-override-97"><span class="char-style-override-4" xml:lang="tr-TR">“Kurtuluş” dediğin şey ölümden önceki zamana aittir.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">...Çünkü beden deneyimlemek için fırsattır, zihin deneyim-lemek için fırsattır. Bunlar Tanrı’nın fırsatları, armağanlarıdır ve sen kaçırıp durursun. Olabildiğince çok deneyimle, mevcut her şeyi deneyimle, korkma ve utanma. Hiçbir şeyden kork­ma. Her nerede etkileyici bir şey hissedersen, her nerede içinde merak uyandıran bir şey hissedersen, onun içine gir. Hatalar yapmaktan korkma, korkak olma, çünkü ancak gerektiği kadar hata yapmaya hazır insanlar büyür. Hatalardan kaçınan insanlar sıkışmış ve olgunlaşmamış kalır. Büyüme pek çok hatayla gelir; hatalar büyümenin parçasıdır.</span></p>
				<p class="Style13 para-style-override-88"/>
				<p class="Style13 para-style-override-98"><span class="char-style-override-4" xml:lang="tr-TR">“Kurtuluş” dediğin şey ölümden önceki zamana aittir. Hayattayken koparmazsan iplerini,sonra hayaletler mi yapacak sanırsın bu işi?</span></p>
				<p class="Style9 para-style-override-16"/>
				<p class="Style9 para-style-override-45"><span class="char-style-override-4" xml:lang="tr-TR">Hakikati hayattayken bilemezsen, hakikati öldüğünde nasıl bileceksin? Yaşam sana üç boyutlu fırsatlar sunar: Bedensel, zihinsel, ruhsal.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ölüm iki boyutu senden alacaktır, hayatın tek boyutlu olacak: sadece ruhsal. Bu üç boyutlu yaşam okulu bilmek, anlamak, olmak için en büyük olanaktır.</span></p>
				<p class="Style16 para-style-override-11"/>
				<p class="Style16 para-style-override-14"><span class="char-style-override-4" xml:lang="tr-TR">Ruhun sırf beden çürüdüğü için</span></p>
				<p class="Style16 para-style-override-11"><span class="char-style-override-4" xml:lang="tr-TR">vecde dalacağı düşüncesi -</span></p>
				<p class="Style16 para-style-override-11"><span class="char-style-override-4" xml:lang="tr-TR">hepsi fanteziden ibaret.</span></p>
				<p class="Style16 para-style-override-11"><span class="char-style-override-4" xml:lang="tr-TR">Şimdi bulduğundur o zaman da bulacağın.</span></p>
				<p class="Style16 para-style-override-11"><span class="char-style-override-4" xml:lang="tr-TR">Abahuu mila to tabahun milega.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Onu hemen şimdi elde edebilirsen, o zaman da ancak böyle elde edebileceksin. Kabir ısrarla burada şimdiyi yaşamaktan yanadır.</span></p>
				<p class="Style9 para-style-override-15"><span class="char-style-override-4" xml:lang="tr-TR">Fakat insanlar fantezilerle, hayallerle ilgilenir. İnsanlar gerçekten büyümeyle ilgili değildir; daha çok ışığı görmekle, vizyonlar görmekle, iç sesler duymakla, kundalininin yükse­lişini hissetmekle, çakraların açılmasıyla, mucizelerle ilgilenir. İnsanlar daha çok palavrayla ilgilenir.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Bir mürit ara sıra üstadına yazar ve kısa bir açıklamayla son durumunu özetlermiş ki üstadı da onun ruhsal gelişimini bilebilsin.</span></p>
				<p class="Style9 para-style-override-15"><span class="char-style-override-4" xml:lang="tr-TR">Birinci mektupta şöyle yazmış: “İçsel farkındalığımda hari­ka bir genişleme hissediyorum.” Üstat mektubu çöp kutusuna atmış.</span></p>
				<p class="Style9 para-style-override-15"><span class="char-style-override-4" xml:lang="tr-TR">İkinci mektupta şunlar yazıyormuş: “Her şeyin birbiriyle ilişkili olduğunu, birbirinin parçası olduğunu görüyorum.” Üstat ilgilenmemiş.</span></p>
				<p class="Style9 para-style-override-17"><span class="char-style-override-4" xml:lang="tr-TR">Bir sonraki mektup gelmiş: “Tanrı her şeyin içindedir.” Üstat esnemiş.</span></p>
				<p class="Style9 para-style-override-17"><span class="char-style-override-4" xml:lang="tr-TR">Bundan sonraki kelimeler şöyleymiş: “Evrendeki her şey mükemmelliğin esasıdır.” Üstat üzerinde bile durmamış</span></p>
				<p class="Style9 para-style-override-17"><span class="char-style-override-4" xml:lang="tr-TR">Sonra şöyle yazmış: “Bütün hareketlerim, en önemsizi bile, ruhsallığın derin tezahürleridir.” Üstat okumuş ve “Of” demiş.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ve sonra: “Size yazarken, zamansız mutluluğun vecd halin­de bulunuyorum.” Üstat mektubu açmamış bile.</span></p>
				<p class="Style9 para-style-override-17"><span class="char-style-override-4" xml:lang="tr-TR">Fakat bundan sonra iletişimde bir kopukluk olmuş. Böyle­ce, bir süre sonra üstat müride yazmış ve ona son durumunu anlatmayı ihmal ettiğini hatırlatmış. Mürit cevap vermiş: “Kimin umurunda?” Üstat kahkahalar atmış ve memnun olmuş, çünkü gerçek ruhsal ilerleme buymuş.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Fantezilerin kurbanı olma. Maneviyat heyecan verici bir deneyim değildir; olgunluktur, koyvermedir, arzusuz olmaktır. Hiçbir şey gerçekten deneyimlenmez. Maneviyat gerçekte bir deneyim değildir, çünkü bütün deneyimlerin deneyimleyen-den ayrı olması zorunludur. Ruhsallık bütün deneyimlerin kaybolmasıdır. Tek başına kalırsın ve bilincinde hiçbir hedef yoktur; bilinç bir ayna gibi pürüzsüzdür ve içinden hiçbir şey yansımaz.</span></p>
				<p class="Style9 para-style-override-11"><span class="char-style-override-4" xml:lang="tr-TR">Hiçbir şey yansıtmayan o ayna gibi bilinç, maneviyattır. Ve bu ancak hemen şimdi olabilir: şimdi ya da hiç.</span></p>
				<p class="Style9 para-style-override-21"/>
				<p class="Style9 para-style-override-29"><span class="char-style-override-4" xml:lang="tr-TR">Abahuu mila to tabahun milega.</span></p>
				<p class="Style23 para-style-override-60"><span class="char-style-override-4" xml:lang="tr-TR">Şimdi bulduğundur o zaman da bulacağın. Hiçbir şey bulamıyorsan şimdi, sonun Ölüm Şehri’nde bir daire olacak sadece.</span></p>
				<p class="Style16 para-style-override-11"><span class="char-style-override-4" xml:lang="tr-TR">Ve şimdi sevişirsen ilahi olanla,</span></p>
				<p class="Style16 para-style-override-99"><span class="char-style-override-4" xml:lang="tr-TR">Sonraki yaşamda sahip olacaksın doymuş arzunun çehresine.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Şimdi sevişmek gerekir. Başka bir zaman yoktur, şimdi tek zamandır; ve başka bir yer yoktur, burası tek yerdir. İlahi olan­la sevişebiliyorsan, bunu şimdi yap. “Yarın” deme, “sonra” deme, “sonraki yaşam” deme. Erteleme! Erteleme, varoluşa ve Tanrı’ya en büyük hakaretlerden biridir. Tanrı şimdi hazır ve sen “yarın” mı diyorsun? Tanrı hemen şimdi sevişmek istiyor ve sen “yarın” mı diyorsun? Bu varoluşu aşağılamaktır ve sen pek çok yaşamlardan beri onu aşağılamaktasın. Günah budur, ilk günah budur.</span></p>
				<p class="Style16 para-style-override-11"/>
				<p class="Style16 para-style-override-36"><span class="char-style-override-4" xml:lang="tr-TR">Ve şimdi sevişirsen ilahi olanla,</span></p>
				<p class="Style16 para-style-override-99"><span class="char-style-override-4" xml:lang="tr-TR">Sonraki yaşamda sahip olacaksın doymuş arzunun çehresine.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Doymuş arzu nedir? Arzusuzluk doymuş arzudur. Arzu­lar yok olduğunda memnuniyet vardır. Arzular ancak sen Tanrı’yla seviştiğinde yok olur. Başka hiçbir deneyim seni tatmin etmeyecek. Aslında, Tanrı’nın tanımı bundan başkası değildir: O deneyim seni o kadar eksiksiz bir şekilde doyurur ki arzu asla oluşmaz. O deneyim Tanrı’dır: Seni sonsuza dek doygun kılan mutlak deneyim.</span></p>
				<p class="Style16 para-style-override-11"/>
				<p class="Style16 para-style-override-24"><span class="char-style-override-4" xml:lang="tr-TR">O zaman dal Hakikate,</span></p>
				<p class="Style16 para-style-override-11"><span class="char-style-override-4" xml:lang="tr-TR">bul Öğretmenin kim olduğunu,</span></p>
				<p class="Style16 para-style-override-11"><span class="char-style-override-4" xml:lang="tr-TR">inan Büyük Ses’e!</span></p>
				<p class="Style16 para-style-override-11"><span class="char-style-override-4" xml:lang="tr-TR">Satt gahai satguru ko chinhen.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Harika bir ifade: Hakikati kabul et ve üstadı tanı. Kabir bununla neyi kastediyor?</span></p>
				<p class="Style13 para-style-override-11"><span class="char-style-override-4" xml:lang="tr-TR">Satt gahai satguru ko chinhen.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">İnançları bırak, onlar doğru değil. Felsefeleri bırak, doğru değiller. Bütün kutsal kitaplarını yak, doğru değiller. Yalnız sessizlik hakikattir. Sessiz bir zihin ya da bir zihinsizlik, hakikattir. Satt gahai: Hakikat senin içindedir ve sen onu dışarda arıyorsun. Dıştaki bütün arama seni bir yalandan ötekine götürecek. Yalanlarını ve kiliselerini değiştirmeye devam edebilirsin; bunun sana faydası olmayacak. Dışa doğru araştırmaların hepsini bırak.</span></p>
				<p class="Style13 para-style-override-90"/>
				<p class="Style13 para-style-override-96"><span class="char-style-override-4" xml:lang="tr-TR">Batıya bakan pencereyi aç, ve karış kendi içinde havaya... kendi içinde aşkın gökyüzüne.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Hakikatin durduğu yer burasıdır; hakikat senin iç sessizli-ğindedir. Bırak düşünceler yok olsun. Satt gahai: Düşünceler yok olduğunda hakikatin ne olduğunu bileceksin. İçinde haki­kati bir parça deneyimlemeye başladığında, ancak o zaman üstadı tanıyabileceksin. Bir öğrenci üstadı tanıyamaz, ancak bir mürit tanıyabilir. Fark büyüktür.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bir öğrenci kafa yoluyla bakar; düşünür, iddia eder ve karşı çıkar. Mürit kalp yoluyla bakandır; sessizce bakar, gözlemler, önyargı olmadan. O önyargısız yapıda üstattan bir şey müride akmaya başlar, bir titreşim. Evet, “titreşim”den daha iyi bir kelime yoktur; başka herkes için görünmez olan bir titreşim müridin içine girer. Üstat bilir ve mürit bunun gerçekleştiğini bilir: Bağlanmışlardır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Fakat ancak meditasyon yapıyorsan mürit olabilirsin. Sade­ce düşünüyorsan, asla mürit olamayacaksın. Meditasyon sana hakikatin senin içinde olduğunu gösteren küçük bir işaret,küçük bir tadımlık verecektir: Şimdi seni kendi içine atabile­cek birisine ihtiyacın var. Kendi başına kendi içine girmen çok zor olacaktır, çünkü sevgi ve ölüme giriyor olacaksın; bu da korkutur, ürkütür.</span></p>
				<p class="Style9 para-style-override-11"><span class="char-style-override-4" xml:lang="tr-TR">Üstat sana hiçbir şey vermez, sana sadece senin kendi var­lığını verir. Sana zaten sahip olduğun şeyi verir. Senden kesin­likle birkaç şey alır: korkunu, kendine güvensizliğini; kendi olabilirliğinden, kendi kudretinden, kendi potansiyelinden duyduğun şüpheyi. Şüphelerini uzaklaştırır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Kabir şöyle der: Satt gahai satguru ko chinhen. Yalnız iki şey gereklidir: İçe doğru ilerlemeye başla ve bir üstadı tanı.</span></p>
				<p class="Style15 para-style-override-21"/>
				<p class="Style15 para-style-override-62"><span class="char-style-override-4" xml:lang="tr-TR">O zaman dal Hakikate,</span></p>
				<p class="Style15 para-style-override-21"><span class="char-style-override-4" xml:lang="tr-TR">bul Öğretmenin kim olduğunu,</span></p>
				<p class="Style15 para-style-override-21"><span class="char-style-override-4" xml:lang="tr-TR">inan Büyük Ses’e!</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Üstat ve mürit buluştuğunda, harika bir müzik ortaya çıkar, harika bir melodi doğar; çünkü bu dünyadaki en ahenkli olaydır. Evet, iki sevgili arasında olandan daha derindir, çünkü iki sevgilinin buluşması genellikle iki bedenin ya da en fazla iki zihnin buluşmasıdır. Üstatla mürit arasındaki buluşma iki ruhun arasındadır; mümkün olan en derin sevgi budur. Muh­teşem bir müzik duyulur.</span></p>
				<p class="Style9 para-style-override-15"><span class="char-style-override-4" xml:lang="tr-TR">İncil’in bahsettiği “söz” budur: Başlangıçta Söz vardı ve Söz Tanrı’yla birlikteydi ve Söz Tanrı’ydı. Söz, ses ya da en iyi ifade şekliyle Zen insanlarının “tek elin sesi” dediği şey.</span></p>
				<p class="Style9 para-style-override-11"><span class="char-style-override-4" xml:lang="tr-TR">Üstat ve mürit bir olur. O zaman ses doğar: tek elin sesi. O ses evreni oluşturan şeydir. O sese omkar denir -om sesi, bütün seslerin sesi, mutlak ses- bu varoluşu oluşturan yapının ta kendisidir. Fizikçiler bu varoluşun elektrikten oluştuğunu söyler ve ses bir elektrik çeşididir. Mistikler varoluşun sesten oluştuğunu söyler ve elektrik bir ses çeşididir. Belki aynı şeyi iki farklı yoldan, iki farklı açıdan söylüyorlardır ama mistikler ve modern fizik bu konuda hemfikirdir.</span></p>
				<p class="Style9 para-style-override-17"><span class="char-style-override-4" xml:lang="tr-TR">İnsanlık tarihinde ilk kez mistik ve bilimci olağanüstü bir anlaşmaya varmıştır. Bu anlaşma büyük önem taşır; yeni bir çağı müjdeleyecek, yeni bir adımın ve yeni bir yolculuğun başlangıcı olacaktır.</span></p>
				<p class="Style13 para-style-override-11"/>
				<p class="Style13 para-style-override-14"><span class="char-style-override-4" xml:lang="tr-TR">O zaman dal Hakikate,</span></p>
				<p class="Style13 para-style-override-11"><span class="char-style-override-4" xml:lang="tr-TR">bul Öğretmenin kim olduğunu,</span></p>
				<p class="Style13 para-style-override-11"><span class="char-style-override-4" xml:lang="tr-TR">inan Büyük Ses’e!</span></p>
				<p class="Style13 para-style-override-11"><span class="char-style-override-4" xml:lang="tr-TR">Kabir bunu der:</span></p>
				<p class="Style13 para-style-override-11"><span class="char-style-override-4" xml:lang="tr-TR">“Konuğu ararken,</span></p>
				<p class="Style13 para-style-override-12"><span class="char-style-override-4" xml:lang="tr-TR">Konuğa duyulan özlemin yoğunluğudur asıl işi yapan. Bana bak...</span></p>
				<p class="Style13 para-style-override-11"><span class="char-style-override-4" xml:lang="tr-TR">O yoğunlukta bir köle göreceksin.”</span></p>
				<p class="Style9 para-style-override-17"/>
				<p class="Style9 para-style-override-18"><span class="char-style-override-4" xml:lang="tr-TR">Tanrı’ya duyulan tutkulu bir özlem; o kadar yoğun, o kadar tam ki tek bir arzuyla tutuşursun, diğerleri yok olur.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Baba Farid’e bir adam gelir; Farid bir Sufi dervişiydi. Adam “Senin Tanrı’yı öğrendiğini duydum. Çok uzaktan geldim. Bana Tanrı’nın ne olduğunu ve nasıl öğrenilebileceğini anlat” der.</span></p>
				<p class="Style9 para-style-override-17"><span class="char-style-override-4" xml:lang="tr-TR">Farid “Şu anda sabah banyomu yapmak için dereye gidiyo­rum. Benimle gel, mümkünse orada cevaplayacağım” der.</span></p>
				<p class="Style9 para-style-override-11"><span class="char-style-override-4" xml:lang="tr-TR">Arayan biraz şaşkın bakar: “Neden hemen şimdi cevap veremiyor? Neden orada cevaplaması gerekiyor?” Fakat dervişlerin tuhaf insanlar olduğunu duymuştur: “Belki bu deli adamın bir bildiği </span><span class="char-style-override-4" xml:lang="tr-TR">vardır.”</span><span class="char-style-override-4" xml:lang="tr-TR"> Takip eder.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Farid ona “Elbiselerini de çıkarmalısın, soyun ve benimle birlikte dereye gir. Belki o zaman cevaplayabilirim” der.</span></p>
				<p class="Style9 para-style-override-11"><span class="char-style-override-4" xml:lang="tr-TR">Adam “Bu adam çok ileri gidiyor: ‘Elbiselerini çıkar’ mı?” diye düşünür. Fakat dere kenarında başka kimse olmadığından “Neden olmasın?” der. Elbiselerini çıkarır ve dereye atlar.</span></p>
				<p class="Style9 para-style-override-11"><span class="char-style-override-4" xml:lang="tr-TR">Farid çok güçlü bir adamdır. Arayanın üzerine atlar ve kafa­sını olanca gücüyle bastırarak onu derede boğmaya başlar. Arayan çok zayıf ve güçsüz bir adamdır -bir filozof olmalı, çok fazla düşünmüş ve bedene hiç özen göstermemiş olmalı-ve Farid onu öldürmek üzeredir. Fakat sadece bir süreliğine; zayıf ve güçsüz adam Farid’i fırlatır. Kurtulmak için o kadar çabalamıştır ki Farid onu daha fazla tutamaz.</span></p>
				<p class="Style9 para-style-override-16"><span class="char-style-override-4" xml:lang="tr-TR">O zaman karşı karşıya kalırlar. Adam anlayamaz. “Arkandan gelmem benim kabahatim; daha akıllı davranmam gerekirdi. Sen delinin tekisin! Ne yapıyordun? Beni öldürüyordun!” der.</span></p>
				<p class="Style9 para-style-override-16"><span class="char-style-override-4" xml:lang="tr-TR">Farid “Bunlar daha sonraki şeyler. Önce bir şey sormak istiyorum: Ben seni suya bastırırken kaç tane düşünceye sahip­tin?” der.</span></p>
				<p class="Style9 para-style-override-15"><span class="char-style-override-4" xml:lang="tr-TR">“Düşünce mi?” der adam. “Tek bir düşünce vardı ve o da bir düşünce değildi: ‘Nasıl kurtulabilirim?’ Bu da bir düşünce değildir; bütün varlığıma nüfuz etti, bütün varlığıma işledi, bedenimin her hücresine sızdı. Bir düşünce değildi.”</span></p>
				<p class="Style9 para-style-override-16"><span class="char-style-override-4" xml:lang="tr-TR">Farid “İşte anladın” der. “Tanrı’yı bu kadar tutkuyla arzu­ladığında, öğreneceksin; ondan önce değil.” Tanrı bir felsefe teorisi değil, güçlü bir tutku deneyimidir.</span></p>
				<p class="Style9 para-style-override-21"><span class="char-style-override-4" xml:lang="tr-TR">Kabir şöyle der:</span></p>
				<p class="Style15 para-style-override-21"/>
				<p class="Style15 para-style-override-29"><span class="char-style-override-4" xml:lang="tr-TR">“Konuğu ararken,</span></p>
				<p class="Style15 para-style-override-27"><span class="char-style-override-4" xml:lang="tr-TR">Konuğa duyulan özlemin yoğunluğudur asıl işi yapan.”</span></p>
				<p class="Style9 para-style-override-16"/>
				<p class="Style9 para-style-override-16"><span class="char-style-override-4" xml:lang="tr-TR">Başka bir şeye gerek yoktur; hiçbir yönteme, hiçbir tekniğe. Yoğunluk büyükse, o zaman işi o görecektir. Aslında bütün yöntem ve teknikler sadece senin yoğunluğuna yardım eder; gerçekten senin Tanrı’ya gitmene yardım etmezler, sadece seni daha daha alevlendirirler.</span></p>
				<p class="Style9 para-style-override-11"><span class="char-style-override-4" xml:lang="tr-TR">Üstat Tanrı’yı görmene yardım edemez ama senin içinde büyük susuzluk yaratabilir. Kendi susuzluğunu verebilir, kendi ateşini verebilir ve bu işe yarar. Sen bir kez alevler içinde kal­dığında problem yoktur: Olay senin başına gelecektir.</span></p>
				<p class="Style16 para-style-override-11"/>
				<p class="Style16 para-style-override-36"><span class="char-style-override-4" xml:lang="tr-TR">“Bana bak, der Kabir,</span></p>
				<p class="Style16 para-style-override-24"><span class="char-style-override-4" xml:lang="tr-TR">o yoğunlukta bir köle göreceksin.”</span></p>
				<p class="Style9 para-style-override-16"/>
				<p class="Style9 para-style-override-45"><span class="char-style-override-4" xml:lang="tr-TR">Düğümü çözen o yoğunluktur, o yoğunluk bir kılıç olur. Tek bir vuruşta artık o eski insan değilsindir, yeni bir insan olursun. Kabir bu tür çalışmaya inanır. “Evini ateşe vermeye hazırsan benimle gel. Başını kesmeye hazırsan benimle gel” der müritlerine.</span></p>
				<p class="Style9 para-style-override-16"><span class="char-style-override-4" xml:lang="tr-TR">Problemi çözmekle ilgilenmez, problemi tamamen yok etmekle ilgilenir.</span></p>
				<p class="Style9 para-style-override-21"><span class="char-style-override-4" xml:lang="tr-TR">Küçük bir hikâye dinledim.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Bir zamanlar Gordon adında bir adam varmış. Bu adam küçük bir çocukken anne babası onun göğsüne bir maymun bağlamışlar. Her gün düğümü biraz daha sıkılaştırmış ve biraz daha karmaşıklaştırmışlar, ta ki maymun neredeyse Gordon’un bedeninin bir parçası haline gelinceye kadar. Bu engelle birlikte eğlenmek ve diğer çocuklarla oynamak Gordon’a zor geliyormuş ve büyüdükçe yaşamını daha da çok engeller olmuş. Böylece bir doktora gitmeye ve maymundan kurtulmaya karar vermiş.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Gittiği birinci doktor “Pekâlâ, kıpırdamadan yatar ve bana karşılık vermezsen, belki bir şey yapabiliriz” demiş. Böylece, haftalar geçmiş, doktor düğümü açmaya çalışırken Gordon kıpırdamadan yatmış. Birkaç yılın sonunda birkaç yeri bollaş-mış ama düğüm hâlâ sağlammış. O zaman Gordon o doktora gitmekten usanmış ve onu bırakmış.</span></p>
				<p class="Style9 para-style-override-16"><span class="char-style-override-4" xml:lang="tr-TR">Bir sonraki doktor düğüme dikkatle bakmış ve “Bu korkunç. Tek bir düğüm de değil, çift düğüm” demiş. İyi bir doktormuş ama düğümü çözememiş.</span></p>
				<p class="Style9 para-style-override-11"><span class="char-style-override-4" xml:lang="tr-TR">Gordon üçüncü bir doktora gitmiş. Bu doktor düğüme dikkatle bakmış, bir kılıç almış ve tek bir darbede Gordon’un düğümünü tam ortasından kesmesiyle ip düşmüş ve maymun kaçmış.</span></p>
				<p class="Style9 para-style-override-15"><span class="char-style-override-4" xml:lang="tr-TR">Birinci doktor bunu duyunca bakmaya gelmiş. “Bu doğru değil, onu çözmen gerekirdi. Ayrıca, eskiden maymunun durduğu yerde Gordon’un büyük beyaz bir lekesi var” demiş. İkinci doktora “Endişelenme, gidiş o gidiş değil. Gordon yakında daha fazla tedavi için geri dönecek” demiş.</span></p>
				<p class="Style9 para-style-override-11"><span class="char-style-override-4" xml:lang="tr-TR">Gordon üçüncü doktora “Haklı, bu hileye girer. Onu çözmen gerekirdi. Üstelik maymunun durduğu yerde büyük beyaz bir lekem var. Ayrıca maymunumu özlüyorum” demiş.</span></p>
				<p class="Style9 para-style-override-15"><span class="char-style-override-4" xml:lang="tr-TR">Bunun üzerine üçüncü doktor “Sana ne söyleyeceğim. Biraz eğlenelim. Maymunun durduğu yerdeki beyaz lekeye desenler boyayalım” demiş. Böylece beyaz lekenin üzerine resimler, desen­ler yapmışlar. Başlangıçta Gordon bu fikirden hoşlanmamış ama çok geçmeden zevk almaya başlamış. “Sadece suluboya” demiş üçüncü doktor, “bir süre sonra çıkacak. Her halükârda beyaz leke kaybolacak ve sen de herkes gibi görüneceksin.”</span></p>
				<p class="Style9 para-style-override-11"><span class="char-style-override-4" xml:lang="tr-TR">Fakat Gordon’un arkadaşları, onun böyle eğlendiğini duyduklarında “Namussuz. İğrenç. Utanmazca. Bu şekilde eğlenmemek gerektiğini herkes bilir. Neden standart eğlence yöntemlerine bağlı kalmıyor?” demişler.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Unutma, dünyada işler böyledir. Psikanalistlerin, danışman­ların, terapistlerin, hepsi düğümü çözmeye çalışıyor. O çözme işlemi sırasında, işler daha da birbirinin içine giriyor.</span></p>
				<p class="Style9 para-style-override-11"><span class="char-style-override-4" xml:lang="tr-TR">Kabir düğümü tek bir kılıç darbesiyle kesmeye inanır. Bu yapılabilir; bu işi yapmanın tek yolu gerçekten budur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Fakat bilginler ve Hint âlimleri (pundit) Kabir’den mem­nun değildi. “Bu doğru değil. Düğümü çözmen gerekirdi. Düğümleri kesilen insanlar bile o düğümlerin kesilmesinden hoşlanmazlar. Maymunlarını özlemeye başlıyorlar ve bir de orada beyaz lekeler var” demeye başlarlar.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bu hikâye güzel. Başka birisinin hikâyesi değil, senin hikâyen bu. Bütün ebeveynler, bütün toplumlar ve bütün kültürler üze­rine bir maymun koyuyor ve maymunu sana sıkıca bağlıyor. Bilgin bu, zihnin tam olarak bu: toplum tarafından bağlanmış bir maymun. Zihnin kesilmesi gerekir; psikoanaliz ve benzeri şeyler sadece onu çözmeye çalışır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Psikoanalizle tamamen tedavi edilmiş birisini hiç gördün mü? Mümkün değildir, çünkü zihin bir çöp yığını gibi değildir; çöp­leri dışarı atmaya devam ettiğinde zihin bir gün boşalmış olmaz. Hayır, zihin saçmalık üretir. Kolay değildir: Sen onu boşaltırken, o daha çok saçmalık yaratıyor; taze saçmalık, daha kuvvetli saç­malık, daha iyi saçmalık. Yaratmaya devam eder. Yalnız birkaç dakikalığına yükten kurtulduğunu hissedeceksin, sonra yine orada olacak. Psikoanalizle hiç kimse tamamen tedavi edilmez, hiç kimse; çünkü psikoanaliz düğümü çözmeye çalışır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Mistikler sert yöntemlere inanırlar. Durum böyleyse, ümitsizse,ancak sert bir şeyin faydası olabilir. Bir kılıç gerekir. Kabir bir kılıçtır. Sen de kendi kılıcını yaratabilirsin. Kılıç iki enerjiyle yaratılır: sevgi ve ölüm.</span></p>
				<p class="Style9 para-style-override-21"/>
				<p class="Style9 para-style-override-46"><span class="char-style-override-4" xml:lang="tr-TR">Bugünlük bu kadar yeter.</span></p>
				<p class="Normal para-style-override-11"/>
			</div>
		</div>
	</body>
</html>