<html xmlns="http://www.w3.org/1999/xhtml">
	<head>
		<title>3-3.html</title>
		<link href="template.css" rel="stylesheet" type="text/css"/>
	</head>
	<body>
		<div id="x3-3.html" xml:lang="en-US">
			<div class="Basic-Text-Frame">
				<p class="BOLUM para-style-override-11" id="toc_marker-4" xml:lang="tr-TR">BÖLÜM 4-HAKÎKÎ MASUMİYET</p>
				<p class="Normal para-style-override-11"/>
				<p class="SORU para-style-override-38" xml:lang="tr-TR">Birinci soru: </p>
				<p class="Style7 para-style-override-39"><span class="char-style-override-4" xml:lang="tr-TR">Osho,</span></p>
				<p class="Style9 para-style-override-11"><span class="char-style-override-4" xml:lang="tr-TR">Geçenlerde “Sadece kendini sev ve kabul et” dedin. Kendini kabul yaşamımda yavaş yavaş gelişmekte. Birkaç dakikalığına evrenin koşulsuz sevgisini deneyimledim.</span></p>
				<p class="Style9 para-style-override-11"><span class="char-style-override-4" xml:lang="tr-TR">Sannyasin oluşumdan beri geçen bu üç hafta içinde benim için en zor ve akıllara durgunluk verici deneyim, senin beni ve olduğum ve yaptığım her şeyi koşulsuz kabullendiğin gerçeğiydi. Uzak­taki bir ateşin yumuşak, sevecen dumanının beni kuşattığını ve egomun duvarlarından içeri nüfuz ettiğini hissediyorum. Yaşamımda ilk kez senin koşulsuz kabulün çeşitli şekillerde bana ulaşıyor. Yazarken ağlıyorum. Neler oluyor?</span></p>
				<p class="BOSLUK para-style-override-11" xml:lang="en-GB"/>
				<p class="Style9 para-style-override-18"><span class="char-style-override-4" xml:lang="tr-TR">Yaşam oluyor, Tanrı oluyor. Yaşam bundan ibarettir. Ken­dini kabul ettiğin anda açılırsın, savunmasız kalırsın, alıcı olursun. Kendini kabul ettiğin anda artık geleceğe hiç ihtiyaç yoktur, çünkü hiçbir şeyde ilerlemeye gerek yoktur. O zaman her şey güzeldir, o zaman her şey olduğu haliyle güzeldir. Bu deneyimle birlikte yaşam yeni bir renk almaya, yeni bir müzik yükselmeye başlar.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Kendini kabul edersen, bu her şeyi kabul etmenin başlan­gıcıdır. Kendini reddettiğinde, esasında evreni reddediyorsun. Kendini reddettiğinde Tanrı’yı reddediyorsun; kendini kabul ettiğinde Tanrı’yı kabul etmişsindir. O zaman bunun tadını çıkarmaktan, kutlamaktan başka yapacak bir şey kalmaz. Hiçbir şikâyet kalmaz, hınç yoktur; minnettarlık hissedersin. O zaman hayat güzeldir ve ölüm güzeldir, o zaman sevinç güzeldir ve hüzün güzeldir, o zaman sevdiğinle olmak güzeldir ve yalnız olmak güzeldir. O zaman her ne oluyorsa güzeldir, çünkü Tanrı’dan dolayı oluyordur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Yüzyıllardan beri kendini kabul etmemeye koşullandırıldın. Dünyanın bütün kültürleri insan zihnini zehirlemektedir, çünkü hepsi tek bir şeye dayanır: kendini geliştirmek. Hepsi içinde huzursuzluk yaratır; huzursuzluk olduğun şeyle olman gereken şey arasındaki gergin haldir. Yaşamda bir “gereklilik” varsa, insanlar huzursuz kalmaya mahkûmdur. Gerçekleş­tirilmesi gereken bir ideal varsa nasıl rahat olabilirsin, nasıl yuvada olabilirsin? Zihin geleceğin özlemini çektiği ve o gele­cek asla gelmediği için -gelemez; senin arzunun doğası gereği bu imkânsızdır- herhangi bir şeyi bütünlük içinde yaşamak imkânsızdır. Gelecek geldiğinde sen başka şeyleri hayal etmeye başlayacak, başka şeyleri arzulamaya başlayacaksın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Her zaman işlerin daha iyi olduğu bir durum hayal edebi­lirsin. Hep huzursuzluk içinde, gergin, endişeli kalabilirsin; insanlık yüzyıllardan beri böyle yaşıyor. Çok nadiren, arada sırada, bir insan tuzaktan kaçtı. O insana bir Buda, bir İsa adı verilir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Uyanmış insan, toplumun tuzağından kaçan; tuzağı, bunun saçmalıktan başka bir şey olmadığını gören kişidir. Kendini geliştiremezsin ve ben gelişmenin meydana gelmediğini söy­lemiyorum, unutma, fakat sen kendini geliştiremezsin. Sen kendini geliştirmeyi durdurduğunda, yaşam seni geliştirir. Bu rahatlamayla, bu kabullenmeyle, yaşam seni kucaklamaya başlar, yaşam senin içinden akmaya başlar. Senin hiçbir kinin, hiçbir şikâyetin olmadığında serpilir, olgunlaşırsın.</span></p>
				<p class="Style9 para-style-override-20"><span class="char-style-override-4" xml:lang="tr-TR">Sana şunu söylemek istiyorum: Ellerine düşen bu ipliği kaybetme. Burada öğrenebileceğin, benimle birlikte görebile­ceğin en değerli şey budur. Bunu hepinize söylemek istiyorum: Kendini olduğun gibi kabul et. Dünyadaki en zor şeydir bu; çünkü yetiştirilmene, eğitimine, kültürüne aykırı. Sana daha en başından nasıl olman gerektiği anlatıldı. Kimse sana nasılsan öyle iyi olduğunu söylemedi; zihnine programlar yerleştirdiler. Ebeveynler, rahipler, politikacılar, öğretmenler tarafından programlandın; tek bir şey için programlandın: sadece kendini geliştirmeye devam etmek. Bulunduğun yer neresiyse, başka bir şeye koşmaya devam etmek. Hiç dinlenmek yok. Ölümüne çalışma. Benim öğretim basittir: Yaşamı erteleme. Yarını bek­leme; asla gelmez. Onu bugün yaşa!</span></p>
				<p class="Style9 para-style-override-11"><span class="char-style-override-4" xml:lang="tr-TR">İsa havarilerine şöyle der: Tarladaki zambaklara bakın. Çalışmıyor, dokumuyor, örmüyorlar; buna rağmen Hazreti Süleyman bile bu zavallı zambaklar kadar güzel değildi. Garip çiçeğin güzelliği nedir? Mutlak kabullenme içindedir. Varlığın­da gelişmeyle ilgili hiçbir program yoktur. Şimdi buradadır; rüzgârda dans ederek, güneş banyosu yaparak, bulutlarla konuşarak, öğleden sonra sıcağında uykuya dalarak, kele­beklere kur yaparak... tadını çıkararak, var olarak, severek, sevilerek.</span></p>
				<p class="Style9 para-style-override-15"><span class="char-style-override-4" xml:lang="tr-TR">Sen açık olduğunda bütün varoluş enerjisini sana akıtmaya başlar. O zaman ağaçlar sana göründüğünden daha yeşildir, o zaman güneş sana göründüğünden daha parlaktır; o zaman her şey harika olur, rengârenk olur. Aksi takdirde her şey yavan, donuk ve gridir.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Kendini kabul et: Dua budur. Kendini kabul et: Minnettar­lık budur. Varlığının içinde gevşe; Tanrı böyle olmanı istiyor. Başka hiçbir şekilde olmanı istemiyor, aksi takdirde seni başka birisi olarak yaratırdı. Seni </span><span class="char-style-override-4" xml:lang="tr-TR">sen olarak yarattı, başka birisi olarak değil. Kendini geliştirmeye çalışmak esasında Tanrı’yı geliştirmeye çalışmaktır; bu çok aptalca ve bunu yapmaya çalışırken giderek daha çok delireceksin. Hiçbir yere varama­yacak, sadece büyük bir fırsatı kaçırmış olacaksın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ben seni olduğun gibi kabul ediyorum. Bunu sadece senin de aynısını başkalarına yapman için söylüyorum.</span></p>
				<p class="Style9 para-style-override-15"><span class="char-style-override-4" xml:lang="tr-TR">isa’nın havarilerine şöyle söylediği kaydedilmiştir: Size on birinci emri veriyorum; sevgi. Benim sizi sevdiğim gibi siz de birbirinizi sevin. Vurguya dikkat et. Benim sizi sevdiğim gibi siz de birbirinizi sevin. Ve buna on birinci emir diyor. Sana yeni bir emir veriyorum: Benim seni kabul ettiğim gibi birbirinizi kabul edin.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bu benim sannyasinlerimin gerçek yüzü olsun: kabul. Bu benim sannyasinlerimin özelliği olsun: kabul, mutlak kabul. O zaman şaşıracaksın; yaşam armağanlarını senin üzerine yağdırmaya daima hazırdır. Yaşam cimri değildir; Tanrı her zaman fazlasıyla verir; fakat biz alamayız, çünkü biz almaya değer olduğumuzu hissetmeyiz.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bu nedenle insanlar acılara sarılır; programlarına uyuyor. insanlar binbir incelikli yoldan kendilerini cezalandırmaya devam ediyor. Neden mi? Çünkü programa uyan budur. Olman gerektiği gibi değilsen, kendini cezalandırmak zorun­dasın; kendin için acı yaratmak zorundasın. Bu yüzden insan­lar mutsuzken iyi hissediyorlar.</span></p>
				<p class="Style9 para-style-override-11"><span class="char-style-override-4" xml:lang="tr-TR">Şöyle söyleyeyim: insanlar mutsuzken mutlu hissediyor, mutluyken çok ama çok huzursuz oluyorlar. Binlerce insan üzerindeki gözlemim budur:  Mutsuzken her şey olması</span></p>
				<p class="Style9 para-style-override-17"><span class="char-style-override-4" xml:lang="tr-TR">gerektiği gibidir, bunu kabul ederler; koşullanmalarına, zihin yapılarına uygundur. Ne kadar korkunç olduklarını bilirler, günahkâr olduklarını bilirler. Sana günahkâr doğduğun anla­tıldı. Ne aptallık! Ne saçmalık!</span></p>
				<p class="Style9 para-style-override-17"><span class="char-style-override-4" xml:lang="tr-TR">insan günahkâr doğmaz, insan masum doğar. ilk günah diye bir şey hiç olmadı, yalnızca ilk masumiyet oldu. Her çocuk masum doğar. Biz onu suçlu yaparız; “Bu olmamalı. Şunun gibi olmalısın” demeye başlarız. Çocuk doğal ve masumdur. Biz onu doğal ve masum olduğu için cezalandırır, yapmacık ve kurnaz olduğu için ödüllendiririz. Sahtekâr olması için onu ödüllendiririz; bütün ödüllerimiz sahtekârlar içindir. Birisi masumsa, ona ödül falan vermeyiz; onu hiç beğenmeyiz, ona hiç saygımız yoktur. Masum olan ayıplanır, masumun nere­deyse suçluyla eşanlamlı olduğu düşünülür. Masumun aptal olduğu düşünülür; kurnazın zeki olduğu düşünülür. Sahtekâr kabul edilir: Sahtekâr, sahtekâr topluma uygundur.</span></p>
				<p class="Style9 para-style-override-17"><span class="char-style-override-4" xml:lang="tr-TR">O zaman bütün yaşamın kendin için giderek daha fazla ceza yaratma çabasından başka bir şey olmayacaktır. Yaptığın her şey yanlış olduğu için kendini her keyif için cezalandırmak zorundasındır. Ve sana rağmen keyif olduğunda; dikkat et, keyif sana rağmen geldiğinde; bazen Tanrı’nın adeta sana çarptığı ve senin ondan kaçamadığın zaman, hemen kendini cezalandırmaya başlarsın. Bir şey ters gitmiştir; böyle bir şey senin gibi korkunç bir insanın başına nasıl gelebilir?</span></p>
				<p class="Style9 para-style-override-17"/>
				<p class="Style9 para-style-override-19"><span class="char-style-override-4" xml:lang="tr-TR">Daha geçen gece Ashoka bana “Sevgi hakkında konuşuyor­sun, Osho; sevgini vermekten bahsediyorsun. Fakat başkasına verecek neyim var?” diye soruyordu. “Sevdiğime verecek neyim var?” diye soruyordu.Herkesin gizli düşüncesi bu: “Hiçbir şeye sahip değilim.”</span></p>
				<p class="Style15 para-style-override-11"><span class="char-style-override-4" xml:lang="tr-TR">Sahip olmadığın ne var? Sana bütün çiçeklerin güzelliklerine sahip olduğunu kimse anlatmadı. İnsan bu dünya üzerindeki en muhteşem çiçek, en gelişmiş varlıktır. Senin söyleyebildiğin şarkıyı hiçbir kuş söyleyemez: Kuşların şarkıları seslerden ibarettir ama masumiyetten çıktıkları için yine de güzeldirler. Sen çok daha iyi, çok daha anlamlı şarkılar söyleyebilirsin. Fakat Ashoka “Neyim var?” diyor.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ağaçlar yeşil ve güzeldir; yıldızlar güzeldir ve nehirler güzel­dir. Fakat hiç bir insan yüzünden daha güzel bir şey gördün mü? İnsan gözlerinden daha güzel bir şeyle hiç karşılaştın mı? Bütün dünyada insan gözünden daha güzel hiçbir şey yoktur; hiçbir gül, hiçbir nilüfer çiçeği bu güzellikle boy ölçüşemez. O nasıl bir derinlik! Ama Ashoka bana “Sevgide ne verebi­lirim?” diye soruyor. Kendini suçlayarak bir yaşam geçirmiş olsa gerek; suçlulukla kendini bastırmış, kendine sıkıntı vermiş olsa gerek.</span></p>
				<p class="Style9 para-style-override-11"><span class="char-style-override-4" xml:lang="tr-TR">Aslında birisi seni sevdiğinde, biraz şaşırırsın. “Ne, ben mi? Beni seviyor mu?” Zihninde şu düşünce yükselir: “Çünkü beni tanımıyor, o yüzden. Beni tanıyacak olursa, içimden geçeni görürse, beni asla sevmez.” Bu yüzden sevgililer birbirlerinden gizlenmeye başlar, birçok şeyi kendilerine saklarlar. Sırlarını açmazlar çünkü kalplerini açtıkları anda sevginin kaybol­masından korkarlar. Kendilerini sevemedikleri için, başka birisinin onları sevmesini düşünemezler.</span></p>
				<p class="Style9 para-style-override-11"><span class="char-style-override-4" xml:lang="tr-TR">Sevgi, kendini sevmekle başlar. Bencil olma ama kendinle dolu ol; ikisi farklı şeyler. Narkissos olma, kendine takıntılı olma ama doğal bir özsevgi bir gereklilik, temel bir olgudur. Ancak buradan çıkarak başkasını sevebilirsin.</span></p>
				<p class="Style9 para-style-override-11"><span class="char-style-override-4" xml:lang="tr-TR">Kendini kabul et, kendini sev, sen Tanrı’nın eserisin. Tanrı’nın imzası üzerinde; sen özel, benzersizsin. Senin gibi başka kimse olmadı ve başka kimse senin gibi olmayacak; sen benzersiz, eşsizsin. Bunu kabul et, bunu sev, bunu kutla; bu kutlama içinde diğer insanların benzersizliğini, başkalarının eşsiz güzelliğini de görmeye başlayacaksın. Sevgi ancak derin bir kendini, başkasını, dünyayı kabul varsa mümkündür. Kabul sevginin büyüdüğü ortamı, sevginin boy attığı toprağı yaratır.</span></p>
				<p class="Style9 para-style-override-17"><span class="char-style-override-4" xml:lang="tr-TR">“Neler oluyor? Yazarken ağlıyorum” diyorsun bana. Bu güzel, çünkü ancak gözyaşlarıyla anlatılabilen şeyler vardır; hiçbir kelime yeterli değildir. Sözcükler için fazla derin, ancak gözyaşları içinde terennüm edilebilen şeyler vardır; onları ancak gözyaşları söyleyebilir, aktarabilir. Güzel; sevinç içinde ağla, gözyaşlarını kutla; sana yaşam oluyor.</span></p>
				<p class="Style9 para-style-override-17"><span class="char-style-override-4" xml:lang="tr-TR">Ve yaşam ancak artık gelecek arzusu kalmadığında, tam şu anda ölmeye hazır olduğunda ortaya çıkar. Ölüm gelirse, kabulün o kadar tamdır ki ölümü kucaklarsın. Fazladan bir gün bile istemezsin. Ne için? Hayatını o kadar bütünlük içinde yaşamaktasın, o kadar doyumlusun ki ölüm kabul edilebilir. O zaman Tanrı’yı aramaya gerek kalmaz, Tanrı seni arayacaktır. Sen sadece sevinç içinde yaşar ve görürsün; mucizeler olmaya başlar.</span></p>
				<p class="Style9 para-style-override-17"><span class="char-style-override-4" xml:lang="tr-TR">Aslında Tanrı arzusu, O’nun inkârıdır. Gerçek dindarın Tanrı arzusu yoktur; buna gerek yoktur. Yoğun biçimde yaşar, bütünlük içinde yaşar: Bu bütünlükten Tanrı doğar. Tanrı bir yan ürün, sonuç, bütünlükle yaşanmış bir hayattır. Öğrendi­ğinde şaşıracaksın; dindar Tanrı’ya dair hiçbir şey bilmez, çün­kü Tanrı ayrı değildir. Dindar Tanrı’ya dair hiçbir şey bilmez; Tanrı’yı düşünmez, sadece Tanrı’yı yaşar. Onlar Tanrı’dır.</span></p>
				<p class="Style9 para-style-override-17"><span class="char-style-override-4" xml:lang="tr-TR">Bilge bilgelik hakkında hiçbir şey bilmez. Bilgelik konusunu düşünenler sadece aptallardır; bilgi hakkında düşünen ancak cahildir. Tanrı’ya dua eden yalnızca günahkârdır. Gerçek dindarlar basit bir biçimde hayatlarında Tanrı’yı yaşarlar: Su içerken Tanrı’yı içer, yemek yerken Tanrı’yı yer, okyanusta yüzerken Tanrı’da yüzerler. Dans ederken, dans eden Tanrı’dır. Severken, seven Tanrı’dır. Tanrı kelimesi önemsizleşir, çünkü bütün yaşamları tanrısal olur; ve kabul, buna açılan kapıdır.</span></p>
				<p class="Style9 para-style-override-15"><span class="char-style-override-4" xml:lang="tr-TR">Kabul konusunda daha çok şey öğren ve yadsımalardan kurtul. Bunu anladığında, çok önemli bir şeyi de anlayacak­sın: Kahkahayı anlayacaksın. Genelde sözde dindar kahkaha konusunda hiçbir şey bilmez. Kiliseler kahkahasızdır, mezarlık haline gelmiştir; onlar artık yaşama ait değiller, kabristan oldular. Bir kiliseye girdiğin anda, aslında bir mezarlığa giri­yorsun; ciddi, kasvetli, kahkahasız, sevgisiz, danssız. Tanrı’nın yaşamına bak, kilise benzeri bir şey görebiliyor musun? Ağaç­lara, aya ve güneşe bak, kilise gibi bir şey görebiliyor musun? Kilise insanın eseridir ve sadece insana ait değil aynı zamanda hastalıklı, mide bulandırıcıdır. Yaşamın akışının parçası değil­dir. Nehrin içindeki bir kaya gibidir, engel oluşturur.</span></p>
				<p class="Style9 para-style-override-21"><span class="char-style-override-4" xml:lang="tr-TR">Tanrı daima sevgi, kahkaha ve ışığın Tanrı’sıdır.</span></p>
				<p class="Style9 para-style-override-21"><span class="char-style-override-4" xml:lang="tr-TR">Bir hikâye dinledim:</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Geçmiş çağlarda dünyanın çok karanlık olduğu bir zaman varmış. Tanrı insanlarına iyi dilekleriyle bir melek göndermiş. İnsanlar Tanrı’yı merak ediyormuş, meleğe bir sürü soru sormuşlar. “Tanrı en çok neyi sever?” diye sormuşlar. Melek cevap vermiş: “Kahkahayı.” Fakat kimse ona inanmamış. Kimse kahkaha atmıyormuş, dünya kasvetliymiş ve kasvetli kalmış.</span></p>
				<p class="Style9 para-style-override-16"><span class="char-style-override-4" xml:lang="tr-TR">Sonra melek cennete dönmüş ve Tanrı’ya olanları anlatmış. O zaman Tanrı bir plan yapmış. Katı kuralların, düzenlemele­rin, ahlaki ve etik değerlerin bulunduğu uzun bir liste yapmış ve meleğe dünyaya geri dönerek bu kuralları insanlara ulaştır­masını söylemiş. Melek okurken insanlar dikkatle dinlemişler:</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">“... bu şeylerin hepsini yapmak yasaktır ve şunları asla dinle­yemezsiniz, bunu asla söyleyemez, şunu da düşünemezsiniz!”</span></p>
				<p class="Style9 para-style-override-11"><span class="char-style-override-4" xml:lang="tr-TR">Bu sefer insanlar inanmış. Fakat melek gittikten sonra yasak şeylerin hepsini yapmaya başlamışlar. Tanrı memnunmuş; plan işe yaramış ve bütün insanlar kahkaha atmaya başlamışlar.</span></p>
				<p class="Style9 para-style-override-17"/>
				<p class="Style9 para-style-override-18"><span class="char-style-override-4" xml:lang="tr-TR">Gerçek Tanrı daima kahkaha Tanrı’sıdır. Tanrı’yı ne zaman düşünürsen, O’nu kahkaha atarken düşün, O’nu kahkahadan kırılarak yerde yuvarlanırken düşün, o zaman Tanrı’ya yakın olacaksın. Gerçekten kahkaha attığında; o anda artık dünya­da değilsindir, o anda bütün ağırlık ortadan kalkar. O anda pencere açılır, sen ilahisindir. Ne zaman gülsen, ilahi olana en yakın konumdasındır; ne zaman sevsen, ilahi olana en yakın konumdasındır. Ne zaman şarkı söylesen, dans etsen ve müzik yapsan; gerçek din bunlardan oluşur.</span></p>
				<p class="Style7 para-style-override-39"/>
				<p class="Style7 para-style-override-39"><span class="char-style-override-4" xml:lang="tr-TR">ikinci soru: Osho,</span></p>
				<p class="Style9 para-style-override-11"><span class="char-style-override-4" xml:lang="tr-TR">Sannyas almak istiyorum ama karım karşı çıkı­yor. Sannyas aldıktan sonra onunla ilgilenmeyece­ğimi düşünüyor. Sannyas konusunda deneyimim olmadığı için onun şüphelerine yoksayamıyorum. Lütfen bize yardım eder misin Osho?</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">iyice anlaşılması gerekir, çünkü bunun nedenleri çoktur. Eş korkuyor, çünkü sözde ilişkimiz bir sahip olma ilişkisidir. Bu hep olur. Kadın sannyas almak ister, koca karşı çıkar; koca sannyas almak ister, karısı karşı çıkar. Bir çiftin birlikte atıldığı nadirdir. Ve bir çift ne zaman birlikte atlıyorsa, bu onların gerçekten âşık olduklarını gösterir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bir şey eksiktir, korkunun nedeni budur. Karın, sannyas senin yaşamında yeni bir ilgi alanı olacağı için korkuyor. Kim bilir? Ona ilgin azalabilir. En azından o kadar ilgilenmeyecek­sin, çünkü iki ilgi alanı arasında çelişki olacak. Fakat kadın kuşkulu, çünkü derinlerde bir yerde kıskanıyor, korkuyor. Sevgisi bir kesinlik değildir; sevgisi güvenilir değil, zayıftır.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Seni gerçekten seviyorsa, sana özgürlük verecektir. Sevgi kararın ne olursa olsun daima özgürlük, kendin olma özgürlüğü verir. Şair olmaya karar verirsin, ressam olmaya karar verirsin, berduş olmaya karar verirsin, sannyasin olmaya karar verirsin; her ne olursa olsun sevgi özgürlük verir, sevgi güvenir. Karının sana güveni yok, korkuyor. Korku ancak sevgi tam olmadığın­da ortaya çıkar. Sevgi tam olduğunda korku imkânsızdır. Burayı görünce... karının gözleri görüyor olmalı; benim insanlarımın dünyada bulabileceğin en sevgi dolu insanlar olduğunu göre­bilir. Benim sannyasinlerimi görebilirsin; onlar sevgi karşıtı, yaşam karşıtı değiller. Ben sevgiden yanayım.</span></p>
				<p class="Style9 para-style-override-11"><span class="char-style-override-4" xml:lang="tr-TR">Eğer sen eski usul bir sannyasin olmak isteseydin, karının korkusu haklı olurdu; Budist bir rahip, Katolik bir rahip, Hin­du bir sannyasin ya da bir Jaina muni olmak isteseydin, böyle bir şey olmak isteseydin, karının korkusu haklı olurdu. Fakat benimle, benim sannyasinlerimle, korku saçmadır.</span></p>
				<p class="Style9 para-style-override-17"><span class="char-style-override-4" xml:lang="tr-TR">Bana sorarsan, karın gerçekte senin daha sevgi dolu olman­dan korkuyor. Belki başka insanlara da sevgi duymaya başlaya­caksın, çünkü ben sana özgürlük veriyorum. Karın seni elinde tutmak istiyor, buradaki güçlü sevgi enerjisinden korkuyor. Bu gerçekte sannyas korkusu değil, burada açığa çıkan sevgi ener­jisinin yarattığı korkudur; burada bulduğun sevgi ortamının yarattığı korkudur. Onu korkutan, özgürlüktür.</span></p>
				<p class="Style9 para-style-override-11"><span class="char-style-override-4" xml:lang="tr-TR">Senin sannyas almanı engellemektense, sevgi hakkında daha çok şeyi anlamaya çalışması gerekir. Bu onu güçlendirecektir. Bu korku; korkusunun nedeni, güvensizliğinin nedeni üzerine meditasyon yapmasına neden olmalıdır. Sevgi daima güvenir. Şüphe duyan ancak sevgisiz hâkimiyet, tahakkümdür.</span></p>
				<p class="Style9 para-style-override-11"><span class="char-style-override-4" xml:lang="tr-TR">Benim açımdan, senin her zamankinden daha sevgi dolu olacağını söyleyebilirim. Belki bu da bir korkudur. insanlar ancak bir yere kadar sevgi ve bir yere kadar sevinç alabilir;yolun sonuna kadar gitmekten korkarlar. İnsanlar yaşa­maktan o kadar korkarlar ki kötürüm hayatlar yaşarlar. Ve elbette, sen bir Hintli’sin. Hindistan yüzyıllardan beri nasıl yaşaması gerektiğini unuttu; yüzyıllardan beri Hindistan nasıl yaşanacağını bilmiyor. Sevginin yollarını unuttu, yalnız evliliği biliyor, sevgi hakkında hiçbir şey bilmiyor.</span></p>
				<p class="Style9 para-style-override-11"><span class="char-style-override-4" xml:lang="tr-TR">Evlilik, sevginin ortaya çıkmasını engellemek için bir araç­tır. Evlilik sevginin asla ortaya çıkmaması için bir aldatmaca, yasal bir aldatmacadır. Birlikte yaşarsın; rahatlık ve uygunluk içinde yaşarsın ama tehlikenin önüne geçilmiş olur. Sevgi tehlikelidir; seni nereye konduracağını asla bilemezsin. Ve sevgi çok kısadır. Bir gül çiçeği gibidir; sabah yerindedir ama akşam solmuş olabilir. Solmayabilir fakat kimse önceden emin olamaz. Evlilik plastik bir çiçektir. Ona bağlanabilirsin; güve­nilirdir, orada duracaktır. Elbette kokusu yoktur, içinde hayat yoktur. Unutma ancak ölüm kalıcıdır. Hayat kısadır. Hayat daima bir dalgadır; bir an oradadır, bir başka an gitmiştir. Sevgi de böyledir. Evlilik insan yapımıdır, yapaydır.</span></p>
				<p class="Style9 para-style-override-16"><span class="char-style-override-4" xml:lang="tr-TR">Şimdi, sen bir Hintli’sin. Batı’da yaşıyor olabilirsin, bu fazla bir şey değiştirmez, seni sadece dıştan değiştirir. Bu değişiklik yüzeyseldir, belki o kadar bile değil. Belki bu değişim ancak kozmetiklerin gittiği kadar derine iner, yüzeyseldir. Sen özün­de bir Hintli’sin, özünde sevgiden her Hintli kadar korkuyor­sun, özünde her Hintli kadar sevgiyi ayıplıyorsun. Kalbinin derinliklerinde seksin günah olduğunu biliyorsun, karın seksin günah olduğunu biliyor. Özünde, sevgi bir esarettir. İnanmaya koşullandırıldığın şey budur.</span></p>
				<p class="Style9 para-style-override-16"><span class="char-style-override-4" xml:lang="tr-TR">Ve şimdi sannyasin olmaya çalışmak risk almaktır. Aslında bu senin aşk ilişkin, karın bu yüzden korkuyor. Bana âşık oluyorsun; karın şimdi kıskanacak. Bir bakıma da haklı; çünkü bir kez bana âşık olduğunda, daha önemli hiçbir şey kalmayacak; evet, karın bile. O zaman karının senin kalbin­deki yerini koruması için tek çare sannyasin olmasıdır, aksi takdirde ondan uzaklaşmaya başlayacaksın. Karın sezgisel olarak haklı.</span></p>
				<p class="Style9 para-style-override-15"><span class="char-style-override-4" xml:lang="tr-TR">Ben çiftlere daima sıçramayı birlikte yapmalarını öneririm. Mümkünse birlikte sıçrayın, birlikte meditasyon yapın; böyle­ce birlikte büyürsünüz. Aksi takdirde boşluğun ortaya çıkması kaçınılmazdır. Birisi meditasyona başlar, diğeri dışında kalırsa: Meditasyon yapmayan kısa zamanda meditasyon yapan kişi­nin farklı bir insana dönüştüğünü görecektir, bu böyle olmak zorundadır. Meditasyon yapan kişi kısa zamanda meditasyon yapmayana ilgi duymadığını fark edecektir, çünkü meditatif enerjiler kolayca birbirini bulur; meditasyon yapmayanla meditasyon yapan insanın ayrı düşmesi kaçınılmazdır.</span></p>
				<p class="Style9 para-style-override-17"><span class="char-style-override-4" xml:lang="tr-TR">Sen bir sannyasin olursan ve karın sannyasin olmazsa, o zaman tehlike vardır ve karın sezgisel olarak haklıdır. Ancak senin sannyas almanı engellemek de tehlikeli olacak, engel­lemenin kendisi bir ayrılık yaratacaktır. Öfke duymaya baş­layacaksın; özgürlüğünün engellendiğini, sakatlandığını, sana müdahale edildiğini hissetmeye başlayacaksın. Karını asla affedemeyeceksin, bu kalp kırıklığını asla unutamayacaksın, ondan her şekilde intikam alacaksın.</span></p>
				<p class="Style9 para-style-override-17"><span class="char-style-override-4" xml:lang="tr-TR">Bu nedenle sannyas almamanı söyleyemem, çünkü bu durum evliliğine sannyastan daha fazla zarar verecektir. Söyleyebi­leceğim tek şey, karının da sannyasin olmasını sağlamandır. Birlikte büyüyün, el ele büyüyün.</span></p>
				<p class="Style9 para-style-override-20"><span class="char-style-override-4" xml:lang="tr-TR">Bir şey kesindir -çünkü ben yaşam karşıtı, sevgi karşıtı deği­lim- birbirinizi severseniz, sevgi büyüyecektir. Yeni bir derinlik kazanacak, yeni bir bütünlük kazanacak, içinde yeni nitelikler yükselecektir. Sıçramalar yapmak daima iyidir, çünkü yenile­nirsin ve bununla birlikte her şey yenilenir. Yoksa insan yavaş yavaş sıkılır. Rutin her zaman sıkıcıdır, bunu önleyemezsin. Aynı kadın, aynı ev, aynı iş, aynı sen, aynı çocuklar; buna katlanmanın bir sınırı vardır, sonra katlanılmaz olur. Tekrar tekrar aynı filmi görmeye gitmeye benzer, delirirsin. Bunun yerine sinemada filmi izlemeden oturmanın yollarını bulmak zorunda kalırsın, bu senin tek korunman olacaktır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Evlilikte bu olur. Erkek karısını görmeyi bırakır -ona bakmadığından değil, bakar ama görmez-, kadın kocasını görmeyi bırakır. Karını görmeyeli ne kadar zaman geçti, hatırlıyor musun? Onunla birlikte yaşıyorsun, her gün, ama en son ne zaman ona gerçekten baktığını hatırlıyor musun? Kocalar ve karılar birbirlerinin gözüne bakmaktan kaçınırlar. Bakarlar ama bakmazlar; bakışları sadece gösteriştir. Birbirle­rine bakarken bile binbir tane şey düşünürler. Aşırı sıkılmayı önlemenin tek yolu budur; kapan ve neler olduğunu görme. Yediğin şeyin tadına bakmazsan, aynı şeyi tekrar tekrar yeme­ye devam edebilirsin.</span></p>
				<p class="Style9 para-style-override-11"><span class="char-style-override-4" xml:lang="tr-TR">Tadına bakarsan, er ya da geç bunun çok fazla olduğunu hissetmeye başlayacaksın. Bir şeyi sevsen bile, onu her gün yersen “Artık bundan bıktım” diyeceğin gün çok geçmeden gelecektir. Kadından hoşlanırsın; erkekten hoşlanırsın; sever­sin; fakat er ya da geç o an gelir...</span></p>
				<p class="Style9 para-style-override-11"><span class="char-style-override-4" xml:lang="tr-TR">O andan sakınmanın iki yolu vardır. Birincisi, vurdumduy­maz olursun. İnsanların tercihi budur; çünkü vurdumduymaz olmak kolaydır, zekâ gerektirmez. Vurdumduymaz olmak kolaydır; çünkü bir tür düşüştür, aşağıya iniştir. Diğeri ise, karında her gün yeni bir şey bulabilecek kadar duyarlı olmak­tır; ve o derece uyanık olmalısın ki uyanıklığın her şeyi yeni tutmalı, her şeyi tazelemeye devam etmelidir. Ve ilerlemeye devam etmelisin, sonsuza kadar aynı insan olarak kalmaya gerek yoktur; ilerlemeye devam et.</span></p>
				<p class="Style9 para-style-override-17"><span class="char-style-override-4" xml:lang="tr-TR">Şimdi, eğer içinde sannyas için istek baş gösterdiyse, sıç­ramayı yap; riske gir. Bunun sana faydası olacak. Güzel bir yenilenme, bir diriliş olacaktır: Eski gidecek ve yeni doğacak­tır. Karın seni seviyorsa, gelecektir, seni anlayacaktır. Hemen şimdi gelmiyorsa, endişelenme. Sırf bu yüzden kendini sann-yas almaktan alıkoyma, çünkü o zaman evliliğin sallantıda, daha da kesin sallantıda olacaktır. Sannyasin olunca küçük bir sıkıntı yaşanacak ama o sıkıntı çok geçmeden çözülecektir, çünkü ben yaşam karşıtı değilim. Karın korkusunun doğru olmadığını anlayacaktır.</span></p>
				<p class="Style9 para-style-override-20"><span class="char-style-override-4" xml:lang="tr-TR">Meditasyonların sayesinde daha iyi, daha sevgi dolu, daha şefkatli, daha dikkatli bir insan olacaksın. Karın hiçbir şey kaybetmeyecek. Ve er ya da geç anlayış onun da sıçramayı yapmasına yardım edecektir. Duyarlı ve sevgi doluysa, sıçra­mayı seninle birlikte yapacaktır.</span></p>
				<p class="Style9 para-style-override-17"><span class="char-style-override-4" xml:lang="tr-TR">Unutma, sevgi bilinmeye nasıl girileceğini bilir. Sevgi bütün güvencelerin nasıl atılacağını bilir. Sevgi yabancı ve keşfedil­memiş olana nasıl geçileceğini bilir. Sevgi, cesarettir. Sevgiye güven.</span></p>
				<p class="Style9 para-style-override-17"><span class="char-style-override-4" xml:lang="tr-TR">Bana soruyorsun: “Lütfen bize yardım eder misin? Sannyas konusunda deneyimim olmadığı için onun şüphelerini yoksa-yamıyorum.”</span></p>
				<p class="Style9 para-style-override-17"><span class="char-style-override-4" xml:lang="tr-TR">Sannyası bilmenin iki yolu vardır. Birisi -en iyisi- bir olmaktır. İkinci en iyi yol ise benim sannyasinlerimi görmek, benim sannyasinlerimi izlemektir. Bu ikinci en iyi yol, çünkü dışarıdandır; içerden deneyim sahibi olmayacaksın. Sannya-sinlerimi izle; kahkaha atıyor, seviyor, dans ediyor, kutluyorlar. Başka ne istiyorsun? Her tür yükü, her tür yasağı ve her tür tabuyu attılar. Düpedüz hayata sevdalandılar, bütün engelleri kaldırdılar.Sannyasinlerimle birlikte yaşa, onları izle, onları deneyimle,onları hisset. Onlarla empati kur; o zaman bu konuda belli bir duyguya sahip olacaksın. Kişisel bir değişim olduğu için tarif etmesi zordur. Dıştaki değişim sadece bir işarettir, değişim içtedir. Benimle şahsen bağlantıda olmaktır, benim bilincimle bağlantılı olmaktır, kendini adamış olmaktır. Seni bir bilinme­yenden öteki bilinmeyene götüren bir yolculuğa kalkışmaktır.</span></p>
				<p class="Style9 para-style-override-17"><span class="char-style-override-4" xml:lang="tr-TR">Sannyası tanımlamak çok zordur. Işığın, sevginin ya da hayatın resmini yapamazsın; ancak ışığın üzerine düştüğü şey­lerin resmini yapabilirsin. On binlerce ışıklı şey; onların resmi yapılabilir. Doğrudan ışığı resimleyemezsin. Işığın üzerine düştüğü ve dans ettiği yeşil bir yaprağın resmini yapabilirsin; bir kayayı ışık üzerine düşerken resimleyebilirsin ya da içinde ışık olan bir gözün resmini yapabilirsin ama doğrudan ışığı resimleyemezsin; hiçbir yolu yoktur. Ancak ışıklı şeyleri resim­leyebilirsin.</span></p>
				<p class="Style9 para-style-override-11"><span class="char-style-override-4" xml:lang="tr-TR">Sannyasın ne olduğunu bilmek istiyorsan, onu doğrudan bilmenin yolu yoktur. Sadece sannyası yaşayan insanları göre­bilirsin; ışıklı şeyleri görmek zorunda kalacaksın. Tao’dan ya da Tanrı’dan bahsedilemez, ancak onu açığa vuran şeylerden bahsedilebilir.</span></p>
				<p class="Style9 para-style-override-17"><span class="char-style-override-4" xml:lang="tr-TR">Bana bak, gözlerimin içine bak; ve derinlik seni kovuğun­dan gün ışığına çağırıyorsa, atıl o zaman! Bir sannyasin olarak yavaş yavaş onun ne anlama geldiğini hissetmeye başlaya­caksın. O zaman bile tanımlayamayacaksın ama onu bilmen mümkün olacak. Sannyas bir deneyimdir; aynı sevgi gibi.</span></p>
				<p class="SORU" xml:lang="tr-TR">Üçüncü soru:</p>
				<p class="Style7 para-style-override-39"><span class="char-style-override-4" xml:lang="tr-TR">Osho,</span></p>
				<p class="Style9 para-style-override-11"><span class="char-style-override-4" xml:lang="tr-TR">Amerika’da herkes gergin ve hayal kırıklığına uğramış görünürken, Hindistan’da dilenciler bile mutlu ve kanaatkar duruyor. Neden?</span></p>
				<p class="BOSLUK" xml:lang="en-GB"/>
				<p class="Style9 para-style-override-24"><span class="char-style-override-4" xml:lang="tr-TR">Çünkü onlar dilenci! Hayal kırıklığına güçleri yetmez. Hayal kırıklığı için öncelikle birkaç koşulun yerine getirilmiş olması gerekir: Bolluk gerekir. Ancak zengin bir toplum gergin olabilir, fakir bir toplum gergin olamaz. Bunun dinle bir ilgisi yok, aklından çıkarma; çünkü Batı’ya giden Hintli sözde maneviyat satıcıları tarafından sana tekrar tekrar böyle anlatıldı. Onlar seninle konuşmaya ve Hindistan’ın dindarlık yüzünden tokgözlü olduğunu söylemeye devam ediyor. Bu tamamen saçmalık. Dinle hiç ilgisi yok. Hindistan sadece fakir, bu nedenle Hindistan tokgözlüdür. Yoksul bir insanın daha kanaatkar görünmesinin nedenini anlamak senin için zor olacaktır. Bunun belli başlı nedenleri vardır. Birincisi, fakir bir insanın ümit edecek çok şeyi vardır; o ümit hoşnutluk getirir.</span></p>
				<p class="Style9 para-style-override-17"><span class="char-style-override-4" xml:lang="tr-TR">Zengin bir insanın ümit edecek hiçbir şeyi yoktur; ümit etmiş olabileceği her şey mevcuttur ve yetersiz kalmıştır. En iyi eve, en iyi arabaya, en iyi kadına, en iyi çocuklara, bankada paraya sahiptir; şimdi ne olacak? Şimdi ümit edilecek hiçbir şey olmadığını bilir. Gelecek karanlıktır; gelecek çaresizlikten başka bir şey değildir; uğruna yaşayabileceği bir ışık yoktur. Parasını çoğaltmaya devam edeceğini bilir ama bu sadece aynı şeyin daha fazlası olacaktır. On milyon doların varken elli mil­yon doların olacak ama bu nasıl bir fark meydana getirecek? On milyon dolar seni mutlu etmiyor; elli milyon dolar nasıl mutlu etsin? Hayal kırıklığına uğradın.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Amerika hayal kırıklığına uğramıştır, çünkü Amerika insanlık tarihinde ilk kez zengin olma başarısını elde etmiştir. Bu hayal kırıklığı yüzünden gerilim vardır. Yaşam anlamsız görünmektedir; manası yoktur, neden yaşamaya devam edilsin? intiharın herkesten fazla Amerikalılarda görülmesi, psikiyatrlara herkesten daha fazla ihtiyaç duymaları tesadüf değil. Bu sadece başarıya ulaşmalarının bir sonucudur. insan­lığın bütün arzularını gerçekleştirdiler. insanlık yüzyıllardan beri nasıl zengin olacağını düşünüyordu ve oldular.</span></p>
				<p class="Style9 para-style-override-17"><span class="char-style-override-4" xml:lang="tr-TR">Şu atasözünü duymuşsundur: Hiçbir şey başarı kadar başa­rılı olamaz. Ben bunu değiştirmek istiyorum: Hiçbir şey başarı kadar başarısız olamaz. Başarıya ulaştığında, başarısızlığın ne olduğunu bilirsin; oraya ulaştın ve hepsi boş. Seraba ulaştın. Sahrada, çöldeyken serap gerçekti; bir vaha, yemyeşil bir kara parçasıydı; sen susamıştın ve ilerliyor da ilerliyordun vahaya doğru. Amerika ulaştı ve vaha falan yok; bir hayal, bir serap­tan başka bir şey değildi. Hayal kırıklığına uğradın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Henüz ulaşmamış olanlar, onların hâlâ umudu var. Dilenci hoşnut görünüyor, çünkü yarın için umut besleyebilir; onun da hayalleri var, hâlâ başaracağı şeyler var. Bunun dinle ilgisi yok. Bu hoşnutluk yoksul insanlarda her zaman olmuştur.</span></p>
				<p class="Style9 para-style-override-15"><span class="char-style-override-4" xml:lang="tr-TR">Fakat din satıcıları durumu çok fazla suiistimal etti. “Hindistan’a bakın! Hiçbir şeyimiz yok ama yine de manevi huzur var” diyorlar. Bu maneviyat değil, huzur değil, bu sadece hayallerin hâlâ canlı olmasıdır. Bir toplumun mutlu kalmasını istiyorsan, yoksul kalmasını sağla. Bir toplum zenginleştiğinde mutsuz olur. Bana göre, bir insan ancak içinde bu mutsuzluğu hissettikten sonra dindar olabilir; asla önce değil.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bana göre dinin olanaklı olduğu ülke Amerika’dır, Hindistan değil. Hindistan’ın hâlâ başarısını başarması ve başarısız olması gerekmektedir; o zaman... Evet, Buda dindar olabilirdi; zengindi,her şeye sahipti. Başka nedenler de var. Yeteneksizler, başarma-mak için geçerli mazeretleri veren bir toplumda, fırsatların bol olduğu bir toplumdan daha fazla rahatlık içindedir. Yeteneksiz fırsat verilmedikçe yeteneksizliğini asla öğrenemez. Yetenekli olduğuna inanmaya devam eder; sadece fırsatlar yoktur. Okuya-bilseydi, dünyaya kim olduğunu gösterecekti ama okuyamadı, çünkü eğitim olanağı yoktu. Fakat herkes okuduğunda, o zaman birden herkesin okuduğunu ama herkesin yetenekli olmadığını görürsün. O zaman birdenbire fark hissedilir; dahiler vardır ve kalın kafalılar, aptallar vardır. Aptallar çoğunluktadır. Ve senin aptal olduğunu kabul etmen çok zordur; bu acı verir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Yeteneksizler, başarmamak için geçerli mazeretleri veren bir toplumda, fırsatların bol olduğu bir toplumdan daha fazla rahatlık içindedir. Orada yeteneksiz aciz benliğiyle yüzleşmek­ten kaçamaz; Amerika’da bunu önleyemezsin. Hindistan’da binbir mazeret mevcuttur: Fırsat yoktur, ortam yoktur, eğitim yoktur; sen büyük bir dahi olduğuna inanmaya devam edersin, inancını yıkabilecek kimse yoktur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Fakat bütün fırsatlar verildiğinde ve birdenbire yetersiz olduğunu anladığında, hiçbir mazeret bulamazsın; büyük bir çaresizlik yerleşir. Anlamaya çalışırsan o çaresizlik hayatında bir devrime dönüşebilir. Aksi takdirde onda boğulacak, intihar edeceksin. Bir insan ne zaman olası bütün fırsatlara sahip olsa, önünde iki seçenek açılır. Ya intihar etmek zorundadır -yavaş veya hızlı; bu başka bir mesele- ya da varlığını dönüştürmek zorundadır. Seçenekler intihar veya dindir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Din, varlığını dönüştürmektir... bir devrim. intihar senin işe yaramaz, anlamsız olduğun noktayı görmektir. Yaşamaya devam etmenin ne anlamı var? Kendini yok et. Din de seni yok eder ama yıkım yoluyla yaratır. intihar yalnızca seni yok eder ve bundan çıkan bir yaratım söz konusu değildir.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Amerika intihara eğilimli bir anlayış içindedir. Hindistan’da insanlar bu kadar kolay intihar etmez; ümit edilecek çok şey vardır, fırsatlar yoldadır; kişi kendisini kanıtlamak zorunda­dır, kişi yaşama dalmak, meşhur olmak, şu veya bu olmak zorundadır. Amerika’da bütün fırsatlar gerçekleşmiştir; birden saplanıp kalırsın. Varlığını dönüştürmek zorundasındır, yoksa hayat artık hiçbir anlam taşımayacaktır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ne kadar azına sahipsek, ümit edilecek o kadar çok şey vardır. Bu nedenle devamlı bir fukaralık hali Hintli düşünce­sinin temelini oluşturmuştur. Hindistan zengin olmaktan çok korkar ve zenginliğe karşı her türlü engeli yaratır. Hindistan, fakir kalmasını sağlayacak felsefeler ortaya atar: Gandiizm en son akımdır. Hindistan Gandiizm yolunda devam ederse, sonsuza kadar yoksul kalacaktır. Hindistan fukaralığı bağ­rına basmaya devam eder: Yoksulluk bir değermiş, büyük bir değermiş gibi yoksulluğu över; fakir zenginden çok daha üstündür, pis köylerde yaşayan insanlar iyi, güzel evlerde yaşayan insanlardan çok daha mükemmeldir. Hindistan’da güzel bir evde yaşayan insan suçlu hisseder; çok ama çok kötü bir günah işliyordur. Aslında gidip bir kulübede yaşaması ve yoksul olması gerekmektedir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Yoksulluğu yüceltirsen, yoksul kalırsın. Ben sana bunun Hintli’nin düşünce yapısında sürekli bir duruma dönüştüğünü söylüyorum ve politikacı da bunu biliyor. Hindistan’ın nasıl zengin olabileceğini anlatır ama yaptığı her şey Hintli’nin fakir kalmasını sağlar. Konuşmak bir şey, yapmak tamamen başka bir şeydir; çünkü politikacı aynı zamanda bir kez zengin oldular mı insanların tehlike arz ettiklerini, isyankâr olduklarını da bilir. Daha fazlasını isterler ve o “daha fazla” yerine getirilemez; o zaman hayal kırıklığına kapılırlar. Onları oldukları halde bırakmak daha iyidir; fakir ve fakirlikleriyle mutlu. Onları zen­ginleştirmektense, yoksul kalmakla harika bir şey yaptıklarını düşünerek kendilerini iyi hissetmelerini sağla.</span></p>
				<p class="Style9 para-style-override-43"><span class="char-style-override-4" xml:lang="tr-TR">Bunu hiç aklından çıkarma: Hintli sözde mahatmalar Batı’ya gittiğinde ve Hintli’nin doyum ve memnuniyeti konu­sunda konuştuğunda, bunun önemi yoktur. Fakir toplumların hepsi halinden memnundur, bunun Hindistan’la hiç ilgisi yok. Yoksul herhangi bir topluma gidebilirsin; o toplum mutludur. Fakir insanın kaybedecek hiçbir şeyi ve kazanacak fazla şeyi yoktur; tadını çıkarmayı sürdürdüğü güzellik budur.</span></p>
				<p class="Style9 para-style-override-17"><span class="char-style-override-4" xml:lang="tr-TR">Unutma, ne zaman ileri bir kültür dindar olmak istese tarihte bu her zaman olmuştur; ve her ileri kültür er ya da geç dindar olmak ister; çünkü ilerleme yoluyla, gelişme yoluyla, kişi başarısız olur ve o zaman dinin ruhunu ele geçirmesi kaçınılmazdır. Bu yüzden yenilikçi her kültür, ileri her ülke, er ya da geç dini, Tanrı’yı, meditasyonu, duayı aramaya başlar. O zaman garip bir şey olur; gelişmiş kültür dini çağdışı bir kültürde aramak zorundadır. Bu her zaman oluyor. Çok ama çok garip bir mantık. Gelişmiş kültür din için daima fukara ve çağdışı kültüre gitmek zorundadır.</span></p>
				<p class="Style9 para-style-override-17"><span class="char-style-override-4" xml:lang="tr-TR">Bilim öğrenmek istersen ilerlemiş olana gidersin; Hindistan mühendislik, fizik ve kimya konusunda daha fazla şey öğren­mek istiyorsa, Hintli’nin Batı’ya gitmesi gerekir. Amerikalı meditasyonu, duayı, Tanrı’yı öğrenmek istiyorsa, Hindistan’a gelir. Bu tuhaftır; tuhaf çünkü gelişmiş kültürün gerçek dini bulmak için geriye değil daha da ileri gitmesi gerekir. Ancak bunun psikolojik bir nedeni vardır; bu bir çeşit gerilemedir.</span></p>
				<p class="Style9 para-style-override-17"><span class="char-style-override-4" xml:lang="tr-TR">Çok fazla stres altında kaldığında çocuksu olmaya yönelir, çocukluğa geri gidersin. Genç bir insan çok fazla gerilim his­settiğinde geri çekilmeye başlar, çocuklaşır. Çocukça davranır, çocukça huysuzluklar yapmaya başlar; bağırır, ağlar, man-tıksızlaşır. Gerilim ona “Geri dön. Çocukluk fevkaladeydi,cennetti. Geri dön” fikrini verir fakat giden gitmiştir. Geri dönüş imkânsızdır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Ben sana Doğu dinini öğretmiyorum, ben sana Hindistan dinini öğretmiyorum, ben sana geçmişe değil geleceğe ait çok gelişmiş bir dini öğretiyorum. Bu yüzden Hindistan benden pek memnun değil. Sana onların dinini, onların yoksulluğunu öğretmemi isterlerdi; sana benim tarafımdan Hintli-lik öğre­tilsin isterlerdi. Bana kızgınlar. Maharishi Mahesh Yogi’den memnunlar ama benden memnun değiller; olamazlar çünkü ben sana onların geleneğini vermiyorum. Ben geçmişi sürdür­mek için burada değilim; ben yeniyi, geleceği haber vermek için buradayım. Geriye doğru gidilemez, ancak ileri doğru gidilebilir. Geriye gitmek geri çekilmektir, geriye gitmek sadece bir avuntudur; bir faydası olmayacak, sana büyümeyi verme­yecektir. Büyüme mümkündür: Devam et, ileri git. Zengin oldun, zenginsin; şimdi sorun ortaya çıktı. Başarmak istediğin şeyi başardın ve şimdi kalbindeki arzunun, yüreğindeki doyu­mun boşuna olduğu kanıtlanmıştır.</span></p>
				<p class="Style9 para-style-override-15"><span class="char-style-override-4" xml:lang="tr-TR">Şimdi ilerle. Şimdi daha olgun ol. Şimdi olgunlaşmamış arzuların boşunalığını gör; şimdi yaşamınla oynamakta olduğun olgunlaşmamış oyunların faydasızlığını gör. Şimdi içe doğru ilerle; şimdi en içteki özüne nüfuz et. Geri kalmış bir kültüre gitmene gerek yok.</span></p>
				<p class="Style9 para-style-override-11"><span class="char-style-override-4" xml:lang="tr-TR">Unutma, ben sadece bir yerde durmam gerektiği için Hindistan’dayım. Ben sadece burada bulunuyorum. Bana gel­diğin zaman Hindistan’a gelmiyorsun, çünkü ben Hindistan’ı temsil etmiyor, küresel bir geleceği temsil ediyorum. ileri gitmek zorundasın; maddi yönden zengin oldun, şimdi de manevi yönden zengin olman gerekiyor.</span></p>
				<p class="Style9 para-style-override-11"><span class="char-style-override-4" xml:lang="tr-TR">Zenginliğe her yönden saygım var, maddi zenginliğe bile; çünkü manevi zenginliğe doğru ilerlemene yardım eder. Yok­sulluğu hiçbir şekilde övmüyorum, ne dışta ne de içte. Ben zenginlikten yanayım. Maddi yönden zengin ol ki bir gün o hayalin bitsin ve enerjilerin engellenmeden içsel zenginliğe doğru ilerleyebilsin.</span></p>
				<p class="Style9 para-style-override-17"><span class="char-style-override-4" xml:lang="tr-TR">Evet, içsel dünya Tanrı’nın krallığıdır. Orası bir krallıktır; senin kral, imparator olman gerekiyor. Sen en içteki krallığında bir Tanrı olmadıkça, doyumsuz kalacaksın. Bunun çok iyi anla­şılması gerekir. iki olasılık vardır. Maharishi Mahesh Yogi’yi dinlediğinde, geçmişi dinliyorsun. Maharishi mesajı; Hindula-rın kadim, Vedalarda öğretilen mesajını getirdiğini ve doğruca Himalayalar’dan geldiğini söylüyor. Himalayalar hiçbir zaman ilgimi çekmedi, Vedalarla ilgilenmedim ve kadim mesajların hiçbiriyle ilgilenmiyorum; bunların hepsi çocukça, olgunlaşma­mış şeylerdir. Eski ve söylenmiş olan unutulmak zorundadır.</span></p>
				<p class="Style9 para-style-override-17"><span class="char-style-override-4" xml:lang="tr-TR">Ben sana dine yönelik yeni bir içgörü veriyorum. Dindar olmak için fukara kalman gerekmez. Esasında zenginleşme-dikçe dindar olamazsın. Dünyada ilk kez tamamen farklı bir din ortaya çıkacak: varlıklı insanların, ihtiyaç duyduğu her şeye sahip olan ve her şeye sahip olduğu için, sahip oldukları­nın boşunalığını bilenlerin dini.</span></p>
				<p class="Style9 para-style-override-17"><span class="char-style-override-4" xml:lang="tr-TR">Maharishi’ye gittiğinde sana teselliler verir, yatıştırıcılar verir. Sıkıntı içindesin, acı içindesin; o sana bir mantra verir. Mantrayı tekrarla; seni avutacak, güzel bir uyku çekmene yardım edecek. Bir mantra uyku getirmek için her zaman iyidir. iyi bir uykunun kadim yöntemlerinden biridir. Uyku getirir, çünkü mantra belli bir kelime ya da sesin tekrarından başka bir şey değildir. Çok fazla tekrarladığında sıkıntı yaratır. “Rama-Rama-Rama” diye tekrarlamaya devam et; ne kadar sıkılmadan durabilirsin? Ve sıkıntı uykunun temelidir. Sıkıldı­ğın zaman uyumaya başlarsın... bu aralıksız “Rama-Rama-Rama”dan kaçmanın tek yolu gibi gözükür.</span></p>
				<p class="Style9 para-style-override-16"/>
				<p class="Style9 para-style-override-16"><span class="char-style-override-4" xml:lang="tr-TR">Bu iş asırlar boyunca yapıldı. Anneler bilir; ninni budur, çocuklara Transandantal Meditasyon. Anne belli bir dizeyi tekrarlar ve çocuğun artık hiçbir şansı yoktur. Kaçamaz, hayır diyemez; battaniyenin altına kıstırılmıştır ve anne bir ninni tekrarlar; çocuk sıkılır da sıkılır, sıkılır da sıkılır ve uykuya dalar.</span></p>
				<p class="Style9 para-style-override-16"><span class="char-style-override-4" xml:lang="tr-TR">Transandantal Meditasyon’da yaptığın şey budur: tekrar­la kendine işkence ediyorsun. Sana sıkıntı verir, sıkıntı da uykunu getirir. Çok avutucu olacaktır; tempon düşecek, hızın düşecektir ama gelişmeyeceksin, hiçbir şekilde.</span></p>
				<p class="Style9 para-style-override-11"><span class="char-style-override-4" xml:lang="tr-TR">Unutma; gerilimin azaltılması gerekmez, gerilimin alt edilmesi gerekir. Gerilimin azaltılması gerekmez, gerilim aşıl­malıdır; onun altına değil, ötesine gitmen gerekir. Hayalperest olma; bunların ötesine geçmek için yaşamın bütün fırsatlarını kullan.</span></p>
				<p class="Style7 para-style-override-39"/>
				<p class="Style7 para-style-override-39"><span class="char-style-override-4" xml:lang="tr-TR">Ve son soru: Osho,</span></p>
				<p class="Style9 para-style-override-11"><span class="char-style-override-4" xml:lang="tr-TR">Ben büyük bir insan olmak istiyorum; ünlü, tanınan ve politik yönden güçlü. Bu ihtiras gece-gündüz yakamı bırakmıyor. Osho bana yardım edebilir misin?</span></p>
				<p class="Style9 para-style-override-17"/>
				<p class="Style9 para-style-override-18"><span class="char-style-override-4" xml:lang="tr-TR">Ne olmak istiyorsun? Jimmy Carter mı? Brejnev mi? Morarji Desai mi? Aklını kaçırmış olmalısın! Sana bir hikâye anlatacağım.</span></p>
				<p class="Style9 para-style-override-17"/>
				<p class="Style9 para-style-override-19"><span class="char-style-override-4" xml:lang="tr-TR">Olay Yeni Delhi’de geçer. Jimmy Carter -ya da ona Say­gıdeğer Jimmy Carter diyelim-, Yoldaş Brejnev ve Mahatma Morarji Desai sabah yürüyüşüne çıkarlar. Saygıdeğer Jimmy Carter evinin önünde oturan küçük bir çocuğa gider ve “Mer­haba, evlat. Neyle uğraşıyorsun?” der.</span></p>
				<p class="Style9 para-style-override-21"><span class="char-style-override-4" xml:lang="tr-TR">Küçük oğlan “Boku kumla karıştırıyorum” der.</span></p>
				<p class="Style9 para-style-override-11"><span class="char-style-override-4" xml:lang="tr-TR">Biraz şaşıran Saygıdeğer Jimmy Carter “Peki ne yapıyor­sun?” diye sorar.</span></p>
				<p class="Style9 para-style-override-21"><span class="char-style-override-4" xml:lang="tr-TR">“Jimmy Carter” der oğlan.</span></p>
				<p class="Style9 para-style-override-17"><span class="char-style-override-4" xml:lang="tr-TR">Bu durum Jimmy Carter’ı çok üzer ve kendi kendine mırıl­danarak kenarda durur. Jimmy Carter’ı bu kadar sinirli gören Yoldaş Brejnev, ona “Neler oluyor?” diye sorar.</span></p>
				<p class="Style9 para-style-override-17"><span class="char-style-override-4" xml:lang="tr-TR">“Şey” der Carter, “bu terbiyesiz çocuk orada oturmuş boku kumla karıştırarak Jimmy Carter yapıyor.”</span></p>
				<p class="Style9 para-style-override-20"><span class="char-style-override-4" xml:lang="tr-TR">Brejnev kalbinin derinliklerinde çok mutlu olur ve “Çocuk komünist olmalı!” diye düşünür. Fakat Jimmy Carter’a “Bekle. Gidip çocukla konuşacağım” der. Çocuğa yaklaşır ve “Söyle bana, evlat, ne yapıyorsun?” der.</span></p>
				<p class="Style9 para-style-override-21"><span class="char-style-override-4" xml:lang="tr-TR">“Boku kumla karıştırıyorum.”</span></p>
				<p class="Style9 para-style-override-21"/>
				<p class="Style9 para-style-override-21"><span class="char-style-override-4" xml:lang="tr-TR">“Peki onunla ne yapıyorsun?”</span></p>
				<p class="Style9 para-style-override-65"><span class="char-style-override-4" xml:lang="tr-TR">“Brejnev.”</span></p>
				<p class="Style9 para-style-override-11"><span class="char-style-override-4" xml:lang="tr-TR">Şüphesiz artık ikisi de sinirlidir ve çocuğun ne kadar terbi­yesiz olduğu hakkında konuşarak kenarda dururlar. O zaman Morarji Desai onlara problemin ne olduğunu sorar. Az önce terbiyesiz çocukla başlarından geçeni anlatırlar.</span></p>
				<p class="Style9 para-style-override-11"><span class="char-style-override-4" xml:lang="tr-TR">Morarji onlara “Bakın beyler, çocuk psikolojisinden biraz anlamanız gerekir. Ben ikinizden de büyüğüm; yeri gelmişken idrar ve benzeri konular hakkında dünyada herkesten daha fazla şey bilirim. Çocuğa ben gideyim” der.</span></p>
				<p class="Style9 para-style-override-11"><span class="char-style-override-4" xml:lang="tr-TR">Kalbinin derinliklerinde çocuk Hindistan’ın Amerika ve Rusya’ya karşı bağlantısızlık, tarafsızlık politikasının destek­çisi gibi göründüğü için mutlu olur. “Şimdi çocuğa gittiğimde ne olduğunu izleyin.”</span></p>
				<p class="Style9 para-style-override-11"><span class="char-style-override-4" xml:lang="tr-TR">Böylece Mahatma Morarji Desai ilerler; her zaman yaptığı gibi göğsünü kabartır ve ancak bir mahatmanın yürüyebilece­ği gibi mağrur bir edayla çocuğa gider ve “Merhaba, küçük çocuk. Ne yapıyorsun?” der.</span></p>
				<p class="Style9 para-style-override-21"><span class="char-style-override-4" xml:lang="tr-TR">“Boku kumla karıştırıyorum” cevabı gelir.</span></p>
				<p class="Style9 para-style-override-11"><span class="char-style-override-4" xml:lang="tr-TR">“Bahse girerim ne yaptığını biliyorum” der Morarji Desai. “Bahse girerim Morarji Desai yapıyorsun.”</span></p>
				<p class="Style9 para-style-override-11"><span class="char-style-override-4" xml:lang="tr-TR">“Ah, hayır” der çocuk üzüntülü bir şekilde. “Bunun için yeterince bokum yok.”</span></p>
			</div>
		</div>
	</body>
</html>