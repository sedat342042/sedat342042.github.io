<html xmlns="http://www.w3.org/1999/xhtml">
	<head>
		<title>3-4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x3-4.html" xml:lang="en-US">
			<div class="Basic-Text-Frame">
				<p class="BOLUM" id="toc_marker-5" xml:lang="tr-TR">BÖLÜM 5-SEVGİ YOLCULARI</p>
				<p class="Normal para-style-override-11"/>
				<p class="Normal para-style-override-11"/>
				<p class="Style16 para-style-override-13"><span class="char-style-override-4" xml:lang="tr-TR">İçimdeki sevgilimle konuşur ve neden bu telaş derim?</span></p>
				<p class="Style16 para-style-override-11"><span class="char-style-override-4" xml:lang="tr-TR">Hissederiz bir ruh olduğunu</span></p>
				<p class="Style16 para-style-override-11"><span class="char-style-override-4" xml:lang="tr-TR">kuşları ve hayvanları ve karıncaları gözetir.</span></p>
				<p class="Style16 para-style-override-11"><span class="char-style-override-4" xml:lang="tr-TR">Belki aynı ruh sana da bir nur vermiştir</span></p>
				<p class="Style16 para-style-override-11"><span class="char-style-override-4" xml:lang="tr-TR">annenin rahminde.</span></p>
				<p class="Style16 para-style-override-11"><span class="char-style-override-4" xml:lang="tr-TR">Aklına yatıyor mu şimdi</span></p>
				<p class="Style16 para-style-override-11"><span class="char-style-override-4" xml:lang="tr-TR">tümden kimsesiz geziniyor olman?</span></p>
				<p class="Style16 para-style-override-11"><span class="char-style-override-4" xml:lang="tr-TR">Hakikat şu ki kendinden vazgeçtin,</span></p>
				<p class="Style16 para-style-override-11"><span class="char-style-override-4" xml:lang="tr-TR">ve tek başına girmeye karar verdin karanlığa.</span></p>
				<p class="Style16 para-style-override-11"><span class="char-style-override-4" xml:lang="tr-TR">şimdi başkalarıyla uğraşıyorsun,</span></p>
				<p class="Style16 para-style-override-11"><span class="char-style-override-4" xml:lang="tr-TR">ve bir zamanlar bildiğini unuttun,</span></p>
				<p class="Style16 para-style-override-11"><span class="char-style-override-4" xml:lang="tr-TR">ve bu yüzden yaptığın her şeyde</span></p>
				<p class="Style16 para-style-override-11"><span class="char-style-override-4" xml:lang="tr-TR">garip bir başarısızlık var.</span></p>
				<p class="Style16 para-style-override-11"><span class="char-style-override-4" xml:lang="tr-TR">Adanmışlık</span><span class="char-style-override-5" xml:lang="tr-TR"><a class="footnote-link" href="#footnote-225-3" id="footnote-225-3-backlink">3</a></span><span class="char-style-override-4" xml:lang="tr-TR"> yolu zarafetle uzanır kıvrıla kıvrıla.</span></p>
				<div class="footnote">
					<p class="Basic-Paragraph" xml:lang="en-GB"><a class="footnote-anchor" href="#footnote-225-3-backlink" id="footnote-225-3">3</a>	<span class="char-style-override-4" xml:lang="tr-TR"> Bhakti. (ç.n.)</span></p>
				</div>
				<p class="Style16 para-style-override-11"><span class="char-style-override-4" xml:lang="tr-TR">Bu yolda sormak yok ve sormamak yok.</span></p>
				<p class="Style16 para-style-override-11"><span class="char-style-override-4" xml:lang="tr-TR">Sen ona dokunduğun anda ego ortadan kaybolur.</span></p>
				<p class="Style16 para-style-override-11"><span class="char-style-override-4" xml:lang="tr-TR">Ve O’nu aramanın sevinci o kadar büyüktür ki</span></p>
				<p class="Style16 para-style-override-11"><span class="char-style-override-4" xml:lang="tr-TR">balıklama atlar ve kıyı boyunca ilerlersin</span></p>
				<p class="Style16 para-style-override-11"><span class="char-style-override-4" xml:lang="tr-TR">sudaki bir balık gibi.</span></p>
				<p class="Style16 para-style-override-11"><span class="char-style-override-4" xml:lang="tr-TR">Birisinin bir başa ihtiyacı varsa,</span></p>
				<p class="Style16 para-style-override-11"><span class="char-style-override-4" xml:lang="tr-TR">sevgili fırlar kendininkini sunmak için.</span></p>
				<p class="Style17 para-style-override-13"/>
				<p class="Style16 para-style-override-66"><span class="char-style-override-4" xml:lang="tr-TR">Kabir’in şiirleri bu adanmışlığın sırlarına dokunur.</span></p>
				<p class="Style9 para-style-override-16"><span class="char-style-override-4" xml:lang="tr-TR">Kişi olaylardaki “Ah!” noktasını anlamak zorundadır; o zaman her şey anlaşılır. Felsefenin merakla başladığını söy­lerler. Belki. Fakat felsefe daima merakı öldürmeye çalışır; annesini öldürmek ister. Felsefenin bütün çabası varoluşun sırrını çözmektir.</span></p>
				<p class="Style9 para-style-override-43"><span class="char-style-override-4" xml:lang="tr-TR">Daha çok bildiğini zannettikçe daha az huşu, merak, saygı, sevgi duyarsın. Varoluş o zaman sönük, tatsız görünür; artık içinde sırlar yoktur. Elbette dışta sır kalmadığı zaman, içte de şiir olmaz. İkisi birlikte yürür, paraleldir: dışta sır, içte şiir.</span></p>
				<p class="Style9 para-style-override-15"><span class="char-style-override-4" xml:lang="tr-TR">Şiir ancak yaşam araştırmaya değer kaldığı sürece ortaya çıkabilir. Bildiğin anda, şiir ölür; bilgili olmak içindeki güzel her şeyin ölmesidir. Şiirin ölmesiyle yaşamaya değmeyen bir hayat sürersin; hiçbir anlamı olmaz, hiçbir kutlaması olmaz. Çiçek açamaz, dans edemez, ancak sürüklersin. Bu yüzden felsefenin merakla başladığını söyleyenler haklı olabilir ancak ben bir şey daha eklemek istiyorum: Annesini öldürmeye çalışır.</span></p>
				<p class="Style9 para-style-override-16"><span class="char-style-override-4" xml:lang="tr-TR">Din meraktan doğar, merakla yaşar. Din merakla başlar ve daha fazla merakla son bulur. Felsefeyle din arasındaki fark budur; her ikisinin de başlangıcı meraktadır, fakat sonra yol­ları ayrılır. Din sırları incelemeye başlar ve o sırların derinlere indiğini fark eder. Ne kadar çok bilirsen, o kadar az bilirsin ve bilginin son noktası cehalettir. Tamamen cahilleşir, hiçbir şey bilmezsin. Bir masumiyet haline erişilir. O masumiyet halinde, şiir mükemmelliğe ulaşır. O şiir, dindir.</span></p>
				<p class="Style9 para-style-override-16"><span class="char-style-override-4" xml:lang="tr-TR">Felsefe dine karşıdır; felsefecilerin söylemeye devam ettikleri şeye rağmen. Aslında dinsel bir felsefe olamaz; bütün felsefeler dine karşıdır; çünkü bütün felsefeler bilgiyi arar, oysa din olmayı araştırır. Bunlar taban tabana zıt boyutlardır: bilgi yüzeyseldir, çevreyle ilgilidir; olmak merkezidir, esastır. Olmak senin yok olman demektir, bilgi senin çok fazla var olman demektir. Bilgi bir ego yolculuğudur, olmak egosuzluktur.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Felsefe sana bildiğin fikirler verecektir; din sana bilmediğini ve bilemeyeceğini, hakikatin yalnızca bilinmeyen değil aynı zamanda bilinemeyen olduğunu açıklayacaktır. İçte ve dışta bilinemeyen hakikatle karşılaştığında, şiir birden ortaya çıkar, bir dansın içindesindir.</span></p>
				<p class="Style9 para-style-override-21"><span class="char-style-override-4" xml:lang="tr-TR">Samadhi, </span><span class="char-style-override-4" xml:lang="tr-TR">yani vecd hali, o masumiyettedir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bu yüzden dinin felsefi bir çalışma olmadığını hatırla. Şiirsel, tamamen şiirseldir; din şiir sanatıdır. Pek çok büyük mistiğin şiir diliyle konuşmuş olması tesadüf değildir. Kabir bunlardan bir tanesidir; onun şiiri son derece güzeldir. Edebiyat konu­sunda hiçbir şey bilmez, dilbilgisi konusunda hiçbir şey bilmez ama söylediği her neyse kusursuz şiirdir. Biçimlere, tekniklere kafa yormaz; şiir sanatı hakkında hiçbir şey bilmez. Fakat o bir şairdir ve üstelik en büyüklerinden biridir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bazen yürekte şiir varsa, düzyazı bile şiire dönüşür. Bazen yürekte şiir yoksa, şiir bile düzyazıdır. Şiir ifade biçimine bağlı değil, anlamına bağlıdır; içinde ifade edilen en derindeki öze bağlıdır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Dünyanın en büyük filozoflarından biri olan Plato hayali devletinde -”Devlet”-, şairlere izin verilmeyeceğini, şairlere suçlu gözüyle bakılacağını söylemiştir. Neden? Şairin ne günahı var? Bir filozofun gözünde şairle ilgili bir sorun var; çünkü şair mantığa aykırıdır, şair masumiyet halini korur ve şair yaşamın sırrına güvenir. Ve şair bilmeye çalışmaz; şair bu sırrı, bu varoluşu yaşamaya çalışır. Nedeni konusunda endişe­lenmez; analiz etmek, parçalara ayırmakla ilgilenmez.</span></p>
				<p class="Style9 para-style-override-16"><span class="char-style-override-4" xml:lang="tr-TR">Bir çiçekle karşılaştığında, onun tadını çıkarır. Onu sever. Çiçekle konuşur, iletişim kurar, etrafında dans eder, onu kutlar. Ancak çiçeğin neden kırmızı ya da sarı olduğuna kafa yormaz: “Bu çiçek neden orada? Neden? Tesadüfen mi yoksa bunun arkasında bir plan mı var?” Hayır, “niçin” şairin başına hiç gelmez. Şair olayları olduğu gibi alır; geçmişlerine inmez, asıl kaynağa inmez ve nihai sonla ilgilenmez. Şair için her şey bu andır; burada ve şimdiye dalar.</span></p>
				<p class="Style9 para-style-override-11"><span class="char-style-override-4" xml:lang="tr-TR">Din, şiirin en üst biçimi, şiirin temel biçimidir. Bu yüzden söylüyorum sana: Kişi olaylardaki “Ah!” noktasını anlamak zorundadır; ondan sonra her şey anlaşılır. Unutma; anlamak bilgi değil, bilgi anlamak değildir. Bilgi nesnel, anlayış özneldir. Sevdiğin zaman anlarsın. Bilgi ancak işin içine hiçbir sempati, sevgi, merhamet girmediğinde mümkündür.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bilimci, bilenin bilinene karışmamasını, bilginin mutlak bir ölçütü haline getirir. Nesnel kalman gerekir; uzak, ilgisiz kalman gerekir. Bilmeye çalıştığın şeyin içine girmemen gere­kir; dışında, tamamen dışında, dahil olmadan kalman gerekir. Bilgin ancak o zaman geçerli olur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Şair anlar, dindar mistik anlar; onlar bilmez. Anlayış ancak katıldığın, dışında kalmayıp içine daldığın zaman mümkün­dür. Bir çiçeği anlamak bir çiçek olmak demektir; bir kadını anlamak o kadın olmak demektir. Bir erkeği anlamak bütün yönleriyle bir erkeğe katılmak demektir; öyle ki bütün sınırlar birleşir, varlıklarınız birbirinin içine geçmeye başlar, kimin kim olduğunu söylemenin zorlaştığı bir kavuşma anı gelir.</span></p>
				<p class="Style9 para-style-override-15"><span class="char-style-override-4" xml:lang="tr-TR">Iki varlık böyle neredeyse ikisi birmiş gibi bir birlik içinde titreştiklerinde -kalp atışları uyum içindeyken; tek bir ruh, belki iki beden ama tek bir ruh varmış gibi nefes alıp verdiklerinde-, katılım bu kadar tam olduğunda, ancak o zaman bilirsin.</span></p>
				<p class="Style9 para-style-override-15"><span class="char-style-override-4" xml:lang="tr-TR">Din şöyle der: Varoluş anlamaya elverişlidir ancak bilgiye değil. Bilgi gereksiniminin kendisi -nesnel, soğuk bir izleyici olmak- seni engeller. Çok şey bilecek fakat zerre kadar anlamayacaksın. Bilgi toplamaya devam edecek, çok bilgili olacaksın ama kalbinin derinlerinde olayların gerçekliğine ilişkin hiçbir içgörüye sahip olmayacaksın. Olaylardaki “Ah!”anlaşılmak zorundadır, anlaşılmalıdır. Anlamak katılmayı gerektirir; anlamak kendini yok etmek için cesaret gerektirir. Anlamak, yok olmaya hazır, çok maceracı bir zihin gerektirir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Varoluşun içinde eriyebilirsen, o zaman dindarsındır. Ben bu erimeye dua diyorum. Bir insan varoluşun içinde bu kadar derinlemesine yok olduğunda, orada bilinenden ayrı bir bilen olarak bulunmadığında, ancak bilenle bilinen bir olduğunda; o anda sırlar açığa çıkar. Fakat o zaman gizem kaybolmaz, gizem daha da derinleşir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bunu daima hatırla; yaşamındaki gizem derinleşmeye devam ediyorsa, doğru yoldasın. Yaşamda gizem olmadığını hisset­meye başlıyor ve bilgili oluyorsan, yanlış yoldasın. Felsefeden sakın ve şiire keskin bir dalış yap. Olabildiğince şair ol, çünkü mistik şairin büyümüş halidir. Şair, mistik olma yolundadır ve ancak bir şair mistik olabilir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Felsefeden ziyade şiir okumak daha iyidir; felsefi problemler üzerinde kafa yormaktansa şiir söylemek daha iyidir. Felsefi problemler yüzeyseldir. Bütün gayret tek bir şeye dayanır: Felsefe yaşamın bilgiye indirgenebileceğini sorgusuz sualsiz kabul eder. Bu tamamen saçmalıktır. Yaşam bilgiye indirge­nemez; yaşam o kadar büyüktür, o kadar sınırsızdır ki onu bilgiye nasıl indirgeyebilirsin? Çünkü sen yaşamın parçasısın. Ve mantık uğruna her şeyi bildiğin bir günün geleceğini kabul etsek bile, sen hâlâ bilinmeyen kalacaksın. Bilen, bilinmeyen kalmış olacaktır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Eğer bilen, kendisi bilinmeyen kalırsa, sahip olduğun bütün bilginin ne anlamı var? Kendi evinde karanlık var; dört bir yanda gördüğün bütün ışığın ne anlamı var? Sen karanlıkta yaşıyorsun; sen karanlıksın. Bileni bilmenin yolu yoktur. Onu kim bilecek? Çünkü bilgi, sen yine bölmek zorunda kalacaksın demektir.</span></p>
				<p class="Style9 para-style-override-16"><span class="char-style-override-4" xml:lang="tr-TR">Şiir birleştirmek demektir; bilgi bölmek demektir. Şiir köp­rüler kurmak demektir; bilgi köprüleri yıkmak demektir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Çağdaş insan bu kadar üzgün, yoksun görünüyorsa, nedeni bu felsefenin başarıya ulaşmış olmasıdır; nedeni o felsefenin fazlaca bilgi açığa çıkarmış olmasıdır. Ve üniversiteler kafala­rınızı bilgiyle doldurmaya devam ederler.</span></p>
				<p class="Style9 para-style-override-11"><span class="char-style-override-4" xml:lang="tr-TR">Kabir’den hatırla... Kabir bir şairdir, filozof değil; mistiktir. Kabir anlar ama bilmez. Anlayarak hissedersin; kalpten gelir. Yaşamın tadını biliyorsun, dilinin ucunda fakat söyleyemiyor-sun. Bunu söylemek için hiçbir kelime yeterli değil, hiçbir lisan onu söylemeye yetecek kadar güçlü değildir. Bunu sadece ses­sizlik ya da en fazla şiir yoluyla söyleyebilen bir mistikte ortaya çıkan anlayışla karşılaştırdığında bütün ifadeler sönük kalır.</span></p>
				<p class="Style9 para-style-override-16"><span class="char-style-override-4" xml:lang="tr-TR">Şiir, sessizliğe çok yakındır, çünkü söyler ama yine de söy­lemez. Şiirin tanımı budur: Söyler ama söylemez. Kelimeleri öyle bir şekilde kullanır ki sessizlik bozulmaz. Sesleri öyle bir beceriyle kullanır ki sessizlik büyür, bozulmaz.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Joseph Campbell şöyle demiş: “Onlara acı veren tamamen kendi çıkarcılıkları olduğundan, kurtuluşu isteyen ve en ciddi şekilde bunun için çabalayanlar, daha fazlasına düşkün bir gayretkeşlik içindedir. Buda kendi içinde egoyu yok ettiğin­de, dünya çiçeğe boğuldu. Fakat bu durum, kurtuluşun değil merakın din olduğu kişilerde tam anlamıyla hep bu şekilde ortaya çıkmıştır!”</span></p>
				<p class="Style9 para-style-override-11"><span class="char-style-override-4" xml:lang="tr-TR">Kurtuluş değil merak dinin olsun; kurtuluş aynı şekilde felsefi bir kavramdır. Merak ölçün olsun. Yeniden şaşkın göz­lere kavuş; çocukken onlara sahiptin. Bütün çocuklar merak içinde doğar fakat biz onların merakını yok ederiz. Zihinlerini bilgiyle doldururuz; faydasız bilgi, sadece yaşamı yok eden bilgi. Bilgi kullanışlı, faydalı olabilir ama nihai anlamda sadece “can sıkıcı”dır. Masum çocukların zihinlerini doldur­maya devam eder ve er ya da geç başarıya ulaşırsın. Çocuklar savunmasızdır ve senin başarın onların başarısızlığıdır. Bir kez bildiklerini hissetmeye başladılar mı, yolu kaybederler.</span></p>
				<p class="Style9 para-style-override-11"><span class="char-style-override-4" xml:lang="tr-TR">O yolun yeniden bulunması gerekmektedir. Evet, kaybol­muştur ama yeniden ele geçirilebilir; çünkü kalbinin derinle­rinde bir yerde sen hâlâ merak ediyorsun; bilgi sadece yüzeyde kalır. Sadece kendi içine daldığında, hâlâ orada duran o merak merkezine dokunacaksın. Hâlâ bir çocuksun. Bazen o çocuk ortaya çıkar. Sevgi anlarında, sevinç anlarında, bazen müzik dinlerken veya günbatımını seyrederken o çocuk yüzeye çıkar; ve sen yine kelebeklerin peşinden koşuyorsun ve sen yine kumsalda deniz kabukları topluyorsun ve gözlerinde yine bir parıltı var ve kalbin yine yeni bir ahenkle atıyor. Bu arada bir herkesin başına gelir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Dindar kişi bunu tümüyle yaşamı haline getirir. Dindar kişi bunu tümüyle yaşam tarzı haline getirendir: Merak içinde yaşar, merak içinde nefes alıp verir, merak içinde yürür. Her şey onda merak uyandırır; bir çakıl taşı veya kuru bir yaprak her şey kadar merak uyandırıcıdır. Yaşamın bütünü onun için mucizelerle doludur. Meraklı gözlere sahipsen, o zaman mucize her yerdedir; her tarafa yayılmıştır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Varoluş mucize denen şeyden yapılmıştır. Bir uçtan öbür uca hayret vericidir; senin sadece hâlâ merak etme yeteneğine sahip gözlere ihtiyacın var. Hâlâ merak edebilen gözler gençtir ve artık merak edemeyen gözler kör, yaşlı ve ölüdür.</span></p>
				<p class="Style9 para-style-override-15"><span class="char-style-override-4" xml:lang="tr-TR">Gözlerindeki tozu temizle. Tozla, bilgiyi kastediyorum. Burada benimle birlikte tek bir şeyi öğrenebilirsen; eğer merakı öğrenebilirsen, her şeyi öğrendin demektir. Bildiğini unutabi-lirsen, her şeyi öğrendin demektir. Yine çocukluğundaki gibi masum olabilirsen, Tanrı’ya çok yakınsındır.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">İsa bu yüzden şöyle der: Çocuklar gibi olmadıkça, benim Tanrımın krallığıma giremeyeceksiniz. Ve unutma, o krallık çok uzakta değil, etrafını kuşatıyor. O krallık buradadır. Sen hâlâ onun içindesin, sadece onu görmek için gerekli gözleri kaybettin. Krallığın ele geçirilmesi gerekmez; ele geçirilmesi, yeniden keşfedilmesi gereken sadece gözlerdir. Bu zor bir olay değildir, çünkü bir zamanlar o gözlere sahiptin. Yalnızca tozla kaplandılar. Tozu temizlediğinde her şey yeniden güzel olacak, her şey yeniden anlam ve önem kazanacak.</span></p>
				<p class="Style9 para-style-override-11"><span class="char-style-override-4" xml:lang="tr-TR">Çok bilgili olduğunda, bu dünyanın tamamı bir gerizekâlı tarafından anlatılan, öfke ve gürültü dolu, hiçbir anlam ifade etmeyen bir masaldan başka bir şey değildir. Doğu ya da Batı, dünyanın bütün çağdaş düşünürlerinin sürekli anlamsızlık kavramını düşünüyor, konuşuyor, tartışıyor ve araştırıyor olması tesadüf değildir. Bu, anlamsızlık çağıdır. Neden? Neden bu çağ anlamsızlık çağı haline geldi? Çünkü insan çok bilgili oldu. Evrensel eğitim, okullar, kolejler, üniversiteler: Bilgi ide­ali gerçekleştirildi. Herkes biliyor. Herkes bildiği için, kimse anlamıyor.</span></p>
				<p class="Style9 para-style-override-16"><span class="char-style-override-4" xml:lang="tr-TR">Bilgiden feragat etmek zorunda kalacaksın. Senden ailenden, zenginliğinden, dünyadan vazgeçmeni istemiyorum; ama bilgin­den, zihninden, aklından vazgeçmeni kesinlikle istiyorum.</span></p>
				<p class="Style9 para-style-override-21"><span class="char-style-override-4" xml:lang="tr-TR">Sutralar:</span></p>
				<p class="Style9 para-style-override-21"/>
				<p class="Style9 para-style-override-46"><span class="char-style-override-4" xml:lang="tr-TR">İçimdeki sevgilimle konuşur ve neden bu telaş derim?</span></p>
				<p class="Style9 para-style-override-16"/>
				<p class="Style9 para-style-override-45"><span class="char-style-override-4" xml:lang="tr-TR">Aslı şöyle: Are man dhiraj kahe na dhare </span><span class="char-style-override-4" xml:lang="tr-TR">- Ah zihnim, neden sabırlı olamıyorsun? Neden bekleyemiyor, neden güve­nemiyorsun?</span></p>
				<p class="Style9 para-style-override-21"/>
				<p class="Style9 para-style-override-23"><span class="char-style-override-4" xml:lang="tr-TR">Are man dhiraj kahe na dhare.</span></p>
				<p class="Style9 para-style-override-11"><span class="char-style-override-4" xml:lang="tr-TR">Kabir neden hep böyle bir telaş olduğunu soruyor. Kendi zihnine soruyor. Şöyle diyor: Neden sürekli telaş içinde bir yere, başka bir yere koşturuyorsun? Zihin hep başka bir yere gidiyor; zihin asla burada değil, tek bir an için bile asla. Bunu anlamaya çalış: Zihnin burada olduğu an, zihin yok olur. Şimdiki anın içinde, zihinsizlik hali gelişir. Zihin ancak geçmişte ya da gelecekte var olabilir; şimdiki anda var olamaz. Bu yüzden hep koşuyor.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bunlar koşmak için iki olasılıktır. Ya geriye, geçmişe doğru gider, geçmişi hayal etmeye başlarsın -anıları, özlemleri, yara­lanmaları, incinmeleri, hazları canlandırırsın- ya da geleceği planlamaya başlarsın: arzular, hayaller, projeler. Bu ikisiyle, zihin tamamen mutludur; zihin koşturacak, bir yerden başka bir yere gidecek alana sahiptir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Şimdiki anın içinde zihin için alan yoktur; zihin şimdiki anın içinde hareket edemez. Sen şimdiki anın içinde olabilirsin ama zihin olamaz. Zihin bir maymundur; bir daldan öbürüne atlar, atlamaya devam eder. Bir yerde duramaz; sabırlı kalamaz; hep bir telaş vardır.</span></p>
				<p class="Style9 para-style-override-21"><span class="char-style-override-4" xml:lang="tr-TR">Kabir şöyle der:</span></p>
				<p class="Style9 para-style-override-21"/>
				<p class="Style9 para-style-override-23"><span class="char-style-override-4" xml:lang="tr-TR">Are man dhiraj kahe na dhare.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Ah zihnim, neden sabırlı olamıyorsun? Neden bekleyemi-yorsun? Neden şimdi burada olamıyorsun? Neden sürekli bir telaş içindesin? Neden hep koşuşturuyorsun? Ne için? Nereye gidiyorsun?</span></p>
				<p class="Style9 para-style-override-21"/>
				<p class="Style9 para-style-override-46"><span class="char-style-override-4" xml:lang="tr-TR">İçimdeki sevgilimle konuşur ve neden bu telaş derim?</span></p>
				<p class="Style9 para-style-override-21"/>
				<p class="Style9 para-style-override-23"><span class="char-style-override-4" xml:lang="tr-TR">Zihnin mekanizmasını anlamaya çalış.  Zihin yalnızca geçmiş ya da geleceğe dayanarak yaşayabilir. Zihin var olma­yanla beslenir, zihin var olmayanla yaşar. Geçmiş artık yoktur, gelecek ise henüz olmamıştır; her ikisi de yoktur. Zihin var olmayanla beslenir. Bu nedenle zihinlerini görme noktasına gelenler, zihnin var olmadığını söyler. Var olmayanla beslen­diği için, kendi başına var olamaz. O bir gölgedir, gerçeklik değildir. Kişi telaşı ve koşuşturmayı bırakmak zorundadır. Meditasyon tamamen bununla ilgilidir: zihni burada-şimdi durdurmak, şimdiki ana getirmek. Şaşıracaksın; şimdiki ana getirdiğin anda zihin erir ve yok olur. Karanlık odana bir mum getirmen ve karanlığın yok olması gibidir. Karanlık muma karşı koyamaz. Mum orada değilse, karanlık oradadır; ışığı içeri getirdiğinde karanlık artık orada değildir. Karanlık ışığın yokluğundan başka bir şey değildi, bir yokluktu. Kendi başına varlığı yoktu; gölge gibiydi, yoktu.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bir odaya karanlık getiremezsin ve bir odadan karanlığı kovamazsın. Karanlıkla doğrudan hiçbir şey yapamazsın, çün­kü var olmayana doğrudan hiçbir şey yapılamaz. Işıkla bir şey yapabilirsin, ışık varlığa sahiptir. Karanlıkla bir şey yapmak istesen bile, bunu ışıkla yapmak zorunda kalacaksın. Artık karanlık istemiyorsan, içeri ışık getir; karanlık istiyorsan, ışığı çıkar. Fakat ışıkla bir şey yapıyorsun ve karanlığa bir şey oluyor. Karanlık bir gölgedir, ışığın yokluğudur. Kendi içinde olumluluğa sahip değildir, tamamen olumsuzluktur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Zihin de böyledir; şimdiki anın yokluğudur. Şimdiki anda mevcutsan, zihin karanlık gibi ortadan kaybolur. Şimdiki anda mevcut olmadığında, zihin oradadır. Zihin ancak sen telaş eder ve koşturursan var olabilir; ne kadar çok acele edersen, o kadar çok zihne sahip olursun; ne kadar az telaş edersen, o kadar az zihne sahip olursun. Birdenbire sessiz ve sakin kaldı­ğında -hiçbir yere gitmediğinde; geçmiş ya da gelecek, hiçbir şekilde gitmiyorsun; zihinde hiç hareket yok, her şey sessiz, kıpırtı yok- şaşıracaksın: Senin içinde zihin yoktur.</span></p>
				<p class="Style9 para-style-override-16"><span class="char-style-override-4" xml:lang="tr-TR">Zihin olumsuzluk, zihinsizlik olumluluktur. Dil açısından “zihin-siz-lik” siz eki yüzünden bir olumsuzluk hali gibi görünür ve zihin </span><span class="char-style-override-4" xml:lang="tr-TR">çok olumlu gözükür. Fakat bu doğru değildir. Zihinsizlik olumlu bir olgu, zihin olumsuz bir olgudur. Zihin, zihinsizliğe karşı koyamaz.</span></p>
				<p class="Style9 para-style-override-11"><span class="char-style-override-4" xml:lang="tr-TR">Çağlardan beri bütün mistikler tek bir şeyin üzerinde durmuştur. Mistikler Budist, Hindu, Hıristiyan, Müslüman olabilir, önemli değil, çünkü bir mistik dıştaki herhangi bir dinle sınırlandırılamaz. Ancak mesaj çok açık, tek ve birdir. Mesaj şudur: Zihinsizliğe eriş, zihinsiz ol.</span></p>
				<p class="Style9 para-style-override-21"><span class="char-style-override-4" xml:lang="tr-TR">Nasıl zihinsiz olunur? Şimdiki anda mevcut ol.</span></p>
				<p class="Style9 para-style-override-21"/>
				<p class="Style9 para-style-override-46"><span class="char-style-override-4" xml:lang="tr-TR">İçimdeki sevgilimle konuşur ve neden bu telaş derim?</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Zihin sana binbir tane konu verecektir. “Önceden plan yapmazsan, kaçıracaksın. Şimdiden hazırlanmazsan, yarın ne yapacaksın? Yarının bugünden planlanması gerekir” diyecektir. Mantık yürütme konusunda son derece akıllıdır; varoluşsal açıdan aciz fakat mantık çerçevesinde son derece güçlüdür. “Arkaya bakmazsan, geçmişinden nasıl ders alacak­sın? Bir insanın arkaya bakması gerekir, bir insanın olayları sınıflandırması gerekir. Kişi öğrenmek için sürekli arkaya bak­mak, gelecekte kullanabilmek için gerekli dersleri özetlemek zorundadır. Kişi geleceği planlamak zorunda, kişi geleceğe hazır olmak zorunda” diyecektir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Mantıklı, akılcı, inandırıcı. Fakat bir şeyi unutma: Geçmi­şini yaşadıysan -başka kim yaşadı?-, o zaman ders kanına ve kemiklerine, iliğine kadar işlemiştir. Onu hatırlamana gerek yok, senin içinde sindirildi. İnsanlar yalnızca sindirilmemiş,henüz varlığının parçası haline gelmemiş şeyleri hatırlar ya da hatırlamaya çalışır. Bir şey varlığının parçası olursa, onu düşünmene gerek kalmaz, oradadır. Ateşten yanmışsan, bir dahaki sefere ateşle karşılaştığında tekrarlamak, zihnine “Dinle, geçen sefer ateşten yandın. Çok can yakıyor. Şimdi ona yaklaşma” demek zorunda değilsin. Bu kıyası yapmazsın; bu kıyas çok aptalca görünecektir. Daha önce yandın, artık biliyorsun; bunu tekrarlamaya gerek yok, ateşten sakınacak­sın. Bilgi varlığının parçası haline geldi.</span></p>
				<p class="Style9 para-style-override-15"><span class="char-style-override-4" xml:lang="tr-TR">Geçmişe gitmenin hiç gereği yoktur. Geleceği kim planlaya­cak? Sen geleceği planlıyorsun. Tam şu anda plan yapabiliyor-san, bunu yarın o durum karşına çıktığında neden yapama-yasın? Örneğin, yarın bir görüşmeye gideceksin. Bu konuda düşünüyorsun; ne söyleyeceğim, ofise nasıl gireceğim, nasıl oturacağım? Buna hazırlanıyorsun. Olay yarın gerçekleşecek, sen yarın yirmi dört saat daha akıllı olacaksın. Neden bugün plan yapıyorsun? Orada sen olacaksın, başka kimse gitmiyor; görüşmeyi yapan sen olacaksın. Neden doğal olamıyorsun? Neden kendine güvenemiyorsun?</span></p>
				<p class="Style9 para-style-override-11"><span class="char-style-override-4" xml:lang="tr-TR">Yarın gidiyorsan, tren rezervasyonu yaptırmamanı söylemi­yorum. Ne kadar paran olduğunu ve belli bir şeye ne kadar harcayabileceğini ve ne kadar biriktirmek zorunda olduğunu düşünmemeni söylemiyorum. Bunlar önemsiz şeylerdir; seni rahatsız etmez, dünyasal işlerdir. Geleceğe yönelik proje yap­ma dediğimde, psikolojik gelecekten bahsediyorum. Geçmişe dönme dediğimde, psikolojik geçmişi kastediyorum.</span></p>
				<p class="Style9 para-style-override-11"><span class="char-style-override-4" xml:lang="tr-TR">Birisi dün sana hakaret etti. Şimdi kara kara bunu düşünme, gerek yok. Yarayla oynama, daha çok acıtacaktır. O insanla bugün karşılaşırsan, dünden yola çıkarak tepki gösterme. Kendine “Bu adam bana hakaret etti, şimdi acısını çıkarmak zorundayım” deme.</span></p>
				<p class="Style9 para-style-override-11"><span class="char-style-override-4" xml:lang="tr-TR">Adamın tam şu andaki haline bak! Özür dilemek için sana geliyor olabilir. Ona şu andaki haliyle bak. Geçmişe dayanarak bakma, aksi takdirde onu yanlış değerlendireceksin. Bu her gün olur: Sen bir şey söylersin, karın başka bir şey anlar; karın bir şey söyler, sen başka bir şey anlarsın. iletişim imkânsız görünür. Yavaş yavaş karı ve kocalar bir şey söylemekten kor­kar hale gelirler, çünkü bir şey söylediğin anda yanlış anlama vardır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Neden birbirini seven, birlikte yaşayan insanlar, birbirlerini anlayamıyorlar? Sorun geçmiştir. Hanım geçmişe bakarak değerlendirir, koca geçmişe bakarak değerlendirir. Kimse şim­diki anı dinlemiyor, kimse orada değil; her ikisi de hayaletler gibi oradadır. Geçmiş oradadır, şimdiki an orada değildir ve çatışma geçmiş yüzündendir.</span></p>
				<p class="Style9 para-style-override-11"><span class="char-style-override-4" xml:lang="tr-TR">insanlığın karşısına çıkan en büyük problemlerden biri iletişimdir: iletişim kurmak, bir şeyleri yanlış anlaşılmayacak şekilde söylemek. Fakat sessiz kalsan bile, sessizlik yanlış anlaşılabilir. Yanlış anlaşılır; koca çok fazla, çok uzun, sessiz kaldığında, hanım ona çıkışır. “Neyin var senin? Neden sessiz­sin?” der. Artık sessizlik bile doğru şekilde anlaşılmaz. Geçmiş nedeniyle, senin dolu zihnin yüzünden, her şey yolundan çıkar. Her şey karışır, her şey karmaşık hale gelir. Geçmiş yüzünden şimdiki ipuçlarını dinleyemezsin.</span></p>
				<p class="Style9 para-style-override-11"><span class="char-style-override-4" xml:lang="tr-TR">iletişim dünyasında çalışan, iletişim mekanik ve dinamiğini araştıranlar, iletişimin yüzde yetmişinin sözsüz olduğunu söy­lüyor. Fakat bu yüzde yetmiş görünmüyor. Kocan sana bir şey söylüyor, karın sana bir şey söylüyor; o kelimeler iletişimin yalnızca yüzde otuzudur. Beden bir şey söylüyor: beden dili. Yüz bir şey söylüyor: ses, gözler. Bütün bu unsurlar bir şey söylüyor; yüzde yetmişi onlar oluşturuyor. Fakat orada bunu görecek kim var?</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Sen sadece bir kelimeyi dinler ve derhal geçmişe gidersin; ve karının ne demek istediğini bilirsin. O daha cümleyi tamamla­madan sen çoktan sonuca varmışsındır. Cevap vermeye çoktan hazırsındır. Onu dinlemedin ve cevabın da hazır.</span></p>
				<p class="Style9 para-style-override-11"><span class="char-style-override-4" xml:lang="tr-TR">iki kişi konuşurken, sadece yüzlerini izle. Birisi bir şey söy­lüyor, diğeri ona vereceği cevabı hazırlıyor, dinlemiyor.</span></p>
				<p class="Style9 para-style-override-21"><span class="char-style-override-4" xml:lang="tr-TR">Bir hikâye duydum:</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Olay bir üniversitede geçer; iki profesör delirir. Şaşırtıcı değil. Aslında şaşırtıcı olan başkalarının ne yaptığıdır. Onlar neden delirmediler? Profesör olmak ve delirmemek doğru değildir, bir şey anormaldir; bir profesörün normalde deli olması gerekir. O yüzden bunda olağanüstü bir taraf yok.</span></p>
				<p class="Style9 para-style-override-11"><span class="char-style-override-4" xml:lang="tr-TR">ikisi arkadaştır ve ikisi de tımarhanede aynı odada tutul­maktadır. Onlarla ilgilenen psikiyatrı bir şey çok şaşırtır: Ne zaman konuşsalar, birisi çok dikkatli dinlemekte -o kadar ki psikiyatr bu kadar dikkatli dinleyen birisini hiç görmemiştir-ve sessiz kalmaktadır; bu profesör tamamen sessiz, dikkatli ve dinleyici kalmaktadır. Ve diğeri sustuğu zaman sabırla dinleyen konuşmaya başlar. Psikiyatrın karşısındaki problem şudur: iki profesörün konuştuklarının birbiriyle hiç ilgisi yoktur. Birisi gökyüzünden bahsederken, diğeri yeryüzünden bahseder ve birisi doğudan bahsederken, öbürü batıyı anlatır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Birbirleriyle hiçbir ilişkileri yoktu, görünüşte bile; tamamen ilgisizdiler. Bunda sorun yoktu, çünkü delilerde bu normaldir. iyi de neden bir tanesi bu kadar dikkatli dinliyordu, ne için? Çünkü kendi sırası geldiğinde anlattığı şey kesinlikle farklı, içerik yönünden bile alakasız bir şeydi.</span></p>
				<p class="Style9 para-style-override-11"><span class="char-style-override-4" xml:lang="tr-TR">Psikiyatr çok merak etmektedir; merak eder ve araştırır. içeri girer ve “Bir şey beni meraklandırıyor: Birbirinizi çok dikkatli dinliyorsunuz ama konuştuğunuzda konuştuklarını­zın birbiriyle hiç ilgisi yok. O zaman neden bu kadar dikkatli dinliyorsunuz?” der.</span></p>
				<p class="Style9 para-style-override-11"><span class="char-style-override-4" xml:lang="tr-TR">iki profesör kahkaha atar ve “iletişimin kurallarını bili­yoruz. Bu iletişimin bir kuralıdır: Birisi konuşurken, öbürü dinler. ikincisine gelince -konuştuklarımızın alakasız olduğu meselesi-, bugüne kadar hiç birbiriyle ilişkili bir muhabbet duydun mu?” der.</span></p>
				<p class="Style9 para-style-override-17"/>
				<p class="Style9 para-style-override-19"><span class="char-style-override-4" xml:lang="tr-TR">Kendi sohbetini izle; diğer kişinin söylediğiyle ilgisi var mı? Sadece görünüşte. Sen onu ilişkili hale getirmeye çalışıyorsun ama sadece görünüşte. Aslında hiç kavuşmayan iki paralel çizgi gibisiniz. Diyalog imkânsız görünüyor. Hepsi monolog; sen kendi kendine konuşuyorsun ve diğer kişi de kendi ken­dine konuşuyor. iki monolog birlikte yalnızca görünüşte bir diyaloğa benziyor.</span></p>
				<p class="Style9 para-style-override-16"><span class="char-style-override-4" xml:lang="tr-TR">Böyle olmak zorunda, çünkü zihnimizi kullanıyoruz. Zihin geçmiştir. Diyalog ancak bir zihinsizlik halinde var olan iki kişi arasında mümkündür. O zaman sessizlik bile iletişimdir, o zaman el ele tutuşmak bile çok güçlü iletişimdir; o zaman birbirinin gözlerine bakmak yeterlidir, gereğinden fazla. Büyük bir anlayış ortaya çıkar; cümleni tamamlamaya gerek kalmadan anlaşılırsın. Sadece küçük bir ipucu...</span></p>
				<p class="Style9 para-style-override-16"><span class="char-style-override-4" xml:lang="tr-TR">Bir şair “Sevgi, cümlenin tamamlanmasına gerek kalmadan anlaşılmasıdır” demiş. Sevgi, bir insanın dili kullanmaya gerek kalmadan anlaşılması, sessizliğin diyalog olmasıdır. Fakat bu ancak sen bu zihnin geçmiş ve gelecek arasında sürekli koşuş­turmasını durdurduğun zaman mümkündür.</span></p>
				<p class="Style9 para-style-override-21"/>
				<p class="Style9 para-style-override-23"><span class="char-style-override-4" xml:lang="tr-TR">Are man dhiraj kahe na dhare.</span></p>
				<p class="Style9 para-style-override-21"/>
				<p class="Style9 para-style-override-23"><span class="char-style-override-4" xml:lang="tr-TR">Ah, zihnim, neden bu kadar sabırsızsın? Nereye gidiyorsun?</span></p>
				<p class="Style15 para-style-override-11"><span class="char-style-override-4" xml:lang="tr-TR">Ne için? Üstesinden gelinecek hangi hedefler var? Gereken her şey burada; sen nereye gidiyorsun? Lütfen, sabırlı ol, bekle, güven.</span></p>
				<p class="Style15 para-style-override-21"/>
				<p class="Style15 para-style-override-23"><span class="char-style-override-4" xml:lang="tr-TR">Hissederiz bir ruh olduğunu</span></p>
				<p class="Style15 para-style-override-62"><span class="char-style-override-4" xml:lang="tr-TR">kuşları ve hayvanları ve karıncaları gözetir.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Kabir şöyle der: Göremiyor musun? Her şeyi gözeten evrensel bir ruh var; kuşları ve arıları ve ağaçları ve dağları ve nehirleri ve yıldızları. Varoluşun içindeki uyumu göremiyor musun? Her şeyi gözeten gizli bir eli hissedemiyor musun? Her şey o kadar mükemmel şekilde yerine oturuyor ki bir karmaşa olamaz. Bir kainat var; gizli bir güç arkasında çalışıyor.</span></p>
				<p class="Style9 para-style-override-11"><span class="char-style-override-4" xml:lang="tr-TR">O zaman yarına hazırlanman gerektiğini düşünerek kendin için neden bu kadar endişeleniyorsun? Ağaç yarına hazırlanmaz, kuş yarını düşünmez, hiçbir hayvan geleceği planlamaz. O zaman sen neden gelecek için gereksiz bir endişe duyuyorsun? Etrafını kuşatan kainatı göremiyor musun? Her şey gözetiliyor. Evrensel ruhun -Tanrı, Tao, dharma- sana göz kulak olmayacağını mı zannediyorsun? Evrensel ruhun seni bıraktığını mı zannediyorsun?</span></p>
				<p class="Style15 para-style-override-21"/>
				<p class="Style15 para-style-override-23"><span class="char-style-override-4" xml:lang="tr-TR">Hissederiz bir ruh olduğunu</span></p>
				<p class="Style15 para-style-override-62"><span class="char-style-override-4" xml:lang="tr-TR">kuşları ve hayvanları ve karıncaları gözetir.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Mesajı dinle. Kabir şöyle der: Hissederiz. Duyarlılık gerek­lidir, hassasiyet gereklidir. Bu bir bilgi sorunu değildir. Kabir “Biliriz” demez, sadece “Hissederiz” der. Bu bir duygudur; bir şey varoluşun içindeki her şeyi gözetmeye devam eder. Küçük bir gonca gözetilir, varoluşun içindeki en küçük şey gözetilir: insan en muhteşem çiçektir. Tanrı senden nasıl vazgeçebilir?</span></p>
				<p class="Normal para-style-override-11"/>
				<p class="Style15 para-style-override-16"><span class="char-style-override-4" xml:lang="tr-TR">Sabırlı ol, bekle, güven. Güvenin manası budur: Kainatı his­seden, her şeye ve herkese analık eden evrensel ruhu hisseden insan güvenir.</span></p>
				<p class="Style15 para-style-override-67"/>
				<p class="Style15 para-style-override-68"><span class="char-style-override-4" xml:lang="tr-TR">Belki aynı ruh sana da bir nur vermiştir annenin rahminde.</span></p>
				<p class="Style9 para-style-override-16"/>
				<p class="Style9 para-style-override-53"><span class="char-style-override-4" xml:lang="tr-TR">Unuttun mu? Annenin rahmindeyken sana kim bakıyordu? Sen kendine bakmıyordun; nereden oksijen alacağını, nereden besleneceğini dert etmiyordun. Bir şey kendi başına, kendili­ğinden oluyordu. Besleniyordun. Anne senin için soluk alıp veriyordu, anne senin için yiyordu, anne senin için egzersiz yapıyordu. Dokuz ay boyunca dünyada tek bir endişen, hiçbir sorumluluğun yoktu.</span></p>
				<p class="Style9 para-style-override-11"><span class="char-style-override-4" xml:lang="tr-TR">Psikologlar anne rahminde geçen dokuz aylık sürenin mokşa, cennet fikrinin esas nedeni olduğunu söyler. Haklılar; çünkü dokuz ay boyunca hiçbir sorumluluğun, hiçbir endi­şenin olmadığı o bilinçdışı deneyime, bilinçdışı anıya herkes sahiptir. Her şey kesinlikle güzeldi; işler mükemmeldi, her şey uyum içindeydi. El yordamıyla cenneti aramana neden olan o bilinçdışı anıdır. Olay yine bir rahim arayışıdır; evrensel bir rahim, acunsal bir rahim elbette.</span></p>
				<p class="Style15 para-style-override-67"/>
				<p class="Style15 para-style-override-68"><span class="char-style-override-4" xml:lang="tr-TR">Belki aynı ruh sana da bir nur vermiştir annenin rahminde.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Aynı ruh ağaçları, kuşları ve hayvanları gözetir. Neden kendin için bu kadar endişeleniyorsun? Kaygılanmana gerek yok, bekleyebilirsin. Her şey olması gerektiği zamanda olur, her şey olması gerektiği zamanda olmaya mecburdur. Her şey yolunda gider; sadece güven.</span></p>
				<p class="Style9 para-style-override-11"><span class="char-style-override-4" xml:lang="tr-TR">Farkı hatırla. Din bilimci sana “Tanrı kavramına inan” diyecektir. Mistik “Tanrı kavramına inanmaya gerek yok, sadece varoluşun içindeki uyumu hisset” der. Bu bir kavram, değildir; bu bir inanç değildir; bunu hissedebilirsin, her yerde­dir. Neredeyse elle tutulur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Çocuk doğduğu anda annenin memeleri sütle dolar; birden süt akmaya başlar. Birisi gözetiyor, evrensel bir kanun gözeti­yor.</span></p>
				<p class="Style9 para-style-override-11"><span class="char-style-override-4" xml:lang="tr-TR">Psikologların iki dünya savaşında kafası karıştı. Birinci dünya savaşında, ilk kez savaştan sonra kızdan çok erkek çocuğun dünyaya geldiğini fark ettiler. Bu garipti. Neden? Bunu planlayan birisi mi var? Çünkü savaşta kadından daha çok erkek ölmüştü. Birden oran değişir; normalde yüzde elli-ellidir ama savaştan sonra, savaşın hemen ardından, iki-üç yıl boyunca erkek çocuk patlaması vardır. Beklediler; neler oldu­ğunu anlayamadılar. İkinci dünya savaşından sonra durum daha da belirginleşir, çünkü daha fazla erkek ölmüştür. Yine birden daha az kız dünyaya geldi, daha fazla erkek dünyaya geldi.</span></p>
				<p class="Style9 para-style-override-11"><span class="char-style-override-4" xml:lang="tr-TR">Her şeyi dengede tutan zekice bir kural vardır. Kabir şöyle der: Bunu hisset. Buna inanmanı söylemez; inanç dinbilimdir. Bunu hisset, bunu algıla, buna açık ol. Etrafına bakarsan her yerde Tanrı’nın imzasını göreceksin.</span></p>
				<p class="Style9 para-style-override-11"><span class="char-style-override-4" xml:lang="tr-TR">Kuş, yumurtasını bırakma zamanı gelmeden önce yuvasını yapmaya başlar. Kuş ne olduğundan habersizdir. Birisi yön­lendirir. Doğa diyelim; eğer Tanrı kelimesi batıyorsa, doğa diyelim. Fazla fark etmez, aynısıdır. Fakat bir şey kesindir: Her şey gözetilir.</span></p>
				<p class="Style9 para-style-override-21"/>
				<p class="Style9 para-style-override-23"><span class="char-style-override-4" xml:lang="tr-TR">Are man dhiraj kahe na dhare.</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">O zaman neden bu sabırsızlık, neden bu planlama? Neden bu telaş, neden bu endişe? Sabırlı ol. Bekle, güven, hisset; o görünmez eller her yerdedir.</span></p>
				<p class="Style16 para-style-override-11"/>
				<p class="Style16 para-style-override-36"><span class="char-style-override-4" xml:lang="tr-TR">Aklına yatıyor mu şimdi</span></p>
				<p class="Style16 para-style-override-24"><span class="char-style-override-4" xml:lang="tr-TR">tümden kimsesiz geziniyor olman?</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Kabir şöyle der: Mantıkla uğraşıyorsan, o zaman sadece düşün; her şeyin onu gözetecek bir annesi varken sadece insanın kimsesiz olması mantıklı mıdır? Evrensel anne, senin de annendir. Sen burada yabancı değilsin, burası senin evin. Sen de ağaçlar ve yıldızlar kadar onun parçasısın. Aslında sen varoluşun en değerli parçasısın. Tanrı ilk kez senin vasıtanla bilince sahip olur. Tanrı senin vasıtanla mucize benzeri bir şey yapıyor, Tanrı senin vasıtanla en muhteşem çiçeği yaratıyor. Nasıl kimsesiz olursun?</span></p>
				<p class="Style9 para-style-override-11"><span class="char-style-override-4" xml:lang="tr-TR">Ateist, kimsesiz olduğunu zanneden kişidir. Dindar insan, kimsesiz olmadığına güvenen kişidir; bazı eller hisseder.</span></p>
				<p class="Style16 para-style-override-11"/>
				<p class="Style16 para-style-override-14"><span class="char-style-override-4" xml:lang="tr-TR">Aklına yatıyor mu şimdi</span></p>
				<p class="Style16 para-style-override-11"><span class="char-style-override-4" xml:lang="tr-TR">tümden kimsesiz geziniyor olman?</span></p>
				<p class="Style16 para-style-override-11"><span class="char-style-override-4" xml:lang="tr-TR">Hakikat şu ki kendinden vazgeçtin,</span></p>
				<p class="Style16 para-style-override-11"><span class="char-style-override-4" xml:lang="tr-TR">ve tek başına girmeye karar verdin karanlığa.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Kabir şöyle der: Tanrı senden uzaklaşmadı, Tanrı hâlâ orada duruyor, sadece sen ondan uzaklaştın. Tanrı’ya sırtını dönü­yorsun. Çok saçma bir kavramı benimsedin: ego. Varoluştan ayrı olduğunu düşünmeye başladın, esas hata buradadır. Varo­luştan ayrı olduğunu, kendini kanıtlaman gerektiğini, bir şey başarman gerektiğini, bir şey yapman gerektiğini düşünürsün. Ayrı olduğunu zannedersin! Okyanustan ayrı olduğunu düşü­nen bir dalga delirecektir, ağaçtan ayrı olduğunu düşünen bir yaprak delirecektir. İnsanın başına gelen de budur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Sen ayrı değilsin, ayrı olamazsın. Tek bir an bile Tanrı’nın içinde olmadan yaşayamazsın. Tanrı’yı inkâr ettiğin zaman bile Tanrı sana yaşam akıtmaya devam eder, Tanrı senin içinde nefes almaya devam eder. Tanrı senin yaşamındır.</span></p>
				<p class="Style9 para-style-override-11"><span class="char-style-override-4" xml:lang="tr-TR">Fakat bilinç yüzünden bu hata mümkün oldu. Hayvanlar ayrı olduklarını düşünemez, ağaçlar ayrı olduklarını düşünemez. Ancak insan ayrı olduğunu düşünebilir, çünkü sadece insan düşünebilir. Bu yüzden en büyük kutsama senin tarafından en büyük lanete dönüştürüldü. Ancak insan Tanrı’yla bir olduğu­nu bilebilir. Bir ağaç bunu bilemez. Ağaç Tanrı’da yaşar ama Tanrı’yla bir olduğunu bilemez; bilinçsizdir, derin uykudadır.</span></p>
				<p class="Style9 para-style-override-15"><span class="char-style-override-4" xml:lang="tr-TR">Sadece insan Tanrı’yla bir olduğunu bilebilir. Bununla birlikte ikinci şey de meydana gelir: Ayrı olduğunu da düşüne­bilirsin. Bir olarak kalırsın; ister bir olduğunu düşün ister ayrı, fazla fark etmez. Fakat zihnin söz konusu olduğu sürece, ayrı olduğunu düşündüğünde endişelenirsin. Stres oluşur, gerilim oluşur; gergin olursun.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bunun üzerine meditasyon yap. Bütünle bir olduğunu düşündüğün anda gevşeme meydana gelir, ani bir rahatlama gerçekleşir. Kendini sımsıkı tutmana gerek yok, rahatlayabilir­sin. Gergin kalmanın gereği yok, çünkü senin tarafından başa-rılacak kişisel bir hedef yoktur. Sen Tanrı’yla birlikte akarsın. Tanrı’nın hedefi senin hedefin, O’nun yazgısı senin yazgındır. Senin kişisel bir yazgın yok; kişisel yazgı sorunlar getirir.</span></p>
				<p class="Style15 para-style-override-21"/>
				<p class="Style15 para-style-override-29"><span class="char-style-override-4" xml:lang="tr-TR">Hakikat şu ki kendinden vazgeçtin,</span></p>
				<p class="Style15 para-style-override-21"><span class="char-style-override-4" xml:lang="tr-TR">ve tek başına girmeye karar verdin karanlığa.</span></p>
				<p class="Style15 para-style-override-21"><span class="char-style-override-4" xml:lang="tr-TR">şimdi başkalarıyla uğraşıyorsun,</span></p>
				<p class="Style15 para-style-override-21"><span class="char-style-override-4" xml:lang="tr-TR">ve bir zamanlar bildiğini unuttun...</span></p>
				<p class="Style9 para-style-override-11"/>
				<p class="Style9 para-style-override-11"><span class="char-style-override-4" xml:lang="tr-TR">Bunu her çocuk bir kez bilmiştir. Rahimde geçen dokuz ayı yeniden yaşayabilirsen, yaşamın dönüşecektir. Bu nedenle primal terapinin doğru yolda olduğunu söylüyorum; henüz tamamlanmış bir olgu değil, çünkü seni sadece doğduğun nok­taya götürür. İlk çığlık, ilk kez çığlık attığın o noktaya gitmene yardım edebilir. Fakat gerçek olay ilk çığlık değil, çığlıktan önceki dokuz aydır.</span></p>
				<p class="Style9 para-style-override-15"><span class="char-style-override-4" xml:lang="tr-TR">O dokuz ay, o tamamen huzurlu günler, o cennet. O göksel anlar, zamansız; nüfuz edilmesi gereken o bozulmamış ses­sizlik. İlk çığlıktan sonra asıl iş başlar; o zaman rahimdeki o dokuz ayı yeniden yaşamaya başlamak zorundasın. O aylar sana güvenin ilk tadını verecek: Tao’nun dilin ucundaki tadını. Bunu bir kez hatırladığında, bir kez bilinçli olarak tekrarladığında, yaşamın dönüşür. O zaman gerilimsiz bir hayat yaşarsın; o zaman içinde güven doğar. O zaman artık mücadele etmezsin; o zaman çatışma yoktur, kavga yoktur. O zaman kavga edecek kimse ve bunun kavgasını yapacak kimse yoktur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Bütün kavga, bütün mücadele yok olur. O melodi, o müzik meditasyondur.</span></p>
				<p class="Style13 para-style-override-69"/>
				<p class="Style13 para-style-override-70"><span class="char-style-override-4" xml:lang="tr-TR">şimdi başkalarıyla uğraşıyorsun, ve bir zamanlar bildiğini unuttun, ve bu yüzden yaptığın her şeyde garip bir başarısızlık var.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Bunu yaşamında izlemedin mi? Yaptığın her şey sürekli başarısız oluyor. Bunun anlamını hâlâ görmüyorsun. Gerekti­ği gibi yapmadığını, bu yüzden başarısız olduğunu sanıyorsun. Böylece başka bir planı deniyor ve yine başarısız oluyorsun. O zaman becerinin yeterli olmadığını düşünüyor, beceriyi öğre­niyor ve tekrar başarısızlığa uğruyorsun. O zaman “Bütün dünya bana karşı” ya da “Kader bana karşı” veya “İnsanların kıskançlıklarının kurbanıyım” diye düşünürüz. Başarısızlığına açıklamalar bulmaya devam edersin ama yetersizliğinin gerçek nedenini asla bulamazsın.</span></p>
				<p class="Style9 para-style-override-11"><span class="char-style-override-4" xml:lang="tr-TR">Kabir şöyle der: Başarısızlık sende Tanrı yok demektir. Bu Kabir’in anlayışıdır: Senden Tanrı’yı çıkardığında kalan başa­rısızlıktır ve sana Tanrı’yı eklediğinde çıkan başarıdır. Tanrı yoksa, başarısızlık vardır ve sen sadece Tanrı’sız değil, aynı zamanda Tanrı’ya karşısın. O zaman başarısızlık mutlak bir kesinliktir, tesadüfen bile başarılı olamazsın. Tanrı’sız insan zaman zaman tesadüfen başarıyı yakalayabilir, çünkü bazen Tanrı’sız olduğunu düşünebilir ama değildir. Kimi zaman onun yönü Tanrı’nın yönüyle aynı olabilir; o zaman başaracaktır. Fakat Tanrı’ya kasten karşı olan insanın başarısızlığı devam eder. Başaramaz.</span></p>
				<p class="Style9 para-style-override-11"><span class="char-style-override-4" xml:lang="tr-TR">Başarı Tanrı’nın içinde ve Tanrı’yladır. Ve unutma, “Tanrı” derken cennette bir yerde oturan bir insanı değil, kozmik ruhu kas­tediyorum. Evrensel ruhu, Tao’yu; bütün varoluşa yayılan, nüfuz eden yasayı hisset. Sen ondan doğdun ve bir gün ona döneceksin.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Anlatıldığına göre Azize Theresa büyük bir katedral, dünya­nın en güzel katedrallerinden birini yaptırmak ister. Yaşadığı köyün insanlarını -fakir insanlar- toplar. Herkes güler. “İyi de, nereye? O kadar parayı nereden bulacağız?” derler.</span></p>
				<p class="Style9 para-style-override-21"><span class="char-style-override-4" xml:lang="tr-TR">“Endişelenmeyin, benim param var” der Azize Theresa.</span></p>
				<p class="Style9 para-style-override-11"><span class="char-style-override-4" xml:lang="tr-TR">Daha çok gülerler. “Bu kadın iyice çıldırmış - çünkü o bir dilencidir! Ne parası varmış?” diye düşünürler. İki küçük madeni parası vardır; en küçüklerinden, sadece iki paisa. Kah­kahalarla güler ve “İyice aklını kaçırdın. İki küçük madeni parayla bu büyük katedrali mi yaratacaksın?” derler.</span></p>
				<p class="Style9 para-style-override-21"><span class="char-style-override-4" xml:lang="tr-TR">“Evet, iki madeni param var ve Tanrı - artı Tanrı” der.</span></p>
				<p class="Style9 para-style-override-43"><span class="char-style-override-4" xml:lang="tr-TR">Ve başarır. Katedral yükselir. Azize Theresa iki küçük parayla en güzel katedrallerden birini yaratır. Fakat o şöyle der: “Önemli olan bu değil; iki para ya da hiç para fark etmez. Esas mesele: Tanrı benimle, ben Tanrı’ylayım. Benim asıl gücüm budur.”</span></p>
				<p class="Style9 para-style-override-21"/>
				<p class="Style9 para-style-override-29"><span class="char-style-override-4" xml:lang="tr-TR">Sen olmazsan ve Tanrı olursa, çok güçlüsündür. Sen varsan ve Tanrı yoksa, acizsindir. Kabir şöyle der:</span></p>
				<p class="Style13 para-style-override-69"/>
				<p class="Style13 para-style-override-70"><span class="char-style-override-4" xml:lang="tr-TR">ve bu yüzden yaptığın her şeyde garip bir başarısızlık var.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Şu ya da bu şekilde, başarısızlık devam eder. Sen bu başarı­sızlığı kendi yaşamında tekrar tekrar tatmadın mı? Bir kadınla yürümez; bir erkekle yürümez; başka bir kadınla yürümez; başka bir adamla yürümez. Bu iş yürümez, öteki iş yürümez; sürekli başarısız olursun. Yine de bundaki anlamı görmüyor, ders almıyor, başarısızlığa mahkûm olduğunu öğrenmiyorsun. Sen olarak sen, başarısızlığın esas nedenidir.</span></p>
				<p class="Style9 para-style-override-11"><span class="char-style-override-4" xml:lang="tr-TR">“Sen”i bırak, “Ben”i bırak ve Tanrı’nın yapmasına izin ver. O zaman başarısızlık yoktur, başarısızlık ihtimali yoktur, o zaman hayal kırıklığı yoktur. Tanrı’da yaşarsan sağlıklı, aklı başında, tanrısal bir hayat süreceksin.</span></p>
				<p class="Style13 para-style-override-71"/>
				<p class="Style13 para-style-override-72"><span class="char-style-override-4" xml:lang="tr-TR">Adanmışlık yolu zarafetle uzanır kıvrıla kıvrıla. Bu yolda sormak yok ve sormamak yok. Sen ona dokunduğun anda ego ortadan kaybolur. Ve O’nu aramanın sevinci o kadar büyüktür ki balıklama atlar ve kıyı boyunca ilerlersin sudaki bir balık gibi.</span></p>
				<p class="Style16 para-style-override-11"><span class="char-style-override-4" xml:lang="tr-TR">Birisinin bir başa ihtiyacı varsa,</span></p>
				<p class="Style16 para-style-override-11"><span class="char-style-override-4" xml:lang="tr-TR">sevgili fırlar kendininkini sunmak için.</span></p>
				<p class="Style16 para-style-override-11"><span class="char-style-override-4" xml:lang="tr-TR">Kabir’in şiirleri bu adanmışlığın sırlarına dokunur.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Üç yol vardır. Birincisi eylem yoludur; en sert, en zor, en eril olan. Musa, Muhammed, Rama, Patanjali, Gurdjieff; bu insan­lar eylem yolundandır. Tanrı’ya ulaşmak için bir şey yapılması zorunludur; büyük çaba gerekir, sınırsız çaba gerekir; zahmetli ve diktir. Fakat her zaman daha zor olan yoldan gitmeyi seven insanlar vardır. Bu onların tercihidir; bunu severler, bundaki zorluğu severler.</span></p>
				<p class="Style9 para-style-override-11"><span class="char-style-override-4" xml:lang="tr-TR">İkinci yol, bilgi yoludur. Ortadadır; ne çok zor ne de çok basittir; ne çok kolay ne de çok karmaşıktır. Birincisi çok karmaşıktır; Gurdjieff çok karmaşıktır; ikincisi bilgi yoludur, ortadadır. Buda -Buda yolunu orta yol olarak adlandırdı: majj-him nikai-, </span><span class="char-style-override-4" xml:lang="tr-TR">Mahavira, Shankara, Ramana, Krişnamurti: Bunlar bilgi yolunda yürüyen insanlardır. Bu yol başlangıçta çetin değildir ve üçüncüsü kadar gerilimsiz değildir, tam ortadadır. Fazla eril olmayan ve fazla dişil olmayan insanlar bu yolu izler.</span></p>
				<p class="Style9 para-style-override-15"><span class="char-style-override-4" xml:lang="tr-TR">Üçüncü yol, sevgi yoludur: adanmışlık yolu, bhakti. Nara­da, Chaitanya, Meera, Sahajo, Ramakrishna; bunlar o yolun insanlarıdır. En basit, en kestirme, en yakın olandır. Daha kolay bir şey bulamazsın. Kestirmedir, dik değildir. Hiçbir şey yapmana gerek yoktur; bu yolda yapmak senin felaketin olacaktır. Senin sadece rahatlaman ve güvenmen gerekir.</span></p>
				<p class="Style9 para-style-override-15"><span class="char-style-override-4" xml:lang="tr-TR">Are man dhiraj kahe na dhare: Ah, zihnim, neden bekle-yemiyorsun? Bahar geldiğinde ağaçlar çiçek açacak, kuşlar şakıyacak. Bekle! Neden güvenemiyorsun? Bütün varoluş güvenir. Ağaçlar asla evham yapmaz; kuşlar ve hayvanlar asla akıl hastalığına yakalanmaz, hayvanat bahçesine konmadık­ça. Orada bazen delirirler, çünkü orada insanı taklit etmeye başlarlar; orada insanın gölgeleridirler. Doğal hayatta bugüne kadar delirdiği bilinen bir hayvan yoktur. Bazen hayvanat bahçesinde olur; hayvanat bahçesi deliliğe yol açar; etrafını kuşatan insan yapımı kafes hayvanı deliliğe sürükler.</span></p>
				<p class="Style9 para-style-override-17"><span class="char-style-override-4" xml:lang="tr-TR">İnsan neden delidir? İşleri kendi başına yaptığı, egosunu ortaya koymaya çalıştığı için: “Ben birisiyim”, bu onun nev­rozudur.</span></p>
				<p class="Style9 para-style-override-17"><span class="char-style-override-4" xml:lang="tr-TR">Sevgi yolunda, sadece güvenirsin. Her şey olması gerektiği zaman olur. Eğer olmuyorsa, onlara ihtiyaç yok demektir.</span></p>
				<p class="Style9 para-style-override-17"/>
				<p class="Style9 para-style-override-18"><span class="char-style-override-4" xml:lang="tr-TR">Büyük bir Sufi dervişi her gün, sabah-akşam dua eder ve duasından sonra da Tanrı’ya teşekkür ederdi: “Çok büyüksün, çok güzelsin. Hep beni gözetiyor, her zaman ihtiyaçlarımı karşılıyorsun; neye ihtiyacım olsa veriyorsun.”</span></p>
				<p class="Style9 para-style-override-16"><span class="char-style-override-4" xml:lang="tr-TR">Öğrencileri usanmıştı, çünkü işlerin yolunda gitmediğini bildikleri zamanlar vardı ve bu yaşlı adam sabah-akşam teşekkür edip duruyordu. Bir keresinde durum iyice kötüydü. Kabe’ye gidiyorlardı; hac yolculuğundaydılar ve üç köye girişleri engellenmişti, çünkü onlar asiydi. Müslümalar dini inançlarına çok sadık, son derece gelenekçi insanlardır; hiçbir başkaldırıya anlayış gösteremezler.</span></p>
				<p class="Style9 para-style-override-16"><span class="char-style-override-4" xml:lang="tr-TR">Üç köyde kapılar onlara kapalıydı. Üç gündür aç ve yor­gundular; yakıcı güneş ve çöl, yiyecek yok, sığınacak yer yok. Yaşlı adam dua etti ve “Allahım, sen çok büyüksün, çok güzelsin. Akıl almaz bir güzelliğin var! Daima ihtiyaçlarımızı karşılarsın ve neye ihtiyacımız olsa hep verirsin.”</span></p>
				<p class="Style9 para-style-override-16"><span class="char-style-override-4" xml:lang="tr-TR">Bir öğrenci buna daha fazla dayanamadı. “Bu saçmalığı kes artık! Üç günden beri açız, üç gündür çöldeyiz, su yok, barınak yok ve sen yine Allah’a teşekkür mü ediyorsun?” dedi.Yaşlı adam kahkaha attı ve “Evet, çünkü bu üç gündür ihtiyacımız olan şey buydu. Susuz kalmak, aç kalmak, isten­memek ve geri çevrilmek; ihtiyacımız buydu, çünkü her ne oluyorsa bizim ihtiyacımızdır” dedi.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Bu güvendir. Bu sevgi yoludur. Şikâyet bilmez, hiçbir şey beklemez. Bu yüzden dindar bir insanı yıldıramazsın. Bu yaşlı adamı nasıl yıldırabilirsin? imkân yok. Onu öldürsen bile, Tanrı’ya teşekkür ederek ölecektir: “Sen büyüksün. Sen hep ihtiyaçlarımı karşılarsın. ihtiyacım buydu - öldürülmek.” Onun güveni tamdır. O güven içinde, işler basit bir biçimde meydana gelir.</span></p>
				<p class="Style9 para-style-override-11"><span class="char-style-override-4" xml:lang="tr-TR">Eylem yolunda çok şey yapmak zorundasın; bilgi yolunda o kadar çok değil ama yine de bir şeyler yapmak zorunda­sın; sevgi yolunda senin yalnızca yok olman gerekir. Hiçbir şey yapman gerekmez; yapmayı bırakman ve Tanrı’nın senin vasıtanla yapmasına izin vermin gerekir. O’nun seni bir flüte dönüştürebilmesi için, senin boş bir bambu haline gelmen gerekir.</span></p>
				<p class="Style9 para-style-override-21"/>
				<p class="Style9 para-style-override-23"><span class="char-style-override-4" xml:lang="tr-TR">Adanmışlık yolu zarafetle uzanır kıvrıla kıvrıla.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Üçünün içinde en zarif yol budur. Bir gül bitkisi gibidir, çok güzeldir. Dişildir; alıcılık, duyarlılık, dirençsizliktir. Sevgidir, yüreğe aittir. Tıpkı bir goncanın güneşe açılması gibi, dindar insan da Tanrı’ya açılır. Esasında dindar insanın Tanrı’ya açıldığını söylemek doğru değildir; o sadece Tanrı’nın onu açmasına izin verir. Engellemez, hepsi bu. Durdurmaz, kapa­maz, hepsi bu.</span></p>
				<p class="Style9 para-style-override-11"><span class="char-style-override-4" xml:lang="tr-TR">Sabah güneş doğarken ne olur? Goncalar sadece güneş ışın­larının onları açmasına izin verir. Hiçbir bir engel, hiçbir direnç oluşturmazlar. Onlar oradadır, rahat ve hazır; güneş ışınları gelir ve ışınlar onları sessizce açar. Gonca kendisi açılmıyor, unutma; gonca sadece kendisinin açılmasına izin veriyor.</span></p>
				<p class="Style9 para-style-override-16"><span class="char-style-override-4" xml:lang="tr-TR">Dindar insan Tanrı’nın onu açmasına izin verir. O bir güne-bakandır; Tanrı ne tarafa hareket ederse, o da o tarafa döner. Her zaman güneşe bakar; daima hareket etmeye, dönüşmeye hazırdır. işlerin nasıl olması gerektiğine dair hiçbir fikri yoktur.</span></p>
				<p class="Style9 para-style-override-17"><span class="char-style-override-4" xml:lang="tr-TR">Çarmıhın üzerindeki isa şöyle der: Krallığın gelsin. Senin iraden olsun.</span></p>
				<p class="Style9 para-style-override-11"><span class="char-style-override-4" xml:lang="tr-TR">Sevgi yolu zarif bir güle benzer; dişil yoldur. Ancak gerçekten gönül insanı olanlar bu yolu izleyebilir. Giderek daha duyarlı, alıcı, dirençsiz, imkân verici olmak zorundasın; teslimiyet kelimesinin anlamı budur.</span></p>
				<p class="Style9 para-style-override-21"/>
				<p class="Style9 para-style-override-23"><span class="char-style-override-4" xml:lang="tr-TR">Bu yolda sormak yok ve sormamak yok.</span></p>
				<p class="Style9 para-style-override-16"/>
				<p class="Style9 para-style-override-45"><span class="char-style-override-4" xml:lang="tr-TR">Arzu yoktur ve arzusuzluk yoktur; sevgilinin hiçbir şey için endişe etmesi gerekmez. “Bunu yerine getir” demez, çünkü hiçbir arzusu yoktur. Şunu bile demez: “Bak, hiçbir arzum yok. Arzusuzluk mertebesine eriştim. Artık ışık saçayım.”</span></p>
				<p class="Style9 para-style-override-16"><span class="char-style-override-4" xml:lang="tr-TR">Eylem ve bilgi yollarında arzusuzluğa erişilmesi gerekir. Eylem yolunda arzusuzluğa eylem, yöntem ve araçlar vasıta­sıyla ulaşılması gerekir. Bilgi yolunda arzusuzluğa meditasyon yoluyla, farkındalık yoluyla ulaşılması gerekir. Sevgi yolunda ne arzuya gerek duyulur ne de arzusuzluğa gerek duyulur. Dindar insan, bhakta, sadece olduğu haliyle rahatlar. Kendini Tanrı’ya layık hale getirmeye çalışmaz. “Ne yapabilirim? Değerli, değersiz, olduğum gibi, işte buradayım. Hazırım. Sen vaktin geldiğini hissettiğin zaman üzerime yağ, ben kapılarım açık bekleyeceğim. Ne zaman gelip ev sahipliği yapabilece­ğini düşünüyorsan, ben hazırım. Değerli, değersiz; bunu sen düşünmek zorundasın. iyi ya da kötü, bu benim ilgilendirmez.</span></p>
				<p class="Style15 para-style-override-11"><span class="char-style-override-4" xml:lang="tr-TR">Günahkâr veya aziz, ben bu konuda hiçbir şey bilmiyorum. Ben buyum. Beni kabul et, beni reddet; bu sana bağlı” der.</span></p>
				<p class="Style9 para-style-override-11"><span class="char-style-override-4" xml:lang="tr-TR">Dindar insan sadece rahatlar, teslim olur. Sofu olmak, erdemli olmak, bu da bir bakıma egodur; gizli bir ego, sofu bir ego ama ego hep aynıdır. Dindar insan şöyle der:</span></p>
				<p class="Style15 para-style-override-21"/>
				<p class="Style15 para-style-override-23"><span class="char-style-override-4" xml:lang="tr-TR">Bu yolda sormak yok ve sormamak yok.</span></p>
				<p class="Style15 para-style-override-62"><span class="char-style-override-4" xml:lang="tr-TR">Sen ona dokunduğun anda ego ortadan kaybolur.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">... Sen teslim olduğun anda. Kabir’in asıl sözleri şunlardır: Sadhan ke ras-dhar men - Teslimiyetin gücüyle, var olmadığım zamanki o heyecan verici rahatlamayla, bir tufan gibi içime akmaya başlarsın. Senin bana gelişindeki o enerjiyle, ben yok olurum.</span></p>
				<p class="Style9 para-style-override-29"><span class="char-style-override-4" xml:lang="tr-TR">Sadhan ke ras-dhar men.</span></p>
				<p class="Style9 para-style-override-21"><span class="char-style-override-4" xml:lang="tr-TR">Bir tufan gibi gelir ve beni götürürsün.</span></p>
				<p class="Style15 para-style-override-21"><span class="char-style-override-4" xml:lang="tr-TR">Sen ona dokunduğun anda ego ortadan kaybolur.</span></p>
				<p class="Style15 para-style-override-21"><span class="char-style-override-4" xml:lang="tr-TR">Ve O’nu aramanın sevinci o kadar büyüktür ki</span></p>
				<p class="Style15 para-style-override-21"><span class="char-style-override-4" xml:lang="tr-TR">balıklama atlar ve kıyı boyunca ilerlersin</span></p>
				<p class="Style15 para-style-override-21"><span class="char-style-override-4" xml:lang="tr-TR">sudaki bir balık gibi.</span></p>
				<p class="Style15 para-style-override-21"><span class="char-style-override-4" xml:lang="tr-TR">Birisinin bir başa ihtiyacı varsa,</span></p>
				<p class="Style15 para-style-override-21"><span class="char-style-override-4" xml:lang="tr-TR">sevgili fırlar kendininkini sunmak için.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Sevginin enerjisi egoyu doğallıkla yok eder, hiçbir çaba olmadan. Eylem yolunda ve bilgi yolunda egoyu yok etmek için mücadele etmek zorundasın. Bhakta egoyu yok etmek için savaşmaz, sadece egosunu ilahi olanın ayaklarına bırakır; ve o dokunuşla, sen ilahi olana dokunduğun anda ego yok olur, ego dağılır. Ve o başını vermeye hazırdır. Bu onun teslimiyetidir.</span></p>
				<p class="Style15 para-style-override-73"/>
				<p class="Style15 para-style-override-74"><span class="char-style-override-4" xml:lang="tr-TR">Birisinin bir başa ihtiyacı varsa, sevgili fırlar kendininkini sunmak için.</span></p>
				<p class="Style9 para-style-override-11"/>
				<p class="Style9 para-style-override-14"><span class="char-style-override-4" xml:lang="tr-TR">Asıl sözler şunlardır: Sain seven men det sir - Efendinin hizmetinde, başını sunar. Sevgi yolunda başından başka kay­bedecek bir şeyin yok. Baş egoyu temsil eder, baş düşünceyi temsil eder, baş zihni temsil eder. Baş, güvensizliğini temsil eder. Güvendiğin zaman, başa niye ihtiyacın olsun? Baş şüp­heyi temsil eder. Şüphe bulunmadığında, başa duyulan ihtiyaç kaybolur.</span></p>
				<p class="Style9 para-style-override-29"><span class="char-style-override-4" xml:lang="tr-TR">Sain seven men det sir.</span></p>
				<p class="Style9 para-style-override-21"><span class="char-style-override-4" xml:lang="tr-TR">Efendisine, Tanrısına hizmet eden dindar başından vazgeçer.</span></p>
				<p class="Style9 para-style-override-21"><span class="char-style-override-4" xml:lang="tr-TR">Kabir’in şiirleri bu adanmışlığın sırlarına dokunur.</span></p>
				<p class="Style9 para-style-override-11"/>
				<p class="Style9 para-style-override-75"><span class="char-style-override-4" xml:lang="tr-TR">Çevirisi tam doğru değil. Aslı şöyle: Kahe Kabir mat bhakti ka pargat kar dina re. Kabir şöyle der: Bak sana sevginin en büyük sırrını verdim.</span></p>
				<p class="Style9 para-style-override-21"/>
				<p class="Style9 para-style-override-23"><span class="char-style-override-4" xml:lang="tr-TR">Kahe Kabir mat bhakti ka pargat kar dina re.</span></p>
				<p class="Style9 para-style-override-11"/>
				<p class="Style9 para-style-override-24"><span class="char-style-override-4" xml:lang="tr-TR">Sana asıl sırrı, sırların sırrını açıkladım: adanmışlığı, sevgiyi. Başını ilahi olanın ayaklarına at. Şüpheni bırak, düşünceni ve zihnini: Bütüne bir sıçrayış, bir dalış yap. Bütüne güven.</span></p>
				<p class="Style9 para-style-override-16"><span class="char-style-override-4" xml:lang="tr-TR">Sırların sırrı budur. Bu tek anahtar cennetin bütün kapıla­rını açar.</span></p>
				<p class="Style9 para-style-override-21"><span class="char-style-override-4" xml:lang="tr-TR">Bunu hatırla. Birçoğunuz bu yoldan ulaşacak; çünkü bu en basit, en kolay ve aynı zamanda da en görkemli, en büyülü olandır. Diğer iki yol kurudur. Sevginin yolu çok yeşildir; çöl gibi değildir, bir bahçedir. Şakıyan kuşlar, açan çiçekler ve esen rüzgârlar vardır. Dans edebilirsin; o zaman neden bu ciddiyet? Kahkaha atabilirsin; o zaman neden bu ciddiyet?</span></p>
				<p class="Style9 para-style-override-11"><span class="char-style-override-4" xml:lang="tr-TR">Sevgi yolunu seçebiliyorsan, o zaman onu seç. Eğer imkânsızsa, ancak o zaman ikinci yolu seç: bilgi, farkındalık yolunu. Bunu da seçemiyorsan, ancak o zaman eylem yolunu seç; bu en zor, en kuru olan yoldur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Çağlardan beri başaranların neredeyse yüzde doksanı sevgi yolunun yolcuları olmuştur. Yüzde dokuz bilginin yolcuları ve sadece yüzde bir eylem yolcuları olmuştur.</span></p>
				<p class="Style9 para-style-override-11"><span class="char-style-override-4" xml:lang="tr-TR">Kabir sana sırrı verdi: güven. Bu kelime senin incilin, Kura­nın, Vedan olsun. Bu kelime seni dönüştürebilir. Bu kelime maymuncuktur, bütün kapıları açar.</span></p>
				<p class="Style9 para-style-override-21"/>
				<p class="Style9 para-style-override-46"><span class="char-style-override-4" xml:lang="tr-TR">Bugünlük bu kadar yeter.</span></p>
			</div>
		</div>
	</body>
</html>