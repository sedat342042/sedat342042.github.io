<html xmlns="http://www.w3.org/1999/xhtml">
	<head>
		<title>5-28</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="split">    </p>
			<p class="anabaslik" id="_idParaDest-29">GÜZEL HAVALAR</p>
			<p class="paragraf">Beni bu güzel havalar mahvetti,</p>
			<p class="paragraf">Böyle havada istifa ettim</p>
			<p class="paragraf">Evkaftaki memuriyetimden.</p>
			<p class="paragraf">Tütüne böyle havada alıştım,</p>
			<p class="paragraf">Böyle havada âşık oldum;</p>
			<p class="paragraf">Eve ekmekle tuz götürmeyi</p>
			<p class="paragraf">Böyle havalarda unuttum;</p>
			<p class="paragraf">Şiir yazma hastalığım</p>
			<p class="paragraf">Hep böyle havalarda nüksetti;</p>
			<p class="paragraf">Beni bu güzel havalar mahvetti.</p>
			<p class="paragraf ParaOverride-6">Nisan 1940</p>
			<p class="paragraf ParaOverride-8">(<span class="CharOverride-9">Garip I</span>, 1941)</p>
		</div>
	</body>
</html>