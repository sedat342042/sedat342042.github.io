<html xmlns="http://www.w3.org/1999/xhtml">
	<head>
		<title>5-35</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="split">   </p>
			<p class="anabaslik" id="_idParaDest-36">İSTANBUL TÜRKÜSÜ</p>
			<p class="paragraf">Istanbul’da, Boğaziçi’nde,</p>
			<p class="paragraf">Bir fakir Orhan Veli’yim;</p>
			<p class="paragraf">Veli’nin oğluyum,</p>
			<p class="paragraf">Târifsiz kederler içinde.</p>
			<p class="bos">  </p>
			<p class="paragraf">Urumelihisarı’na oturmuşum;</p>
			<p class="paragraf">Oturmuş da bir türkü tutturmuşum:</p>
			<p class="bos">  </p>
			<p class="paragraf">“Istanbul’un mermer taşları;</p>
			<p class="paragraf">Başıma da konuyor, konuyor aman, martı kuşları;</p>
			<p class="paragraf">Gözlerimden boşanır hicran yaşları;</p>
			<p class="paragraf">Edalı’m,</p>
			<p class="paragraf">Senin yüzünden bu hâlim.”</p>
			<p class="bos">  </p>
			<p class="paragraf">“Istanbul’un orta yeri sinama;</p>
			<p class="paragraf">Garipliğim, mahzunluğum duyurmayın anama;</p>
			<p class="paragraf">El konuşur, sevişirmiş; bana ne?</p>
			<p class="paragraf">Sevdalı’m,</p>
			<p class="paragraf">Boynuna vebâlim!”</p>
			<p class="bos">  </p>
			<p class="paragraf">Istanbul’da Boğaziçi’ndeyim;</p>
			<p class="paragraf">Bir fakir Orhan Veli;</p>
			<p class="paragraf">Veli’nin oğlu;</p>
			<p class="paragraf">Târifsiz kederler içindeyim.</p>
			<p class="paragraf ParaOverride-6">(<span class="CharOverride-9">Ülkü</span>, 1.2.1945)</p>
		</div>
	</body>
</html>