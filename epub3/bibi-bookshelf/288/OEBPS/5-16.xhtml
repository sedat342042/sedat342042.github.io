<html xmlns="http://www.w3.org/1999/xhtml">
	<head>
		<title>5-16</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x5" xml:lang="tr-TR">
		<div class="Basic-Text-Frame">
			<p class="split">    </p>
			<p class="anabaslik" id="_idParaDest-17">DEDİKODU</p>
			<p class="paragraf">Kim söylemiş beni</p>
			<p class="paragraf">Süheylâ’ya vurulmuşum diye?</p>
			<p class="paragraf">Kim görmüş, ama kim,</p>
			<p class="paragraf">Eleni’yi öptüğümü,</p>
			<p class="paragraf">Yüksekkaldırımda, güpegündüz?</p>
			<p class="paragraf">Melâhat’i almışım da sonra</p>
			<p class="paragraf">Alemdara gitmişim, öyle mi?</p>
			<p class="paragraf">Onu sonra anlatırım, fakat</p>
			<p class="paragraf">Kimin bacağını sıkmışım tramvayda?</p>
			<p class="paragraf">Gûya bir de Galataya dadanmışız;</p>
			<p class="paragraf">Kafaları çekip çekip</p>
			<p class="paragraf">Orada alıyormuşuz soluğu;</p>
			<p class="paragraf">Geç bunları, anam babam, geç;</p>
			<p class="paragraf">Geç bunları bir kalem;</p>
			<p class="paragraf">Bilirim ben yaptığımı.</p>
			<p class="bos">  </p>
			<p class="paragraf">Ya o, Muallâ’yı sandala atıp,</p>
			<p class="paragraf"><span class="CharOverride-9">Ruhumda hicranın</span>’ı söyletme hikâyesi?</p>
		</div>
	</body>
</html>