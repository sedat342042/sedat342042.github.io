<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-132.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-132.html" xml:lang="en-GB">
    <div class="Basic-Text-Frame">
      <p class="anabaslik" id="toc_marker-133">İNEK</p>

      <p class="paragraf">Hoca dişten tırnaktan arttırıp kara gün için biraz para bi­riktirmiş. Parayı bir keseye doldurup ağzını sıkıca bağlamış. Önce bahçesinin bir köşesine gömmüş. Ama içi rahat etmemiş, hırsız gömdüğü yeri bulacak endişesine kapılmış ve keseyi oradan alıp başka yere gömmüş...</p>

      <p class="paragraf">Orayı da beğenmemiş bu kez başka yere gömmüş. Der­ken bahçede neredeyse kazmadığı yer kalmamış. Nereye gömse gönlü bir türlü rahat etmiyor, “burasını da hırsız bulur”diyormuş.</p>

      <p class="paragraf">Öyle şaşkın şaşkın elinde para kesesi bahçenin ortasında düşünüp dururken gözüne köşedeki tümsek ilişmiş. “Tamam,” demiş, “tam yerini buldum.”</p>

      <p class="paragraf">Para kesesini uzun bir sırığın ucuna iliştirip o tümseğe çakmış. Kendi kendine, “hırsız kuş değil ya, sığırın tepesin­deki para kesesini alsın,” diyerek evine gitmiş.</p>

      <p class="paragraf">Hoca bütün bunları yaparken, meğer adamın biri kendi­sini gözetliyormuş. Hoca eve girer girmez adam bahçeye atla­mış.</p>

      <p class="paragraf">Sırığı çıkarıp ucundaki para kesesini aldıktan sonra da te­pesine biraz sığır pisliği sürerek eski yerine çakmış ve çekip gitmiş.</p>

      <p class="paragraf">Gel zaman, git zaman Hoca ya para gerekmiş. Bahçeye gelip bakmış ki sırığın ucundaki para kesesi yerine sığır pisliği var.</p>

      <p class="paragraf">Başını iki yana sallayarak kendi kendine söylenmiş: “Allah Allah, ben buraya adam çıkmaz diyordum, nasıl oldu da inek çıkabildi?”</p>
    </div>
  </div>
</body>
</html>
