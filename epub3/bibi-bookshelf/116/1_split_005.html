<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_2">EL’Lİ SÖZ<sup class="calibre3"><a href="1_split_011.html#footnote-600-1" id="footnote-600-1-backlink" name="footnote-600-1-backlink">[1]</a></sup></h1>
		<p class="normal1"><span class="idebold">1.</span></p>
		<p class="normal1">Sağlıklı, verimli, mutlu yaşamak... Bunlardan ilk ikisi bizim elimizdedir. Sonuncusu ise kendiliğinden ortaya çıkabilen bir durumdur. Sağlık kendimizi bilebilmemizin en önemli koşuludur. Kendimizi bilmek ise varoluşumuzun seçeneği bulunmayan, başka türlüsü olamayan tek tarzıdır. Şu halde sağlık koşulları varoluşumuzun ön koşullarıdır. Birey ve toplum bakımından yapılacak işler, güdülecek politika, biraz düşünüldüğünde açıkça ortaya çıkacaktır: Bütün siyasal kurumlar bireyin beden ve ruh sağlığına yönelmelidir. Her şey insanın “sağ”lığı için tekrar tekrar gözden geçirilmelidir.</p>
		<p class="normal1">Verimli olmak, barıştırıcı ve kazandırıcı olmaktır. Getirdiğimiz barış, sağladığımız kazançlar hakikat değerine göre böyle nitelenmiş olmalıdır. Böylelikle sağlığın, barışın, bütün kazanımların gerçeğine doğru her olumlu adımımız bizim verimliliğimizdir. Yaşamak “ver”imliliktir. Gerçek yaşamak, gerçekle yaşamaktır. Gerçek ise bizim özbilincimizdir. Bu özbilincin kabı sağlık ve verimliliktir.</p>
		<p class="normal1">Mutluluk, sağlıklı ve verimli bir benliğin iklimidir.</p>
		<p class="normal1"><span class="idebold">2.</span></p>
		<p class="normal1">İçerde/dışarıda... Bütün felsefe bunun felsefesidir.</p>
		<p class="normal1"><span class="idebold">3.</span></p>
		<p class="normal1">İnsan nedir? İnsanım diyen her şey insandır, desem... İnsana dair olan her şey insanındır. İnsan olan ve insanın olan bir dünya... Bilsek de bilmesek de, istesek de istemesek de bu böyle. Biz şimdiye kadar “ben insanım, sen de benimsin” demekten başka hiçbir şey söylemedik.</p>
		<p class="normal1"><span class="idebold">4.</span></p>
		<p class="normal1">Kalsın diye yapma hiçbir şeyi! Kalıcılığı istemek kendimizi diri diri mumyalamaya girişmektir. Yaptıkların isterlerse kalırlar.</p>
		<p class="normal1"><span class="idebold">5. </span></p>
		<p class="normal1">İnsan kuralcı bir varlıktır. Kurallarla yaşar. Koyar, uyar, çiğner ama kuralsız yapamaz. Toplum yaşamının çok önemli bir kısmını bireyleri kurallara uymaya zorlamak oluşturur. Şu halde bir şeye çok dikkat etmemiz gerekir: Kuralların olabildiğince insan ve yaşam dostu olabilecek biçimde ve içerikte konulmalarına, öyle olmayanların ise geçersiz kalmalarına gayret etmelidir.</p>
		<p class="normal1"><span class="idebold">6.</span></p>
		<p class="normal1">İyi niyetli değilsiniz. Çevrenizde bir haksızlığın olup olmadığını, nedenlerini ve nasıl önleyebileceğinizi bilmek istemiyorsunuz. Kendinizi ve diğer insanları aşağılıyorsunuz, aşağılatıyorsunuz.</p>
		<p class="normal1"><span class="idebold">7.</span></p>
		<p class="normal1">Felsefe de şiir gibidir. Seni büsbütün ister. Bütün gününü, bütün yaşamını, geceni, gündüzünü ister. Düşünmekle ulaştığın ayrıntılardan (çünkü hakikat ayrıntının bilgisidir) bütünün duygusu sarmaya başlar. Bu duyguyla ayrıntılarına yeniden dönersin. Duygu genelin, düşünce ayrıntının bilincidir. Şairle filozof aynı yolda birbirlerinin geldikleri yere giderler. Yaşamak duygusu ayrıntıların bilgisiyle yoğunlaşır. Ayrıntılara ise ana kucağı gibi bizi saran bir yaşamak heyecanı ile dalarız. Duygu ayrıntıdan kaynar. Heyecansız hangi gerçeği görebiliriz?</p>
		<p class="normal1"><span class="idebold">8.</span></p>
		<p class="normal1">Daha önce olmayanı ortaya koymak; yaratmak, yaratılmışların bilincine erişmek; birbirini sevmek, sevişmek; acılarımızı azaltmak, paylaşmak, hiç büyüklenmeden sessizce bağışlamak; ekmeğimizi, havamızı, suyumuzu çoğaltmak, temiz tutmak, onurluca bölüşmek... Bütün bunlar için kâh hevesle, kâh törel bilinçle çabalamak yeryüzünün tek avuntusu, tek gerçeği, mutluluğumuz.</p>
		<p class="normal1"><span class="idebold">9.</span></p>
		<p class="normal1">Her insan biraz çocuktur. Çünkü çocuklar da, insandır.</p>
		<p class="normal1"><span class="idebold">10.</span></p>
		<p class="normal1">Eşyalar hikayelerdir. Bizim hikayelerimiz... Kâh hor görürüz, kâh tapınırız ama, onlar bizimdir, bizim canımızdır.</p>
		<p class="normal1"><span class="idebold">11.</span></p>
		<p class="normal1">Öfke, kızgınlık soyutluyor, yalnızlaştırıyor. Paylaşamadığı-mız şey bize yük oluyor, ağır geliyor. Kızgınlık paylaşılamıyor, başka bencil duygular gibi.</p>
		<p class="normal1"><span class="idebold">12.</span></p>
		<p class="normal1">Bilmediğimiz şey yokmuş gibi...</p>
		<p class="normal1"><span class="idebold">13.</span></p>
		<p class="normal1">Yorum yorum yorulduk...</p>
		<p class="normal1"><span class="idebold">14.</span></p>
		<p class="normal1">Bir şeyi söylerken binini susarız. Binini duyumsamak, birini duymaktan daha güzel değil mi? Ya da öyle bir şey söylemeli, duymalı ki, binini birden duyumsatsın.</p>
		<p class="normal1"><span class="idebold">15.</span></p>
		<p class="normal1">Bilge kişi kendi izine düşmez. Kimseyi de izlemez. Peki bu gücü, bu pervasızlığı nereden alır? Hiçbir yerden almaz. Onun attığı adımlar gittiği yoldur.</p>
		<p class="normal1"><span class="idebold">16.</span></p>
		<p class="normal1">Ne bulursan o senindir, ya da sen o’sun.</p>
		<p class="normal1"><span class="idebold">17.</span></p>
		<p class="normal1">Felsefe bütünün bilgisi değildir. Bir bütün olan bilginin kendisidir.</p>
		<p class="normal1"><span class="idebold">18.</span></p>
		<p class="normal1">Çok yazan bilir.</p>
		<p class="normal1"><span class="idebold">19.</span></p>
		<p class="normal1">Bilgi gerçek olmalıdır.</p>
		<p class="normal1"><span class="idebold">20.</span></p>
		<p class="normal1">Biz öleceğimizi biliyoruz. Bu bizi diğer canlılardan ayırıyor. Zamanının belli olması da diğer insanlardan... Ölüm zamanı bilinen insan bu yüzden apayrıdır.</p>
		<p class="normal1"><span class="idebold">21.</span></p>
		<p class="normal1">Bizi saran bir şarkıda hissettiklerimiz bir resme girmeyi istemek gibi özlemli ve hüzünlü bir şey... Çocuğun bir resimde dokunmak istediği bir kedicik, bir ayıcık ya da bir sincap gibi bir türlü ele gelmezler.</p>
		<p class="normal1"><span class="idebold">22.</span></p>
		<p class="normal1">Güç her şeyi belirliyor. Bu yüzden güçten bağımsız bir hak kavramı tasarlamak olanaksız. Gücün yettiği her şey onun hakkı mıdır? Hakkımız olduğunu düşündüğümüz şeyi elde edebilmek için yeterince gücümüz bulunmalıdır; güçlüysek hakkımızı alabiliriz. Güçlüysek haklıyızdır. Demek ki, haklı olup olmadığımızı bize bir güç söyletecektir: Kendimizin ya da başkasının gücü... Şu halde güçlü olan, kimin haklı olduğunu da söyler; bunda da güçlü haklıdır. Çünkü ancak o belirleyebilir. Güçsüzün haklı olduğunu söyleyebilmesi için, en azından bunu söylemeye bir gücünün bulunması gereklidir. Bunu için söylenebilmiş her haklılık bir gücü her zaman bulmuştur. Güçlü olan haklıdır. Çünkü güçsüzün olası haklılığını, hiçbir gücü yoksa nasıl bilebileceğiz, bize bunu nasıl duyuracak? Daha da ilginci, nasıl inandıracak? Kendi gücüyle başkalarının gücünü bir araya getirmeden hiç kimse haklı olamaz. Bu güç ilk önce ve en azından bizim düşünerek ayırabilme yeteneğimizdir. Haklılığın ilk adımı insan toplumunda budur. Hayvan toplumlarında haklılık yerine güçlülük deyimini kullanmak durumundayız. Bunun da ilk adımı onların bozulmamış, sağlam güdüleridir. Demek ki, hayvanlar paylarına güdüleriyle yoğunlaştırdıkları bir güçlülükle ulaşıyorlar. İnsanlarda bu, haklarını düşünce ile ayırıp düzenledikleri ve toparladıkları bir güçle elde etmek oluyor. Hakkı olmayan bir payı aldığını zorba bizimle birlikte bilebilir. Şu halde toplumda kimin payının ne kadar olduğuna ilişkin bir ortak düşünüş vardır: Davranışlarımız bu tür bilgilerle gerçekleşmekte ve onlara uygunluğu bizce değerlendirilmektedir. Bu bilgiler dizgesine uygun edimler ve paylaşım tarzları adil olmaktadır. Çünkü burada da güçlü haklıdır. Bu güç ortak düşünüşten doğmaktadır. Şu halde zorba, gücünü ortak düşünüşten almak yerine kaba güç kullanarak pay kapan kimsedir. Henüz gerektiğince yaygın duruma gelmemiş bir paylaşım önerisinin zorbalıkla ilgisi yoktur. Onun böyle anılabilmesi için kaba güçle gerçekleştirilmesi amaçlanmalıdır. Bunun dışında yaygın düşünüş kadar gerçek ve geçerli bir güce: zihni yeteneğe dayanarak haklılığını duyurmaya çalışacaktır. İnsanları mallarından ve canlarından etmekle korkutarak bir paylaşım tarzı zorlanabilir. Zamanla bu rızasız uyma, yerini rızaya bırakabilir. Herkesin seslenmediğine kimse bir şey demeyecektir. Kimsenin bir şey demediğine herkes istekle uyacaktır. İşte asıl güç budur. Bu güçlü, haklıdır. Zorba bu yolu yürümeden salt kaba gücüyle kaptığı payın kendi hakkı olduğuna belki kendisi inanabilir, fakat kimseyi inandıramaz. Propaganda bu yüzden her güçlü için veya haklı olmak isteyen için çok önemlidir. Buraya kadar olandan şu sonuç çıkmaktadır: İki tür haklılık vardır. Zorbanın yaygarayla kendine bir ortak düşünüş yaratması ile, önce bir paylaşım önerisinin işlenerek toplum üyelerine önerilmesi ve bunun, hiçbir kaba güç kullanımı sözkonusu edilmeksizin ortak düşünüşe ulaşmış olması... Önceden, payı almadan önce haklılık ile, sonradan, payı kaptıktan sonra haklılık birbirlerinden öz itibariyle farklıdır. Her iki durumda da güçlü olan haklı olacaktır. Birincisinde haklı olanın güce, ikincisinde güçlü olanın haklılığa gereksinimi sözkonusudur. İkisinin de hedefi ortak inanca ulaşmaktır. Ama farklı yollardan: İlki ikna ederek, ikincisi etkileyerek... kaba güçle.</p>
		<p class="normal1"><span class="idebold">23.</span></p>
		<p class="normal1">Aklı başında olup da anarşist olamayacak kimse yoktur. Bu önermeyi kanıtlamak için kitaplar yazılabilir. Zaten yazılmıştır da. Onları okuyun... Aklınız başınızdayken.</p>
		<p class="normal1"><span class="idebold">24.</span></p>
		<p class="normal1">Olağanüstüye öylesine bir merakımız vardır ki... Kendimizi de ondan saymayı pek isteriz. Burada kendimizi başkasının yerine layıkıyla koyabildiğimizi kolaylıkla görebilirsiniz. Ağlarız, öfkeleniriz, coşarız, aşk acısı çekeriz... Ama bu olağanüstü, bizi yine de keyifle kurulduğumuz koltuğumuzdan kalkmaya zorlamamalı, giderek iyi kötü, olabildiğince gönlümüze göre kurabildiğimiz düzenimizi hiç mi hiç sarsmamalıdır. Olağan dünyamızın dışına biz ancak düşlerimizde, tasarılarımızda çıkarız. Bu dahi küçümsenecek bir şey değildir.</p>
		<p class="normal1"><span class="idebold">25.</span></p>
		<p class="normal1">Ancak sıradan biri gölgesinin üzerinden atlayamaz. – Ha, ha, ha...</p>
		<p class="normal1"><span class="idebold">26.</span></p>
		<p class="normal1">Bana gerçeği söyle.</p>
		<p class="normal1"><span class="idebold">27.</span></p>
		<p class="normal1">Dedi ki, benim aradığım bu sevgi değildi... Çünkü bu, sevgi değil.</p>
		<p class="normal1"><span class="idebold">28</span></p>
		<p class="normal1">Sandım.</p>
		<p class="normal1"><span class="idebold">29.</span></p>
		<p class="normal1">O</p>
		<p class="normal1"><span class="idebold">30.</span></p>
		<p class="normal1">Ölmek gerekir.</p>
		<p class="normal1"><span class="idebold">31.</span></p>
		<p class="normal1">Öyle sözler vardır ki, söylemekten ve duymaktan usanmayız. Hiç unutmadığımız sözler... Hep aradığımız sözler... Değişik söylenmelerini de isteriz. Değişik sözlerle birlikte gezinmelerini de. Yalnızlıkları ise bizim yalnızlığımızdır aslında. Çıplaklıkları bizim çıplaklığımız. Ne demeye geldikleri, bizim ne demeye var olduğumuzdur. Onlar benim sözlümdür.</p>
		<p class="normal1"><span class="idebold">32.</span></p>
		<p class="normal1">Bütün kitaplar yaşamanın birer tarifesidir. Herkes de kendi kendisinin aşçıbaşısı... Yani ne pişirirsen onu yersin. Tabii, kilerinde ne varsa o pişer. Ama tad kilerde bulunmaz. O senin işin.</p>
		<p class="normal1"><span class="idebold">33.</span></p>
		<p class="normal1">Yaşam, yaşamak ve ve daha iyi yaşamak istenci üzerine kuruludur. Bu çekişmede ölünür. Yani sonra ne kendisi ne iyisi kalır. Ölen öldükten sonra didişme sürer. Bu sırada bunun için ve bizim için öldüklerini söylediğimiz insanları anar dururuz. Ölmeyi, öldürmeyi meşrulaştırmak için... Bütün bunlar size de biraz ters gelmiyor mu? Yaşamak ve daha iyi yaşamak için öldürmekten başka yol yok mudur? Yaşamak ve daha iyi yaşamak için yaşatmak, daha iyi yaşatmak; yaşatmak, daha iyi yaşatmak için de yaşamak ve daha iyi yaşamak aranan doğru çözüm değil midir? Bunu nasıl mı yapacağız? Hiçbir şey pahasına kimsenin ölmesini, öldürülmesini onaylamayacağız. Ölüm anlamsız kalmalıdır.</p>
		<p class="normal1">Öldürmelerin hiçbir biçimde karşı çıkılmayan durumu, kendini savunmadır: Pek olası öldürülme sonucuna karşı kesin öldürme sonucu. Bu dahi bir bahtsızlıktır. Üzünçle karşılanmalıdır. Saldırganı öldürmüş olmak kimseyi sevindirmemelidir. Saldırganın yıkım gücünü önceden görüp etkisizleştirmenin olanaklarını üstün ve sürekli bir çabayla geliştirmeli, yetersiz kalınan bu kendini savunma durumlarına kendi bireysel ya da birlikte kusurumuz olarak bakmalıdır. Bu tür bakışın kılıf hazırlama niyetlerini önleyici etkisi olacaktır. Kazaların haklı nedeni olabilir mi? Kaza kötüdür ve nedeni vardır. Kendini savunmada öldürmek en kötü kazadır. Ölene ağlamalı.</p>
		<p class="normal1"><span class="idebold">34.</span></p>
		<p class="normal1">Elbette kimsenin kötülüğünü istememelidir. Ama iyiliğini de zinhar istememeli. İnsanlara kendi iyiliklerini kendilerinin isteyebilmelerine olanak sağlayacak koşulları sağlamalı yalnızca. Onlar için isteyebileceğimiz en büyük ve tek iyilik budur. Gerisi işgüzarlıktır.</p>
		<p class="normal1"><span class="idebold">35.</span></p>
		<p class="normal1">Gerçek meslek erbabı mühendis ve mimardır. Yaptığı işin geometrisini bilir ve önceden olmayan yapıtlar kurar.</p>
		<p class="normal1"><span class="idebold">36.</span></p>
		<p class="normal1">Beni tanımıyor musunuz? Ben o sözleri söyledim. Daha çok tanınmak için mi yapılır her şey? Tanınmak ve unutulmamak... İnsanların anlıklarına iz bırakmak... Kimden ama? Kendimiz-den sandığımız izler... O kendimizi kim gerçekten biliyor? Sayısız şeyi daha somut amaçlar için yaparız. Ama onları yapa yapa bir özleme ulaşırız, ya da yaparken daha o özlemi birlikte duyumsarız. Özlemler neyi özletirler bize? Neyin özümüz olmasını isteriz? Özümüz... Kendimiz olan şey, içinde eriyip kendisi olduğumuz ve başka bir şey olmadığımız, işte özlemlerimiz bunlar. İnsan özlemlerin katmerli çiçeğidir. İnsanın özü, sonu olmayan bir iç içeliktir. Nerede dursanız yetmez. Tanınmak, unutulmamak isteği en önde gidenin mektup çantasında olmak isteğidir. Kim bilmez öleceğini? Özlemlerimizin öteki yüzü korkularımız... Özümüzün bir yanı özlem, bir yanı korku... Tanınmak özlemi yok olmak korkusunu bastırıyor. Yaşamak güdüsü özlemi ve korkuyu arabasına koşuyor. Bizim özümüz yaşamak... Her şeyi onun için yapıyoruz. Her şeyimizle, yaşamak istiyorum’dan başka bir şey söylemiyor, istemiyor, özlemiyoruz. Yaşamak istiyorum. Benim özüm bu. Ne yapsam, etsem ben bunu söylüyorum. Ama bu isteği aşarak yaşıyor da oluruz. O zaman coşkudur. Ne özlem, ne korku kalır. Yaşam istencini aşarak yaşamın kendisi olmak... Gerçekte başka ne olunabilir ki?</p>
		<p class="normal1"><span class="idebold">37.</span></p>
		<p class="normal1">Nasıl mı yaşamalı? Önce kimsenin kötülüğüne kötülükle karşılık vermemeli. Kötülüğü, vermek isteyeni de kollayarak önlemenin yollarını aramalı. Yani hiçbir kimseye zarar bildiğimiz bir şeyi reva görmemeli. Bunun dışında, neyi seviyorsak onu yapalım.</p>
		<p class="normal1"><span class="idebold">38.</span></p>
		<p class="normal1">Ün ve övgüye dikkat et. En iyisi, işini işin için yap. Karşına bu ikisi çıkarsa, sakın aldırma. Onları ne ara, ne sor.</p>
		<p class="normal1"><span class="idebold">39.</span></p>
		<p class="normal1">Biz sevdiğimiz insanlar ve şeyler için yaşarız (ama her zaman ölmeyiz). Kurallarımız, ilkelerimiz insanların, başkalarına zarar vermedikleri sürece, sevdikleri için yaşamalarına engel olmamalıdır.</p>
		<p class="normal1"><span class="idebold">40.</span></p>
		<p class="normal1">Tutku tutukluktur, ya da tutukluluktur.</p>
		<p class="normal1"><span class="idebold">41.</span></p>
		<p class="normal1">Ötesinde tutkuların durur zaman. Seni bekler başsız sonsuz bir günde. Bekler seni zaman. Oraya git. Sevdiklerin aşkına kendinin, tanrının aşkına hüznün, acımanın toprağına git otur. Bekler zaman seni bir hırkayla. Giyin. Kendinden bil, kendini ondan. Kibir gönlün kiri. Hiçliğin içinde kendini bulduğun gibi yitir hiçliğin içinde. Zaman seni bekler ötesinde tutkuların. Zor gelir ama git. Göreceksin, herkes orada, bütün sevdiklerin.</p>
		<p class="normal1"><span class="idebold">42.</span></p>
		<p class="normal1">Doğrucu değil, doğru olmalıdır. Doğru olmak ise kendini bilmektir. İnsan kendini nasıl bilir? Öğrenerek! Belki bu yüzden öğrenmenin yaşı yoktur.</p>
		<p class="normal1"><span class="idebold">43.</span></p>
		<p class="normal1">Önce sağlıklı kalmanı ve geçimini sağlayacak şeyler yap. Bu sırada kimsenin sağlığına ve geçimine zarar verme. Sonra kendinin ve başkalarının sağlığına zarar vermeyecek her şeyi yapabilirsin.</p>
		<p class="normal1"><span class="idebold">44.</span></p>
		<p class="normal1">Yaşamak diğer canlıların varlık tarzıdır, bizim ise işimiz... Tek işimiz yaşamak, iyi yapmalı! Kötü bir işin içerisindeki iyi parçaların bir anlamı yoktur. Onlar işi iyi kılmaz. İyi bir işin içerisindeki kötü parçaların ne denli öğretici olduğunu söylemeye gerek var mı?</p>
		<p class="normal1"><span class="idebold">45.</span></p>
		<p class="normal1">Kuramlar, olgular arasında bizim de bir yerimiz olsun diyedir. Kuramazsak yok oluruz, ama bizi yok edecek kuramlarımız vardır. Bunların en tehlikelisi bize kurmalarımızı yasaklayanlardır. Ama bu en tehlikeli olanlarından kaçınabilmek için onları dahi yasaklamamak gerekir.</p>
		<p class="normal1"><span class="idebold">46.</span></p>
		<p class="normal1">Önce sorunun bilincine varmalı. Sonra gerçek çözüme ulaşmak için ilk çözümü tasarlamalıyız. Akla gelen ilk çözüm, çözüm değildir. Unutmamalı. Bu eytişime şu halk deyişini de katabiliriz: Düşün, taşın! Her düşündükten sonra bir yerlere, birilerine gitmeli; düşünmeli, taşınmalı; düşünmeli, danışmalı.</p>
		<p class="normal1"><span class="idebold">47.</span></p>
		<p class="normal1">Niyetleri dengeler besler. Yeni dengeler yeni niyetler doğurur. Bunlar güç dengeleridir. İyi niyetlerinin gerçekleşmesini isteyenler onların dengelerini arayıp bulmalıdır.</p>
		<p class="normal1"><span class="idebold">48.</span></p>
		<p class="normal1">Ara. Aramak koşmaktır, uçmaktır; coşkudur. Aramak çocukluktur, gençliktir, olgunluktur. Aramak ölümsüzlüktür. Aramak gerçeğin öbür adıdır. Aramanın işliğinde bütün duygular tam takımdır. Us ise ustasıdır. Orada iş bitmez, çünkü iş kendisidir. Aramak tasarlanan şeyleri yapıp bitirmek için bulup buluşturmak değildir. Aramak bir şeyi yaparken aslında ondan başka bir şey yapıyordur. Bunun için aramak bir iş yapmaz. Yaptıkları da iş değildir. Ama işe yarayabilir, bu başka. Bütün bunlardan ötürü arayamamak ölmektir. Yaşamak da aramaktır, arayabilmektir.Yaşamakta özne nesne parçalanması insanı gerçekte kendisi olmaktan alıkoymakta, uzaklaştırmaktadır. İnsanın özü aramaktır. Ben aradığım şeyin kendisiyim; aramak benim. Bu yüzden ben-şey ayrımı bilinç için yanıltıcıdır. Benlik bütünlüktür. O da aramakta gerçekleşir.</p>
		<p class="normal1"><span class="idebold">49.</span></p>
		<p class="normal1">El ayak sözcükleri varsa, sözcüklerin de eli ayağı vardır. Onlardır aslında bağlanıp kör kuyulara atılanlar.</p>
		<p class="normal1"><span class="idebold">50.</span></p>
		<p class="normal1">Özgürlük yoksa her şey mubahtır.</p>
		</body>
</html>