<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_6">FLU(X)US -III Bir Denizin Kıyısından Bir Avuç Çakıl Taşı</h1>
		<p class="normal1"><span class="idebold">1.</span></p>
		<p class="normal1">Yaşamımızı anlamlı ve olanaklı kılan şey ölüm karşısındaki duygularımızdır.</p>
		<p class="normal1"><span class="idebold">2.</span></p>
		<p class="normal1">Bir yerde hangi özgürlük öncelikli ise, diğerleri onun korunması için varlık gösterir. Kişilerin aynı özgürlükleri çatıştığında korunan kişi o özgürlüğe en çok gereksinen ya da daha zor ulaşan kişi olacaktır. Eşit iseler talihin oyu(nu)na bırakmalıdır.</p>
		<p class="normal1"><span class="idebold">3.</span></p>
		<p class="normal1">Değerli olanın önemli olduğu bir yaşamı öğrenmek...</p>
		<p class="normal1"><span class="idebold">4.</span></p>
		<p class="normal1">Attila İlhan’ın “Sana ne yaptılar” adlı şiirinin bir dizesi şöyle: “Seni görür görmez özgürlüğümden utandım.” Utancımızı özgürlüğün bedelini ödeyerek giderebiliriz. Utanabiliyorsak eğer!</p>
		<p class="normal1"><span class="idebold">5.</span></p>
		<p class="normal1">İnsanın şeyleşmesi başlı başına bir çirkinlik değil mi?</p>
		<p class="normal1"><span class="idebold">6.</span></p>
		<p class="normal1">Yalnızca kendimiz için değil, birbirimiz için değerli ve önemli olduğumuz zaman hayat değer ve anlam kazanır. Bu en yıpratıcı siyasal çekişmeler için de geçerlidir.</p>
		<p class="normal1"><span class="idebold">7.</span></p>
		<p class="normal1">Yerinde yeller esecek</p>
		<p class="normal1">Yellerin yerinde senin izlerin</p>
		<p class="normal1">Pastırma yazları, ilk karlar, kiraz çiçekleri. Sarı saplı başaklar ile</p>
		<p class="normal1">Hep yeniden bir güze mahzun girecek</p>
		<p class="normal1">Ben kaldıkça </p>
		<p class="normal1">Yellerin yerinde senin izlerin kalacak hep</p>
		<p class="normal1">Çocukların şaşkınlığında dilsiz ağızsız kalacaksın</p>
		<p class="normal1"><span class="idebold">8.</span></p>
		<p class="normal1">Kötüsü olmayanın iyisi olmaz. Bu anlamda ve bir ölçüde kötü iyidir.</p>
		<p class="normal1"><span class="idebold">9.</span></p>
		<p class="normal1">Adalet bir hayat kadınının ismi olmamalıdır. Bunun vebali hukuk fakültelerinin boynunadır.</p>
		<p class="normal1"><span class="idebold">10.</span></p>
		<p class="normal1">Kırmızı, mavi, sarı... Üç ana renk. Eşitlik, Özgürlük, Güvenlik... Üç temel gereksinim. Akına ya da karasına doğru sonsuz bir karışım bizim bakışımızı renklendirir. Yaşamımızı aydınlatır ya da karartır.</p>
		<p class="normal1"><span class="idebold">11.</span></p>
		<p class="normal1">Yazacaklarını başkaları yazamayacaksa, sen onların yazabileceğini yazmakla uğraşma. Yani, yazdıkların başkalarının yaz(a)-mayacağı şeyler olsun.</p>
		<p class="normal1"><span class="idebold">12.</span></p>
		<p class="normal1">Gerçek neden üzerine herkes bir şeyler söyleyebilir. Ama sözde nedenler bir ölçüde gerçektir.</p>
		<p class="normal1"><span class="idebold">13.</span></p>
		<p class="normal1">Merak edenler, merak edenler ve inananlar, idare edenler, idare edenler ve inananlar ile idare eden avantacılar... İşte bir üniversitenin “akademik personeli”!</p>
		<p class="normal1"><span class="idebold">14.</span></p>
		<p class="normal1">Bu bizim hayatımız.</p>
		<p class="normal1"><span class="idebold">15.</span></p>
		<p class="normal1">Kızılcık şerbeti...</p>
		<p class="normal1"><span class="idebold">16.</span></p>
		<p class="normal1">Emekli modunda entelektüel... Bu da kalan yıllara yalan, emekçi modundan sonra! Oysa hep ola’sı; özgür, dingin, kendini veren, tadına varan, dışa vuran, bu yüzden hep eyleyen, içi dışıyla devinen Kişi’dir.</p>
		<p class="normal1"><span class="idebold">17.</span></p>
		<p class="normal1">Hayatın değerini bilmek... Gerçek başarı budur!</p>
		<p class="normal1"><span class="idebold">18.</span></p>
		<p class="normal1">Öbeklenip göbeklenenlerle ve öbeklenip köpeklenenlerin; köpeklenip göbeklenenlerle ve göbeklenip köpeklenenlerin birbirlerini üstün bir başarı ile kullanma yeteneği karşısında tarih tüm gücünü ve cesaretini yitiriyor.</p>
		<p class="normal1"><span class="idebold">19.</span></p>
		<p class="normal1">Cellat işini yaparken biz canımızdan oluruz. İşlerini yaparken insanlar hayat güzelleşebilir de! Adalet yerini bulur, acılar diner, karınlar doyar, kurt kuş rahat eder. İşimizi yaparken iyi bir düzeni işletmeli.</p>
		<p class="normal1"><span class="idebold">20.</span></p>
		<p class="normal1">Bir çocuk doğar eskilerin içine</p>
		<p class="normal1">Yaşlanırız</p>
		<p class="normal1">Bayram seyran derken </p>
		<p class="normal1">Eskiler yenilenir</p>
		<p class="normal1">Yaşlılar yolu seyreder pencerede</p>
		<p class="normal1">Bahçede</p>
		<p class="normal1">Çocuklar oynar</p>
		<p class="normal1">Eskilerin içinde</p>
		<p class="normal1">Sürer mi böyle? </p>
		<p class="normal1">Yenisi olmazmış eskisi olmayanın</p>
		<p class="normal1">Doğru da</p>
		<p class="normal1">Eskisi olur mu yenisi olmayanın? </p>
		<p class="normal1">Aynı güneş</p>
		<p class="normal1">Aynı toprak</p>
		<p class="normal1">Ellerimiz aynı</p>
		<p class="normal1">Eskimeyen </p>
		<p class="normal1">Çocukla sevincimiz aynı</p>
		<p class="normal1"><span class="idebold">21.</span></p>
		<p class="normal1">Sonsuzluğu yaşadığımız, andır. Anın bilişimizde sonsuzca bölünmesidir sonsuzluk.</p>
		<p class="normal1"><span class="idebold">22.</span></p>
		<p class="normal1">Güvenlik varlığımızın koşulu, ama özgürlük anlamıdır.</p>
		<p class="normal1"><span class="idebold">23.</span></p>
		<p class="normal1">Bu denli araçsallık içerisinde anlamsız kalmak... Bu tanrılıktır.</p>
		<p class="normal1"><span class="idebold">24.</span></p>
		<p class="normal1">Düşündüşlem</p>
		<p class="normal1">Çevrilen yapraklarında bir kitabın</p>
		<p class="normal1">Ya da düşen yapraklarında bir ağacın</p>
		<p class="normal1">Boş bir kağıdın sabırla beklediği </p>
		<p class="normal1">Bir kadın gibi </p>
		<p class="normal1">Düşündüşlem</p>
		<p class="normal1"><span class="idebold">25.</span></p>
		<p class="normal1">Üç gülüme: Pınar’a, Ertan’a ve Aliş’e</p>
		<p class="normal1">Sonsuzluğa vur anı</p>
		<p class="normal1">Dökülür toz tanesi gibi hiçliğe</p>
		<p class="normal1">Yüreğinde ne varsa seni ezen </p>
		<p class="normal1">Sonsuzluğa vur anı</p>
		<p class="normal1">Anılaşırken büyür sonsuzca</p>
		<p class="normal1">Seni ısıtan ne varsa yüreğinde</p>
		<p class="normal1">Dökülür yeryüzüne yıldızlar gibi ışıl ışıl</p>
		<p class="normal1">Sonsuzluğa vur yeter ki</p>
		<p class="normal1">Sevgini</p>
		<p class="normal1"><span class="idebold">26.</span></p>
		<p class="normal1">Ayakların kaybedecek bir şeyinin olmadığı yere basmalı. İşte o zaman büyür içinde sevgin ve adaletin. Marks işçilere söylemişti. İşçi olmaktı onun için o sağlam yer. İşçi olmak ve işçi kalmak!</p>
		<p class="normal1"><span class="idebold">27.</span></p>
		<p class="normal1">Can eskir mi? Gönül kocar kiminde genç yaşlı demeden. Kiminde genç kalır da geç yaşında, bedenini maskara eder. Can durur cam gibi ilk soluktan son soluğa ... “Canlar ölesi değil” Yunus’ca!</p>
		<p class="normal1"><span class="idebold">28.</span></p>
		<p class="normal1">Hep doğru olduğuna inandığım şeyi söyledim, yaptım. Oysa, gerçekten doğru oldukları hakkında kim bir şey söyleyebilir!</p>
		<p class="normal1"><span class="idebold">29.</span></p>
		<p class="normal1">Seyreltik bir yaşam bir yerden sonra... Neden mi? Binbir nedeni var!</p>
		<p class="normal1"><span class="idebold">30.</span></p>
		<p class="normal1">“Gefühl ist Alles (Duygu herşeydir)” diyor Goethe. Ama her şey!</p>
		<p class="normal1"><span class="idebold">31.</span></p>
		<p class="normal1">Kişilik kamusaldır. Daha çok özgürlüğün taşıyıcısı olarak kamusaldır.</p>
		<p class="normal1"><span class="idebold">32.</span></p>
		<p class="normal1">Özgürlüğe cesaretin de korku gibi bulaşması gerekiyor.</p>
		<p class="normal1"><span class="idebold">33.</span></p>
		<p class="normal1">Adalet ve Hakikat meslek olabilir mi? Geçim için adaletin, gerçeğin, iyinin, güzelin hizmetine girdiğimizde bizim için önemli olan hangisidir? Bunlar bizim karnımızı doyurmadığında hâlâ orada olacak mıyız? Bu yüzden bu değerleri paralı hizmetçilerine ya da onların deyimiyle, meslek erbabına tutsak edemeyiz.</p>
		<p class="normal1"><span class="idebold">34.</span></p>
		<p class="normal1">Bilgi bulur. Etikle estetik beğenmez.</p>
		<p class="normal1"><span class="idebold">35.</span></p>
		<p class="normal1">İyiler mutlaka kazanır gibi laflar ediyorlar. İyi kendisinden başka bir şey olmak istemez ki.</p>
		<p class="normal1"><span class="idebold">36.</span></p>
		<p class="normal1">Lezzetli ve yarayan bir yemek ve içmek gibi, okuyup yazmalı, düşünmeli.</p>
		<p class="normal1"><span class="idebold">37.</span></p>
		<p class="normal1">Dış yapıların baskısıyla korumanın ve sürdürmenin uzun erimde olanaksız olduğunu söylemeliyim. Bu baskılarla ya da bunlara rağmen içerisi öylesine çürür ki, korunacak ve sürdürülecek pek bir şey kalmaz. Her şey kendi yapısıyla gelişmeli ve sürmelidir.</p>
		<p class="normal1"><span class="idebold">38.</span></p>
		<p class="normal1">En önemlisi, sözleri söylemeyi hak etmelidir.</p>
		<p class="normal1"><span class="idebold">39.</span></p>
		<p class="normal1">X’i düşünen köprüyü havaya uçuruyor. Y’yi düşünen uçağı kaçırıyor. Z’yi düşünen canlı bomba oluyor vb. X, Y ve Z düşüncelerini kesinlikle yasaklamalı. Bu kez A, B, C’yi düşünenler bu şeyleri yapıyor. Bu şeyleri yapanlar hep bir şeyleri düşünüyor. Şu halde, Düşünmeyi yasaklamalı!</p>
		<p class="normal1"><span class="idebold">40.</span></p>
		<p class="normal1">Doğa artniyetlidir. Bu yüzden doğal olamayız.</p>
		<p class="normal1"><span class="idebold">41.</span></p>
		<p class="normal1">Alman Meslektaşım Brugger işkencenin yasal olabileceği koşullar üzerine epeyce kafa yormuş. Yormuş, yorumlamış, kendi ülkesinin ve Avrupa’nın hukukuna göre belirli koşullarda nasıl hukuka uygun olacağını göstermiş. Bütün bu gayret işkence yapan devlet memurunun birkaç yıllığına mahpus damına girmemesi için! Hayatları, şehirleri, maddi, manevi değerleri kurtarmak için işkence yapmayı ahlaki bir görev sayanlar bunun karşılığında birkaç yılcık hapis yatmaktan ama birtakım hukuk kurnazlığıyla sıyırtmak istiyorlar. Hangi koşulda olursa olsun işkenceyi yasal kılmakla insanlığa getirecekleri yıkım karşısında birkaç yılını kurtarıyor olmak doğrusu nasıl bir ahlaki duruştur! İşkence yapmayı somut bir durumda ahlaken zorunlu gören devlet memuru bu eyleminin cezasız bırakılmamasının da ahlaken zorunlu olduğunu düşünebilmelidir. Güya insanlık uğruna haklı görülen durumlarda işkenceye cevaz vermekle yaratılan tehlikenin, işkence yapmakla savuşturulacak tehlike karşısında taşıdığı azameti görmezlikten gelemeyiz.</p>
		<p class="normal1"><span class="idebold">42.</span></p>
		<p class="normal1">Hepsi doğru, ama aynı anda değil.</p>
		<p class="normal1"><span class="idebold">43.</span></p>
		<p class="normal1">Flu(x)us – II’de “İstisnası yoksa kendisi de yok” demiştim. Bunun ama kendi hükmünce var olabilmesi için yine bir istisnasının olması gerekiyor. Örneğin “İnsan Onuru”na dokunulamazlığın istisnasızlığı böyle bir istisnadır.</p>
		<p class="normal1"><span class="idebold">44.</span></p>
		<p class="normal1">Plan, proje ve tüm öngörü... İnsanlık uygarlığa sayılan bu etkinliklerinin içerisinde bireyini köleye dönüştürüyor. Özgürlük kör bir güvenliğe evriliyor. Eşyayı baş döndüren bir hızla değiştiriyoruz. Biz bu sırada kaybediyoruz. Neleri kaybettiğimizi kavramak ve anımsamaktan da uzaklaşıyoruz. Bize neler oluyor?</p>
		<p class="normal1"><span class="idebold">45.</span></p>
		<p class="normal1">Oğullarım, sizi içerisine doğduğunuz koşullara teslim etmekten başka bir şey elimden gelmiyor. Tek avuntum, kendi aklınızla onlardan yararlanabilecek, onlara karşı koyabilecek gücü kendinizde bulabileceğinizdir. Kendi aklınız bir simyacı gibi karanlığı aydınlığa dönüştürme tılsımına sahiptir. Yalnız bir koşulla: onu kullanma cesaretini (sapere aude) gösterebilmelisiniz. Görüyorsunuz ki, düşünmek ve ona bağlı her şey cesaret işidir!</p>
		<p class="normal1"><span class="idebold">46.</span></p>
		<p class="normal1">İşlevler ve makineler... Özgürlük nerede!</p>
		<p class="normal1"><span class="idebold">47.</span></p>
		<p class="normal1">Her şey kendi eğiliminde akıp gidiyor. Biz karıştıkça yeni eğilimlerde akmayı sürdürüyor. Eğilimin eşyaya verdiği güç ile bir çocuk gibi oynuyoruz. Kendi eğilimlerimiz de bu oyuna dahil. Bu oyun tüm eğilimlerin ve bizim hevesimizin bittiği yerde sona erecek.</p>
		<p class="normal1"><span class="idebold">48.</span></p>
		<p class="normal1">Anımsamakla tutunuyoruz yaşama</p>
		<p class="normal1">Dalından yaprak unutmakla düşüyor</p>
		<p class="normal1">Unutmakla kuruyor ağaç</p>
		<p class="normal1">Anımsamamakla bulanıyor gözümün önü </p>
		<p class="normal1">Anılarla ölebilmeli.</p>
		<p class="normal1"><span class="idebold">49.</span></p>
		<p class="normal1">Var olmamak olanaksızdı. </p>
		<p class="normal1"><span class="idebold">50.</span></p>
		<p class="normal1">Haklı ve kusurlu olunduğunu yüze vurmak ilişkiyi düzeltmiyor. Her iki durumun bilgisini her biri için söylenmeden bilinebilecek bir kıvama getirmeli.</p>
		<p class="normal1"><span class="idebold">51.</span></p>
		<p class="normal1">Herkesin vicdanı rahat!</p>
		<p class="normal1"><span class="idebold">52.</span></p>
		<p class="normal1">Severek yaşadın mı?</p>
		<p class="normal1"><span class="idebold">53.</span></p>
		<p class="normal1">Karşılıksız yalnızca sevebilirsin. Ve karşılıksız sevebilirsen eğer, yaşamın kendisi ya da kendi kendin olursun. Bu da bir karşılık, ama bu sevginin zaten kendisi olduğu bir karşılık.</p>
		<p class="normal1"><span class="idebold">54.</span></p>
		<p class="normal1">Bağımlılık önceleri zorunluluk, sonraları alışkanlık... Bunun çaresi zorunluluğa önceleri özgürlükle karşı durarak, sonraları özgür kalabilmektir.</p>
		<p class="normal1"><span class="idebold">55.</span></p>
		<p class="normal1">Acıyı duymazsak, sonradan çok acı veriyor.</p>
		<p class="normal1"><span class="idebold">56.</span></p>
		<p class="normal1">Tin / Ten</p>
		<p class="normal1"><span class="idebold">57.</span></p>
		<p class="normal1">Umudun ekmeği eylem.</p>
		<p class="normal1"><span class="idebold">58.</span></p>
		<p class="normal1">Hiç bir şey dünyanın sonu değil! Bu onun yuvarlak olduğunun kanıtıdır.</p>
		<p class="normal1"><span class="idebold">59.</span></p>
		<p class="normal1">Kural ustalığı ustalığın kuralı değildir.</p>
		<p class="normal1"><span class="idebold">60.</span></p>
		<p class="normal1">Filozoflar toptancılık yaptıklarını düşünen perakendecilerdir.</p>
		<p class="normal1"><span class="idebold">61.</span></p>
		<p class="normal1">İletişimi kesen her şey şiddettir.</p>
		<p class="normal1"><span class="idebold">62.</span></p>
		<p class="normal1">Bir şeyi niçin istiyor olmakla, o şeyi isteyebilmek (izin ve yetke olarak) birbirleriyle ilişkilendirilecek şeyler değildir. Ancak ilki üzerine çalışmak ikincisini aydınlatır.</p>
		<p class="normal1"><span class="idebold">63.</span></p>
		<p class="normal1">Sonsuza yakın sorular. Durduğumuz yer.</p>
		<p class="normal1"><span class="idebold">64.</span></p>
		<p class="normal1">Zorunlu yanlışlar... Makasçının trenleri... </p>
		<p class="normal1"><span class="idebold">65.</span></p>
		<p class="normal1">Sorular kadar elbette yanıtları da önemlidir. Onları küçümsemiyorum. Ancak soramadan aldığımız yanıtların ne denli yaralayıcı, küçümseyici olduğunu yeterince duyumsayabiliriz.</p>
		<p class="normal1"><span class="idebold">66.</span></p>
		<p class="normal1">Eskilerinkiyle bir ömür geçti. Kalan aptallara bahşedilmiş bir zaman. Belki akıllanırlar diye... Belli ki, boşuna!</p>
		<p class="normal1"><span class="idebold">67.</span></p>
		<p class="normal1">Nefret, bencillik, kibir – Sevgi, özgecillik, tevazu: İlki yüklenmesi kolay, taşıması zor. İkincisi yüklenmesi zor, taşıması kolay. Ya da ilkini sen taşırsın, ikincisi seni taşır. İlkinde sen o, ikincisinde o sen olursun. Sonunda ölürsün de, yaşadığın ikincisinde yük olmaz insanlara, temiz bırakırsın yerini...</p>
		<p class="normal1"><span class="idebold">68.</span></p>
		<p class="normal1">Kıskançlık, kibir, öfke, nefret, öç kendilerini adalet gibi gösterebilir. Tembellik kendisini bilgelik ve ölçülülük gibi gösterebilir. Açgözlülük ve şehvet kendilerini cesaret gibi gösterebilir. Sevgiye vurulduğunda bu sahtelik aşikar olur. Erdemlerin denek taşı sevgidir. İçinde sevgi varsa ona inanç ve umut vardır. Bu yüzden gerçektir.</p>
		<p class="normal1"><span class="idebold">69.</span></p>
		<p class="normal1">Sütunlar hala duruyor... Yorulmuyor!</p>
		<p class="normal1"><span class="idebold">70.</span></p>
		<p class="normal1">Sen de ona</p>
		<p class="normal1">Yitiksin</p>
		<p class="normal1">Sen de ona</p>
		<p class="normal1">Dokun</p>
		<p class="normal1"><span class="idebold">71.</span></p>
		<p class="normal1">Durmaz zaman </p>
		<p class="normal1">Sen dur</p>
		<p class="normal1">Sonsuza</p>
		<p class="normal1"><span class="idebold">72.</span></p>
		<p class="normal1">İste</p>
		<p class="normal1"><span class="idebold">73.</span></p>
		<p class="normal1">Sinemaya giderdi. Kedi beslerdi. Eski çağların dilindendi. Belki gelecek çağların, kim bilir?</p>
		<p class="normal1"><span class="idebold">74.</span></p>
		<p class="normal1">Bekleme</p>
		<p class="normal1"><span class="idebold">75.</span></p>
		<p class="normal1">Duygular, düşünceler kendilerini duyumsatıp, düşündürtüyorlar. Coşku ve gerçeğe doğru... Biz onların kabı ve köprüsüyüz iyisiyle, kötüsüyle... Onları var kılmak istenci bizi mümkün ve biricik kılan şey.</p>
		<p class="normal1"><span class="idebold">76.</span></p>
		<p class="normal1">Düşünceler içerikçe, duygular canlıca sonsuz.</p>
		<p class="normal1"><span class="idebold">77.</span></p>
		<p class="normal1">Eşlerin birbirlerini bulması ile, çocukların kendilerini dünyaya getirecek olanları bulup çiftleştirmesi ayrı şeylerdir. İlki rastlantı, ikincisi zorunluluktur. Kadın ve erkek ikincisinde birbirini daha çok anlayabilir ve bağışlayabilir. Ve belki, daha çok sevebilir.</p>
		<p class="normal1"><span class="idebold">78.</span></p>
		<p class="normal1">Hep olağanüstüydü hayat!</p>
		<p class="normal1">-Neye göre?</p>
		<p class="normal1">-Vardı!</p>
		<p class="normal1"><span class="idebold">79.</span></p>
		<p class="normal1">Aynalar gerek sana</p>
		<p class="normal1">Gözlerimi sevmedin </p>
		<p class="normal1">Aynalar kör</p>
		<p class="normal1">Gözlerim aynaydı oysa</p>
		<p class="normal1"><span class="idebold">80.</span></p>
		<p class="normal1">İnatla, hevesle yinelemek, ortaya koymak, dokunmak, tatmak, koklamak, seyretmek, devinmek... Sevinmek. Üzünçlerin, acıların üstesinden gelerek, yok olduğunu da görerek kendinin ve bağlandıklarının, sevinmek yine de...</p>
		<p class="normal1"><span class="idebold">81.</span></p>
		<p class="normal1">Pınar’a yeniden</p>
		<p class="normal1">Ben varken boşuna değil hiçbir şey</p>
		<p class="normal1">Sen varken boşuna değil hayatım</p>
		<p class="normal1">Yokken ben ve sen boşuna değil var olduğumuz </p>
		<p class="normal1">Bu su hep akacak çünkü görmüştük</p>
		<p class="normal1">Dağ bayır çiçek açacak hep çünkü görmüştük</p>
		<p class="normal1">Boşuna olmayacak hiç bir şey bizden sonra</p>
		<p class="normal1">Sevmiştik çünkü</p>
		<p class="normal1"><span class="idebold">82.</span></p>
		<p class="normal1">Avrupa görmüş dendiğinde o kişiye itibarımız kendiliğinden artardı. Bazılarının hal ve tavrını ise anlamakta güçlük çekerdik. Bu ne biçim bir Avrupa görmüşlüktü! Oysa bu deyimde Avrupa’yı görenler değil, Avrupa’nın gördükleri de bulunmaktaydı. Güngörmüşler için de aynı belirsizlik vardır. Günlerin gördükleri de güngörmüşlerdir.</p>
		<p class="normal1"><span class="idebold">83.</span></p>
		<p class="normal1">İncir çekirdeğini doldurmayacak şeyler hayatımızı dolduruyor. Eğlenceli, hoş olanlarına bir şey demem. Bazılarının ama maliyeti çok yüksek. Gözlerimize kaçan kum taneleri gibi, doldukça körleştirip, acı veriyorlar. Bunlardan uzak durmalı.</p>
		<p class="normal1"><span class="idebold">84.</span></p>
		<p class="normal1">Zulmün yaşamımıza bir anlam katamadığını görürüz. Anlam başkaldırıdadır.</p>
		<p class="normal1"><span class="idebold">85.</span></p>
		<p class="normal1">Sayıların tiranlığında</p>
		<p class="normal1">Ne ettiysek</p>
		<p class="normal1">Nicelle nitelendik</p>
		<p class="normal1">Ölümden doğuma yalnız</p>
		<p class="normal1">Özgürdük</p>
		<p class="normal1"><span class="idebold">86.</span></p>
		<p class="normal1">Düşünceler anılarla yoğrularak insani sıcaklığına bürünür.</p>
		<p class="normal1"><span class="idebold">87.</span></p>
		<p class="normal1">Canın hayvanı insanı olmaz. Acımak da öyledir. Can acır.</p>
		<p class="normal1"><span class="idebold">88.</span></p>
		<p class="normal1">Hayat bir oyalancak mıdır çoğu zaman? Ama neyi beklerken, nereye doğru? Yoksa hiçbir şeyin arasında olmayan, süresince oyalanmadığımız, yalnızca kendisi olan, var olan ve yok olmayan bir sonsuzluk mudur? Evet hayat bir oyuncak değil. Hiçbir tanrının oyuncağı değil.</p>
		<p class="normal1"><span class="idebold">89.</span></p>
		<p class="normal1">Kendimizi önemli hissetmemizi sağlayan işlerimiz var... İnsanın kendi gözünde bir öneminin ve değerinin bulunmasının bir anlamı varsa, bunun nedeni gözünün aslında başkalarının gözü olmasıdır. Kendi gözümüz bize dünyayı olduğu gibi gösterir, olması gerektiği gibi değil. Onunla bakabilmek çok zor. Bizi korkutur.</p>
		<p class="normal1"><span class="idebold">90.</span></p>
		<p class="normal1">Ben denilen şeyin ne denli karmaşık ve bileşik olduğunu gördükçe, “insan hakları”nın neyi koruduğunu hep yeniden düşünmek gerekiyor.</p>
		<p class="normal1"><span class="idebold">91.</span></p>
		<p class="normal1">Bileşimler başka bileşimlerin ögeleri olarak sonsuza doğru yol alıyorlar. Toplumsal ilişkilerde bileşimler tasarlayarak yeni bileşimlerin oluşacağı ilişkilere alan açıyoruz. Kural koymanın tüm mantığı budur.</p>
		<p class="normal1"><span class="idebold">92.</span></p>
		<p class="normal1">Bir sorunun içerisini doldurmadan yanıtlamaya kalkmamalı. Her sorunun, sonunda doğduğu bir sancısı vardır. Belki, ilk önce bu soru niye soruluyor diye sormalıdır.</p>
		<p class="normal1"><span class="idebold">93.</span></p>
		<p class="normal1">Bir maymuncuk mu, yoksa tüm anahtarları mı istersin?</p>
		<p class="normal1"><span class="idebold">94.</span></p>
		<p class="normal1">Oğlum Ertan (dörtbuçuk yaşında) bana bu sabah ilk defa bir rüyasını anlattı: Büyük bir çukurun kenarında annesine beni kurtar diye bağırıyormuş... Benim ruhum da aynı feryadı ediyor!</p>
		<p class="normal1"><span class="idebold">95.</span></p>
		<p class="normal1">Kitapçı dükkanındaki kedi aslında fareyi düşünür. Fare de kediyi. Kitabın içindekini düşünmek tanrısal bir iştir.</p>
		<p class="normal1"><span class="idebold">96.</span></p>
		<p class="normal1">Yalnızca tanrısal vardır. Bir serabın varlığı gibi...</p>
		<p class="normal1"><span class="idebold">97.</span></p>
		<p class="normal1">Biliyoruz ki, özgürlük haklarımız bizi devlete karşı koruyor. Ama devlet bizi tehlikeden korumak için özgürlüğümüzden vazgeçmemizi istiyorsa, iki ateş arasında kalmışız demektir. Buna rıza göstermekle preslendiğimiz aynı andır. Oysa karşı çıkmakla, korunmak istendiğimiz tehlikeyi onurluca kavrayıp bağlayabiliriz. Devlet de bu sırada epeyce işe yarar.</p>
		<p class="normal1"><span class="idebold">98.</span></p>
		<p class="normal1">Korkunun maliyeti özgürlük... Korkmamayı başarmalıyız.</p>
		<p class="normal1"><span class="idebold">99.</span></p>
		<p class="normal1">Aşağılamak için aşağılanabilmek gerekir.</p>
		<p class="normal1"><span class="idebold">100. </span></p>
		<p class="normal1">Kuralsız kurtulmak olanaksız. Şu halde kurtulmanın kuralı üzerine tartışmalı. Bu kendini kurtarmaktan başka bir şeydir. Bu sonuncusu güdüsel ve kuralsızdır.</p>
		<p class="normal1"><span class="idebold">101.</span></p>
		<p class="normal1">Bir ülkede yargı ve yasalar bozuk sokak lambaları gibi olmamalıdır.</p>
		<p class="normal1"><span class="idebold">102. </span></p>
		<p class="normal1">Herkes her yerde herkes değildir. Ancak bunun kararını herkes kendi başına veremez.</p>
		<p class="normal1"><span class="idebold">103. </span></p>
		<p class="normal1">Hukukçuluk kimi zaman hadımağasılığı gibidir.</p>
		<p class="normal1"><span class="idebold">104. </span></p>
		<p class="normal1">Bilgelik, sonunda isteyeceğimiz şeyi, başında isteyebilmektir. Bu devletler için de geçerlidir. Atatürk’ün izlediği ve insanlığın nihai değerlerinin gerçekleştirilmesine, korunmasına dayalı devlet ve hukuk felsefesi sonunda gücümüz kaldığında isteyebileceğimiz şeyi Cumhuriyetin kuruluşuyla devlet ve hukuk politikası olarak bize sunmaktadır. Bu bilgeliği hamaset nutuklarıyla, basit çıkar hesaplarıyla işitilmez hale getirmeyelim. Bu yüzden hiçbir özgürlüğün, hiçbir halde özüne dokundurmayalım, hiçbir insanın hiçbir halde kişi olmaktan çıkarılmasına izin vermeyelim.</p>
		<p class="normal1"><span class="idebold">105.</span></p>
		<p class="normal1">Yüz akı</p>
		<p class="normal1">Yüz karası</p>
		<p class="normal1">Yüzün ardı arkası... </p>
		<p class="normal1"><span class="idebold">106.</span></p>
		<p class="normal1">En yalın soruyu sormalı, en yalın sözü söylemeli... Buna cesaret edebildiğimizde en karmaşık olanın ne denli yalın olduğunu görürüz.</p>
		<p class="normal1"><span class="idebold">107.</span></p>
		<p class="normal1">Yaşam doğada eğilim, bizde yönelim... Eğilimlerin devinimine ancak kitlesel yönelimlerle etki edebiliyoruz. Kaderimiz ve özgürlüğümüz bu ilişkide beliriyor.</p>
		<p class="normal1"><span class="idebold">108. </span></p>
		<p class="normal1">Özgürlük ve gönenci kendisi için isteyenlerle, herkesle birlikte isteyenlerin hukuku ve devleti elbette farklı olacaktır.</p>
		<p class="normal1"><span class="idebold">109.</span></p>
		<p class="normal1">Kendine bir bak!</p>
		<p class="normal1"><span class="idebold">110.</span></p>
		<p class="normal1">Gülünç olmak soytarının işi... Bizi yaralayan onun göğsünü kabartır! Ama soytarıya da gülünür yeterince gülünç değilse.</p>
		<p class="normal1"><span class="idebold">111.</span></p>
		<p class="normal1">Eğrinin geçtiği noktalar sayılamaz. Ama doğru için iki nokta yeter. Sonsuz doğru ise bir noktadan geçer. Bir nokta tanrı için, iki nokta benim için, sayısız nokta şeytana!</p>
		<p class="normal1"><span class="idebold">112. </span></p>
		<p class="normal1">Kırgın ya da kızgın iseniz söyleyin kırmadan. Yanıldığını, yanlış olanı doğrudan aynı biçimde. Tüm bunlar, bağışlayamıyor, unutamıyorsanız ve bir yararı olacaksa elbet! Övgünüzü cömertçe sunun her zaman iyi şeyler için.</p>
		<p class="normal1"><span class="idebold">113.</span></p>
		<p class="normal1">Bağışlamamak alışkanlığı, bağışlanmayacak bir şeyleri ve birilerini hep bulmak saplantısına götürüyor. Bağışlamak, bir yanlışı ya da bir haksızlığı onaylamak, desteklemek değildir. İnsan-lar bağışlanır. İnsanlar hoşgörülür. Bunu başarabilmek için insanda bir şeyi bilmek, bulmak gerekir.</p>
		<p class="normal1"><span class="idebold">114.</span></p>
		<p class="normal1">Bağışlamak bağışlamamak değildir.</p>
		<p class="normal1"><span class="idebold">115.</span></p>
		<p class="normal1">Prensipler cam gibidir. Onları katı tutmak katildir.</p>
		<p class="normal1"><span class="idebold">116.</span></p>
		<p class="normal1">Prensipler cam gibidir. Hayatı olduğu gibi gösterirler. Yalnız temiz ve düz olmalılar.</p>
		<p class="normal1"><span class="idebold">117. </span></p>
		<p class="normal1">Düşünce özgürlük ister / Özgürlük düşünce...</p>
		<p class="normal1"><span class="idebold">118. </span></p>
		<p class="normal1">Yanlışlanabilir yaşamak... Doğrusu bu. Kendimize doğruladığımız bir yaşamla, başkasına yanlışlanabilir olmalıyız.</p>
		<p class="normal1"><span class="idebold">119.</span></p>
		<p class="normal1">Devlet kendini değil, bizi saydamlaştırıyor. Biz de saydamlaştırıyoruz kendimizi ve bunu huşû içerisinde yapıyoruz. Yeni totalitarizm!</p>
		<p class="normal1"><span class="idebold">120.</span></p>
		<p class="normal1">Bazı kavramların içerisi doldurulduğunda insanlık son bulur.</p>
		<p class="normal1"><span class="idebold">121.</span></p>
		<p class="normal1">Değer mi, yoksa keyif mi vermeli? Her ikisini de...</p>
		<p class="normal1"><span class="idebold">122.</span></p>
		<p class="normal1">Olmadık sözcükleri bir araya getirerek onlara zulmetmemeli.</p>
		<p class="normal1"><span class="idebold">123.</span></p>
		<p class="normal1">“Weh dem, der keine Heimat hat” (vatansızın vay haline) diyor kargaların çığlıklarıya (Die Kraehen schreien) bir karakışta (Bald wird es schnein) Nietzsche “Vereinsamt” (Yalnızlaşmış) adını verdiği şiirinde. Hepimiz vatansızlaştık...</p>
		</body>
</html>