<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_4">FLU(X)US - I Bir Denizin Kıyısından Bir Avuç Çakıl Taşı</h1>
		<p class="normal1"><span class="idebold">1.</span></p>
		<p class="normal1">Kendinden uzak dur. </p>
		<p class="normal1"><span class="idebold">2. </span></p>
		<p class="normal1">Ya her şey istediğin gibi olsaydı. </p>
		<p class="normal1"><span class="idebold">3. </span></p>
		<p class="normal1">Bir can orada. Bir can burada. Cancan eriğim umut çiçeklerini aç artık.</p>
		<p class="normal1"><span class="idebold">4. </span></p>
		<p class="normal1">Duygu arkadan gelir, ama önde gider. </p>
		<p class="normal1"><span class="idebold">5. </span></p>
		<p class="normal1">Her yadsıdığın var. </p>
		<p class="normal1"><span class="idebold">6. </span></p>
		<p class="normal1">Tüm çarkların dışında, iki elin ve tek yüzünle sözcüklerin düzenini kurmak.</p>
		<p class="normal1"><span class="idebold">7. </span></p>
		<p class="normal1">Bedenimizde en çok mikrobun ağzımızda olduğunu söyledi bir hekim. Sustum.</p>
		<p class="normal1"><span class="idebold">8. </span></p>
		<p class="normal1">Biliyor musun, ben neyi yitirdim? Yaşama sevincini! Belki de hiç sahibi olmadım onun. Bilgelik ve sadelik de birer isimden öteye değil. Oysa bunların her biri bir diğerini ortaya çıkaran denek taşları gibi. Bu bir üç taş oyunu. Çocuklar iyi bilir.</p>
		<p class="normal1"><span class="idebold">9. </span></p>
		<p class="normal1">İnsan kaderine karar veremiyor. Kararını verdiği şeyler, bu selin sürüklediği daha hafif şeyler. Bu yüzden gündelik yaşamımızı küçümsememeliyiz. Hatta o bizim için daha anlamlı. An bizim, zaman tanrınındır desek yanlış olmaz. Tabii ki, anılar da yalnızca bizimdir. Tanrının hakkı üçtür deyip, bizim olan şeylere bir de anlamı ekleyelim. İşimiz herhalde bu üçünde gücümüzün yettiğince derinleşmek olsa gerek: An, anı, anlam...</p>
		<p class="normal1"><span class="idebold">10. </span></p>
		<p class="normal1">Bize ısmarlanan işler var. Onları yapalım. </p>
		<p class="normal1"><span class="idebold">11. </span></p>
		<p class="normal1">Hepimizin sahibi olduğu, fakat farkında olamadığımız bir pırlanta taşımız vardır. Bunun farkına çoğu zaman herşeyi kaybettikten sonra varırız. Elimizde kalacak en son şeydir o. Bir taş, ama bir pırlanta taşı. Zihinsel bir deneme ile herşeyinizi gözden çıkarın. Sırasıyla birer birer koparın kendinizden. En sona kalan, hiç değer vermediğiniz ya da en az değer verdiğiniz, sizde olduğunu o ana kadar bilemediğiniz şeyi, o taşı o zaman göreceksiniz. O sizin asıl zenginliğinizdir. Onu atmayın.</p>
		<p class="normal1"><span class="idebold">12. </span></p>
		<p class="normal1">Hayata her şey dahil. </p>
		<p class="normal1"><span class="idebold">13. </span></p>
		<p class="normal1">Hayat şablonun altında. Şablon hayata dahil.</p>
		<p class="normal1"><span class="idebold">14. </span></p>
		<p class="normal1">İlişkimiz </p>
		<p class="normal1">Derin yaralı bir kuş</p>
		<p class="normal1">Taşı kim attı</p>
		<p class="normal1">Ben mi, sen mi, o mu </p>
		<p class="normal1">Yalnızca</p>
		<p class="normal1">Sevgiyle</p>
		<p class="normal1">Yıkanmadı mı gün ve eşya</p>
		<p class="normal1">Bir cehennem olur </p>
		<p class="normal1"><span class="idebold">15. </span></p>
		<p class="normal1">Devin içindeki cin sanat. Her şeyi yutan iktidarın içinde bir masumiyet ve mağduriyet, bir direniş ve düzenleyiş olarak sanat ve arsızlığı. Sanat kendi içerisinde bir arılık ve iktidar karşısında bir arsızlıktır. Devi çıldırtan budur. Felsefe de ona bir öykünmedir.</p>
		<p class="normal1"><span class="idebold">16.</span></p>
		<p class="normal1">Gerçek dürüstlük kimseye zarar vermez. </p>
		<p class="normal1"><span class="idebold">17. </span></p>
		<p class="normal1">Duygular emredilemez. Onlara ancak yol açılabilir. Düşünceler bu masumiyetten yoksundur. Özgür olmalıdırlar ki, emredilmiş olanla, olmayanı bilebilelim.</p>
		<p class="normal1"><span class="idebold">18. </span></p>
		<p class="normal1">İşin içine gözyaşı karışınca haklı ya da haksız olmanın hiçbir anlamı kalmaz.</p>
		<p class="normal1"><span class="idebold">19. </span></p>
		<p class="normal1">Kapalıdevre mutluluk. Dışarıda ne var? </p>
		<p class="normal1"><span class="idebold">20. </span></p>
		<p class="normal1">Midesiz kâlp... çok romantik! Ama kâlpsiz mideler bir gerçek. Beyin ve yüreklerimizi hayatın mutfağıyla desteklemeliyiz, ama onun bu yüzden bir mezbahaya dönüşmesine de engel olmalıyız.</p>
		<p class="normal1"><span class="idebold">21. </span></p>
		<p class="normal1">Yaşamda tek gerçek şansımız herhalde kendimiz olmayı başarabilmektir.</p>
		<p class="normal1"><span class="idebold">22. </span></p>
		<p class="normal1">Hiç</p>
		<p class="normal1">Ki</p>
		<p class="normal1">Bir</p>
		<p class="normal1">Hiç kibir </p>
		<p class="normal1">Hiç kibir </p>
		<p class="normal1">Hiç</p>
		<p class="normal1">Bir</p>
		<p class="normal1">Kir </p>
		<p class="normal1"><span class="idebold">23. </span></p>
		<p class="normal1">Özgürlüğünü ver, özgürlüğünü al. </p>
		<p class="normal1"><span class="idebold">24. </span></p>
		<p class="normal1">Sonuna kadar düşünmek değil, sonuna kadar gitmek mümkün.</p>
		<p class="normal1"><span class="idebold">25. </span></p>
		<p class="normal1">Öfke ruhun dışkısı gibi. İçimizde tutmak değil, en hijyenik biçimde, hiçbir yere bulaştırmadan defihacet etmeliyiz.</p>
		<p class="normal1"><span class="idebold">26. </span></p>
		<p class="normal1">Pek az şey vardır ki, kendisi için yapılır. Tüm bahtsızlığımız onları kendimiz için yapmaya kalkışmamızdır. Kendileri için yaparsak, onların kendimiz olduğunu anlarız. Gerçek bahtiyarlık budur işte.</p>
		<p class="normal1"><span class="idebold">27.</span></p>
		<p class="normal1">Ne denli uzak ve korunmuş öylece duruyoruz kötülüklerden ve sefaletten. Çekip çıkarmaya çalışsak ötekilerini, işte o zaman utanç vermeyiz kimseye halimizden.</p>
		<p class="normal1"><span class="idebold">28. </span></p>
		<p class="normal1">Şiirim. Gerçeğim. Pınarım. Başka ne ister gönlüm viranesi.</p>
		<p class="normal1"><span class="idebold">29. </span></p>
		<p class="normal1">Dışarıda ne varsa, içimde şimdi. </p>
		<p class="normal1"><span class="idebold">30. </span></p>
		<p class="normal1">Bir göz</p>
		<p class="normal1">Dam</p>
		<p class="normal1">Dünya </p>
		<p class="normal1">İki gözüm</p>
		<p class="normal1">İki çeşme</p>
		<p class="normal1">Kurda</p>
		<p class="normal1">Kuşa </p>
		<p class="normal1"><span class="idebold">31. </span></p>
		<p class="normal1">Güzel karşılıksız olan değil mi hep</p>
		<p class="normal1">Bir rüyadan kalan</p>
		<p class="normal1">Bir başka rüyada</p>
		<p class="normal1">Aşk</p>
		<p class="normal1">Hep yeniden</p>
		<p class="normal1">Hep yeniden</p>
		<p class="normal1">Direniş</p>
		<p class="normal1">Değil midir karanlığa</p>
		<p class="normal1">Güzel olan </p>
		<p class="normal1"><span class="idebold">32. </span></p>
		<p class="normal1">Sarı güller sevdalı güller anlamsızlığa aittir.</p>
		<p class="normal1"><span class="idebold">33. </span></p>
		<p class="normal1">Kum saati bir avuç toz demiş Lichtenberg. Tiktakzemberekyüreğim.</p>
		<p class="normal1"><span class="idebold">34. </span></p>
		<p class="normal1">İnsan onuru Michelangelo’nun mermeridir. </p>
		<p class="normal1"><span class="idebold">35. </span></p>
		<p class="normal1">Mürekkep yalamaktan dilimiz kapkara, zehir gibi. </p>
		<p class="normal1"><span class="idebold">36. </span></p>
		<p class="normal1">Sen hangi yalanları söylüyorsun. </p>
		<p class="normal1"><span class="idebold">37. </span></p>
		<p class="normal1">Kadın ve erkek eşit. Sevgililer özdeş. </p>
		<p class="normal1"><span class="idebold">38. </span></p>
		<p class="normal1">Gerçekçiymiş. İş mi bu. </p>
		<p class="normal1"><span class="idebold">39. </span></p>
		<p class="normal1">Bir anda, ama şu anda değil. </p>
		<p class="normal1"><span class="idebold">40. </span></p>
		<p class="normal1">Hukuku haklarımız olarak anlamak yerine, başkalarına yapılan haksızlık olarak almak daha onurluca bir kavrayıştır.</p>
		<p class="normal1"><span class="idebold">41. </span></p>
		<p class="normal1">Bir kenarda dursun</p>
		<p class="normal1">Anlam</p>
		<p class="normal1">An</p>
		<p class="normal1">Süredursun</p>
		<p class="normal1">Düşen ışıkta</p>
		<p class="normal1">Kirpiklerine </p>
		<p class="normal1"><span class="idebold">42. </span></p>
		<p class="normal1">Yalın yalanı sevmez. Yaşamın karmaşıklığını kapsayabilmek için yalın yaşamalıyız.</p>
		<p class="normal1"><span class="idebold">43. </span></p>
		<p class="normal1">Bilgi satılmaz. </p>
		<p class="normal1"><span class="idebold">44. </span></p>
		<p class="normal1">İnsan her şeye nasıl da benziyor. </p>
		<p class="normal1"><span class="idebold">45. </span></p>
		<p class="normal1">Ah beyaz, vah siyah. Foyanız yedi renk. </p>
		<p class="normal1"><span class="idebold">46. </span></p>
		<p class="normal1">Hep bir şeyin kenarındayız. </p>
		<p class="normal1"><span class="idebold">47. </span></p>
		<p class="normal1">Bilseydim. </p>
		<p class="normal1"><span class="idebold">48. </span></p>
		<p class="normal1">Su temizleyerek kirlenir. Zıtlar birbirine dönüşür. Bu süreçte devindiren güç hep arınmak istencidir. Kirlenen su temizlenmeli, karanlıkta bir meşale aydınlatmalı. Her zaman yitik olan şey hep yeniden bulunmalıdır.</p>
		<p class="normal1"><span class="idebold">49. </span></p>
		<p class="normal1">Felsefesi olan şey, en az felsefenin kendisi kadar önemlidir.</p>
		<p class="normal1"><span class="idebold">50. </span></p>
		<p class="normal1">Şiir oku. Asla yazmış olmayacağın şiirleri oku. </p>
		<p class="normal1"><span class="idebold">51. </span></p>
		<p class="normal1">Tanrı sahte olmayandır. </p>
		<p class="normal1"><span class="idebold">52. </span></p>
		<p class="normal1">Sahte, güvene tuzak kurar. </p>
		<p class="normal1"><span class="idebold">53. </span></p>
		<p class="normal1">Ciddiyet hayatın diyeti. </p>
		<p class="normal1"><span class="idebold">54. </span></p>
		<p class="normal1">Çoğalarak yaşamak... </p>
		<p class="normal1"><span class="idebold">55. </span></p>
		<p class="normal1">Yaşamanın kendisi bizatihi abesle iştigaldir. Bu yüzden gündelik yaşamda ayrıca abesle iştigal etmek bize ağır geliyor.</p>
		<p class="normal1"><span class="idebold">56. </span></p>
		<p class="normal1">Çıplak düşün, çıplak konuş. Kimse onları yaralayamaz. Sen ancak çarmıhta yaralanamaz olursun.</p>
		<p class="normal1"><span class="idebold">57. </span></p>
		<p class="normal1">Prof. Dr. Yetkin Ünüvar çok komik birisi. Kim veriyor bu isimleri, bu unvanları... Tüm bunların ne anlamı var! Yunus aşkına ne anlamı var!</p>
		<p class="normal1"><span class="idebold">58. </span></p>
		<p class="normal1">Bir duyarlılık diğerini duymuyor. </p>
		<p class="normal1"><span class="idebold">59. </span></p>
		<p class="normal1">Bağıran kendi sesinden başka bir şey duymaz. </p>
		<p class="normal1"><span class="idebold">60. </span></p>
		<p class="normal1">Gerçek filozof düşüncelerinin nihai hakikatler olduğuna inanmakla birlikte, bunların birgün çürütüldüğünü görmeyi çok ister.</p>
		<p class="normal1"><span class="idebold">61. </span></p>
		<p class="normal1">Tüm renkler acı verebilir. </p>
		<p class="normal1"><span class="idebold">62. </span></p>
		<p class="normal1">Her düşüncenin içerisinde sınırsız eylem örneği vardır. Bu yüzden sınır çekmek istiyorlar.</p>
		<p class="normal1"><span class="idebold">63. </span></p>
		<p class="normal1">Güzel olanın duygusu bir baş kaldırmadır. </p>
		<p class="normal1"><span class="idebold">64. </span></p>
		<p class="normal1">Sevmek ve acımak bir karınca... Posthuman’a karşı !</p>
		<p class="normal1"><span class="idebold">65. </span></p>
		<p class="normal1">Her etiğin bir estetiği vardır. Her yeni estetik anlayış da yeni bir etik duyuşun öncüsüdür.</p>
		<p class="normal1"><span class="idebold">66. </span></p>
		<p class="normal1">Her düzen insanı indirger. Bu yüzden başını kaldıran, ayağa kalkan kendini yüceltmiş olur.</p>
		<p class="normal1"><span class="idebold">67. </span></p>
		<p class="normal1">Hiçbir düzen kendisini yıkıma götürecek bir düşüncenin özgürlüğünü temel ilke olarak alamaz. Bu özgürlüğü hukuken tanısa bile, başka yollarla onu kullanılamaz bir duruma getirir. Hiçbir düzen bu nedenle insan onuruna dayanamaz. İnsan, onuruna kendisi dayanır.</p>
		<p class="normal1"><span class="idebold">68.</span></p>
		<p class="normal1">Düzeni koruyan düzen içerisindeki düzen karşıtlarıdır. Onlar düzeni bağışık kılıyor. Hukukçular ikiye ayrılır: düzen koruyucular ve adalet savaşçıları... Bir hukukçuya düzeni savunmak adil görünüyorsa, bu onu hemen düzen koruyucusu yapmaz. Düzeni adil bulan bir hukukçu bir düzen koruyucusunun gözünde muteber bir kimse değildir. Gizil bir tehlikedir.</p>
		<p class="normal1"><span class="idebold">69. </span></p>
		<p class="normal1">Düzenin adaleti, adaletin de düzeni olmuyor. Bu yüzden hukuku kavramak zor bir şey. Eğitimi ve öğretimi ise bu sözcüklerin söylediğinden başka kıyılara vuruyor.</p>
		<p class="normal1"><span class="idebold">70. </span></p>
		<p class="normal1">Özgürlük aklın, sevgi kalbin serabı. </p>
		<p class="normal1"><span class="idebold">71.</span></p>
		<p class="normal1">Ölebilmek gerekir. </p>
		<p class="normal1"><span class="idebold">72. </span></p>
		<p class="normal1">Tüm felsefe belki hayvan olmayı başaramadığımızdandır.</p>
		<p class="normal1"><span class="idebold">73. </span></p>
		<p class="normal1">İnsan onuru yoksa herşey mubahtır. </p>
		<p class="normal1"><span class="idebold">74. </span></p>
		<p class="normal1">Gök ile yer arasında.</p>
		<p class="normal1"><span class="idebold">75.</span></p>
		<p class="normal1">Hiç bir şey o kadar kötü değil.</p>
		<p class="normal1"><span class="idebold">76.</span></p>
		<p class="normal1">“Değer”li, “Sevgi”li İnsan</p>
		<p class="normal1"><span class="idebold">77.</span></p>
		<p class="normal1">Her şey çok anlamlı.</p>
		<p class="normal1"><span class="idebold">78.</span></p>
		<p class="normal1">Görmezlikten bilmezlikten gelir sevgi</p>
		<p class="normal1">Öfke bilmezlikten görmezlikten gelir</p>
		<p class="normal1"><span class="idebold">79.</span></p>
		<p class="normal1">EYLÜL</p>
		<p class="normal1"><span class="idebold">1 </span></p>
		<p class="normal1">birtürlüanlamadımsözcüklerarasındakiboşluğu</p>
		<p class="normal1">bizeölümüanımsatmakiçinmidirlerhersözünardından </p>
		<p class="normal1">veyarısıyazılmamışkitaplarımızbizimenhainitirafçılarımız</p>
		<p class="normal1">yerimizekonuşurlaryerimizisöylerlersusarak </p>
		<p class="normal1"><span class="idebold">2 </span></p>
		<p class="normal1">yanında </p>
		<p class="normal1">duracağım ustamı </p>
		<p class="normal1">arıyorum</p>
		<p class="normal1">daha</p>
		<p class="normal1">eylül</p>
		<p class="normal1">sular</p>
		<p class="normal1">daha </p>
		<p class="normal1">soğumaz </p>
		<p class="normal1">onlar </p>
		<p class="normal1">karalar</p>
		<p class="normal1">erken ısınır </p>
		<p class="normal1">tohuma </p>
		<p class="normal1">onlar </p>
		<p class="normal1">karalar</p>
		<p class="normal1">erken hazır </p>
		<p class="normal1">unutuşa </p>
		<p class="normal1">ustamı </p>
		<p class="normal1">arıyorum</p>
		<p class="normal1">eylül</p>
		<p class="normal1">sen</p>
		<p class="normal1">hep</p>
		<p class="normal1">bir </p>
		<p class="normal1">hatıra </p>
		<p class="normal1">fotoğrafısın </p>
		<p class="normal1"><span class="idebold">80.</span></p>
		<p class="normal1">Kırk kızıl gülle gelip bir goncayla ayrıldığım iskele</p>
		<p class="normal1">Bıraktığım geride bir sözcük: deşifre</p>
		<p class="normal1">Yerde</p>
		<p class="normal1">Yürüyüp gittiğim özgürlük</p>
		<p class="normal1">Gölgeleri uzatan bir ikindide</p>
		<p class="normal1">Tanrı kadar güzel</p>
		</body>
</html>