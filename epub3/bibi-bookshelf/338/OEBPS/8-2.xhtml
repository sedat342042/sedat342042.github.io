<html xmlns="http://www.w3.org/1999/xhtml">
	<head>
		<title>8-2</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x8" xml:lang="tr-TR">
		<div class="Basic-Text-Frame">
			<p class="anabaslik" id="_idParaDest-7">İNSANLAR ARASINDAKİ EŞİTSİZLİĞİN KÖKENİ VE TEMELLERİ ÜZERİNE SÖYLEM İÇİN AÇIKLAYICI NOTLAR</p>
			<p class="paragraf">s. 7 (A) <span class="CharOverride-21">Discours sur l’inégalité </span>1755 Haziranında yayımlandı ve yazarın <span class="CharOverride-21">Sanatlar ve Bilimler Üzerine Söylem </span>ve onu izleyen tartışma ile kazandığı ününü doğruladı. İlk Söylem gibi Dijon Akademisi tarafından teklif edilen (1754) ödül için yazıldı. Ama bu kez ödül bir başkasına, Abbé Talbert’e verildi. Rousseau böyle bir sonucu beklemiş olduğunu “Akademiler bu tür parçalar için ödüller sunmaz” sözleriyle belirtir (<span class="CharOverride-21">Confessions</span>, Liv. VIII.; Œuvres, VIII. s. 277). Rousseau su­nu­munda sorunun ikinci yarısını büyük ölçüde gözardı eder, çünkü ‘doğal yasa’ düşün­cesinin bütününe karşı ikircimli bir tutum gösterir. Bir doğal yasa olduğunu yadsımaz ve zaman zaman kendisi ona başvurur. Gene de <span class="CharOverride-21">Önsöz</span>’de ve  ayrıca <span class="CharOverride-21">Top­lum­sal Sözleşme</span>’nin  silinen ikinci bölümünde belirttiği  nedenlerden ötürü on yedinci ve on sekizinci yüzyılın ‘doğal yasa’ kuramcılarının onu tanımlama ve belirleme gi­ri­şimleri konusunda çok kuş­ku­ludur. ‘Doğal yasa’nın ‘doğa durumu’ndaki insan tarafından bilinebileceği konusunda ise daha da kuşkuludur.</p>
			<p class="paragraf">s. 9 (A) Cenevre üzerine bkz. s. 9 için not (A).</p>
			<p class="paragraf">s. 11 (A) Tarquinler Roma’nın kuruluş döneminde kentin yönetiminde bulunan bir Etrüsk klanıydı.</p>
			<p class="paragraf">s. 16 (A) Tacitus bir Roma tarihçisi, Plutark ünlü Yunanlıların ve Romalıların yaşam­öykülerinin yazarı, ve Grotius (1583-1645) tüze üzerine yazan bir Hollandalıydı.</p>
			<p class="paragraf">s. 17 (A) ‘Talihsiz olaylar,’ tıpkı daha önceki ‘ölümcül yanlış anlama’ (s. 169) gibi, Cenevre’de önde gelen yetkililer ile yasama meclisi arasında on sekizinci yüzyıl boyunca süren  bir çatışmaya gönderme yapar. Rousseau’nun yazdığı zamanlarda bunlar çözülmüştü; ama 1760’larda ve 1780’lerde tartışmalar yeniden alevlendi.</p>
			<p class="paragraf">s. 21 (A) “Kendini bil.”</p>
			<p class="paragraf">s. 23 (A) Burla­ma­qui. Cenevreli tüzeci; doğal hak üzerine etkili bir yazar;  Rousseau’nun ona borcunun büyük olduğu düşünülür; <span class="CharOverride-21">Doğal Hakkın İlkeleri</span> başlıklı çalışması 1747’de yayımlandı.</p>
			<p class="paragraf">s. 29 (A) Bu göndermelerden sonuncusu Hobbes’a, ilk ikisi büyük olasılıkla ‘doğal yasa’ kuramcıları olan Grotius ve Pufendorf’adır. </p>
			<p class="paragraf">s. 30 (A) Xenokrates; İÖ 396-314; Yunan felsefecisi; Platon’un öğ­ren­cisi; Platon’un ölümünden sonra Akademinin baş­ka­nı oldu.</p>
			<p class="paragraf">s. 33 (A) Büyük olasılıkla Mon­tes­quieu’ye bir gönderme, <span class="CharOverride-21">Esprit des lois</span>, Kitap I, Bölüm 2. </p>
			<p class="paragraf">s. 33 (B) Richard Cumberland, on yedinci yüzyıl felsefecisi ve dinadamı.</p>
			<p class="paragraf">s. 33 (C) Samuel von Pufendorff: 1632-1694; Alamn tarihçisi; uluslararası tüze üzerine yazdı.</p>
			<p class="paragraf">s. 34 (A) Francis Corréal’in (1648-1708) Batı Hint Ada­ları’ndaki gezi­lerinin anıları 1722’de yayımlandı.</p>
			<p class="paragraf">s. 36 (A) Homeros’un <span class="CharOverride-21">İlyada</span>’­sında Podalerios ve Makhaon Tru­va’­ya karşı çarpışan Argos ordusunda hekimdiler; bir Romalı olan Aulus Cornelius Celsus (İS 1’inci yy) tıp üze­rine kitaplar yazdı; Hippokrates (İÖ 460-370) en ünlü Yunan hekimi, tıbbın babasıydı.</p>
			<p class="paragraf">s. 38 (A) Hottentotlar: Güneybatı Afrika’da Khoikhoi halkı için bir başka ad; Khoisan etnik kümesinin bir bölümü.</p>
			<p class="paragraf">s. 38 (B) Johannes de Laët; 1625’­te Amerikalara yaptığı yolcu­luk­lar üzerine yazdığı bir kitap yayımladı. </p>
			<p class="paragraf">s. 40 (A) Orinoko (<span class="CharOverride-21">Orénoque</span>). Guyana kıyılarında bir nehir.</p>
			<p class="paragraf">s. 41 (A) Eurotas.s Sparta ile ba­ğıntılı bir nehir; Attika’dan çok daha verimli bir bölge.</p>
			<p class="paragraf">s. 44 (A) Condillac, Etienne Bonnot de (1715-1788). Bir  Fransız felsefecisi ve dinadamı; insan bilgisinin duyu algısındaki kökenleri üzerine yazdı.</p>
			<p class="paragraf">s. 53 (A) Hollandalı-İngiliz Man­de­­ville’in <span class="CharOverride-21">Arıların Yaşamı</span> (1714) insa­­nın özsel olarak bencil, aslında kötü olduğunu, ama kişisel erdemsizliklerin kamu iyiliğinde ve ilerlemede sonuçlandığını göstermeyi amaçlar. Yapıtı on sekizinci yüzyılda çok etkili oldu, üstelik burada Rousseau’dan da aldığı gibi büyük eleştirilere neden olmuş olmasına karşın.</p>
			<p class="paragraf">s. 54 (B) Feraeli Alexander (<span class="CharOverride-21">ö</span>. İÖ 358). Thessaly’de bir tiran; sonunda ailesinin üyeleri tarafından öldürüldü. </p>
			<p class="paragraf">s. 69 (A) Rousseau burada birincil olarak Hobbes’un  bu bakış açısının en etkili  formülasyonunu kapsayan<span class="CharOverride-21"> Leviathan</span>’ını göz önünde tutar. </p>
			<p class="paragraf">s. 70 (A) John Locke (1632-1704); Rousseau alıntıyı bir Fransızca çeviriden yapar ve <span class="CharOverride-21">injustice </span>yerine <span class="CharOverride-21">injury </span>sözcüğünü geçirir. </p>
			<p class="paragraf">s. 73 (A) Grotius, Hugo (1583-1645); Hollandalı türeci; yazıları modern zamanlarda uluslararası tüzenin ilk önemli irdelemesi olarak görüldü. — Serez Yunan hasat tanrıçası Demeter’in Latince adıdır. — Yunanca ‘<span class="CharOverride-21">thesmoforos’</span> sözcüğü ‘yasa-veren’ demektir.</p>
			<p class="paragraf">s. 80 (A) Likurgus büyük olasılıkla İÖ 7’nci yüzyılda Sparta devletinin efsanevi kurucusudur.</p>
			<p class="paragraf">s. 81 (A) Genç Pliny: İS 62-113; ünlü Romalı politikacı. Trajan: İS 53-117; Roma İmparatoru.</p>
			<p class="paragraf">s. 82 (A) Brasidas İÖ 5’inci yüzyılda önemli bir Sparta generali; ‘satrap’ bir Pers yetkilisidir.</p>
			<p class="paragraf">s. 82 (B) Alernon Sidney; 1622-1683; İngiliz devlet adamı ve politik konular üzerine yazar. John Locke; 1632-1704; İngiliz felsefeci ve politik kuramcı.</p>
			<p class="paragraf">s. 84 (A) Jean Barbeyrac: 1674-1744; Fransız tüzecisi; uluslararası tüze üzerine incelemeler yaptı.</p>
			<p class="paragraf">s. 88 (A) <span class="CharOverride-21">‘Seigneur</span>’ Latince ‘yaşlı’ sözcüğünden türemiştir. Sparta’da bir üst konsey olan <span class="CharOverride-21">Geronteler </span>(<span class="CharOverride-21">= Yaşlılar</span>) — için yaş sınırı altmıştı; eforlar ve krallar ile birlikte yüksek yurttaşlık yetkesini oluştururlardı.</p>
			<p class="paragraf">s. 93 (A) <span class="CharOverride-21">Diogenes,</span> yklş. İÖ 412-323; Kinik felsefeci; yaşamını dürüst bir insanı aramakla geçirdiği söylenir. <span class="CharOverride-21">Genç Cato</span>, İÖ 95-46; cumhuriyetin ateşli savunucusu olan bir Roma politikacısı.</p>
		</div>
	</body>
</html>