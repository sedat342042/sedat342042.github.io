<html xmlns="http://www.w3.org/1999/xhtml">
	<head>
		<title>6</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x6" xml:lang="tr-TR">
		<div class="Basic-Text-Frame">
			<p class="arabaslik_orta" id="_idParaDest-2">ADAMA</p>
			<p class="alt">CENEVRE CUMHURİYETİ’NE<span class="dipp CharOverride-20"><a class="_idFootnoteLink" href="#footnote-225-1" id="footnote-225-1-backlink">1</a></span></p>
			<p class="paragraf">GÖRKEMLİ, ÇOK ONURLU VE EGEMEN EFEN­DİLER,</p>
			<p class="paragraf">Ancak erdemli bir yurttaşın ülkesine onun kabul edebileceği türde onurlar sun­abileceğine inan­arak, geçen otuz yıl bo­yunca size kamu önünde saygımı sunmaya değer olabilmek için ça­lış­­tım; ve bu mutlu fırsat çaba­la­rı­mın yetersizliğini bir ölçüde giderdiği için, bura­da onu ku­cak­la­mada bana bu yetkiyi veren haktan çok beni esin­len­diren coşkunun buy­ruk­la­rını iz­leye­bi­leceğimi dü­şün­düm. Aranızda doğmuş ol­ma mut­­luluğunu yaşa­dığım için, nasıl olur da do­ğa­nın in­sanlar ara­sına getirdiği eşitlik üzerine ve on­la­rın yarattığı eşit­sizlik üze­ri­ne düşü­nür­ken, bunu ikisini de bu Dev­­lette bir­leş­tiren ve do­ğal yasa ile en uy­gun ve top­luma, kamu dü­ze­ninin sür­dü­rül­mesine ve bi­rey­lerin mut­lu­lu­ğu­na en el­ve­rişli yolda çakış­tı­ran derin bilgelik üze­rine dü­şün­me­den ya­pa­bi­lir­dim? Sağduyunun bir hü­­kü­metin anayasası için orta­ya ko­ya­bileceği en iyi kurallar için araştırmala­rım­da tüm bu kuralların sizin­ hükümetinizde uygu­lan­dığını bul­mak­tan öy­le­­­si­ne etkilendim ki, eğer kent du­var­larınızın içe­ri­­sin­­de doğmamış ol­saydım bile, insan toplumunun bu tablosunu bana tüm halk­lar ara­sında toplumun en bü­yük üstünlükleri taşıyor ve onun kötüye kul­lanılmasına karşı en iyi korunu­­yor gö­rü­nen o hal­ka sun­ma­yı kendim için vaz­ge­çil­­mez sayar­dım.</p>
			<p class="paragraf">Eğer doğduğum yeri seçmem gerekmiş olsaydı, sınır­ları insan yeti­le­rinin genişliği tarafından, başka bir deyişle iyi yöne­tilme ola­na­­ğı tarafından çizilen bir toplumu seçerdim; orada herkes mes­leğinde ye­ter­li olduğu için hiç kimse ona tes­lim edi­len iş­lev­­leri başkasına teslim etmek zorunda kalmazdı; ve öyle bir Devleti seçerdim ki, orada tüm birey­­ler bir­bir­leri ile tanışık oldukları için, ne erdemsizliğin <span class="CharOverride-21">karanlık </span>manevra­ları ne de erdemin alçak­gönüllülüğü kamu­nun dik­kat ve yar­gı­sın­dan kaçabilirdi, ve orada bu bir­birini görme ve ta­nı­ma bi­çimindeki o tatlı alış­kanlık ülke sevgisini onun top­rağı için olmaktan çok yurt­taşları için duyulan bir sevgiye çevirirdi.</p>
			<p class="paragraf">Öyle bir ülkede doğmuş olmayı isterdim ki, on­da <a id="idIndexMarker-166"/>Ege­men ve halk yalnızca bir ve ay­nı çıkarı pay­laşabilir ve böylece ma­ki­nenin tüm devimleri her zaman ortak mut­lu­luk uğruna çabalardı. Ve Ege­men ve halk aynı Kişi olmadıkça durum böyle ola­ma­ya­ca­ğı için, bun­dan şu çıkar ki bilgece yu­mu­şa­tılmış <a id="idIndexMarker-165"/>demokratik bir hükümet altında doğ­muş olmayı isterdim.</p>
			<p class="paragraf">Özgür yaşamayı ve özgür ölmeyi isterdim; başka bir deyişle, yasa­lara öyle bir yolda boyun eğ­me­yi is­ter­­dim ki, ne ben ne de bir başka­sı onların onurlu boyunduruğunu üzerinden atmayı düşü­nmeliydi; öyle ki, en ken­di­ni ­be­ğenmiş boyunlar bile başka birini taşı­ma­ya­cak­ları için bü­yük bir uy­sal­lık ile taşıya­cak­la­rı bu sağlıklı ve yu­mu­şak bo­yun­­­du­ruğu üze­rlerin­den ata­mamalıydılar.</p>
			<p class="paragraf">Öyleyse Devletin içerisinde hiç kimsenin ya­sa­nın üzerinde olduğunu söyleyememesini, ve dı­şa­rıdan hiç kimsenin Devletin tanımak zo­run­da kalacağı hiçbir dayatmada bulunamamasını ister­dim. Çün­­kü, bir hükümet nasıl oluşmuş olursa olsun, eğer onun altında yasaya boyun eğmeyen tek bir insan bulunacak olursa, tüm başkaları zo­runlu olarak onun buyruğu altına dü­şerler;<span class="dipp CharOverride-20"><a class="_idFootnoteLink" href="#footnote-225-2" id="footnote-225-2-backlink">2</a></span><span class="CharOverride-22"> </span>ve eğer içeride ulusal bir egemen ve dışa­rıda yabancı bir ege­men varsa, yetkeyi nasıl pay­la­şırlarsa pay­laş­sın­lar, iki­sine de gerektiği gibi bo­yun eğilmesi ve Devletin iyi yöne­tilmesi ola­nak­sızdır.</p>
			<p class="paragraf">Yasaları ne denli iyi olursa olun, yeni kurul­muş bir Cumhuriyette yaşamayı istemezdim; çünkü hü­kümet belki de o anki duru­mun ge­rek­tire­bi­le­ce­ğinden başka türlü oluş­muş olduğu için, o yeni yurt­taşlar ile ya da bunlar onunla an­la­şa­ma­ya­bi­lir ve Devlet neredeyse daha do­ğu­şun­da dev­rilme ve yok olma tehlikesi altında kala­bi­lir. Çünkü öz­gür­lük de tıpkı o sağlam ve dolgun besinler gibi ya da onlara alışmış gürbüz yapıları beslemeye ve güç­len­dirmeye uygun olup da yatkın ol­ma­yan zayıf ve narin yapı­ları sarhoş ederek de­viren o sert şarap­lar gibidir. Bir kez efendilere alışan halklar on­larsız yapamazlar. Eğer bo­yun­­­duruğu üzerlerinden atmaya çalı­şır­­lar­­sa kendi­le­rini özgürlükten daha da uzak­laş­tı­­­rır­­­lar, çünkü onu tam karşıtı olduğu o dizginsiz ser­best­lik ile karış­tırarak devrimleri yoluyla hemen hemen her zaman ken­dilerini yalnızca zin­cir­le­rini da­ha da ağır­laştıran ayartıcıların eline tes­lim ederler. <a id="idIndexMarker-164"/>Roma halkının ken­disi, tüm öz­gür halk­ların o modeli, <a id="idIndexMarker-163"/>Tar­quin­lerin zul­münden kur­tul­duğunda kendini yöne­tecek durumda değildi. <a id="idIndexMarker-162"/>Kölelik tarafından ve ona daya­tılmış aşa­ğı­­layıcı emek tara­fın­dan al­çaltılmış ola­rak, ilkin aptal bir kalabalıktan daha çoğu de­ğil­di ve çok büyük bir bilgelikle de­net­len­mesi ve yö­ne­tilmesi zo­run­luydu; ancak böy­lelikle, ya­vaş yavaş özgür­lü­ğün sağlıklı havasını so­lumaya alışarak, tiranlık altın­da zayıflamış ya da daha doğ­rusu tü­ken­miş olan o ruhlar adım adım en so­nun­da onu tüm halkların en say­gını yapan o ah­la­kın ağırbaşlı­lı­ğını ve yü­rek­­liliğin gururunu kaza­na­bil­diler. O za­man ül­kem olarak kendini bir bakıma zama­nın ge­ce­sinde yi­tir­miş bir antik­ ça­ğın mutlu ve dingin bir Cum­huriyetini arama­lıy­dım — yal­nız­ca uyruk­la­rının yüreklilik ve yurtse­verlik­le­rini ser­­­­­gilemeye ve güç­lendirmeye hizmet edecek tür­­de sorunlar yaşamış olan, ve çok­tandır bilge­ce bir bağım­sız­lığa alışmış yurttaşlarının yal­nızca öz­gür değil ama özgür olmaya değer olduk­ları bir Cum­­hu­ri­yeti.</p>
			<p class="paragraf">Kendime öyle bir ülke seçmeyi istemeliydim ki, talihli bir güçsüzlük tarafından acımasız fetih tut­kusundan uzaklaştırılmış, ve daha da talihli bir durum tarafından kendisi bir başka Devletin onu fethetmesi korkusuna karşı güvence altına alın­­mış olmalıydı; hiç biri onu istila etmede bir çıkar görmeyen, her biri onun başkalarının istilasına uğramasını önlemede bir çıkar bulan birçok hal­kın arasına yerleşmiş özgür bir kent, tek bir söz­cükle, komşularının hırslarını kışkırtmayacak ve gerekli olduğunda haklı olarak onların yar­dı­mı­na güvenebilecek bir Cumhuriyet olmalıydı. Bun­dan şu çıkar ki, böylesine talihli bir konumda olan bir Devletin kendisinden başka korkacak hiçbirşeyi olamaz; ve eğer yurttaşları kendilerini silah kul­lanmada eğitmişlerse, bu savunmalarını sağ­lama zo­run­luğuna ağırlık vermekten çok, içeride özgürlüğe uygun düşen ve onun hazzını besleyen o as­keri coşkuyu ve o yürekli gururu sür­dür­mek için olacaktır.</p>
			<p class="paragraf">Öyle bir ülke aramalıydım ki, onda yasama hak­kı tüm yurttaşlara ortak olma­lıydı; çünkü aynı top­­­lumda bir arada yaşama koşullarını kim on­­lar­dan daha iyi bilebilir? Ama Romalılar ara­sın­da ol­du­­ğu gibi <a id="idIndexMarker-161"/>plebisitleri onaylamazdım, çünkü onda Dev­letin başkanları ve onun sa­kı­nı­mından en bü­yük çıkar­ları olanlar birçok du­rumda onun esen­li­ğinin bağımlı olduğu görüş­me­ler­den dış­la­nır­dı, ve on­da, çok saç­­­ma bir tutarsızlıkla, magisterler sıra­dan yurt­taşın ya­rar­lan­dığı hak­lardan yok­sun bıra­­­kı­lırdı.</p>
			<p class="paragraf">Tersine, isterdim ki, çıkarcı ve kötü temellen­dirilmiş tasarları ve sonunda Atinalıları yıkı­ma uğ­ratan tür­de tüm tehlikeli yenilikleri önle­ye­­bil­mek için, her­kes kendi keyfine göre yeni ya­sa­lar öne­­re­cek güçte olmasın, ama bu hak yal­­nız­ca magisterlere ait olsun; ve on­lar bile onu öy­le­sine dikkatle kullanmalı, ve ken­di pa­yına halk böyle ya­salara onayını vermede öy­le­­sine tem­kinli olmalı ve onların duyurulması öyle­si­ne ciddi ol­ma­lıdır ki, ana­yasa onlar tara­fın­dan sarsılmadan önce, yasa­ları kut­­sal ve saygıya değer kılan şeyin herşeyden önce büyük antikalıkları ol­du­ğuna, insanların çok geçmeden her gün de­ğiş­tirildiğini gör­dük­leri ya­sa­­ları kü­çüm­semeye baş­la­dıklarına, ve Dev­­let­lerin geliş­me gerekçesi altında kendilerini es­ki tö­re­le­ri­ni gözardı etmeye alış­tı­ra­rak sık sık gi­der­me­­ye ça­­lış­­tıklarından daha büyük kötülükler getir­­­­dik­le­­ri­ne herkesin ikna ol­ması için yeterli zaman ola­bil­me­lidir.</p>
			<p class="paragraf">Magisterler olmaksızın ya da en azın­dan on­lara asılsız bir yetke bırakarak da yapa­bileceği­ne inanan halkın akılsızca yurttaşlık so­runlarının yönetilmesini ve yasalarının yü­rü­­tülmesini ken­di üs­tüne almasına izin veren bir cum­hu­ri­yet­ten, zorunlu olarak kötü yönetildiği için, özel­likle ka­çınırdım; dolay­sızca bir <a id="idIndexMarker-160"/>doğa du­rumundan çıkan ilkel hükü­met­lerin kaba ana­yasaları böyle olmuş olma­lı­dır; ve bu Atina Cum­hu­riyetinin yıkılışına yol açan ne­den­lerden bi­riydi.</p>
			<p class="paragraf">Ama öyle bir cumhuriyeti seçerdim ki, onda bi­rey­ler yasaları onaylamakla ve en önemli kamu so­runları için başkanların önergeleri üzerine ve toplu ola­rak karar vermekle yetinerek saygın tri­bünler atamalı, değişik devlet dairelerini dikkatle ayır­­­det­meli, ve her yıl kendi yurttaşları arasından en yete­nek­li ve en dürüst olanları türeyi işletmek ve Dev­leti yö­netmek için seçmeliydiler; ve onda böy­lece magisterlerin erdemi halkın bil­ge­li­ğine ta­nıklık ederken, yanlardan her biri karşılıklı ola­rak öte­kini onur­landırmalıydı. Eğer böyle bir du­rum­da ka­mu uyu­munu rahatsız edecek her­hangi bir ölüm­cül yanlış anlama doğacak olursa, gide­rek bu kör­­­lük ve ya­nılgı zamanları bile ılımlı­lı­ğın, kar­şılıklı hürmetin ve yasalar için ortak bir say­gının gös­ter­ge­lerini taşı­ya­caklardır ki, iç­tenlikli ve sü­rekli bir uz­laş­manın belirtileri ve gü­ven­ce­le­ri­ bunlardır.</p>
			<p class="paragraf">GÖRKEMLİ, ÇOK ONURLU VE EGEMEN EFENDİLER, onda doğmuş olmayı seçecek olduğum ülke­de ara­yacak olduğum üstünlükler böyle şeylerdir. Ve eğer Kayra tüm bu harika duruma ılıman bir ik­li­mi, verimli bir toprağı ve gökyüzü altındaki en haz verici görünümü eklemişse, mutluluğumun ta­mam­­lanması için bir de bu talihli ülkenin bağ­rında tüm bu iyiliklerin barışçıl hazzını, dost yurt­taş­la­rım­la birlikte tatlı bir toplumda dinginlik için­­­de ya­şa­mayı, onların örneğini izleyerek on­­lara karşı insanlık, arkadaşlık ve başka her erde­mi gös­ter­me­yi, ve arkamda iyi bir insanın ve dürüst ve er­dem­li bir yurtseverin onurlu anısını bı­rak­mayı is­ter­dim.</p>
			<p class="paragraf">Ama eğer, daha az talihli ya da çok geç bilgelik kazanmış olarak, başka iklimlerdeki zayıf ve gev­şek bir ya­şamı sonlandırmak zorunda kaldığımı gör­düy­sem ve gençliğin sağgörüsüzlüğü içinde elim­den kaçır­dığım o barışçıl dinginlik için bo­şuna piş­manlık duy­duysam, hiç olmazsa yüre­ğim­de ay­nı duy­gu­ları taşımış olmalıydım, gerçi doğ­du­ğum ülkede onlar­dan yararlanma fırsatından yoksun kalmış olsam da. Ve uzaktaki yurttaşlarım için sı­cak ve çıkarsız bir sevgiyle dopdolu, onlara yü­re­­ği­min içinden az çok şu sözlerle ses­len­me­liy­dim.</p>
			<p class="paragraf">‘Sevgili yurttaşlarım, ya da daha doğrusu kar­deşlerim, yasalar gibi kan bağı da hemen he­men hepimizi bağladığı için, aynı zamanda ya­rar­lan­dığınız tüm iyilikleri ve belki de hiç biri­nizin de­ğerlerini onları yitiren benden daha derin­den du­yumsamadığı şeyleri düşünmeden sizleri dü­­şü­ne­mi­yor olmam bana haz veriyor. Sizin politik ve yurt­taşlık durumunuz üzerinde ne den­li düşü­nür­sem, insan sorunlarının doğasının da­ha iyi bir du­ruma izin verebileceğini o denli az im­ge­le­ye­bi­li­yo­rum. Tüm başka hükümetlerde, Devletin en bü­yük iyi­liğini sağlama bağlama so­rusu doğ­duğun­da, hiç­birşey tasarlardan ve düşün­ce­lerden, ya da en iyi­sinden yalın ola­nak­lardan da­ha öteye git­mez. Ama size gelince, mut­­lu­luğunuz tamdır ve yapacağınız tek şey on­dan yarar­lan­mak­tır; ek­sik­siz olarak mut­lu ol­mak için öyle ol­mak­tan na­sıl hoş­nut olacağınızı bilmekten daha öte hiç­bir­şeye ge­reksinimiz yok­­tur. Kılıç yoluyla ka­zanılmış ya da kurtarılmış ve ge­çen iki yüzyıl boyunca yiğitlik ve bilge­li­ği­niz yoluyla sürdürülmüş olan Ege­men­li­ğiniz sonunda tam ola­rak ve ev­ren­sel ola­rak ta­nınmıştır. Onurlu antlaş­malar yo­luy­la sınır­la­rı­nız saptanmış, haklarınız gü­vence altına alınmış ve barışınız güçlendirilmiştir. Ana­ya­sa­nız en iyisidir, çünkü yal­nızca yüce us tara­fın­dan bildiril­mekle kal­mamış, ama dost ve say­gın güçlerin güvencesi altına alın­mıştır; Dev­le­tiniz din­gindir, kor­ka­cak ne sava­şınız ne de ülkenizi ele ge­çirecek düşmanlarınız vardır; kendi yaptığınız bilge yasalardan başka hiçbir efendiniz yoktur; ve bun­lar kendi seçtiğiniz dü­rüst magisterler tarafından yö­ne­til­mek­te­dir; ne yu­mu­şak­lık tarafından zayıf­la­tı­lacak ve bu yüzden boş hazlar peşinde gerçek mut­­lu­luğun ve sağlam er­de­­mlerin tadını yitirecek ka­dar varsıl­sı­nız, ne de ya­ban­­­cılardan kendi çalış­ma­nızın si­zin için sağ­la­ma­ya yeterli olduğundan da­ha faz­la yardım gerek­tire­cek denli yok­sul­su­nuz; ve bu ara­da büyük ulus­larda en aşırı vergilere katlanma yo­luyla sür­dü­rülebilen o paha biçilmez özgür­­lü­ğün sakınımının sizler için hemen hemen hiçbir be­deli yoktur.</p>
			<p class="paragraf">Böylesine bilgece ve böylesine talihle kurul­muş bir Cum­­huriyet kendi yurttaşlarının mut­lu­luğu için ve başka halkların örnek alması için dilerim her za­man sürsün! Etmeniz için geriye kalan bi­ricik dua, al­ma­nız için geriye kalan biricik ön­lem işte budur. Gelecekte o mut­lu­luğu ondan yarar­lan­madaki bilgeliğiniz yoluyla sürekli kıl­mak — mutluluğunuzu yaratmak değil, çünkü ata­larınız sizi bu sı­kın­­­tıdan kur­­tarmıştır — yalnızca size bağ­lıdır. Sakı­nımınız sü­rek­­li bir­­liğinize, yasalara bo­yun eğme­nize, on­la­rı yürütenler için saygınıza bağ­­­lıdır. Eğer ara­nız­da en küçük bir kırgınlık ya da güvensizlik izi ka­lırsa, hiç beklemeden onu ka­çınıl­maz olarak er geç sizlere talihsizlik ve Devlete yıkım getirecek ilençli bir maya gibi yokedin. He­pi­nizi yürek­lerinizin en derinlerine bak­maya ve du­yuncun gizli sesine kulak ver­meye ça­ğırıyorum. Aranızda bü­tün evrende sizin dev­let yöneti­mi­niz­den daha dürüst, daha ay­dın­lanmış ve daha say­gın olanı bulabilecek biri var mıdır? Tüm üyeleri size ılım­lılığın, tavırlarda ya­lın­lığın, yasalar için saygının ve en içten uzlaşmanın bir ör­neği sun­muyorlar mı? Öy­leyse hiçbir sınır ge­tir­meden usun erdeme borç­lu olduğu o sağ­lıklı güveni böy­le bilge yöneticilere yöneltin. Dü­şü­nün ki onlar sizin kendi seçi­mi­nizdir, o seçimi aklarlar, ve saygın kıldığınız insanlara borçlu ol­duğunuz onur­lar zo­runlu olarak size geri dö­ner­. Hiç biri­niz yasalar güçlerini ve onları savu­nanlar yet­ke­lerini yitir­dik­leri zaman kişi güven­liğinin ve öz­gür­lü­ğünün kal­­ma­ya­ca­ğı­nı anlama­yacak den­li bilgisiz değil­siniz. Öyleyse her zaman gerçek çıka­rınız, ödeviniz ve usunuz yoluyla ye­rine getirme yü­küm­lülüğü altında bı­rakıldığınız şeyi niçin iyi bir yürekle ve haklı bir güvenle yap­mak için du­rak­sa­yasınız? Ana­ya­sanın sürdü­rül­mesine karşı kınanabilir ve zararlı bir ilgisizliğin sizi gerektiğinde yurt­taş­la­rınızın en aydın ve en coş­kulu olanından gelen sağgörülü öğüdü gözardı etmeye götürmesine hiç­bir za­man izin ver­meyin. Ama haktanırlığın, ılım­lı­lı­ğın ve kararlılığın tüm adımlarınızı düzen­le­me­sine ve sizi tüm evrene onu­ru ve özgürlüğü için eşit ölçüde kıskanç olan yiğit ve ılımlı bir hal­kın örneği olarak tanıt­la­ma­sına izin verin. Size ve­re­­ceğim son öğüt olarak, gizli güdüleri sık sık he­def aldıkları eylemlerden daha teh­likeli olan o uğur­suz yorumlardan ve zehirli söylen­ti­ler­den sakının. Yalnızca hır­sız­la­rın yaklaşmaları üzerine hav­layan iyi ve gü­ve­nilir bir bekçi köpeği tara­fından ve­rilen ilk uya­rı üze­ri­ne bü­tün bir ev halkı uya­nacak ve tehlikeye karşı hazır olacaktır; ama sürekli olarak kamu dinginliğini bo­zan ve kesin­tisiz ve yersiz uya­rı­ları bel­ki de zorunlu olabi­lecekleri bir anda on­lara dikkat et­me­mizin önüne geçen o gü­rültü­cü hay­­van­la­rın diret­me­le­rinden nefret ederiz.’</p>
			<p class="paragraf">VE SİZ, GÖRKEMLİ, ÇOK ONURLU EFENDİLER, özgür bir halkın değerli ve saygın magisterleri, size özel olarak saygılarımı ve ödevlerimi sunmama izin verin. Eğer dünyada onu dolduranları onur­lan­­dırabilecek olan bir konum varsa, bu hiç kuş­kusuz erdemin ve yeteneğin verdiği, ken­­­di­nizi ona değer kıldığınız ve ona yurt­taş­larınız ta­ra­fından yükseltildiğiniz ko­num­dur. Onların de­ğeri sizinkine yeni bir parıltı daha ek­ler, ve baş­ka­larını yönetmeye yetenekli insan­lar tara­fın­dan onların kendilerini yönetmek üzere se­çil­­di­ğiniz için, sizi tüm başka magister­lerin üze­rin­de saya­bi­lirim, tıpkı özgür bir hal­kı, ve özellikle on­ları yö­netme onurunu taşı­dı­ğı­nız halkı ay­dın­lığı ve usu ile başka Dev­let­le­rin nüfuslarının üze­rin­de say­mam gibi.</p>
			<p class="paragraf">Daha iyi kayıtlarının kalmış olması gereken ve her zaman yüreğimde bulunacak bir ör­neği alın­tı­la­mama izin verin. Kendisine varlığımı borçlu ol­du­ğum ve çocukluğumda beni sık sık size du­yul­ması gereken say­gı hakkında bilgilendiren o er­demli yurttaşı en tatlı duygular ol­mak­­sızın anım­­sayamıyorum. Onu bugün de el­lerinin eme­ği ile yaşar ve ruhunu en yüce ger­çek­liklerle bes­ler görüyorum. <a id="idIndexMarker-159"/>Tacitus, <a id="idIndexMarker-158"/>Plutark ve <a id="idIndexMarker-157"/>Grotius’­un<span class="CharOverride-22">A</span> ya­pıt­larını işinin aletle­ri­ ortasında önünde durur gö­rüyorum. Yanında baba­ların en iyisinin yu­mu­şak eği­ti­mini ne yazık ki çok az yararla alan sev­gili oğlu durur. Ama genç­liğin hafif­lik­leri ba­na bir süre için onun bilgece derslerini unuttur­muş olsa da, sonun­da kişi er­demsizliğe ne denli yatkın olur­­sa olsun, sevgi ile karışmış bir eği­­ti­­min kolay kolay boşa git­me­ye­ceğini görmenin mut­luluğunu duyuyorum.</p>
			<p class="paragraf">Böyledir, GÖRKEMLİ, ÇOK ONURLU EFENDİLER, siz­le­rin yönettiği Devlette doğan yurttaşlar ve giderek en ya­lın insanlar; ve böyledir o işçiler ve halk adı altında başka uluslarda haklarında yanlış ve düşük düşün­celer taşımanın olağan olduğu bilgili ve du­­yarlı insanlar. Babam, sevinçle kabul ediyo­rum, yurt­taş­ları arasında hiçbir yolda seçkin değildi; tümü neyse o da öyle biriydi; ve ama öyle olma­sına kar­şın, hiçbir ülke yoktur ki orada onun çev­resi en dürüst insanlar tarafından ve üstelik kendi ya­rar­­­larına aranmayacak ve geliş­tiril­me­yecek ol­sun. Böyle in­san­ların yetkililerden bek­le­meye hak­ları ol­duğu say­gıyı sizlere anım­satmak ne bana yakışır, ne de, Tan­rıya şükürler ol­sun, böyle birşey zorun­ludur; onlar eğitim yoluyla olduğu gibi doğa ve doğum hakları yoluyla da sizlerle eşittirler, ve an­cak kendi istenç­leri ile, an­cak sizin değerinizden ötürü yaptıkları o yeğ­le­me ile sizin astınızdırlar, ve bunun için sizin de kendi payınıza onlara bir tür minnet borcunuz var­dır. Sevinçli bir do­yumla an­lıyorum ki, onlara karşı dav­­ranış­la­rı­nızda yasanın hizmetçilerine uy­gun dü­şen ağırbaşlılığın yanısıra en büyük içten­lik ve alçak­gö­nül­lülük de eksik de­ğil­dir, ve size borç­lu ol­duk­ları saygıyı ve boyuneğ­meyi ince­li­k ve dik­ka­tiniz ile yete­rin­­ce geri ödü­yorsunuz. Bu davranış yalnızca tü­reli de­ğil, ama o denli de sağ­görü­lü­dür, çünkü bir kez daha gö­rül­memeleri için son­suza dek unutulmaları zo­runlu olan bir­çok talihsiz ola­­­yın<span class="CharOverride-22">A</span> anısını silmeye de yöne­liktir; ayrıca bu haktanır ve eliaçık in­san­ların ödev­le­rin­de bir haz bul­ma­larını, sizi onur­lan­dır­mayı do­ğal­lıkla sevmelerini sağladığı için, ve kendi hak­larını ileri sürmede en coşkulu olan­la­rın aynı za­manda sizin haklarınıza saygı duymaya da en eği­limli olmalarını sağladığı için daha da türe­lidir.</p>
			<p class="paragraf">Bir <a id="idIndexMarker-156"/>yurttaş toplumunun yöneticilerinin onun şan ve mutluluğunu yüreklerinde duy­ma­ları şa­şırtıcı görülmemelidir; ama kendilerini da­ha kut­sal ve da­ha yüce bir ülke­nin magisterleri ola­rak ya da daha doğrusu efen­dileri ola­rak gören kimseler dün­ya­nın onları besleyen ül­kesi için bir sevgi gös­ter­dik­leri zaman, bu durum insanların barışı için çok sey­rek görülen birşeydir. Böyle seyrek bir ku­ral­dışını kendimizden ya­na getirebilmeyi ve ya­­­­salar tara­fından akla­nan kut­sal inakların o coş­kulu ema­­net­çilerini, ruh­ların bu saygıdeğer ço­ban­­larını, diri ve yumuşak ko­nuş­ma ustalıkları ile <a id="idIndexMarker-155"/>İncil’in düz­gü­le­rini yürek­lere taşıdıkları gibi on­ları uygu­la­maya da her zaman ilkin kendileri baş­­layan o in­san­ları onun en iyi yurt­taş­la­rı ara­sın­da sayabil­mek­ten mut­lu­luk du­yu­yorum. O bü­­yük kürsü sana­tının <a id="idIndexMarker-154"/>Ce­nevre’de na­sıl ba­şarı ile ge­liştirildiği tüm dün­yanın bildiği bir­şeydir; ama in­sanlar bir şeyin övül­düğünü ve bir başka şeyin ya­pıl­dığını işit­me­ye öylesine alışmış­lardır ki, <a id="idIndexMarker-153"/>Hıris­tiyanlığın tininin, tö­re­lerin kut­sal­lı­ğı­nın, ken­di­le­rine karşı sertlik ve başkalarına kar­şı yu­mu­şak­lığın bizim rahip­le­ri­mi­zin bütünü ara­­sın­da nasıl yaygın olduğunu çok az insan bilir. Bel­ki de bir tan­rıbilimciler toplumu ile ya­zın insan­la­rı ara­sında böylesine eksiksiz bir bir­liğin yük­seltici ör­neğini göstermek yalnızca <a id="idIndexMarker-152"/>Cenevre ken­­tine ve­ril­miştir. Onun sona ermez dingin­liği için umut­­la­rı­mı bü­yük ölçüde onların bilge­likleri, tanınmış ılım­lı­lıkları ve Dev­le­tin gönenci için tutkuları üze­rine da­yan­dırıyorum; ve aynı za­man­da Tari­hin bir­den çok örneğini verdiği o ilenç­li ve bar­bar insan­ların kor­kutucu düz­gü­le­rinden nasıl deh­şete düş­tük­le­rini hayret ve saygı ile karışmış bir haz ile gö­rü­yo­rum; o insanlar ki, Tan­rı­nın sözde haklarını, baş­ka bir deyişle ken­di çıkar­larını koruyabilmek için, insan kanı akıtma ko­nusunda özel olarak kendi kanlarının her za­man saygı gö­re­ce­ğini umdukları öl­çüde daha az hırslı olmuş­lardır.</p>
			<p class="paragraf">Cumhuriyetin ondaki ikinci yarının mutluluğu­nu sağ­­­layan ve tatlılık ve bilgeliği ile onun barış ve iyi ah­lakını sürdüren o değerli yarısını nasıl unutabilirim? Sevgili ve erdemli <a id="idIndexMarker-151"/><a id="idIndexMarker-150"/>kadın yurt­taş­lar, eşe­yi­nizin yazgısı her zaman bizimkini yö­netmek olacaktır. Ne mutlu! Yalnızca evlilik bir­liği içe­ri­sinde uy­gu­lanan iffetli gücünüz yalnızca Dev­­­letin şa­nı ve kamunun mutluluğu için duyumsan­dığı sürece. Kadınlar <a id="idIndexMarker-149"/><a id="idIndexMarker-148"/><a id="idIndexMarker-147"/>Sparta’da böyle ko­muta ettiler; ve sizler Cenevre’de böyle komuta etmeye yaraşırsınız. Hangi erkek onurun ve usun sevecen bir eşin du­daklarından gelen sesine di­renecek denli bar­bar olabilir? Ve sizden aldıkları pırıltıyla güzelliğe en yaraşır görünen yalın ve al­çakgönüllü giysileri gör­­­­dü­ğünde, kim boş lüksü kü­çüm­se­me­ye­cek­tir? Her zaman sevimli ve suç­suz egemen­li­ğiniz ve inandırıcı tininiz ile Dev­letin yasaları için sevgiyi ve yurttaşlar arasında uyumu sürdürmek gö­re­vinizdir. Bölünmüş aileleri mutlu ev­li­likler yo­luyla ye­ni­den birleş­tir­mek ve herşeyden önce ders­le­ri­nizin inandırıcı tatlılığı ve söy­le­şi­le­rinizin alçak­gö­nüllü çe­kiciliği ile genç­lerimizin baş­ka ülke­ler­den kap­tıkları eğri­lik­leri düzeltmek siz­lere düşer — ül­keler ki, oralardan geriye kendileri için kazançlı ola­bi­lecek ya­rarlı şeylerle dönmek ye­rine, yan­la­rında yalnızca yitik ka­dınlar ara­sında edindikleri çocuksu ton ve saçma ha­valarla hiç bil­me­diğim o söz­de görkem için bir hay­ran­lıktan başka birşey getir­mezler, ve kölelikleri için hiçbir zaman soylu öz­gür­lü­ğün değerinin ya­kı­nına geleme­ye­cek boş öden­ce­lerden başka bir­şey kaza­namazlar. Bu yüzden her zaman ne iseniz o olmayı, ah­la­kı­mı­zın iffetli bek­çileri ve barı­şımızın yumuşak bağları olarak kalmayı sürdürün, ve her fır­satta öde­vin ve er­de­min çıkar­ları uğruna yüreğin ve doğa­nın hak­la­rını uy­gu­layın.</p>
			<p class="paragraf">Yurttaşların ortak mutluluğu ve Cumhuriyetin şanı için umutlarımı böyle güvenceler üzerine dayan­dır­mada olaylar tarafından çürütülmeyeceğimi dü­şü­nebilirim. Ama kabul etmek gerek ki, tüm bu üs­tün­­lüklerine karşın, o Cumhuriyet gözlerin çoğunu ka­maş­­tıran ve çocuksu ve yıkıcı çekiciliği mutluluğun ve öz­gürlüğün en öldürücü düşmanı olan o parıltı ile parlamayacaktır. Hovarda genç­­liğimiz kolay hazları ve uzun pişmanlıkları bırakın başka yerde arasın. Sözde ince be­ğe­nili olan­lar sarayların görkemine, arabaların gü­zel­liğine, gösterişli mobilyalara, gösterilerin şamatasına, ve yumuşaklığın ve lüksün tüm incelikle­rine bırakın baş­ka yerlerde hay­ran olsunlar. Ce­nevre’­de insan­lardan başka bir­şey bulunmaz; ama böy­le bir gö­rünümün kendi değeri vardır ve onu arayan­lar pekala geri kalan­lara hayran ­olanlar için de değerlidirler.</p>
			<p class="paragraf">Lütfediniz, GÖRKEMLİ, ÇOK ONURLU ve EGEMEN EFEN­­DİLER, ve ortak gönencinize duy­duğum ilgiye tüm bu saygılı tanıklıkları eşit iyilik ile kabul ediniz. Ve eğer içimin bu diri dökülüşünde sağ­görülü ol­mayan herhangi bir taş­kın­lığın suç­lusu olacak denli talihsiz olmuşsam, onu ger­çek bir yurt­se­ve­rin yumuşak heyecanına vermenizi ve kendi için sizleri mutlu görmekten daha büyük bir mut­lu­luk tasarlaya­mayan bir in­sanın ateş­li ve meşru coşkusuna yük­­lemenizi iç­ten­likle dili­yo­rum. </p>
			<p class="paragraf ParaOverride-9">En derin saygılarımla,</p>
			<p class="paragraf">GÖRKEMLİ, ÇOK ONURLU VE EGEMEN EFENDİLER,</p>
			<p class="paragraf">Çok alçak gönüllü ve çok yumuşak başlı hiz­met­çiniz ve yurttaşınız.</p>
			<p class="paragraf ParaOverride-8"><span class="CharOverride-21">Chambéry, 12 Haziran 1754<br/></span><br/>JEAN-JACQUES ROUSSEAU</p>
			<div class="_idFootnotes">
				<div class="_idFootnote">
					<p class="Basic-Paragraph" xml:lang="en-GB"><a class="_idFootnoteAnchor" href="#footnote-225-1-backlink" id="footnote-225-1">1</a>[Açıklayıcı Notlar için bkz. s. 123.]</p>
				</div>
				<div class="_idFootnote">
					<p class="Basic-Paragraph" xml:lang="en-GB"><a class="_idFootnoteAnchor" href="#footnote-225-2-backlink" id="footnote-225-2">2</a>[Rousseau’nun Notları için bkz. s. 96.]</p>
				</div>
			</div>
		</div>
	</body>
</html>