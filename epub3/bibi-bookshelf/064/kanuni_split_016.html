<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>kanuni</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_15"><span class="calibre8">Şehzâdelerin Ölümü</span></h2>
		<p class="normal1">Kanunî, Belgrad’ı fethetmişti ama dönüş yolunda oğulları Şehzâde Murad ve Şehzâde Mahmud’un öldüğü haberini aldı. Muhtemelen dokuz yaşında olan Şehzâde Mahmud en büyük oğluydu. Şehzâde Murad’ın ise yeni yürümeye başladığı rivayet edilir. Bu haber, padişah için bir yıkımdı. Zaferin sevincini yaşayamadan iki oğlu ölmüştü. Kanunî’nin hayatta artık tek oğlu kalmıştı: Şehzâde Mustafa. Şehzâdenin annesi Çerkes, Karadağlı veya Arnavut olduğu söylenen ve Manisa’da valiyken padişahın hasekisi olan Mahidevran’dı. Ancak birkaç ay sonra Hürrem Sultan’ın Şehzâde Mehmed’i doğurmasıyla şehzâde sayısı ikiye çıkacaktı.</p>
		</body>
</html>