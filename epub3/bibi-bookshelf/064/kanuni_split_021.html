<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>kanuni</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_20"><span class="calibre8">Makbul İbrahim Paşa</span></h2>
		<p class="normal1">Kanunî Sultan Süleyman’ın ikinci veziriazamı olan ve Pargalı, Frenk, Maktul, Makbul gibi ünvanlarla tanınan İbrahim Paşa 1494’te bugünkü Yunanistan’ın Parga adlı şehrinde bir balıkçının oğlu olarak doğmuşu. Çocukken korsanlar tarafından kaçırılıp, Manisa’da dul bir kadına satıldı. Kadın İbrahim’in iyi bir eğitim görmesini sağladı. İbrahim, müzik alanında çok yetenekliydi ve bu konuda eğitim gördü.</p>
		<p class="normal1">Kanunî Sultan Süleyman, şehzâdeliği sırasında Manisa’da sancakbeyi iken tesadüfen İbrahim ile tanıştı. Şehzâde Süleyman, İbrahim’i sarayına aldırdı ve ikisinin arasında günden güne artan bir dostluk oluştu. Kanunî Sultan Süleyman, Manisa’dan İstanbul’a gelip, tahta çıktığında çok güvendiği sırdaşı İbrahim’i de beraberinde getirdi. İbrahim, padişaha olan yakınlığı ve zekâsı sayesinde sarayda iktidar basamaklarını hızlı bir şekilde çıktı.</p>
		<p class="normal1">Rumca, Farsça ve İtalyanca bilen İbrahim, Roma’ya direnen Anibal’ın ve Büyük İskender’in hikâyelerini okumaktan hoşlanıyordu. Avrupa’daki olayları yakından takip ediyor, her fırsatta bilgisini padişaha hissettirmekten de geri kalmıyordu.</p>
		<p class="normal1">Kanunî Sultan Süleyman, çok güvendiği sadık kulunu Topkapı Sarayı’nda da yanından ayırmadı. 1521’de Belgrad Seferi’ne çıkarken masraflarını bizzat kendisi karşılayarak Atmeydanı’ndaki (Sultanahmet) İbrahim Paşa Sarayı’nın temellerini attırdı. Padişahın bir saray yaptırması İbrahim Ağa’yı çok onurlandırdığı gibi nüfuzunu ve itibarını da artırmıştı. İbrahim Ağa, kısa süre sonra has odabaşı ve şahinciler ağası olmuştu.</p>
		<p class="normal1">İbrahim Ağa, 1522 yılında Rodos seferine katıldı. Sefer dönüşü, ikinci vezir Ahmed Paşa’nın entrikalarıyla görevden alınan Pîrî Paşa’nın yerine, daha önce benzeri görülmemiş bir şekilde ve genel teamüle aykırı olarak hasodabaşılıktan veziriazamlığa getirildi. Veziriazamlığın yanısıra Rumeli Beylerbeyliği de İbrahim Paşa’ya verildi.</p>
		</body>
</html>