<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>kanuni</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_81"><span class="calibre8">Şeyh Hamza Bâlî’nin İdamı</span><sup class="calibre9"><a href="kanuni_split_112.html#footnote-910-20" id="footnote-910-20-backlink" name="footnote-910-20-backlink"><span class="calibre8">[20]</span></a></sup></h2>
		<p class="normal1">Melamî Şeyhi Bosnalı Hamza Bâlî, Ankara’da bir süre hizmet ettikten sonra Rumeli’ye geçerek, orada Melamîliği yaymaya çalışmıştı. Bosna’nın ulema ve şeyhleri mahkemeye toplanıp “Bu adam cahildir, mürid yetiştirmeye ehil değildir. Eğer tedbir alınmazsa bu tavırlarıyla fitne ve fesada sebebiyet verir. Durumu vakit geçirilmeden İstanbul’a haber verilmeli” diyerek kadıya baskı yaptılar. Kadının durumu İstanbul’a haber vermesi üzerine Bosna’ya müfettişler gönderildi ve teftiş neticesinde şeyh tutuklandı.</p>
		<p class="normal1">Şeyhülislâm Ebussuud Efendi, mesele kendisine intikal edince Hamza Bâlî’yi bazı tarikat şeyhlerine sordu. Şeyhler, Hamza Balî’nin cahil olduğunu, manevi eğitimini tamamlayamadığı hâlde şeyhliğe kalkıştığını ve daha önce idam edilen Oğlan Şeyh İsmail Ma’şûkî’nin tarikinden olduğunu söylediler. Şeyhülislâm Ebussuud Efendi de “ Oğlan Şeyh dinsiz ve Allahsız olduğuna binaen idam olunmuştu. Şeyh Hamza da onun gibi zındık ise katli meşrudur” diye fetva verdikten sonra Şeyh Hamza Bâlî, 1561 veya 1562’de İstanbul’da idam olundu.</p>
		</body>
</html>