<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>kanuni</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_82"><span class="calibre8">İstanbul’u Yıkan Sel</span></h2>
		<p class="normal1">Uzun soluklu savaşlardan sonra Avusturya ile bir anlaşmaya varılmış, Şehzâde Bâyezid isyanı bastırılmıştı. Ömrünün son baharına yaklaşmış olan Kanunî, biraz İstanbul’un sıkıcı havasından uzaklaşmak, biraz da avlanarak rahatlamak için 1563 Eylülü’nde Yeşilköy taraflarında avlanmaya çıktı. Ava çıktığı günlerde hava gayet sakin olmasına rağmen 20 Eylül’e doğru gökyüzünü kara bulutlar kapladı. Kısa bir süre sonra ise başlayan gök gürültüleri adeta yeri göğü inletiyordu. Kanunî ve yanındakiler can havli ile kendilerini yakınlarda bulunan İskender Çelebi Sarayı’na attılar.</p>
		<p class="normal1">Halkalı Deresi bir derya olmuşçasına önce sarayın bahçelerini kapladı, daha sonra da hızla akan dere suyu sarayı temelden sarsmaya başladı. Bu arada bütün katlar aniden suyla doldu. Kanunî ise iç oğlanlarından güçlü ve uzun boylu bir askerin sırtına çıkarılarak, çatının altındaki yüksekçe bir bölmeye götürülerek boğulmaktan kurtarıldı.</p>
		</body>
</html>