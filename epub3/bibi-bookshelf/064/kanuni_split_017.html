<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>kanuni</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_16"><span class="calibre8">Diplomatik Mücadele</span></h2>
		<p class="normal1">Kanunî Sultan Süleyman, henüz Belgrad’da iken 10 Eylül 1521’de Rodos Şövalyelerinin yeni üstad-ı azamları Philippe Villiers de l’Isle-Adam’a Belgrad’ın fethini haber veren fetihnâme gönderdi. Üstad-ı azam, bu yazıyı kendine ve adaya karşı planladığı şeyleri açıkça ortaya koyan gizli bir tehdit gibi gördü. Bu yüzden sultana aynı şekilde cevap verdi. Kanunî bunun üzerine Rodos’a gönderdiği ikinci mektupta, “Mektubumu anladığına nasıl sevindiğimi anlatamam. Belgrad’da kazandığım zaferle henüz yetinmediğimi bilesin; bir zafer daha umuyorum, hatta bu zaferi kendime vadediyorum ve sürekli düşündüğüm sen de bu zaferden haberdar olasın” dedi.</p>
		<p class="normal1">Üstad-ı azamın bu açık savaş ilânına cevabı ise şöyle oldu: “Beni, düşünmüş olduğun rahatsız etmiyor; zira ben de seni düşünüyorum. Yine Belgrad zaferinden bahsediyorsun ve bununla yetinmeyeceğini, başka bir zafer daha kazanmayı umut ettiğini söylüyorsun. Hatta bu zaferi kendine söz veriyorsun ve savaş başlamadan ilân ediyorsun. Hayal kırıklığına uğramamaya bak, zira acele kurulan hayaller hiçbir yerde savaşta olduğu kadar başarısızlığa götürmüyor” şeklindeydi.</p>
		</body>
</html>