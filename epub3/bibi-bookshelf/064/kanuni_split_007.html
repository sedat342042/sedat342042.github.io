<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>kanuni</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_6"><span class="calibre8">Şehzâdelik Yılları</span></h2>
		<p class="normal1">Çocukluk yıllarını sütkardeşi Yahya Efendi ile birlikte Trabzon’da geçirdi. Burada bir taraftan eğitimini alırken bir taraftan da Konstantin isimli bir Rum’dan kuyumculuk öğrendi. Yavuz, oğlu için babasından sancak isteyince Şehzâde Süleyman’a Şarki Karahisar verildi. Ancak taht mücadelesini hesaplayan Amasya Valisi Şehzâde Ahmed bu tayine itiraz etti. Bolu Sancağı’nın verilmesini de Şehzâde Ahmed kabul etmedi. Bunun üzerine Şehzâde Süleyman’a Kefe Sancakbeyliği verildi. Şehzâde Süleyman, 15 yaşında gittiği Kefe’den ancak babasının tahta çıkmasından sonra İstanbul’a çağırıldı. Yavuz Sultan Selim’in kardeşi Şehzâde Ahmed ile mücadelesi sırasında babasına vekâleten İstanbul’da kaldı. Yavuz’un kardeşlerini ve yeğenlerini tasfiye etmesinden sonra 1513’te Manisa Valiliği’ne tayin edildi ve tahta çıkana kadar da burada valilik yaptı. Ancak babasının İran ve Mısır seferleri sırasında ise tahta vekâlet için Edirne’de bulundu.</p>
		</body>
</html>