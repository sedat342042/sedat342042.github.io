<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page55" title="55"/>4. SÖYLEM</h2>
		<p>Kimi dilbilim terimleri, gündelik dilde de oldukça sık kullanılmalarına karşın, belki de oldukça sık kullanıldıkları için, insanların kafasını karıştırır. Örneğin zaman zaman birbirinin yerine kullanılıyormuş gibi bir izlenim uyandıran şu <em>söylem, sözce </em>ve <em>tümce</em> terimlerinin kesin anlamları nedir? Söylem sözceden, sözce tümceden nasıl ve nerede ayrılır? Hiç kuşkusuz, yeterli bir sözlük söz konusu terimlerin değişik anlamlarını vererek kolaylıkla çözer sorunumuzu. Ama bu çabaya girişmediğimiz sürece, bulanıklık sürer. “Tümce sözün çözümlenmesiyle elde edilen bir birimdir, sözceyse bu türlü işlemden önce belirlenen bir bütündür,”<a class="si-noteref epub-type_noteref" href="#f57" id="ref_f57">57</a> türünden bir tanımda “çözümleme” kavramı göz önüne alınmadı mı iki kavram nerdeyse birleşiverir; söylem de “bir ya da birçok tümceden oluşan, başı ve sonu olan bildiri” diye tanımlanınca,<a class="si-noteref epub-type_noteref" href="#f58" id="ref_f58">58</a> hem sözce hem tümceyle çakışır gibi görünür. Martinet bu ayrılma ve çakışmaları çok güzel yansıtır: “Dilbilimsel açıdan, yalnızca <em>Pierre bat Paul</em>’ün <em>Paul bat Pierre</em>’den başka şey olması nedeniyle de olsa, tümce kendisini <span class="epub-type_pagebreak" id="page56" title="56"/>oluşturan sözcüklerin toplamından çok başka bir şeydir. Tersine, sözce kendisini oluşturan tümcelerin birbirini izlemesinden başka bir şey değildir. Bu durumda, söylemde tümcede bulunmayan hiçbir şey olmadığına göre, tümceyle söylemin özdeşleştirilmek istenmesi anlaşılır bir şey. Öyleyse, belli bir dilin belirimlerini çözümlemek için kesinlikle ve bütünüyle örnek oluşturacak en küçük parçasına, yani tümceye el atılacak ve, tümce ile söylemin bu özdeşleşimi apaçık bir şey olduğuna göre, açıklığa kavuşturulması çoğu kez unutulacaktır.”<a class="si-noteref epub-type_noteref" href="#f59" id="ref_f59">59</a></p>
		<p>Martinet bu çözümlemeyi tümcenin özel bir öğesi olan <em>yüklemi </em>öne çıkararak sonuçlandırmak ister. Bilindiği gibi, yüklem herhangi bir tümcede “bütün öğelerin işlevlerini kendisine göre belirledikleri, sözdizimsel açıdan tümcenin temelini oluşturan ve hiçbir öğeye bağlı olmayan, ortadan kalkmasıyla da tümcenin yok olmasına yol açan öğe” diye tanımlanır.<a class="si-noteref epub-type_noteref" href="#f60" id="ref_f60">60</a> Buna göre, bir sözce ya da tümcede yer alan her öğenin işlevinin kendisini şu ya da bu biçimde yükleme bağlayan bağıntının türüne göre tanımlanması gerekir. Martinet yüklemi işlevsel bir biçimde kullanabilmek için <em>yayılım </em>kavramını getirir. Bir sözceye eklendiği zaman daha önce var olan öğelerin karşılıklı bağıntılarında ve işlevlerinde hiçbir değişikliğe yol açmayan öğedir yayılım. Örneğin, <em>çocuk top oynuyor </em>tümcesinde <em>top </em>yüklemin bir yayılımıdır; ama <em>çocuk </em>yayılım değildir. Yayılım olarak nitelenebilecek tüm öğelerin elenmesinden sonra geriye “en küçük sözce” ya da <em>çekirdek </em>kalır: “Çocuk oynuyor.” Bunlardan “oynuyor” sözcedeki tüm bağıntıların odağını oluşturan <em>yüklem, </em>“çocuk”sa, <em>özne</em>dir. Bir dilde özne işlevinin varlığı zorunlu olarak <span class="epub-type_pagebreak" id="page57" title="57"/>aynı zamanda bir <em>tümlecin</em> de varlığını içerir. Bu durum bizi, “mantıksal” ölçütlere başvurmaya gerek kalmadan, özneyi tüm öteki tümleçlerle karşıtlaştırma olanağına kavuşturur ve tümcenin tanımına getirir: “Tüm öğeleri bir tek yükleme ya da bağımsız sıralı birçok yükleme bağlanan bir sözce.”<a class="si-noteref epub-type_noteref" href="#f61" id="ref_f61">61</a> Martinet bundan sonra tümcede yer alan öteki öğelerin, ad, eylem, sıfat, belirteç, ilgeç, bağlaç ve adılların tanımına girişir.</p>
		<p>Lucien Tesnière, ölümünden sonra yayımlanan <em>Eléments de syntaxe structurale </em>(Yapısal Sözdizimin Temel Kavramları, 1959) adlı ünlü yapıtında, özne ile yüklem arasındaki karşıtlığın dilbilimsel açıdan belirleyici olmadığını ileri sürer. Ona göre, “bir sözce içinde gerçekleştirilen işlevleri betimlemek bu sözcenin öğeleri arasında var olan <em>bağımlılıkları </em>belirtmektir”.<a class="si-noteref epub-type_noteref" href="#f62" id="ref_f62">62</a> Öte yandan, bir terim bir başka terimin aynı zamanda hem tümleci hem tümleneni değildir ve bir tümcenin varlığı kendisi hiçbir şeyin tümleci olmayan bir öğenin varlığıyla ortaya çıkar. Tesnière, bu saptamalardan sonra, “sözceyi düzenleyen bağımlılıklar ağı”nı <em>stemma </em>(oluşum ağacı) diye adlandırdığı bir tür ağaç çizgesiyle görselleştirir. Bu çizgede tümleç her zaman tümlenen öğenin altında ve ona bir çizgiyle bağlanır. Örneğin, “Ali yarın iyi bir lokantada sevgilisine güzel bir yemek ısmarlayacak” tümcesinin oluşum ağacı şöyle gösterilebilir:</p>
		<div class="img-container html5_figure">
			<img alt="Resim 01" src="../Images/img01.png"/>
		</div>
		<p><span class="epub-type_pagebreak" id="page58" title="58"/>Tesnière, daha sonra, tümceyi bir “küçük dram”a benzeterek yüklemi “eylem”, özne de içinde olmak üzere, kendisine bağımlanan terimleri de bu eylemin öğeleri olarak niteler; bunlara, durumlarına göre, <em>eyleyen </em>ve <em>tümleyen </em>adlarını verir. Eyleyenler kişileri, tümleyenler de durumları belirtir. Eyleyen sayısı hiçbir zaman üçü geçmez: Birinci eyleyen özne (Ali), ikinci eyleyen nesne (yemek), üçüncü eyleyen yararlanıcıdır (sevgilisi). Böylece, Tesnière’in çizgesinde, gerek özne gerek yüklem geleneksel ayrıcalıklarını yitirir, özne ile yüklemin karşıtlığına dayanan geleneksel tümce çözümlemesi geçersiz duruma düşer. </p>
		<p>Dilin çağdaş dilbilimciyi ilgilendiren bir başka yönü de bildirilerin iletilme sürecidir. Bilindiği gibi, bu konuda Roman Jakobson’un geliştirdiği çizge hemen herkesçe benimsenir. Ünlü dilbilimci, 1960 yılında, “Closing statements: Linguistics and Poetics” adıyla yayımlanan ünlü yazısında, “her türlü sözel iletişimin oluşturucu etkenleri” konusunda kısaca bilgi vermek amacıyla, “<em>Gönderici alıcıya </em>bir <em>bildiri </em>gönderir. Bir sonuç sağlanabilmesi için bildirinin göndermede bulunduğu bir <em>bağlam </em>(buna, biraz bulanık bir terimle, <em>gönderge</em> de denilir), alıcı tarafından kavranabilecek sözel ya da sözelleştirilebilir bir bağlam bu<span class="epub-type_pagebreak" id="page59" title="59"/>lunması gerekir; sonra bildiri, tümüyle ya da bir ölçüde, hem gönderici hem alıcı (ya da, başka terimlerle, bildirinin izgeleyicisi ve çözücüsü için) ortak bir izge gerektirir; son olarak, bildiri bir <em>değinim, </em>gönderici ile alıcı arasında fiziksel bir ‘oluk’ ve ruhbilimsel bir bağıntılama, iletişimi kurmayı ve sürdürmeyi sağlayan bir değinim gerektirir,”<a class="si-noteref epub-type_noteref" href="#f63" id="ref_f63">63</a> dedikten sonra, sözlü iletişimin “birbirinden ayrılmaz” olarak nitelediği öğelerini şu çok ünlü çizgeyle gösterir: </p>
		<div class="img-container html5_figure">
			<img alt="Resim 02" src="../Images/img02.png"/>
		</div>
		<p>Jakobson’a göre, altı etkenden oluşan bu çizge başlıca altı işlev içerir: göndergesel, coşumsal, buyursal, güzelduyumsal, iletsel ve üstdilsel işlevler. Bir bildirinin sözel yapısını her şeyden önce bu bildiride egemen olan işlev belirler. Örneğin bunlardan birincisi, <em>göndergesel işlev</em> bildiriyle bu bildirinin göndermede bulunduğu nesne arasındaki bağıntıyı tanımlar, bu nedenle de bu işlevin ağırlıklı olduğu bildiriyle üstlendiği gerçek arasında karışıklığa, yanlış anlamaya olanak bırakmamaya özen gösterilir. <em>Coşumsal işlev </em>bağıntıyı öncelikle bildiriyle gönderici arasında kurar ama kaynağını göndericinin duyarlığından alır, dolaylı ya da dolaysız bir biçimde, onun göndergeye, daha doğrusu göndergenin güzelliğine ya da çirkinliğine, çekiciliğine ya da iticiliğine ilişkin duyu ve duygularını yansıtır. <em>Buyursal işlev </em>bildiriyle alıcı arasındaki bağıntıyı belirler. En yalın biçimlerinde, seslenişle, buyruk kipi kullanımıyla ortaya çıkar ama, örneğin bir tanıtımda, güzel bir genç kıza söyletilen, “Ben X sabunu <span class="epub-type_pagebreak" id="page60" title="60"/>kullanıyorum,” tümcesi, daha çok göndergesel bir işlevi gerçekleştiriyormuş gibi görünmesine karşın, “Sen X sabunu kullan,” anlamına gelir, bu nedenle de buyursal bir işlev gerçekleştirir. <em>Güzelduyumsal</em> ya da<em> şiirsel işlev</em> bildiriyle kendi kendisi arasındaki bağıntıyı öne çıkaran işlevdir: Gönderge burada bildirinin kendisi durumuna gelir. Jakobson’a göre, bu işlev her şeyden önce bir seçim ve bir düzenleme sorunudur; diyelim ki “çocuk” izleğinin verilmesinde, seçim, diyelim ki “çocuk”, “yumurcak”, “ufaklık”, “oğlan”, vb. arasında, denklik, benzerlik, benzemezlik, vb. temelinde yapılır; sonra izleğin yorumlanması için bir eylem (diyelim ki “uyumak” eylemi) kullanmak gerekince de aynı şey yapılır; iki öğenin düzenlenmesiyse, yan yanalığa dayanır; böylece, “şiirsel işlev denklik ilkesini seçim ve düzenleyim eksenlerine yansıtır”.<a class="si-noteref epub-type_noteref" href="#f64" id="ref_f64">64</a> Sıradan konuşmadan şiire, bu edimin değişik ve karmaşık biçimleriyle karşılaşır dururuz. <em>İletsel işlev</em> göndericiyle alıcı arasında iletişimi başlatmak, sürdürmek ya da kesmek amacını taşır: “Alo, sesimi duyuyor musunuz?”, “Bakın, ne diyeceğim”, “Tamam mı?”, “Bakın, burası önemli”, “İşte en can alıcı noktaya geldik”, vb. İletişimi sürdürmekten başka amacı olmayan yinelemeler, tören ya da törem sözleri, vb. de bunlara eklenebilir. <em>Üstdilsel işleve</em> gelince, iletilen bildiriyi aynı zamanda açıklamaya, yorumlamaya, alıcı için daha anlaşılır kılmaya yöneliktir: “Bu iş bana yüz kafaya mal oldu, yani yüz milyona”, vb.</p>
		<p>Jakobson’un bu gözlemleri dilin iki düzlemini: <em>Sözce </em>ve <em>sözcelem </em>düzlemlerini önemle ele almak gerektiğini gösterir bize.</p>
		<p>Sözce, bilindiği gibi, bir tür birim olarak “iki susku arasında yer alan söz zinciri parçası”dır; ama daha genel olarak, sözcelem edimiyle oluşturulan söylem biçiminde <span class="epub-type_pagebreak" id="page61" title="61"/>tanımlanır. Sözcelemse, sözce tanımının da ortaya koyduğu gibi, sözceyi gerçekleştirme edimi, konuşan bireyin “belli bir bağlam ve durum içinde” sözce üretmesi, bir başka deyişle, “bireysel bir kullanım edimiyle dilin işleyişe geçirilmesidir”.<a class="si-noteref epub-type_noteref" href="#f65" id="ref_f65">65</a> Dilbilim çok uzun bir süre sözceyi incelemekle yetinmiştir; ama Jakobson’un iletişim çizgesinin sezdirdiği gibi, sözcelem de başlı başına bir inceleme alanıdır. Jakobson, özellikle de Benveniste işte böyle bir incelemenin verimli örneklerini sunmuş, dilbilimcilerin önünde geniş bir çevren açmışlardır. Ancak sözcelem araştırmalarının aynı zamanda gerekli olduğunu da belirtmek gerekir. Çünkü herhangi bir konuşmada, sözcenin kimi temel öğeleri, örneğin belirli adıllar ve belirteçler kesin anlamlarını ancak sözcelem ediminin göz önüne alınmasıyla, yazılı bütüncelerde de sözcelem ediminin sözceye yansımış izlerinin değerlendirilmesiyle kazanır.</p>
		<p>Öncelikle kişi adıllarının: <em>Ben</em>’in, <em>sen</em>’in, <em>o’</em>nun konumunu sözcelemin koşulları belirler. Benveniste, “Dil öyle düzenlenmiştir ki her konuşucuya kendini <em>ben </em>olarak adlandırarak dili tümüyle <em>üstlenme </em>olanağı verir,” der.<a class="si-noteref epub-type_noteref" href="#f66" id="ref_f66">66</a> Dili konuşucu üstlendiğine göre de söylemde her şeyin ona göre konumlanması doğaldır. “‘Ben’ konuşan kişiyi belirtir ve aynı zamanda ‘ben’e bağlı bir sözce içerir: ‘Ben’ derken ister istemez kendimden söz ederim. İkinci kişide, ‘sen’ zorunlu olarak ‘ben’ tarafından belirtilir ve ‘ben’den yola çıkılarak ortaya konulan bir durum dışında düşünülemez.”<a class="si-noteref epub-type_noteref" href="#f67" id="ref_f67">67</a> Bunun sonucu olarak ve “ben”in dili tümüyle üstlendiği göz önüne alınarak, “‘Sen’in, ‘ben’in belirttiği <em>öznel kişi </em>karşısında, <em>öznel-olmayan kişi </em>olarak tanımlanabilir; bu iki ‘kişi’, bir arada, ‘kişi-olma<span class="epub-type_pagebreak" id="page62" title="62"/>yan’ biçimle (= ‘o’) karşıtlaşırlar”.<a class="si-noteref epub-type_noteref" href="#f68" id="ref_f68">68</a> Bunu anlamak kolaydır: “Sen”in bağlandığı birey, bir söyleşim sürecinde, ötekiyle ardışık bir biçimde, kendisi de “ben” diyerek dili üstlenip öznel-kişi konumuna geçebilir ama “o”, üçüncü kişi, bu anlamda kişi konumuna gelmez hiçbir zaman: hep kendisinden söz edilendir, yani ister istemez nesnedir, hem de ister istemez “ben”in öznelliğinden yansımaya yargılıdır. Aynı biçimde, her söylemde zaman ve yerin belirleyicisi de “ben”dir. Örneğin, konuya zaman açısından bakalım dersek; “Ayrım çizgisi her zaman ‘şimdiki zaman’a bir gönderimdir. Oysa bu ‘şimdiki zaman’ın zamansal gönderimi yalnızca dilsel bir veridir: betimlenen olayın kendisini betimleyen söylem edimiyle çakışması. Şimdiki zamanın zamansal belirleme noktası ancak söylem içinde olabilir. <em>Genel Sözlük </em>‘şimdiki zaman’ı ‘içinde bulunulan zamanı belirten eylemin zaman’ı olarak tanımlar. Ancak dikkat edilirse, ‘içinde <em>bulunulan </em>zamanı’ belirtmek için zaman olarak ‘<em>konuşulan </em>zaman’ı ele almaktan başka bir ölçüt ya da anlatım biçimi yoktur. Bu, hiçbir zaman ‘nesnel’ bir süredizimin aynı olaylarına ilişkin olmamakla birlikte, süreklilik gösteren bir ‘şimdiki zaman’dır; her konuşucu için ilişkin olduğu her söylem edimi tarafından belirlenir. Dilsel zaman kendine gönderme yapar, <em>özgönderimli </em>bir nitelik taşır. Son çözümlemede, tüm dilsel dizgesiyle insanın zamansallığı dil kullanımının özünde yer alan öznelliği ortaya çıkarır.”<a class="si-noteref epub-type_noteref" href="#f69" id="ref_f69">69</a> Yerler için de böyle: ben/o, şimdi/o zaman, bugün/yarın karşıtlıkları gibi, <em>burası/orası </em>karşıtlığı da ister istemez “ben”in yerlemlerine göre belirlenir. Kısacası, nesnel söylem yoktur.</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f57"><a class="si-backref" href="#ref_f57">57.</a><span class="si-footnote-text"> B. Vardar, <em>Açıklamalı Dilbilim Terimleri Sözlüğü,</em> s.189.</span></div>
		<div class="si-footnote html5_aside epub-type_footnote" id="f58"><a class="si-backref" href="#ref_f58">58.</a><span class="si-footnote-text"> Agy., s. 188.</span></div>
		<div class="si-footnote html5_aside epub-type_footnote" id="f59"><a class="si-backref" href="#ref_f59">59.</a><span class="si-footnote-text"> A. Martinet, <em>La Linguistique synchronique,</em> s. 223.</span></div>
		<div class="si-footnote html5_aside epub-type_footnote" id="f60"><a class="si-backref" href="#ref_f60">60.</a><span class="si-footnote-text"> B. Vardar,<em> Açıklamalı Dilbilim Terimleri Sözlüğü, </em>s. 234.</span></div>
		<div class="si-footnote html5_aside epub-type_footnote" id="f61"><a class="si-backref" href="#ref_f61">61.</a><span class="si-footnote-text"> A. Martinet, <em>İşlevsel Genel Dilbilim, </em>s. 112.</span></div>
		<div class="si-footnote html5_aside epub-type_footnote" id="f62"><a class="si-backref" href="#ref_f62">62.</a><span class="si-footnote-text"> O. Ducrot, T. Todorov, <em>Dictionnaire encyclopédique des sciences du langage</em>, s. 273.</span></div>
		<div class="si-footnote html5_aside epub-type_footnote" id="f63"><a class="si-backref" href="#ref_f63">63.</a><span class="si-footnote-text"> R. Jakobson, <em>Essais de linguistique générale, </em>s. 213, 214.</span></div>
		<div class="si-footnote html5_aside epub-type_footnote" id="f64"><a class="si-backref" href="#ref_f64">64.</a><span class="si-footnote-text"> Agy., s. 220.</span></div>
		<div class="si-footnote html5_aside epub-type_footnote" id="f65"><a class="si-backref" href="#ref_f65">65.</a><span class="si-footnote-text"> E. Benveniste, <em>Genel Dilbilim Sorunları, </em>s. 139.</span></div>
		<div class="si-footnote html5_aside epub-type_footnote" id="f66"><a class="si-backref" href="#ref_f66">66.</a><span class="si-footnote-text"> Agy., s.182.</span></div>
		<div class="si-footnote html5_aside epub-type_footnote" id="f67"><a class="si-backref" href="#ref_f67">67.</a><span class="si-footnote-text"> E. Benveniste, <em>Problèmes de linguistique générale I, </em>s. 228.</span></div>
		<div class="si-footnote html5_aside epub-type_footnote" id="f68"><a class="si-backref" href="#ref_f68">68.</a><span class="si-footnote-text"> Agy., s. 232.</span></div>
		<div class="si-footnote html5_aside epub-type_footnote" id="f69"><a class="si-backref" href="#ref_f69">69.</a><span class="si-footnote-text"> E. Benveniste, <em>Genel Dilbilim Sorunları, </em>s. 183.</span></div>
	</div>
</body>
</html>