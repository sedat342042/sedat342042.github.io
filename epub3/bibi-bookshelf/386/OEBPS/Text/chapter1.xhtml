<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page27" title="27"/>1. DİLBİLİM DEVRİMİ</h2>
		<p>Bir düşünce akımının kaynaklarını tüm yerlemleriyle saptamak, hele bu saptamanın doğruluğu üzerinde herkesin birleşmesini sağlamak olanaksız olmasa da zor iştir. Her düşüncenin, her yöntemin bir “daha önce”si vardır. İstenirse, bu “daha önce”ler alabildiğine çoğaltılabilir, her akımın çevreni daha eski dönemlere doğru genişletilebilir. Bunun için birtakım benzerliklerden yararlanmak yeter. Belirli bir akımın özgünlüğü konusunda kuşkular uyandırarak başarısına gölge düşürmek isteyenler sık sık başvururlar bu yola. Örneğin varoluşçuluğun soyağacının köklerinin ta Sokrates’e dek uzatıldığını biliriz. Aynı şey yapısalcılık için de geçerli: Kimileri nerdeyse eskil çağlara dek giderek, “Bir değil, birçok yapısalcılıklar var,” deyip çıkıyorlar işin içinden, kimileri de, kendi eğilimlerine göre, genellikle bilinenlerin dışında, yeni öncüler gösteriyorlar. Örneğin Claude Lévi-Strauss’a bakılırsa, Amerikalı budunbilimci Franz Boas’ı “yapısalcı düşüncenin başlıca ustalarından biri” olarak nitelemek gerekir;<a class="si-noteref epub-type_noteref" href="#f9" id="ref_f9">9</a> kimilerine göre, Amerikalı dilbilimci Louis Bloomfield yapısalcılığın en önemli öncüleri arasında yer alır; kimilerine göre <span class="epub-type_pagebreak" id="page28" title="28"/>de <em>Les deux cent mille situations dramatiques</em> (İki Yüz Bin Dramatik Durum) adlı yapıtın yazarı Etienne Souriau bu akıma önemli katkılarda bulunmuş bir ustadır. Hiç kuşkusuz, bunlara daha başka adlar da eklenebilir, öncü niteliklerini doğrulayacak gerekçeler de bulunabilir. Ne var ki bu tür çabalar çok da uzaklara götürmez bizi. Çünkü, ayrıntıları bir yana bırakıp işin özüne yöneldiğimiz zaman, bir tek ana kaynak kalır önümüzde: <em>Genel Dilbilim Dersleri</em>, Ferdinand de Saussure’ün insanbilimlerinde çağ değiştiren yapıtı.</p>
		<p><em>Genel Dilbilim Dersleri</em> de, <em>Genel Dilbilim Dersleri</em>’nin yazarı İsviçreli dilbilimci Ferdinand de Saussure de (1857-1913) çağımızın bilim ve düşünce tarihinde oldukça şaşırtıcı bir yazgıyla belirir. Saussure, dilbilim alanında yeteneğini daha yirmi bir yaşında, <em>Mémoire sur le système primitif des voyelles indo-européennes </em>(Hint-Avrupa Dilleri Seslilerinin İlk Dizgesi Üzerine Çalışma, 1878) adlı çalışmasıyla kanıtlamış olmasına karşın, <em>De l’emploi du génitif absolu en sanscrit </em>(Sanskritçede Saltık Tamlayan Kullanımı, 1880) konulu doktora çalışmasıyla dar kapsamlı birkaç bildiri ve inceleme dışında hiçbir şey yayımlamaz. Uzmanlara bakılırsa, bunun başlıca nedeni yaşadığı dönemin belli başlı dilbilimsel yönelimlerini temelinden yetersiz bulmasıdır. Bu dönemde dilbilimciler tarihsel araştırmalara, karşılaştırmalı dilbilime, kökenbilime ağırlık vermekte, bunu yaparken de dil dediğimiz olgunun kendisinden önce, tekil olgular üzerinde durmayı doğal bulmaktadırlar. Ne var ki, yararları ne olursa olsun, bu türlü çalışmalar “kuramsal kaygılara yer bırakmaz”: Dil olgusuna “nesnel bir gerçekmiş gibi”, doğrudan ulaşılabileceği, onun “kendi başına var olan, yalın ve tümüyle kavranılabilecek bir nesne” gibi ele alınabileceği varsayılır. Dili kimilerinin “canlı bir varlık”, kimilerinin “insan imgeleminin özgür ve sürekli bir yaratımı” olarak <span class="epub-type_pagebreak" id="page29" title="29"/>görmeleri bundandır.<a class="si-noteref epub-type_noteref" href="#f10" id="ref_f10">10</a> Saussure bu sanıları yüzeysel ve tutarsız bulur, dil konusunda herhangi bir araştırmaya girişebilmek için, önce onun ne olduğunu anlamak ve bunu sağlayacak temel kavramları belirlemek gerektiğine inanır. Hep bu konu üzerinde yoğunlaştırır düşüncesini. Biraz mutsuz yaşamı, biraz da arayışlarını dilediği kesinliğe ulaştıramamış olma kuşkusu vardığı sonuçları yazıya dökmesini önler. Ama 1907-1911 yılları arasında, Cenevre Üniversitesi’nde yaptığı dilbilim derslerini geniş ölçüde bu arayışlar temellendirir.</p>
		<p>Saussure’ün çağımızın en büyük ve en özgün düşünürlerinden biri olarak değerlendirilmesini sağlayacak olan ünlü yapıt işte bu derslerde öğrencilerinin tuttuğu notlara dayanılarak, ölümünden sonra oluşturulan, yani doğrudan doğruya kendisinin yazmadığı bir yapıttır: <em>Genel Dilbilim Dersleri </em>(1916). Savaş ortasında yayımlanmış olması başlangıçta büyük bir ilgi uyandırmasını önlemiş olsa bile, <em>Genel Dilbilim Dersleri</em> bilimsel bir yapıt için bir örneği daha gösterilemeyecek bir etkenlik kazanır yavaş yavaş, yalnızca dilbilimsel araştırmalar için değil, insanbilimlerinin birçok dalı için de vazgeçilmez bir kaynak-yapıt durumuna gelir. Berke Vardar’ın dediği gibi; “1930’lardan çok yakın bir geçmişe değin Batı’da yayımlanan pek az dilbilim yapıtında bu kitaptan söz edilmez; 1950’lerden sonra dilbilim kökenli kavram, ilke ve yöntemlerden yararlanan çok az budunbilim, ruhbilim, yazınsal eleştiri, göstergebilim, vb. çalışmasında bu yapıt anılmaz.”<a class="si-noteref epub-type_noteref" href="#f11" id="ref_f11">11</a></p>
		<p>Bu yapıtta Saussure’ün ilk çabası ele aldığı konuyu sınırlamak, böylece, daha tanımlanmamış bir nesne üzerinde felsefeye girişmek ya da onun tarihsel gelişimini in<span class="epub-type_pagebreak" id="page30" title="30"/>celemek yerine, içkin gerçeğini kavramaya yönelmek, onu “kendisi olmayan” şeylerden ayırmak olur. “Tümüyle ele alındığında, dilyetisinin pek çok biçime büründüğü, karmaşık bir olgular bütünü olduğu görülür. Dilyetisi birçok alana açılır: Hem fiziksel, fizyolojik ve anlıksal niteliklidir hem de bireysel ve toplumsal özelliklidir. İnsana ilişkin olguları kapsayan hiçbir bütüne yerleştiremeyiz onu. Çünkü dilyetisinin birliğini nasıl ortaya çıkaracağımızı bilemeyiz,”<a class="si-noteref epub-type_noteref" href="#f12" id="ref_f12">12</a> der Saussure; sonra, düşünme yönteminin temelini oluşturan birtakım karşıtlaştırmalar yoluyla, dilyetisi dediği şeyin, yani dil aracıyla bildirişim sağlama özelliğinin değişik yanlarını birbirinden ayırmaya, böylece dilin tutarlı bir tanımına ulaşmaya çalışır.</p>
		<p>Ele aldığı karşıtlıkların başında da dilyetisinin bireysel gerçekleşimi olan <em>söz </em>ile toplumsal yanını oluşturan <em>dil </em>arasındaki karşıtlık gelir. Söz bireysel bir istem ve anlık bir edimdir; dilse, “dilyetisinin birey dışında kalan, toplumsal bölümüdür”, “varlığını yalnızca toplum üyeleri arasındaki bir tür sözleşmeye borçludur”. Bu nedenle, birey onu yaratamaz da, değiştiremez de.<a class="si-noteref epub-type_noteref" href="#f13" id="ref_f13">13</a> Dil ile sözü birbirinden ayırmak bir yandan “toplumsal olguyu bireysel olgudan”, bir yandan da “önemli olguyu önemsiz, belli bir oranda rastlantısal nitelik taşıyan olgulardan ayırmak demektir”.<a class="si-noteref epub-type_noteref" href="#f14" id="ref_f14">14</a> Böylece, dil kendi başına ele alınıp incelenebilecek bir “nesne” durumuna gelir.</p>
		<p>Saussure’ün dil olgusuna yaklaşımının temelini günümüzde yerini <em>yapı </em>kavramına bırakmış olan <em>dizge </em>kavramı oluşturur. Dizge doğrudan doğruya kavranabilen, elle tutulur bir nesne, bir <em>töz </em>değil, bir <em>biçim</em>dir her şeyden önce. Bu da bir inceleme nesnesi olarak dilin ayırıcı <span class="epub-type_pagebreak" id="page31" title="31"/>özelliklerinden birini oluşturur. Doğabilimleri ele alacakları nesneleri önlerinde hazır bulurlar ama dili, dilyetisini kavramak isteyen bilimadamının önünde böyle bir nesne yoktur; elle tutulur bir nesne olarak değil, öğeleri arasındaki farklılıklar ve/ya da karşıtlıklar aracılığıyla kavrayabilir onu. Bu gözlemi Saussure’ün ünlü benzetmelerinden biriyle örneklendirmek gerekirse, her gece saat 23.00’te Cenevre’den kalkan Cenevre-Paris ekspresinin vagonları da, görevlileri de sık sık, hatta her gün değişebilir; bu nedenle, “Cenevre-Paris ekspresi” derken, hep aynı tren değildir söz ettiğimiz; gerçekte, her yıl saat 23.00’te Cenevre Garı’ndan kalkan 365 treni tek bir gerçeğin karşılığı sayarak böyle konuşuruz; bu gerçeği somut bir tren değil, demiryolu ulaşımında söz konusu 365 trenin tümü için geçerli olan bir durum belirler; aynı gün ulaşıma katılan tüm öteki trenlerle kurduğu uzamsal ve süremsel bağıntılardan doğan bir gerçektir. Dil konusunda da böyle: Her öğe bir dizgeye bağlanır, her öğe bir dizgeyi varsayar. Bu nedenle Saussure dilsel birimi bir <em>değer</em>, dili de öğeleri kendi başlarına bir gerçeklik taşımayan ancak başka öğelerle kurdukları bağıntılar içinde kavranılabilen bir <em>göstergeler dizgesi </em>olarak tanımlar. Örneğin “sözcükte önemli olan sesin kendisi değildir, sözcüğü bütün öbür sözcüklerden ayırt etmemizi sağlayan ses ayrılıklarıdır”.<a class="si-noteref epub-type_noteref" href="#f15" id="ref_f15">15</a></p>
		<p>Dili kullananların ayırdedebildikleri ayırıcı özellikler biçiminde tanımlanan <em>göstergeler </em>de kendi başlarına ele alınabilecek veriler değil, çift yönlü değerlerdir: <em>gösteren </em>ile <em>gösterilen. </em>Örneğin dilimizdeki “ağaç” sözcüğünü bir dilsel gösterge olarak ele alırsak, bu göstergede “ağaç” sesi gösteren, “ağaç” kavramı da gösterilen olarak tanım<span class="epub-type_pagebreak" id="page32" title="32"/>lanır. Anlam gösteren ile gösterilen arasındaki bağıntıdan doğar. Önemle belirtilmesi gereken bir başka gerçek de göstergelerin <em>nedensiz</em>, başka bir deyişle, <em>saymaca </em>olmalarıdır. Örneğin “ağaç” kavramı her dilde başka seslerle, başka sözcüklerle belirtilebildiğine göre, dilsel göstergelerin (dolayısıyla sözcüklerin) mantıksal bir temele dayandığı söylenemez; olsa olsa, “ağaçlık” sözcüğünün “ağaç” sözcüğüyle kurduğu bağıntıda görülen türden, ikincil bir nedenlilikten söz edilebilir.</p>
		<p>Öte yandan, dil olgularının işleyişini irdelediğimiz zaman, gözümüze çarpan ilk şey “konuşan kişi açısından bunların zaman içindeki ardışıklığının söz konusu olmamasıdır. Çünkü konuşan kişi bir durum karşısındadır”.<a class="si-noteref epub-type_noteref" href="#f16" id="ref_f16">16</a> Dilbilimci için uyarıcı bir durumdur bu: O da <em>artsüremliliği </em>unutarak bu durumu göz önüne almalı, en azından bu evrede, onu yaratmış, onu koşullandırmış olan veriler üzerinde oyalanmamalıdır. “Konuşan bireylerin bilincine ancak geçmişi yok sayarak girebilir. Tarihi işe karıştırmak dilbilimciyi olsa olsa yanlış yargılara sürükler. Aynı anda Juraların birçok doruğundan birden bir Alp Dağları görüntüsü çizmeye kalkışmak saçmalıktır. Böyle bir görüntünün bir tek noktadan belirlenmesi gerekir. Dil için de durum aynı: Ancak belli bir durumu göz önünde bulundurarak dili betimleyebilir, kurallarını saptayabiliriz.”<a class="si-noteref epub-type_noteref" href="#f17" id="ref_f17">17</a></p>
		<p>Denilebilir ki hem önemli bir çıkış noktası hem de belirleyici bir sonuçtur bu: Saussure dilbilimsel araştırmalara yepyeni bir yön veren devrimsel saptamalarını bu yaklaşımla: Dilsel olguları <em>eşsüremlilik</em> içinde irdeleyerek yapmış, tarihsel gelişimin de bu tutumu doğruladığını ortaya koymuştur.</p>
		<p><span class="epub-type_pagebreak" id="page33" title="33"/>Öyleyse dil “öğelerinin bir anlık durumu dışında hiçbir şeyin belirlemediği, katışıksız bir değerler dizgesi” olarak tanımlandığına göre,<a class="si-noteref epub-type_noteref" href="#f18" id="ref_f18">18</a> onu tutarlı bir biçimde kavramak istiyorsak, ister istemez evriminin belirli bir evresinde, eşsüremlilik ekseni üzerinde ele almamız gerekir; dili artsüremlilik ekseni üzerinde ele almak dizgeyi gözden kaçırmamıza yol açar. Üstelik, “unutmamak gerekir ki artsüremlilik boyutu eşsüremliliklerin üst üste gelmesinden başka bir şey değildir”.<a class="si-noteref epub-type_noteref" href="#f19" id="ref_f19">19</a> Saussure’ün sık sık yararlandığı satranç benzetmesi burada da geçerlidir: İşlevleri değişmediği sürece, satranç taşlarının değişmesi, şu ya da bu biçimde, şu ya da bu nesneden yapılmış olmaları oyun düzeninde bir değişikliğe yol açmadığı gibi, dildeki artsüremli değişimler de dilsel dizgeyi değiştirmez, işlevler ve bağıntılar aynı kaldığı sürece, hep aynı dizge söz konusudur. Hiç kuşkusuz değişimler de incelenebilir, incelenmeleri gerekir; ama bu tür incelemeler doğrudan doğruya dilin kendisine yönelen incelemeler değildir her zaman; çünkü bir dilin “belli bir anda” sunduğu dizge bu dilin tarihiyle özdeş değildir. Öyleyse “dilin kendi başına ve kendi kendisi için” incelenmesi eşsüremsel yaklaşımı zorunlu kılar.</p>
		<p>Ne olursa olsun, Saussure dizge/öğe, dil/söz, ses/anlam, özdeşlik/karşıtlık, eşsüremlilik/artsüremlilik, vb. gibi karşıtlıkları değerlendirerek dile ilişkin bilgilerimizi de, dilsel olgulara bakış açımızı da baştan sona yeniler, araştırmalarımızı daha da ileriye götürmemizi sağlayacak bir yöntemin temellerini atar. Bu arada önemli bir öngörümde bulunur: bir gün, ister istemez, dilbilimi de kapsamı içine alarak “<em>göstergelerin toplum içindeki yaşamını <span class="epub-type_pagebreak" id="page34" title="34"/>inceleyecek”, </em>bir yandan dil olgusunu aydınlatırken, bir yandan da “kutsal törenlerin, görenek ya da törelerin, vb. gösterge olarak incelenmesiyle” bu olguları yeni bir kimlikle ortaya çıkaracak olan yeni bir bilim doğacağını söyler. Adını da koyar bu bilimin: <em>göstergebilim</em>. Zaman Saussure’ün bu sezgisini doğru çıkarır: öngördüğü göstergebilim, oldukça uzun bir bekleme döneminden sonra, insanbilimleri arasında her geçen gün biraz daha önemli bir yer tutmaya başlar, yöntemini ve ilkelerini de büyük ölçüde <em>Genel Dilbilim Dersleri’</em>ne borçlu olduğumuz kazanımlarla temellendirir.</p>
		<p>Bu ilginç örneğin de gösterdiği gibi, Saussure’ün bugün dilbilimsel konulara az çok yakınlığı bulunan herkesçe paylaşılan görüşleri bir yandan geleneksel dil araştırmalarının daha sağlam temellere oturtulmasını ve birçok dil olgusunun daha tutarlı, daha bütüncül bir biçimde açıklanmasını sağlarken, bir yandan da yeni yeni buluşların kaynağı olur. <em>Genel Dilbilim Dersleri</em>’nin daha yeni tanınmaya başladığı sıralarda, davranışçı ruhbilimden yola çıkılarak oluşturulan ve daha sonra Z.S. Harris’in çabasıyla <em>dağılımcılık </em>adı altında geliştirilen genel dilbilim kuramı bir yana bırakılacak olursa, şu ya da bu biçimde Saussure’den kaynaklanmayan çağdaş dilbilim kuramı yok gibidir. 1926 Ekim’inde, yani <em>Genel Dilbilim Dersleri</em>’nin yayımlanışından on yıl sonra, Prag’da kurulan ve dilbilim alanında birçok gelişmeye öncülük eden Prag Dilbilim Çevresi de doğrudan doğruya Saussure’den esinlenir. </p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f9"><a class="si-backref" href="#ref_f9">9.</a><span class="si-footnote-text"> Cl. Lévi-Strauss, <em>Antropologie structurale I, </em>s. 308.</span></div>
		<div class="si-footnote html5_aside epub-type_footnote" id="f10"><a class="si-backref" href="#ref_f10">10.</a><span class="si-footnote-text"> E. Benveniste, <em>Problèmes de linguistique générale I, </em>s. 38, 39.</span></div>
		<div class="si-footnote html5_aside epub-type_footnote" id="f11"><a class="si-backref" href="#ref_f11">11.</a><span class="si-footnote-text"> B. Vardar, “Sunuş” (F. de Saussure, <em>Genel Dilbilim Dersleri I).</em></span></div>
		<div class="si-footnote html5_aside epub-type_footnote" id="f12"><a class="si-backref" href="#ref_f12">12.</a><span class="si-footnote-text"> F. de Saussure, <em>Genel Dilbilim Dersleri I, </em>s. 31.</span></div>
		<div class="si-footnote html5_aside epub-type_footnote" id="f13"><a class="si-backref" href="#ref_f13">13.</a><span class="si-footnote-text"> Agy<em>., </em>s. 35.</span></div>
		<div class="si-footnote html5_aside epub-type_footnote" id="f14"><a class="si-backref" href="#ref_f14">14.</a><span class="si-footnote-text"> Agy.<em>, </em>s. 34.</span></div>
		<div class="si-footnote html5_aside epub-type_footnote" id="f15"><a class="si-backref" href="#ref_f15">15.</a><span class="si-footnote-text"> Agy<em>.,</em> s. 110.</span></div>
		<div class="si-footnote html5_aside epub-type_footnote" id="f16"><a class="si-backref" href="#ref_f16">16.</a><span class="si-footnote-text"> Agy<em>., </em>s. 75.</span></div>
		<div class="si-footnote html5_aside epub-type_footnote" id="f17"><a class="si-backref" href="#ref_f17">17.</a><span class="si-footnote-text"> Agy<em>., </em>s. 75.</span></div>
		<div class="si-footnote html5_aside epub-type_footnote" id="f18"><a class="si-backref" href="#ref_f18">18.</a><span class="si-footnote-text"> Agy<em>., </em>s. 75.</span></div>
		<div class="si-footnote html5_aside epub-type_footnote" id="f19"><a class="si-backref" href="#ref_f19">19.</a><span class="si-footnote-text"> B. Vardar, <em>Une Introduction à la phonologie, </em>s. 12.</span></div>
	</div>
</body>
</html>