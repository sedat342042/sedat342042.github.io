<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page175" title="175"/>1. SINIRLAR</h2>
		<p>Buraya değin söylediklerimiz yapısalcı yaklaşımın insanbilimlerine neler getirdiğini de, daha neler getirebileceğini de yeterince sezdiriyor. Ama değişik araştırma alanlarında sağlanan bunca ilerleme her şeyin açıklamasının onda olduğunu mu gösterir? Hayır. Daha başlangıçta belirttiğimiz gibi, yapısalcılık bir “açıklama” değil bir “açıklama yöntemi”dir. Bu nedenle, örneğin Althusser gibi bu akımdan belirli bir ölçüde yararlanan kimi felsefeciler yapısalcı olmadıklarını belirtmeye özen gösterirken,<a class="si-noteref epub-type_noteref" href="#f199" id="ref_f199">199</a> Lévi-Strauss yapısalcılığın bir felsefe değil, bilimsel bir yöntem olduğunu yineler durur.<a class="si-noteref epub-type_noteref" href="#f200" id="ref_f200">200</a> Piaget de yansız bir gözlemci olarak açıkça doğrular bu gözlemi: “Yapısalcılığın daha şimdiden epeyce uzun bir tarihi varsa, bundan çıkarılacak sonuç, burada bir öğreti ya da bir felsefe değil, terimin içerdiği tüm uygulayım özellikleri, zorunluklar, düşünsel dürüstlük, birbirini izleyen kestirimlerdeki ilerlemeyle birlikte bir yöntem söz konusu olduğudur; böyle olmasa, çoktan aşılmış olurdu.”<a class="si-noteref epub-type_noteref" href="#f201" id="ref_f201">201</a></p>
		<p><span class="epub-type_pagebreak" id="page176" title="176"/>Hiç kuşkusuz, Jakobson’dan Lévi-Strauss’a, Hjelmslev’den Greimas’a değin tüm yapısalcılar için, herhangi bir inceleme yapı düzleminde yapılmadığı sürece, “dış görünüşlerle yetinmek, birbiriyle ilişkisiz öğelerde takılıp kalmak kaçınılmaz bir sonuçtur. Bundan ötürü, araştırıcının düzensiz, karmaşık bir olaylar yığını altında ezilmemek, önemliyi önemsizden, belirgini belirsizden ayırabilmek için yapısalcı olması kesin bir zorunluktur. Yapının iç düzenine yönelmek, dışta kalan etkenlerden incelemeyi ilk anda arıtmak, gerekirse bunları sonradan yapının gösterdiği yönde değerlendirmek, sürede olsun, uzamda olsun, bağımsız bütünle yetinmek başlıca tutarlılık ve geçerlilik ölçütüdür”.<a class="si-noteref epub-type_noteref" href="#f202" id="ref_f202">202</a> Bunun sonucu olarak, “her bilimsel betimleyim betimlenecek nesnenin bir yapı olarak tasarlanmış olmasını gerektirir. Yapısal betimleyim ile bir sıralamadan öteye geçmeyen, bilimdışı betimleyim arasında bir seçim yapmak zorunludur”.<a class="si-noteref epub-type_noteref" href="#f203" id="ref_f203">203</a> Bu betimleme yönteminin, özellikle yeni uygulanmaya başladığı alanlarda, birtakım boşluklar ya da tuzaklar sakladığı, dolayısıyla, yeterince buldurucu, yeterince güvenilir olmak için, daha çok dönüşümlerden geçmesi gerektiği söylenebilir. Aynı yönde başka yöntemler geliştirilmesi de doğaldır. Ama insanbilimlerine gerçek anlamda tutarlılık ve geçerlilik ölçütlerinin yapısalcılıkla geldiği tartışma götürmez. </p>
		<p>Ne var ki, inceleme nesnesinin bir yapı (ya da bir yapının öğesi) olarak ele alınması gerektiğini kesinlerken, yapısalcıların “her şeyi açıklamak” gibi bir savları olmamıştır hiçbir zaman. Örneğin Claude Lévi-Strauss, kendisini eleştirenleri yanıtlarken, özellikle belirtir bu<span class="epub-type_pagebreak" id="page177" title="177"/>nu: “Yapısalcı yöntem, budunbilime uygulanınca, toplumlar konusunda eksiksiz bir bilgiye ulaşmak tutkusunda olduğunu sanıyorlar. Çok saçma olurdu bu. Bizim bütün istediğimiz, gözlem ve betimleyim çabalarımızı her zaman aşan görgül bir zenginlik ve görgül bir çeşitlilik içinden, başka yerde ve başka zamanlarda da karşımıza çıkan değişmezlikleri çıkarmaktır,” der.<a class="si-noteref epub-type_noteref" href="#f204" id="ref_f204">204</a> “Somut bir toplumun hiçbir zaman yapısına, daha doğrusu yapılarına indirgenmediğini” söylerken de aynı şeyi vurgular.<a class="si-noteref epub-type_noteref" href="#f205" id="ref_f205">205</a> Tüm gerçek yapısalcıların ele alınan “nesne”nin bağlamını ve kapsamını, girişilen araştırmanın sınırını ve erimini olabildiğince kesin bir biçimde belirlemeyi titizlikle uyulması gereken bir kural saymaları da her şeyi açıklamak gibi bir savları olamayacağını kanıtlar: sınırlamak her şeyden önce sınırların varlığını kesinlemektir.</p>
		<p>Öte yandan, belirledikleri sınırların dışında kalan verileri yok saymak ya da küçümsemek gibi bir tutuma yöneldiklerini söylemek de zordur. Örneğin yazınsal göstergebilim, ele aldığı yapıtın kurgusunu ve/ya da anlam evrenini ortaya çıkarmaya çalışırken bunların dışında kalan; ama gerçekleşmesinde katkıları bulunduğu da tartışma götürmeyen değişik verilerin varlığını yadsımaz; tam tersine, daha geniş bir bağlam içinde, daha başka yöntemsel aygıtlarla, onların da ele alınabileceğini söyler; ama, açıklanmak istenen nesne yapıtın kendisiyse, öncelikle onun yapısına eğilmek, yapıtla kendisinden başka türden, başka özden veriler arasında bağıntılar kurabilmek için de öncelikle böyle bir işlemin geçerli ve tutarlı bir biçimde gerçekleştirilmesini sağlayacak yöntemsel aygıtı oluşturmak gerektiğini savunur. Yığma ya da sıra<span class="epub-type_pagebreak" id="page178" title="178"/>lama düzeyini aşarak geçerli açıklamalara, tutarlı çözümlere ulaşmak istiyorsak, başka bir seçeneğimiz de yoktur: “Yapısalcı görüş açısını benimsemişsek, bağlandığımız ilkeleri uygulamakta güçlük çektiğimiz her seferde tarihsel-ekinsel varsayımlara başvurmaya hakkımız yoktur. Çünkü, böyle durumlarda, tarihsel ve ekinsel kanıtlar o dakikanın gereksinimlerine göre uydurulmuş birer varsayım olmaktan öteye geçmez.”<a class="si-noteref epub-type_noteref" href="#f206" id="ref_f206">206</a></p>
		<p>Aynı biçimde, bir yazarın yapıtlarını onun yaşamı, çevresi ya da inançlarıyla açıklama yolunu seçmiş bir araştırmacı, iki dizge arasında terimi terimine, birimi birimine, tutarlı bir koşutluk kurmak yerine, yaşamı, çevreyi ya da inançları yapıtı açıklar göründükleri oranda göz önüne aldığı zaman, yapıtı yaşam, çevre ya da inançla, yaşam, çevre ya da inancı da yapıtla açıklamak gibi yöntemsel bir çıkmaza saplanır gerçekte: Yapıt araştırmanın hem <em>nesnesi</em> hem de <em>aracı</em> olarak belirir böylece; kimi yerlerde <em>bilinen</em>, kimi yerlerde <em>bilinmeyen </em>kılığına bürünen, tuhaf bir öğe olup çıkar.<a class="si-noteref epub-type_noteref" href="#f207" id="ref_f207">207</a> Böyle bir araştırma her konuyu kolaylıkla çözüme kavuşturabilir kuşkusuz; ama bilimselliğinden, tutarlılığından söz etmek zordur. Yapısalcılığın erdemi en azından bu türlü çıkmazlardan bilinçle uzak durmak istemesidir.</p>
		<p>Hiç kuşkusuz, böyle çıkmazlara sapmayı büyük ölçüde önleyen bir yöntem geliştirmiş olmamız varacağımız sonuçların her zaman geçerli olacağını kesinlemek için yeterli bir güvence değildir. Doğrusunu söylemek gerekirse, yapısalcıların da hiçbir zaman böyle bir savı olmamıştır. Lévi-Strauss’un, Greimas’ın yapıtlarını okumuş olanlar bu bilginlerin getirdikleri açıklamaları “son” <span class="epub-type_pagebreak" id="page179" title="179"/>ya da “tek” açıklama diye sunmaktan çok uzak olduklarını, tam tersine, ikide bir bilgilerimizin bugünkü yetersiz düzeyinden, yöntemlerinin geliştirilmesi gereken, dolayısıyla eksik yanlarından söz ettiklerini iyi bilirler. Bilimlerin sürekli gelişiminin bilincinde olanlardan başka türlü bir davranış beklemek de yanlış olur. Önemli olan, belirli bir düşüngünün buyruğu altında davranan kişiler gibi tek ve değişmez yanıtlar, tümcül açıklamalar getirmek değil, kendi sınırları içinde, kendi kendisiyle tutarlı çözümlere ulaşmaktır:<a class="si-noteref epub-type_noteref" href="#f208" id="ref_f208">208</a> “Bilimde kesin doğrular olamaz. Bilgin gerçek yanıtlar sağlayan kişi değil, gerçek sorular soran kişidir.”<a class="si-noteref epub-type_noteref" href="#f209" id="ref_f209">209</a></p>
		<p>Ama, hemen belirtmek gerekir ki, “tek” açıklamayı, “tek” çözümü getirme savında olmamak her açıklamanın, her çözümün aynı ölçüde geçerli olduğunu kesinlemek değildir. Böyle olsa, daha etkin, daha tutarlı yaklaşımlar aramaya gerek mi kalırdı? Julia Kristeva’nın yaptığı gibi, öznenin (okurun) varlığını nesnenin (yapıtın) varlığıyla karıştırarak her yazın yapıtının sonsuz sayıda anlam içerdiğini, bu anlamların ister istemez çağdan çağa, kişiden kişiye değiştiğini, hatta durmamacasına yeniden ürediğini savunanlar da, kimi yazılarında Oğuz Demiralp’in yaptığı gibi, her okur yazın yapıtını kendine göre anlamlandırdığı için, değerlendiren özneyle değerlendirilen nesneyi aynı şey gibi gören, yapıtın anlamsal yapısını saptamayı amaçlayan bilimsel çözümlemenin “yazının öz nitelikleriyle bağdaşmadığını” ileri sürerek yapısalcı yöntemin nerdeyse usa aykırı bir yol tuttuğunu kesinleyenler de yalnızca yapısalcı yöntemi değil, bilim<span class="epub-type_pagebreak" id="page180" title="180"/>sel yaklaşımın geçerliliğini yadsırlar gerçekte.<a class="si-noteref epub-type_noteref" href="#f210" id="ref_f210">210</a> Söylediğimiz gibi, bilim, sınırları belirlemekle, dolayısıyla, başta kendi sınırlılığı olmak üzere, sınırlılık olgusunu kesinlemekle başlar. Kesinlenip belirlenmesi gereken ilk sınırlardan biri de özneyle nesne arasındaki sınırdır: Kendini kendi dışındakilerden ayıramayan kişi hiçbir şeyi hiçbir şeyden ayıramaz, bu nedenle de hiçbir şeyi gerektiği gibi değerlendiremez. Kendisiyle ne denli kaynaşırsak kaynaşalım, okuduğumuz yapıtın da çevremizde gördüğümüz her şey gibi bizden ayrı bir varlığı olduğunu bilmemiz gerekir. Herkes her yapıtı aynı biçimde değerlendirmiyor diye yazın yapıtını her türlü görüntüye açık bir ayna biçiminde değerlendirerek bilimsel biçimde çözümlenemeyeceğini savunmak doğada üçgenler, tanıma yüzde yüz uyan dörtgenler yok diye geometrinin doğal biçimleri yok saydığını, onların “öz nitelikleriyle bağdaşmadığını” söylemeye benzer. Aynı uslamlamayla, yani herkes böyle yapıyor gerekçesiyle, gökbilimciyi de yıldızlara çıplak gözle bakmaya zorlayabilirsiniz.</p>
		<p>Bir yazın yapıtının çok farklı biçimlerde algılanabilmesi, her okurda farklı çağrışımlar, farklı izlenimler yaratabilmesi onun <em>bitmemişliğini </em>değil, algılamaların öznelliğini gösterir. Bilindiği gibi, son yıllarda, bu değişik algılama biçimlerini bile dizgesel olarak açıklama yönünde yoğun çabalar harcanmakta, kuramlar ve yöntemler geliştirilmektedir.<a class="si-noteref epub-type_noteref" href="#f211" id="ref_f211">211</a> Ama, konu ne olursa olsun, bilimsel yöntemlerin varlık nedeni her şeyden önce öznelliği aşmaktır, öznelliği saltlaştırmak değil. Bu bakımdan, bilimin amacının “varlığı kendi kendisiyle bağıntısı içinde kavramak” olduğunu söyleyen Claude Lévi-Strauss’a <span class="epub-type_pagebreak" id="page181" title="181"/>da,<a class="si-noteref epub-type_noteref" href="#f212" id="ref_f212">212</a> her yapıtın sonsuz sayıda okuma biçimine açık olduğunu yineleyip duran kişilerin gerçekte her türlü geçerli okumadan kurtulmak için gerekçe hazırlamaya çalıştıklarını söyleyen Algirdas Julien Greimas’a da hak vermek gerekir.<a class="si-noteref epub-type_noteref" href="#f213" id="ref_f213">213</a> Üstelik, yazının bir eğitim sorunu olduğunu, Sophokles’inkinden Stendhal’inkine, Yunus Emre’ninkinden Orhan Veli’ninkine, yapıtları büyük ölçüde başkalarının <em>okumaları</em> ışığında okuyup değerlendirdiğimizi göz önüne alacak olursak, öyle tümden öznel ve özgül bir <em>okumanın</em> düşünüldüğünden çok daha uzun ve derin bir yazınsal yetişim gerektireceğini, bu nedenle de ancak çok ender rastlanır bir ayrıcalık olarak kalacağını kesinlemek gerekir.</p>
		<p>Öte yandan, her şeyi algılamalarımızın öznelliğine dayandırmaya kalkarsak, her türlü bilimsel yaklaşımı geçersiz saymak zorunda kalırız. Çünkü, biliyoruz, algılamalarımızın öznelliği ya da değişkenliği yalnızca yazın yapıtları karşısında göstermez kendini. Örneğin <em>ekonomik </em>olguların algılanımı da kişiden kişiye, çevreden çevreye, dönemden döneme değişir. Herkes gibi ben de ekonomik olguların içinde yaşarım, etkilerini her gün, her saat duyarım, yoğun bir gerçeklikleri olduğunu bilirim ama onları kendi öznel durumuma göre tanımlamam çoğu kez yanıltır beni. Bu olgular konusunda tutarlı bilgilere ulaşmak istiyorsam, önce onları birer <em>nesne </em>olarak kendimden ayırmam gerekir. Ekonomik olayları yaşamak ve algılamak nasıl ekonomiyle uğraşmak değilse, yazınsal yapıtları okumak ve algılamak da yazınbilimsel bir etkinliğe girişmek değildir. Kısacası, deneyimsel değerlendirme başka bir şey, bilimsel değerlendirme başka şeydir.</p>
		<p><span class="epub-type_pagebreak" id="page182" title="182"/>Bu açıdan bakılınca, olguları ayırıcı olmayan, yüzeysel görüntüleriyle betimlemek yerine, onları özlerinde kavramaya çalışmanın yalnızca yapısalcılığın değil, adına yaraşır tüm bilimsel yaklaşımların temel yönelimi olduğu söylenebilir. Kimilerimiz bilimi düşüngüyle karıştırdığımız, kimilerimiz şuradan buradan derlenmiş birtakım bilgi kırıntılarını yeni baştan harmanlamakla gerçek bir bilim çalışması yaptığımız, örneğin bir masal ya da oyun türünün ilk kez ne zaman, nerede ortaya çıktığını, sonra nerelere yayıldığını, belli başlı kişilerinin kimler, belli başlı konularının neler olduğunu özetlemekle işimizi bitirdiğimizi sandığımız, kimilerimiz de kendi bilgi düzeyimizi, kendi bakış açımızı aşan her şeyi yüceliğimize yöneltilmiş bir alçaltma edimi gibi görmeyi daha kolay bulduğumuz için, bu türlü ayrımlar çoklarımıza ya ters ya gereksiz görünüyor; ama, biz ne dersek diyelim, bilim, Lévi-Strauss’un belirttiği gibi, “olumsal ile zorunlunun birbirinden ayrılmasında bulur temelini, bu ayrılıksa, olay ile yapının ayrılığıdır”.<a class="si-noteref epub-type_noteref" href="#f214" id="ref_f214">214</a> Ünlü araştırmacının yapı kavramının görgül gerçeğe değil de ondan yola çıkılarak kurulmuş örnekçelere bağlandığını vurgulayıp durması, dilbilimde gördüğümüz süreç/dizge karşıtlığına koşut olarak budunbilime olay/yapı karşıtlığını getirmesi bundandır. Örneğin <em>toplumsal ilişkiler </em>hiçbir zaman <em>toplumsal yapıyla </em>özdeşleşmez; ilişkiler toplumsal yapıyı ortaya çıkaran örnekçelerin kurulmasında kullanılan birer gereçtir; sesbilim de, aynı biçimde, “doğrudan doğruya sözcüklerin kendilerine değil, önceden sesbirimlere ayrılmış sözcüklere ulaşır”.<a class="si-noteref epub-type_noteref" href="#f215" id="ref_f215">215</a></p>
		<p>Bu bölümün başında da söylediğimiz gibi, katkıları ne olursa olsun, her şeyin açıklamasının yapısalcılıkta <span class="epub-type_pagebreak" id="page183" title="183"/>bulunduğunu kesinlemek saçma olur. Ama, genellikle, yapısalcılığa karşı çıkanlar gerçekte kendilerinin de yapmadıklarını (ya da yapamadıklarını) yapmamış olmakla suçlamışlardır hep onu. Örneğin bunlardan biri, yazın yapıtını “bir göstergeler evreni değil de bir güçler evreni” diye tanımladıktan sonra, yapısalcıları kendince duruk ve önemsiz olan bu “göstergeler evreni”nde sıkışıp kalmakla suçlayan Pierre Barbéris, Balzac’ın yapıtını irdelerken, öncelikle “güçler evreni” diye adlandırdığı şey üzerinde yoğunlaştırır çabasını; bu amaçla, Balzac’ın yapıtının tarihsel ortama nasıl katıldığını, onunla ne tür bağıntılar kurduğunu göstermek için birkaç bin sayfalık bir araştırma yapmak gereksinimi duyar.<a class="si-noteref epub-type_noteref" href="#f216" id="ref_f216">216</a> Ne var ki, göstermek istediğini dizgesel bir biçimde göstermekten çok, benzer türden birçok örnekleri art arda sıralamakla kalması bir yana, kitabına bakılınca, incelemek savında olduğu yapıtı ikincil bir nesne olarak değerlendirdiği görülür. Doğrudan doğruya yapıtın kendisine yönelmez hiçbir zaman, düzensiz, hatta nerdeyse rastlantısal bir biçimde, şurasına burasına, o da kendi dışında kalan verilerle ilişkisi nedeniyle ve önceden belirlendikleri anlaşılan savlarını doğruladığı ölçüde dokunur. Buna karşılık, büyük siyasal olaylardan kişisel ilişkilere, günlük gazete yazılarından çoktan unutulmuş tüketim romanlarına değin her şeyi art arda, üst üste yığar. Ama incelemenin konusu yapıt değil de yapıtın içinde oluşturulduğu ortam ve yazarın çağdaşlarıysa, 19. yüzyıl Fransa’sının toplumsal ve ekinsel havasını gözler önüne sermek için Balzac’ın yapıtını <em>bahane etmek </em>yazın araştırmacılığından çok, bir tür cambazlık değil midir? Amaç bu değil de üç bin sayfa boyunca Balzac’ın yapıtının Balzac’ın çağı ve toplu<span class="epub-type_pagebreak" id="page184" title="184"/>mu içinde yer aldığını, o çağa ve o topluma sürekli biçimde göndermelerde bulunduğunu, o çağın ve o toplumun derin izlerini taşıdığını kanıtlamaksa bunu, başta yapısalcılar olmak üzere, hiç kimse yadsımadığına göre, kimi ayrıntıları daha bir belirlemekten öte bir işlevi bulunmadığını kesinlemek gerekmez mi?</p>
		<p>Bu tür çabaların tümden yararsız olduğunu, bir yazın araştırmasının tutarlılığının belirli bir yapıtın ya da yapıt toplamının sınırları dışına çıkmamasına bağlı olduğunu mu söylemek istiyoruz? Hayır. Ama böyle bir araştırma ancak ele alınan bütünce ile bu bütüncenin dışında kalan öğeler arasındaki etkileşimin kuralları tutarlı bir biçimde belirlendiği, bağıntıları geçerli örnekçelere, tutarlı dizgelere bağlandığı ölçüde bilimsel bir değer taşıyabilir; bu da, kolaylıkla anlaşılacağı gibi, önce ele alınan bütüncenin dizgesel bir biçimde çözümlenmesini, sonra, ayrışık nesneler arasında mantıksal bağlar kurmak kolay olmadığına göre, özenle belirlenip ulamlara ayrılmış dış verilerle söz konusu bütünce arasında geçerli bağlar kurmayı sağlayacak bir <em>benzeştirim </em>işlemini gerektirir. Bunu yapmadığımız sürece, çıkaracağımız sonuçlar elmalarla armutların toplanmasından çıkarılan sonuçlara benzer. </p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f199"><a class="si-backref" href="#ref_f199">199.</a><span class="si-footnote-text"> Örneğin H. Lefebvre’in son yapıtlarında bu verilerden geniş ölçüde yararlandığını görüyoruz. (Bkz. H. Lefebvre, <em>Le Langage et la société)</em></span></div>
		<div class="si-footnote html5_aside epub-type_footnote" id="f200"><a class="si-backref" href="#ref_f200">200.</a><span class="si-footnote-text"> Cl. Lévi-Strauss yapıtlarında bunu sık sık vurgular.</span></div>
		<div class="si-footnote html5_aside epub-type_footnote" id="f201"><a class="si-backref" href="#ref_f201">201.</a><span class="si-footnote-text"> J. Piaget, <em>Le Structuralisme</em>, s. 117, 118.</span></div>
		<div class="si-footnote html5_aside epub-type_footnote" id="f202"><a class="si-backref" href="#ref_f202">202.</a><span class="si-footnote-text"> B. Vardar, “Yapısal Eleştiride Yeni Bir Atılım”, <em>Güneydoğu Avrupa Araştırmaları Dergisi, 2-3, </em>s. 314.</span></div>
		<div class="si-footnote html5_aside epub-type_footnote" id="f203"><a class="si-backref" href="#ref_f203">203.</a><span class="si-footnote-text"> L. Hjelmslev, <em>Essais linguistiques</em>, s. 100, 101.</span></div>
		<div class="si-footnote html5_aside epub-type_footnote" id="f204"><a class="si-backref" href="#ref_f204">204.</a><span class="si-footnote-text"> Cl. Lévi-Strauss, <em>Anthropologie structurale I, </em>s. 60.</span></div>
		<div class="si-footnote html5_aside epub-type_footnote" id="f205"><a class="si-backref" href="#ref_f205">205.</a><span class="si-footnote-text"> Agy., s. 357.</span></div>
		<div class="si-footnote html5_aside epub-type_footnote" id="f206"><a class="si-backref" href="#ref_f206">206.</a><span class="si-footnote-text"> Cl. Lévi-Strauss, <em>Le cru et le cuit, </em>s. 156.</span></div>
		<div class="si-footnote html5_aside epub-type_footnote" id="f207"><a class="si-backref" href="#ref_f207">207.</a><span class="si-footnote-text"> Bkz. J. Geninasca, <em>Les Chimères de Nerval, </em>s. 104.</span></div>
		<div class="si-footnote html5_aside epub-type_footnote" id="f208"><a class="si-backref" href="#ref_f208">208.</a><span class="si-footnote-text"> Birkaç yıl önce, bir yazarımız fizik, kimya, vb. gibi bilimlerin bulgularını bile Marksçılığa uyup uymamalarına göre değerlendirmek gerektiğini yazmıştı. Bu örnek bize düşüngücülüğün bağnazlığı nerelere dek götürebileceğini gösteriyor.</span></div>
		<div class="si-footnote html5_aside epub-type_footnote" id="f209"><a class="si-backref" href="#ref_f209">209.</a><span class="si-footnote-text"> Cl. Lévi-Strauss, <em>Le cru et le cuit, </em>s. 15.</span></div>
		<div class="si-footnote html5_aside epub-type_footnote" id="f210"><a class="si-backref" href="#ref_f210">210.</a><span class="si-footnote-text"> O. Demiralp, “Tahsin Yücel’e Açık Yanıt”, <em>Oluşum, </em>36, Ankara, Ekim 1980.</span></div>
		<div class="si-footnote html5_aside epub-type_footnote" id="f211"><a class="si-backref" href="#ref_f211">211.</a><span class="si-footnote-text"> Bu konuda genel bilgi için Bkz. A. Göktürk, <em>Okuma Uğraşı.</em></span></div>
		<div class="si-footnote html5_aside epub-type_footnote" id="f212"><a class="si-backref" href="#ref_f212">212.</a><span class="si-footnote-text"> Cl. Lévi-Strauss, <em>Tristes tropiques, </em>s. 63.</span></div>
		<div class="si-footnote html5_aside epub-type_footnote" id="f213"><a class="si-backref" href="#ref_f213">213.</a><span class="si-footnote-text"> A.J. Greimas, <em>Maupassant, </em>s. 9.</span></div>
		<div class="si-footnote html5_aside epub-type_footnote" id="f214"><a class="si-backref" href="#ref_f214">214.</a><span class="si-footnote-text"> Cl. Lévi-Strauss, <em>Yaban Düşünce, </em>s. 46.</span></div>
		<div class="si-footnote html5_aside epub-type_footnote" id="f215"><a class="si-backref" href="#ref_f215">215.</a><span class="si-footnote-text"> Cl. Lévi-Strauss, <em>Anthropologie structurale I, </em>s. 44.</span></div>
		<div class="si-footnote html5_aside epub-type_footnote" id="f216"><a class="si-backref" href="#ref_f216">216.</a><span class="si-footnote-text"> P. Barbéris, <em>Balzac et le mal du siècle, </em>I-II.</span></div>
	</div>
</body>
</html>