<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page67" title="67"/>1. DOĞADAN EKİNE</h2>
		<p>Herhangi bir bilimsel konuda son sözün söylendiğini kesinlemek her şeyden önce bilimsellik kavramıyla çelişir. Ulaştığı düzey ve getirdiği kesinlikler ne olursa olsun, dilbilim de son sözünü söylemiş değil kuşkusuz. Ama bulunduğumuz noktadan Saussure öncesi dönemlere bakılınca, gerçekleştirdiği gelişim öylesine kapsamlı görünür ki onu bu aşamaya getiren yapısalcı yaklaşımın buldurucu özelliğini kesinlememek elde değildir. Bundan sonra kolay kolay aşılamayacağını düşünmekten de kendini alamaz insan. Bir ara, Amerikalı dilbilimci Noam Chomsky’nin geliştirdiği <em>üretici-dönüşümsel dilbilgisi </em>kuramının çekimine kapılarak yapısalcılığın aşıldığını söyleyenler bile, şimdi, kazanımların dökümünü yaptıktan sonra, aynı kesinlikle konuşmuyorlar. Ayrıca, biraz yakından bakılınca, doğrudan doğruya dilin kendisinden yola çıkan ve yapıyı belirli işlemler aracılığıyla, “nesnenin kendisinde bulan” yapısal yöntemin olguculuğu karşısında,<a class="si-noteref epub-type_noteref" href="#f70" id="ref_f70">70</a> Chomsky’nin deney öncesi verilere dayanan felsefel kaynaklı kuramı çok da ağır çekmiyor. Buna karşılık, Chomsky, Saussure’cü düşünceden ne denli ayrıl<span class="epub-type_pagebreak" id="page68" title="68"/>dığını vurgulamaya özen gösterirken, kimi dilbilimciler üretici-dönüşümsel dilbilgisi kuramını olumlu yanlarıyla yapısalcılığın bir uzantısı olarak değerlendiriyor, bu kuramın kimi kavramlarını yapısalcı dilbilime aktarmakta bir sakınca görmüyorlar. Öte yandan, yapısalcılığın en aşırı, en uzlaşmaz karşıtları bile, yapısal dilbilimin katkılarının büyüklüğü, açıklamalarının kesinliği karşısında, yönteminin tutarlılığını onaylamak zorunda kalıyorlar genellikle. Bu durumda, tüm yapabildikleri, dilin başka toplumsal olgulara hiç benzemeyen, özgül niteliğini vurgulamak, yapısalcılığın yalnızca dilbilime özgü bir yöntem olduğunu, insanbilimlerinin öbür dallarında aynı etkenlik ve aynı tutarlılıkla uygulanmasına olanak bulunmadığını göstermelerini sağlayacak gerekçeler aramak oluyor.</p>
		<p>Hiçbir doğruluk payı yok mu bu eleştirilerde? Yapısalcılığın insan dilini betimleyip çözümleme yolunda sağladığı başarı tartışma götürmez bir biçimde açık olsa bile, biraz da ele alınan konunun özelliklerinin getirdiği bir yöntemin birbirine hiç benzemeyen, değişik nesnelere uygulanması ister istemez birtakım sapmalara yol açmaz mı, birtakım boşluklar yaratmaz mı? Ele alınan değişik nesnelerin yapıları arasında tam bir özdeşlik bulunduğu varsayılıyor da dilbilimin yöntemsel araçları bu değişik nesnelere olduğu gibi uygulanıyorsa, evet. Dilbilimin dışında kalan yapısalcı uygulamaları eleştirenler de bunu söyler genellikle, yöntemler ve nesneler arasında tam bir özdeşleştirmeye gidilerek nesnelerin ve yöntemsel araçların özgül niteliklerinin gözden kaçırıldığını, bu nedenle de hep yanlış sonuçlara varıldığını savunurlar. Örneğin A.G. Haudricourt ile G. Granai, Claude Lévi-Strauss’u G. Gurvitch’in sık sık öne sürdüğü bir savı bir kez daha yineleyerek eleştirir, onun, “Açık bir biçimde dil ile toplumun özdeşliği sorununu ortaya attığını ve olum<span class="epub-type_pagebreak" id="page69" title="69"/>lu bir biçimde çözümler göründüğünü,” söylerler.<a class="si-noteref epub-type_noteref" href="#f71" id="ref_f71">71</a> Bizim ülkemizde de kimi yazarlar, doğrudan yapılmış inceleme ve karşılaştırmalardan çok ikinci, üçüncü, dördüncü elden özetlere, tanıtma yazılarına, çarpıtılmış alıntılara dayanarak, ünlü budunbilimci Lévi-Strauss başta olmak üzere, dilbilimcilerin dışında kalan tüm yapısalcıların, “ele aldıkları özgül nesne ve alan ne olursa olsun, antropolojide, sanat eleştirisinde, bu nesne ya da alanı dilbilimsel modele göre kurduklarını” kesinledikten sonra, “Onlara göre, toplumun yapısı ile dilin yapısı arasında herhangi bir fark yoktur,” diye kesip atabilmişlerdir.<a class="si-noteref epub-type_noteref" href="#f72" id="ref_f72">72</a></p>
		<p>İşin ilginç yanı, ister dilbilimci olsun, ister budunbilimci, ister göstergebilimci, hiçbir yapısalcı hiçbir zaman savunmamıştır böyle bir görüşü, hiçbir yapısalcı hiçbir zaman dilsel yapıyla toplumsal yapının özdeş olduğunu ileri sürmemiş, hepsi de, yeri geldikçe tam tersini kesinlemiştir. Örneğin Emile Benveniste, “Dilin Yapısı ve Toplumun Yapısı” adlı ilginç incelemesinde, iki yapının özdeşleştirilmesine olanak bulunmadığını önemle vurgular: “Benzer yapıdaki dillerin birbirinden çok değişik toplumlarca kullanılabilmesi”, buna karşılık, “çok ayrı türden dillerin aynı toplumsal düzeni paylaşan toplumlar içinde yaşayıp gelişebilmesi” bu gerçeğin nice kanıtlarından biridir; dillerin Fransız ve Rus devrimleri gibi “en derin toplumsal çalkantılarda bile değişmeden kalabilmesi” de bir ikincisi.<a class="si-noteref epub-type_noteref" href="#f73" id="ref_f73">73</a> Lévi-Strauss da kendi tutumuyla hiçbir ilintisi bulunmayan bu yakıştırmaları kesinlikle yadsır. Onun öne sürdüğü şey “dil ile davranışlar arasında değil, dilsel yapı ile toplumsal yapının <em>türdeş anlatımları ara<span class="epub-type_pagebreak" id="page70" title="70"/>sında </em>bir bağıntı” bulunduğudur. Bu da, söylemek bile fazla, toplumu dille özdeşleştirmek anlamına gelmez. Dilbilimde etkenliği kanıtlanmış bir yöntemi örnek almak başka şey, dili örnek almak başka şeydir: Dilbilimci de, budunbilimci de “oluşturucu birimleri dizgeler biçiminde örgenlemeye çalışır. Ama koşutluğu daha ileriye götürmek, örneğin davranışların yapısıyla incelenen topluluğun dilinin sesbilim dizgesi ya da sözdizimi arasında bağıntılar aramak boşuna bir çaba olur. Böyle bir girişimin hiç mi hiç anlamı yoktur”.<a class="si-noteref epub-type_noteref" href="#f74" id="ref_f74">74</a></p>
		<p>Claude Lévi-Strauss bu görüşlerini 1945 yılından bu yana sık sık, hem de açıklıkla ortaya koymuştur. Kimi yazarların bunu inatla bilmezlikten gelmeleri, <em>toplumsal olguların da dilsel olgular gibi bir yapıya bağlandığını </em>söyledi diye kendisini iki ayrı yapıyı özdeşleştirmekle suçlayıp durmaları gerçekten ilgi çekicidir. Üstelik, Jean Pouillon’ un söylediği gibi, toplumsal olguların yapısal niteliğini vurgulayan ilk ve tek kişi de değildir Lévi-Strauss, aynı gerçeği başkaları da dile getirmiş, başkaları da yapı kavramından bol bol yararlanmıştır; onun özgünlüğü bu gözleme gereken önemi vermek ve bu gözlemden çıkarılabilecek tüm sonuçları çıkarmak olmuştur.<a class="si-noteref epub-type_noteref" href="#f75" id="ref_f75">75</a></p>
		<p>Hiç kuşkusuz, toplumsal olguların da dilsel olgular gibi bir yapıya bağlanmaları dilbilimin yöntemlerinden yararlanılarak çözümlenmeleri için yeterli bir neden sayılmaz. Ama bir yöntemden yararlanmak o yöntemi olduğu gibi kendi alanına aktarmak değildir, Claude Lévi-Strauss da dilbilimsel yöntemi olduğu gibi budunbilime aktarmaya kalkmaz ancak onun belirli ilkelerinden, belirli yönelimlerinden yararlanır. Toplumsal yapıyla dilsel <span class="epub-type_pagebreak" id="page71" title="71"/>yapının belirli özellikleri de böyle bir yararlanmayı geçerli kılar: her iki yapı da bir başka yapı düzleminde: <em>Ekin </em>düzleminde yer alır, her iki yapı da bu ortak yapının işlevidir: “Dil bir ekinin <em>ürünü </em>olarak ele alınabilir: bir toplumda kullanılmakta olan dil kitlenin genel ekinini yansıtır. Ama, bir başka açıdan, dil ekinin bir <em>parçasıdır</em>, bu ekinin birçok öğesi arasında bir öğedir.”<a class="si-noteref epub-type_noteref" href="#f76" id="ref_f76">76</a></p>
		<p>Yalnızca Lévi-Strauss değil, dilbilimciler de önemle vurgular bu gerçeği. Saussure “kutsal nitelikli simgesel törenler” ya da “incelik belirtisi sayılan davranış biçimleri” gibi ekinsel olguların da birer <em>gösterge dizgesi </em>oluşturduğunu, bir gün, <em>“göstergelerin toplum içindeki yaşamını inceleyecek bir bilim” </em>doğduğu zaman, dilbilimin de “bu genel nitelikli bilimin bir bölümünden başka bir şey olmayacağını” söylerken, bu gerçeği dile getirmiştir.<a class="si-noteref epub-type_noteref" href="#f77" id="ref_f77">77</a> Bir ekinsel olgunun kendi başına değil ancak kendinden başka bir şeye <em>gönderdiği </em>için (örneğin bir kişi karşısında eğilmek ya da şapka çıkarmak doğal bir devinim değil, bir saygı göstergesi olduğu için) ekinsel olgu olduğunu, başka bir deyişle, ekini temellendiren toplumsal olguların tümünün tıpkı dil gibi göstergelerden oluştuğunu, günün birinde bir “genel ekin bilimi” kurulacak olursa, bu bilimin büyük bir olasılıkla toplumsal olguların bu temel özelliğine, yani bu çiftil niteliğine dayandırılacağını söylerken, Benveniste de üç aşağı beş yukarı aynı gözlemi yineler.<a class="si-noteref epub-type_noteref" href="#f78" id="ref_f78">78</a> Bu durumda, Claude Lévi-Strauss’un yaptığı çağımızın büyük dilbilimcilerinin gözlemlerini doğrulamaktan başka bir şey değildir: “Fizik ve doğal bilimler nesnelerin simgeleri üzerinde çalışır, insanbilimleriy<span class="epub-type_pagebreak" id="page72" title="72"/>se kendileri de birer simge olan nesnelerin simgeleri üzerinde.”<a class="si-noteref epub-type_noteref" href="#f79" id="ref_f79">79</a> Bu gözlem, bir anlamda, insan toplumlarında ekinin belirleyici işlevini, insan toplumlarının oluşturucu yapısı olarak ekinin birincil yerini ortaya koyar. </p>
		<p>Ekin nedir? Ekip biçmeden oturup kalkmaya, yemek yapma ve sofra kurallarından söylenlere ve inançlara varıncaya değin, insan etkinliklerini kapsayan her şey. Lévi-Strauss’a göre: “Ekin ne doğaldır ne yapay. Kalıtımbilim alanına girmediği gibi ussal düşünce alanına da girmez; çünkü bulgulanmış olmayan ve kendilerine uyanların genellikle işlevini anlamadıkları davranış kurallarından oluşur: bir bölümü, çok uzun bir tarih boyunca, her insan topluluğunun geçtiği değişik toplumsal yapı türleri içinde edinilmiş geleneklerin kalıntılarıdır; bir başka bölümü, belirli bir amaç doğrultusunda bilinçli olarak benimsenmiş ya da değiştirilmiş kurallar. Ama dirimsel kalıtımızdan gelen içgüdüler ve ussal kaynaklı kurallar arasında, bilinçdışı kurallar toplamı en önemlisi ve etkilisi olarak kalır; çünkü, Durkheim’ın ve Mauss’un anlamış olduğu gibi, ussallığın kendisi de ekinsel gelişimin bir nedeni olmaktan çok bir ürünüdür.”<a class="si-noteref epub-type_noteref" href="#f80" id="ref_f80">80</a> Denilebilir ki doğalın ya da dirimselin karşısına toplumsalı çıkaran bu ekin tanımı Lévi-Strauss’un nerdeyse içinden çıkılmaz bir biçimde karıştırılmış birçok soruna açıklık getirmesini sağlamıştır. Totemcilik sorunu bunların en önemlilerinden biridir. </p>
		<p>Bilindiği gibi<em> totem, </em>genel tanıma göre, ilkel diye adlandırılan kimi toplumlarda, soyun atası ve koruyucu sayılan, bu niteliğiyle de belli yasaklar ve görevler isteyen bir hayvan, bir bitki, çok ender olarak da bir nesnedir; <em>to<span class="epub-type_pagebreak" id="page73" title="73"/>temcilikse, </em>totemlere ve onlara gösterilmesi gereken saygıya dayalı toplum ve aile düzeni. Gene bilindiği gibi, araştırmacılar “fazla ivecen davranarak düşünsel düzeyin ekonomik ve teknik düzeye denk olduğu sonucuna vardıklarından” olacak,<a class="si-noteref epub-type_noteref" href="#f81" id="ref_f81">81</a> bu olgu, 19. yüzyıldan günümüze, çoğunlukla büyük ağırlık doğaya verilerek açıklanagelmiştir. Örneğin Malinowski, <em>Büyü, Bilim ve Din </em>adlı yapıtında, sorunu hemen doğaya bağlayarak, “Girilmedik ormandan yabanılın midesine, sonra da kafasına giden yol kısadır: Dünya ona yalnızca yararlı hayvan ve bitki türlerinin, öncelikle de yenilebilir olanlarının belirginleştiği bir bulanık tablo olarak sunar kendini,” dedikten sonra, “Totemcilik ortamdan kendisine yararlı olabilecek şeyi çıkarma çabasında ve yaşam savaşında ilkel insana dinin getirdiği bir kutsama olarak görünüyor bize,” diye ekleyerek<a class="si-noteref epub-type_noteref" href="#f82" id="ref_f82">82</a> totemciliği “doğal koşulların doğal sonucu” durumuna getirir. Başka birçok budunbilimci de paylaşır bu görüşü, örneğin “Malinowski için olduğu gibi Radcliffe-Brown’ ın ilk kuramına göre de bir hayvan ancak ‘yenilebilir’se ‘totemsel’ olur”.<a class="si-noteref epub-type_noteref" href="#f83" id="ref_f83">83</a> Ama böyle bir görüşü her şeyden önce totemsel hayvan, bitki ve nesnelerin çeşitliliği ve çoklarının yarar açısından önemsizliği yalanlar: Aynı toplum içinde kanarya, kumru, tavuk gibi kuşlar da totemsel yasak konusudur, timsah ve yılan gibi sürüngenler de; çekirge de yasaktan payını alır, keçi, koyun, kedi, köpek ve maymun da. Öyleyse, “hayvan, ‘totem’ ya da bağlandığı tür hiçbir durumda dirimsel bir kendilik olarak anlaşılamaz; bir organizma –yani bir dizge– ve bir türün türümü olarak, eşsüremlilik ya da artsüremlilik, somut ya da soyut, doğa ya da ekin düzleminde, herhangi bir alanı böl<span class="epub-type_pagebreak" id="page74" title="74"/>mek ya da yeniden toparlamak için pek çok olanak sağlayan bir kavramsal araç olarak belirir”.<a class="si-noteref epub-type_noteref" href="#f84" id="ref_f84">84</a></p>
		<p>Ayrıca totem diye adlandırılan hayvanlar karşısında tüm ilkel toplumların aynı tutumu benimsememesi bir yana, Lévi-Strauss’a göre, Malinowski’nin içkin bir biçimde dayanır göründüğü ruh hekimliği de “doğal koşulların doğal sonucu” diye sunulan savların tam tersini gösterir bize: “Hastaların davranışları simgeseldir, yorumları da bir ‘dilbilgisi’ ne, yani her izge gibi doğası gereği birey-ötesi bir izgeye bağlanır. Bu davranışlara sıkıntı eşlik edebilir ama onları sıkıntı doğurmamıştır. Malinowski’nin temel kusuru en iyi olasılıkla bir sonuç, ya da eşanlı bir olgu olan şeyi bir neden olarak ele almaktır.”<a class="si-noteref epub-type_noteref" href="#f85" id="ref_f85">85</a> Ne var ki, gene Lévi-Strauss’a göre, sonucu neden olarak gösteren bu tutum Batılı bilimadamının ilkel denilen toplumları kendi toplumundan ayrı toplumlar olarak göstermesini kolaylaştırmış, onları her zaman doğa <em>içine </em>atmasına yol açmasa da en azından doğa <em>karşısındaki </em>tutumuna göre sınıflandırmasını sağlamıştır. Yapısal dilbilimse, insanın bulunduğu her yerde ekinin varlığını kesinler. </p>
		<p>İlkel diye adlandırılan toplumların çevrelerindeki kişileri ve nesneleri adlandırma, tanımlama ve sınıflandırma biçimleri de her şeyden önce ekinin varlığını kesinler. Lévi-Strauss, ünlü <em>Yaban Düşünce</em>’sinde, pek çok tanıklıktan, bu arada, “Genel olarak, Guarani’lerin adlandırmalarının iyi düşünülmüş bir dizge oluşturduğu ve –küçücük bir farklılık bir yana– bizim bilimsel terimlerimizle belirli bir benzerlik gösterdiği söylenebilir. Bu ilkel yerliler doğadaki nesnelerin adlandırılmasını rastlantıya bırakmıyor, türlerin özelliklerine en iyi uyan terimleri <span class="epub-type_pagebreak" id="page75" title="75"/>kararlaştırmak için boy kurulları oluşturuyor, öbek ve altöbekleri tam bir doğrulukla sınıflandırıyorlardı,” diyen Dennler’den, özel adlarla totemsel adlar arasındaki bağı saptayarak, “Totemsel dizge (Iatmullar’ınki) ayrı dizilerden gelen özel adlar açısından şaşılacak derecede zengindir; öyle ki, her birey oymağının totemsel atalarının –ruhlar, kuşlar, yıldızlar, memeliler, çömlek ve alet gibi araçlar, vb.– adlarını taşır; aynı bireyin 30 ya da daha fazla adı olabilir. Her oymak elinde böyle çok heceli ve kökeni gizli söylenlere gönderen birkaç yüz ata adı bulundurur,” diyen Bateson’dan, “Bugün Tiwi’lerin sayısının 1.100’ü bulmasına ya da buna çok yakın olmasına, her kişinin de ortalama 3 adı bulunmasına karşın, bu 3.300 adı titizlikle inceledikten sonra, birbirine özdeş iki ad bulamıyoruz,” diyen Hart’tan, vb. yararlanarak, tarihsel toplumlar da işin içinde olmak üzere, değişik toplumlarda, değişik özel ad dizgelerinin benzersiz bir çözümlemesini yapar. Böylece, bir kez daha, ekinin egemenliğini kesinler. Örneğin Cheppewa’larda totemleri aynı olan kişilerin, farklı boylardan, farklı köylerden oldukları zaman bile, birbirlerini akraba saymaları, bir kişinin, yakın akrabalarından biri yaşamında ilk kez gördüğü ama totemi kendisininkinin aynı olan bir yabancıyla kavga ederken, kendi akrabasına karşı bu yabancıyı tutması da olsa olsa ekinin belirleyici üstünlüğünü kanıtlar.<a class="si-noteref epub-type_noteref" href="#f86" id="ref_f86">86</a></p>
		<p>Bu konuda, ilkel denilen toplumların bizim bildiğimiz anlamda <em>tarihsel </em>toplumlar olmaması hiçbir şeyi değiştirmez. Tam tersine, ilkel denilen toplumların bu özelliği dilbilim alanında nice yüzyıldan sonra bulunan eşsüremsel yaklaşımı budunbilim ve budunbetim alanında nerdeyse bir zorunluluk durumuna getirir.</p>
		<p><span class="epub-type_pagebreak" id="page76" title="76"/>Gerçekten de, Luc de Heusch’ün söylediği gibi, “yazısız” toplumları özgünlük ve teklikleri içinde, inceden inceye betimlemeye çalışan bir bilim olduğu düşünülünce, budunbetimin “tarihten büyük ölçüde vazgeçmek zorunda olduğu” görülür: “Budunbilimci hiçbir zaman gerçek, yani tümcül bir tarihsel açıklamaya ulaşamayacaktır. Ancak yalancı ya da miyop bir tarihçi olabilir o. Yalnızca içinde katmanlaşmış, kat kat dizilmiş yazılı belgelikler gerçek bir tarihsel yoruma olanak verir.”<a class="si-noteref epub-type_noteref" href="#f87" id="ref_f87">87</a> Tarihsel yorumların görel niteliğini de, Lévi-Strauss’tan Greimas’a, nerdeyse tüm yapısalcılar yeterince göz önüne sermişlerdir. Ama, Lévi-Strauss’un anladığı biçimiyle: “Budunbilimin öncelikle görgül bir bilim olduğu açıktır: her ekin bizi ancak somut ve titiz gözlemler sonunda betimlenip anlaşılabilecek yepyeni bir durumla karşı karşıya getirir. Yalnızca olayların neler olduğunu değil, aynı zamanda şu ya da bu ekinin onlara bir anlam vermek ve böylece sınırlı bir öğeler bütününden yola çıkarak mantıksal bir dizge kurmak üzere birtakım hayvanları, bitkileri, gök cisimlerini ve başka özel doğal olguları hangi ilkelere –her ekin için farklı ilkelere– göre seçtiğini de ancak gözlem gösterebilir bize.”<a class="si-noteref epub-type_noteref" href="#f88" id="ref_f88">88</a></p>
		<p>Böylece, ekinsel olguların bir gösterge dizgesi oluşturduğu, örneğin belirli kişiler önünde belirli eğilme biçimlerinin belirli bir saygı kuralları bütününe gönderdiği kesinlendikten sonra, bunlar da tıpkı dil gibi bir bağıntılar demeti olarak ele alınabilir, işlevleri de açık ya da içkin bir <em>iletişime</em> indirgenebilir.</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f70"><a class="si-backref" href="#ref_f70">70.</a><span class="si-footnote-text"> C. Clairis, “Questions à André Martinet”, <em>Dilbilim IV, </em>s. 18.</span></div>
		<div class="si-footnote html5_aside epub-type_footnote" id="f71"><a class="si-backref" href="#ref_f71">71.</a><span class="si-footnote-text"> A.G. Haudricourt ve G. Granai’den aktaran Cl. Lévi-Strauss, <em>Anthropologie structurale I, </em>s<em>. </em>94.</span></div>
		<div class="si-footnote html5_aside epub-type_footnote" id="f72"><a class="si-backref" href="#ref_f72">72.</a><span class="si-footnote-text"> “Dilin ve Toplumun Yapısı”, <em>Birikim, </em>Haziran, Temmuz, 1977.</span></div>
		<div class="si-footnote html5_aside epub-type_footnote" id="f73"><a class="si-backref" href="#ref_f73">73.</a><span class="si-footnote-text"> E. Benveniste, <em>Problèmes de linguistique générale II</em>, s. 91, 102.</span></div>
		<div class="si-footnote html5_aside epub-type_footnote" id="f74"><a class="si-backref" href="#ref_f74">74.</a><span class="si-footnote-text"> Cl. Lévi-Strauss, Agy. I, s. 82, 83.</span></div>
		<div class="si-footnote html5_aside epub-type_footnote" id="f75"><a class="si-backref" href="#ref_f75">75.</a><span class="si-footnote-text"> J. Pouillon, Cl. Lévi-Strauss, <em>Race et histoire, </em>s. 102, 103.</span></div>
		<div class="si-footnote html5_aside epub-type_footnote" id="f76"><a class="si-backref" href="#ref_f76">76.</a><span class="si-footnote-text"> Cl. Lévi-Strauss, <em>Anthropologie structurale I, </em>s. 78.</span></div>
		<div class="si-footnote html5_aside epub-type_footnote" id="f77"><a class="si-backref" href="#ref_f77">77.</a><span class="si-footnote-text"> F. de Saussure, <em>Genel Dilbilim Dersleri I, </em>s. 36, 37.</span></div>
		<div class="si-footnote html5_aside epub-type_footnote" id="f78"><a class="si-backref" href="#ref_f78">78.</a><span class="si-footnote-text"> E. Benveniste, Agy. I, s. 43, 44.</span></div>
		<div class="si-footnote html5_aside epub-type_footnote" id="f79"><a class="si-backref" href="#ref_f79">79.</a><span class="si-footnote-text"> Cl. Lévi-Strauss, <em>L’Homme nu, </em>s. 574. </span></div>
		<div class="si-footnote html5_aside epub-type_footnote" id="f80"><a class="si-backref" href="#ref_f80">80.</a><span class="si-footnote-text"> Cl.Lévi-Strauss, <em>Le Regard éloigné, </em>s. 59, 60.</span></div>
		<div class="si-footnote html5_aside epub-type_footnote" id="f81"><a class="si-backref" href="#ref_f81">81.</a><span class="si-footnote-text"> Cl. Lévi-Strauss, <em>Yaban Düşünce,</em> s. 68.</span></div>
		<div class="si-footnote html5_aside epub-type_footnote" id="f82"><a class="si-backref" href="#ref_f82">82.</a><span class="si-footnote-text"> Malinowski’den aktaran Cl. Lévi-Strauss, <em>Le Totémisme aujourd’hui, </em>s. 82, 84.</span></div>
		<div class="si-footnote html5_aside epub-type_footnote" id="f83"><a class="si-backref" href="#ref_f83">83.</a><span class="si-footnote-text"> Cl. Lévi-Strauss, <em>Le Totémisme aujourd’hui, </em>s. 89.</span></div>
		<div class="si-footnote html5_aside epub-type_footnote" id="f84"><a class="si-backref" href="#ref_f84">84.</a><span class="si-footnote-text"> Cl. Lévi-Strauss, <em>Yaban Düşünce, </em>s. 184.</span></div>
		<div class="si-footnote html5_aside epub-type_footnote" id="f85"><a class="si-backref" href="#ref_f85">85.</a><span class="si-footnote-text"> Cl. Lévi-Strauss, <em>Le Totémisme aujourd’hui, </em>s. 99.</span></div>
		<div class="si-footnote html5_aside epub-type_footnote" id="f86"><a class="si-backref" href="#ref_f86">86.</a><span class="si-footnote-text"> Cl. Lévi-Strauss, <em>Yaban Düşünce, </em>s. 203, 204.</span></div>
		<div class="si-footnote html5_aside epub-type_footnote" id="f87"><a class="si-backref" href="#ref_f87">87.</a><span class="si-footnote-text"> L. De Heusch, “Situation de l’anthropologie structurale”, <em>Claude Lévi-Strauss, </em>Gallimard, 1979, s. 137.</span></div>
		<div class="si-footnote html5_aside epub-type_footnote" id="f88"><a class="si-backref" href="#ref_f88">88.</a><span class="si-footnote-text"> Cl. Lévi-Strauss, “Structuralisme et écologie”, <em>Claude Lévi-Strauss, </em>Gallimard, 1979, s. 466.</span></div>
	</div>
</body>
</html>