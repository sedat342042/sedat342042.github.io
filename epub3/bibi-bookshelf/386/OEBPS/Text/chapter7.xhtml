<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page77" title="77"/>2. KADIN İLETİŞİMİ</h2>
		<p>Genel olarak, “iletişim her toplumda en azından üç düzeyde gerçekleşir: kadın iletişimi, mal ve hizmet iletişimi; bildiri iletişimi”.<a class="si-noteref epub-type_noteref" href="#f89" id="ref_f89">89</a> Kolaylıkla anlaşılacağı gibi, birinci düzey akrabalık ilişkilerinin, ikinci düzey ekonomik ve siyasal olguların, üçüncü düzeyse dilin, sanatın, söylenin alanıdır. Her üç düzey de aynı yaklaşımla, yani eşsüremlilik düzleminde, kendi kendine yeterli, bağdaşık bir bağıntılar dizgesi biçiminde ele alınabilir. Yapısalcı yöntemi ilk kez dilbilimin dışında kalan bir bilimdalında: <em>budunbilimde </em>uygulayan öncü bilimadamı Claude Lévi-Strauss’un yaptığı da budur: Kimilerinin sandığı gibi toplumu dille özdeşleştirerek değil, dilbilimcilerin insanbilimlerinin tüm dallarına açık olduğunu kesinledikleri yoldan giderek temellendirir yapısal budunbilimi. Alanı gerçekten bilimsel bir biçimde incelemek için biraz da zorunlu bir tutumdur bu. </p>
		<p>Lévi-Strauss’un yöntemini örneklendiren ilk önemli yapıtı bir <em>tutumlar dizgesi </em>olarak nitelediği akrabalık ilişkileri üzerinedir: <em>Les structures élémentaires de la parenté (</em>Akrabalığın Temel Yapıları, 1947). Ona göre, bu <span class="epub-type_pagebreak" id="page78" title="78"/>ilişkiler geleneksel yöntemle, yani derin ve genel bağıntılara inilmeden, tekil olgular olarak ele alınınca, ister istemez, “her özel evlenme kuralı, bir sonuç ya da bir kalıntı olarak, değişik bir töreye bağlanır: Bir kopukluk, bir süreksizlik aşırılığına düşülür”;<a class="si-noteref epub-type_noteref" href="#f90" id="ref_f90">90</a> başka bir deyişle, birbirinden bağımsız bir sürü ayrışık evlenme kuralı yığılır önümüze. Böylece, bu denli ayrışık, bu denli dağınık, bu denli saymaca görünmelerine karşın, nasıl olup da şaşmaz bir “düzen ve etkenlikle işleyebildiklerini” açıklamak içinden çıkılmaz bir sorun olur. Bu soruna bir çözüm getirebilmek için, söz konusu kuralları öteden beri yapılageldiği gibi “ayrışık ulamlar biçiminde sınıflandırmak” yerine, yapısalcı bir görüşle, öncelikle işlevleri açısından ele alarak “toplum içinde kadın dolaşımını sağlamanın değişik biçimleri” olarak değerlendirmek gerekir.<a class="si-noteref epub-type_noteref" href="#f91" id="ref_f91">91</a></p>
		<p>Lévi-Strauss tutarlı bir çözüme ulaşabilmek için, şu ya bu biçimde, şu ya da bu derecede, tüm toplumlarda görülen bir olgudan: Yakın akrabalarla cinsel ilişkinin yasaklanmasından yola çıkar. Ondan önce, nerdeyse tüm budunbilimciler bu yasağı doğal bir olgunun toplum düzenine yansıması biçiminde açıklamışlardır. Ne var ki, örneğin kimi toplumlar hala kızıyla evlenmeyi yasaklarken, dayı kızıyla evlenmeyi yasaklamadıklarına göre, bunu doğal bir olgu olarak değerlendirmek zordur. Yasağın dirimbilimsel bir gereksinimden doğduğunu savunmak da çıkar bir yol değildir; çünkü çoğu toplumların kalıtımbilimden habersiz olduklarını söylemek bile gerekmez. Aynı biçimde, her toplum için özel bir neden aramak da tutarlı bir sonuca götürmez bizi; çünkü yakın akrabalarla evlenmenin yasaklanması evrensel bir kuraldır. <span class="epub-type_pagebreak" id="page79" title="79"/>Bu durumda, söz konusu yasağın evrensel olduğu oranda da ekinsel bir olgu olarak ele alınması gerekir çünkü, herhangi bir kuralla karşılaştığımız her yerde, ekin düzleminde bulunduğumuzu söyleyebiliriz.</p>
		<p>Öte yandan, bir yasaklama biçimi olması nedeniyle hep “olumsuz” yanıyla değerlendirilegelmiş olan bu olguyu Claude Lévi-Strauss olumlu yanıyla değerlendirerek “tekil”den “dizgesel”e götüren sonuçlar çıkarır ondan: Yakın akrabalarla evlenmenin önlenmesi yalnızca bir yasaklama olarak kalmaz, “bir yandan yasaklarken, bir yandan da düzenler. Yakınlarla evlenme yasağı, tıpkı genişletilmiş toplumsal anlatımı olan dışarıdan evlenme kuralı gibi, bir karşılıklılık kuralıdır. Almayı yadsıdığınız ve size vermeyi yadsıdıkları kadın, sırf bu nedenle, sunulan bir kadın oluverir”.<a class="si-noteref epub-type_noteref" href="#f92" id="ref_f92">92</a> Çünkü, söylemek bile fazla, anneniz, kız kardeşiniz ya da kızınızla evlenmenizi yasaklayan kural onları başkalarına vermenizi, sizin de başkalarının annesi, kız kardeşi ya da kızıyla evlenmenizi zorunlu kılarak kadınla erkeğin birleşmesini bir toplumsal iletişim durumuna getirir. Bu bakımdan, “geleneksel budunbilimin tanıdığı tüm evlenme kuralları genel bir dolaşım dizgesinin özel durumları olarak” tanımlanır,<a class="si-noteref epub-type_noteref" href="#f93" id="ref_f93">93</a> gerçek anlamlarını da dizgede bulurlar. Örneğin ekonomi ya da politika gibi başka iletişim dizgeleri bu özgül dizgeyi derinden derine etkileseler bile, onu hiçbir zaman tek başlarına açıklayamazlar: “Karşılıklılık ilkesi” akrabalık düzenini “başka dizgelerden bağımsız bir biçimde yönlendirir”.<a class="si-noteref epub-type_noteref" href="#f94" id="ref_f94">94</a></p>
		<p>Böylece Lévi-Strauss hem araştırma alanı üzerinde doğrudan yapılmış gözlemlerden hem çok geniş bir kay<span class="epub-type_pagebreak" id="page80" title="80"/>nakçadan yararlanarak ama, söylediği gibi, aile ve evlilik ilişkilerini “şu ya da bu özel ekinin ya da insanın gelişiminin şu ya da bu evresinin buluşu durumuna getirecek her türlü tarihsel-coğrafyasal yorum”dan kesinlikle uzak durarak<a class="si-noteref epub-type_noteref" href="#f95" id="ref_f95">95</a> Avustralya’dan Çin’e, Hindistan’dan Amerika’ ya, dışarıdan ve içeriden evlilik, tekeşlilik ve çokeşlilik olgularını en ince ayrıntılarına dek gözden geçirir, kadın dolaşımının başlıca üç temel yapısını: “İki yanlı”, “babayanlı” ve “anayanlı” evlenmelerin tüm eklemlenim ve açılımlarını ortaya koyar. Bir başka deyişle, akrabalık düzenini evrensel düzlemde, hem de eksiksiz bir kesinlik ve tutarlılıkla çözümler. Kolaylıkla anlaşılacağı gibi, ne tekil olguları betimlemekle yetinmek ne de ayrışık veriler arasında gidip gelen, oluntusal kuramlar oluşturmak söz konusudur bu çözümlemede; tam tersine, belirimlerinin nerdeyse sonsuz çeşitliliğine karşın, özünde hep aynı kalan temel yapıya ulaşmaktır amaçlanan. En sonunda ulaşılan bu yapıysa, bir kez daha, bir ayrışık ve bağımsız parçalar dizisi değil, kendi kendine yeterli bir bağıntılar dizgesidir. Gerçekten de, bu çok kapsamlı araştırma sırasında, akrabalık ve evlilik kuralları içinden çıkılmaz gibi görünür ama Lévi-Strauss karmaşığın içinden yalına, bulanığın içinden açığa gelmeyi başarır: “Böylece, görünüşte karmaşık ve nedensiz kuralların az bir sayıya indirgenebileceğini saptadık: akrabalığın olanaklı üç temel yapısı vardır yalnızca; bu üç yapı iki tür değişimle kurulur; bu iki değişim türü de tek bir ayrımsal niteliğe, yani ele alınan dizgenin uyumlu ya da uyumsuz niteliğine bağlıdır.”<a class="si-noteref epub-type_noteref" href="#f96" id="ref_f96">96</a> Bu nitelikleri, yani kendi kendine yeterli, bağımsız bir dizge oluşturmaları nedeniyle, akrabalık <span class="epub-type_pagebreak" id="page81" title="81"/>kurallarının içinde yer aldıkları toplumun tüm kurumlarını kapsadıklarını söylemek yanlış olur; ama “her zaman belirli bir yapı türünü dile getirdikleri” ve toplum düzeninin bu yapı aracılığıyla açıklanabileceği söylenebilir; çünkü herhangi bir toplum, herhangi bir ekin “değişik alanlardan ve değişik düzlemlerden birbirine karşılık veren bir dizgeleşmiş kurallar evrenidir”.<a class="si-noteref epub-type_noteref" href="#f97" id="ref_f97">97</a></p>
		<p>Claude Lévi-Strauss, bu kapsamlı incelemenin sonuç bölümünde, her evliliğin “doğa ile ekin, hısımlık ile akrabalık arasında dramatik bir karşılaşma” olduğunu söyledikten sonra, bir Hindu düğün şarkısının çevirisini sunar bize: “Kim verdi gelini? Kime verdi? Aşk verdi; aşka verdi. Aşk verdi, aşk aldı. Aşk okyanusu doldurdu. Aşkla kabul ediyorum onu. Aşk! bu gelin de senin olsun!” Arkasından şöyle yorumlar bu şarkıyı: “Böylece, evlilik iki aşk arasında: akraba aşkıyla karıkoca aşkı arasında bir hakemliktir; ama her ikisi de aşktır; ve, evlenme anında, tüm ötekilerden yalıtlanan bu anda, iki aşk karşılaşır ve birbirine karışır, ‘aşk okyanusu doldurmuştur’. Kuşkusuz, yalnızca birbirlerinin yerine geçmek ve bir tür yer değiştirimini gerçekleştirmek üzere karşılaşırlar. Ama, her türlü toplumsal düşünce açısından, evlenmeyi bir kutsal gizem yapan şey karşılaşmak için bir an süresince de olsa birleşmeleri gerektiğidir. Bu anda, her evlenme yakın akrabayla cinsel ilişki çizgisini sıyırıp geçer; dahası, yakın akrabayla cinsel ilişkidir, en azından toplumsal açıdan; yasak cinselliğin, daha geniş bir anlamda düşünülünce, başkası eliyle ve başkası için elde etmek yerine, kendi eliyle ve kendisi için elde etmek olduğu doğruysa.”<a class="si-noteref epub-type_noteref" href="#f98" id="ref_f98">98</a></p>
		<p><span class="epub-type_pagebreak" id="page82" title="82"/>Lévi-Strauss bu gözlemiyle bir yandan evlilik yapısının çiftil yanını aydınlatırken, bir yandan da en ilkel toplumlarda bile “başkası”na verilen yerin önemini vurgular. Bu temel yeri evlilik yasaklarına yan çizerek kız kardeşle cinsel ilişkiye girme olasılıkları konusunda kendilerini sıkıştıran Margaret Mead’e Arapeshlerin verdiği yanıtlar çok güzel somutlaştırır: “Kız kardeşinle evlenmek mi istiyorsun? Ne oluyor sana? Enişten olsun istemiyor musun? Bir başka adamın kız kardeşiyle evlenirsen, bir başka adam da senin kız kardeşinle evlenirse, en azından iki hısım-kardeşin olacağını, kendi kız kardeşinle evlenirsen, hiç hısım-kardeşin olmayacağını anlamıyor musun? Peki, kimle ava gideceksin? Kimle ekin ekeceksin? Kime konukluğa gideceksin?”<a class="si-noteref epub-type_noteref" href="#f99" id="ref_f99">99</a></p>
		<p>Görüldüğü gibi, Lévi-Strauss, çok uzun ve dolambaçlı çözümlemeler boyunca, yapısalcı yöntemin vazgeçilmez verileri olan karşıtlıkları değerlendire değerlendire, onların bir tür uzlaşımı olan <em>karşılıklılık </em>ilkesine gelir. Karşılıklılık da söylemek bile fazla, uyum ve uzlaşma kavramına getirir bizi. En önemli uzlaşmalardan biri de insanın doğa ile ekin arasında kurduğu uzlaşmadır. İnsanın ortamının öncelikle ekin olması doğanın tümden yadsınmasını gerektirmez.</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f89"><a class="si-backref" href="#ref_f89">89.</a><span class="si-footnote-text"> Cl. Lévi-Strauss, <em>Anthropologie structurale I, </em>s. 326.</span></div>
		<div class="si-footnote html5_aside epub-type_footnote" id="f90"><a class="si-backref" href="#ref_f90">90.</a><span class="si-footnote-text"> Agy.,<em> I, </em>s. 42.</span></div>
		<div class="si-footnote html5_aside epub-type_footnote" id="f91"><a class="si-backref" href="#ref_f91">91.</a><span class="si-footnote-text"> J. Cuisenier, “Formes de la parenté”, <em>Esprit,</em> s. 561.</span></div>
		<div class="si-footnote html5_aside epub-type_footnote" id="f92"><a class="si-backref" href="#ref_f92">92.</a><span class="si-footnote-text"> Cl. Lévi-Strauss, <em>Les structures élémentaires de la parenté, </em>s. 60.</span></div>
		<div class="si-footnote html5_aside epub-type_footnote" id="f93"><a class="si-backref" href="#ref_f93">93.</a><span class="si-footnote-text"> J. Cuisenier, Agy., s. 561.</span></div>
		<div class="si-footnote html5_aside epub-type_footnote" id="f94"><a class="si-backref" href="#ref_f94">94.</a><span class="si-footnote-text"> D. Sperber, <em>Le structuralisme en anthropologie, </em>s. 45.</span></div>
		<div class="si-footnote html5_aside epub-type_footnote" id="f95"><a class="si-backref" href="#ref_f95">95.</a><span class="si-footnote-text"> Cl. Lévi-Strauss, <em>Les structures élémentaires de la parenté</em>, s. 532.</span></div>
		<div class="si-footnote html5_aside epub-type_footnote" id="f96"><a class="si-backref" href="#ref_f96">96.</a><span class="si-footnote-text"> Agy., s. 565.</span></div>
		<div class="si-footnote html5_aside epub-type_footnote" id="f97"><a class="si-backref" href="#ref_f97">97.</a><span class="si-footnote-text"> J. Pouillon, Agy., s. 101.</span></div>
		<div class="si-footnote html5_aside epub-type_footnote" id="f98"><a class="si-backref" href="#ref_f98">98.</a><span class="si-footnote-text"> Cl. Lévi-Strauss, <em>Les structures élémentaires de la parenté, </em>s. 561.</span></div>
		<div class="si-footnote html5_aside epub-type_footnote" id="f99"><a class="si-backref" href="#ref_f99">99.</a><span class="si-footnote-text"> M. Mead’den aktaran Cl. Lévi-Strauss, Agy<em>.</em>, s. 556.</span></div>
	</div>
</body>
</html>