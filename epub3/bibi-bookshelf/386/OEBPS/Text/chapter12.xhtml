<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page125" title="125"/>2. GÖSTERGEBİLİM VE ANLAM</h2>
		<p>Algirdas Julien Greimas’la Eric Landowski, <em>Introduction à l’analyse du discours en sciences sociales (</em>Toplumsal Bilimlerde Söylem Çözümlemesine Giriş) adlı ortak yapıtın başında, göstergebilimin bir yandan yapısal dilbilimden, bir yandan halkbilim ve söylenbilim araştırmalarından kaynaklandığını belirtir, 1960 yılından sonra, “hem anlamlamanın oluşum ve kavranım koşulları üzerinde bir genel düşünce, hem de anlamlı nesnelerin somut çözümlemelerinde uygulanacak bir yöntemler bütünü” olarak bağımsız bir bilimdalı olmaya yöneldiğini söylerler.<a class="si-noteref epub-type_noteref" href="#f158" id="ref_f158">158</a> Bu iki yazardan birincisi, Algirdas Julien Greimas, 1956 yılında <em>Le Français moderne</em> dergisinde yayımlanan “L’actualité du saussurisme” (Saussure’cülüğün Güncelliği) adlı yazıdan 1961-1962 öğretim yılında İstanbul Üniversitesi Edebiyat Fakültesi’nde ve 1964-1964 öğretim yılında Paris’te, Henri Poincaré Enstitüsü’nde yaptığı yapısal anlambilim ve göstergebilim derslerine, bu derslerden ünlü <em>Sémantique structurale</em>’e (Yapısal Anlambilim, 1966), özellikle de <em>Du Sens </em>(Anlam Ko<span class="epub-type_pagebreak" id="page126" title="126"/>nusunda, 1970) ve <em>Maupassant, La sémiotique du texte</em>’e (Maupassant, Metin Göstergebilimi, 1976), yavaş yavaş ama gerçekten tutarlı, gerçekten verimli bir biçimde, yeni bir göstergebilimin kurucusu niteliğini kazanan kişidir. Belirttiği kaynakları da kişi adlarıyla belirlemek gerekirse, yapısal dilbilim bağlamında özellikle Saussure, Hjelmslev ve Tesnière’in, halkbilim bağlamında Vladimir Propp’un, söylenbilim bağlamında Georges Dumézil ile Claude Lévi-Strauss’un adını anmak gerekir. Jean-Claude Coquet bunlara Maurice Merleau-Ponty’yi de ekler, istenirse, dizelgeye birtakım mantıkçılar, bu arada kuramını Greimas’ın Nusret Hızır aracılığıyla öğrendiğini bildiğimiz ünlü mantıkçı Hans Reichenbach (1891-1953) da eklenebilir. </p>
		<p>Ne olursa olsun, Roland Barthes için olduğu gibi göstergebilimin kurucusu Algirdas Julien Greimas için de göstergebilimin temel konusu anlamdır. Bu anlamın bir bildirişim isteminden kaynaklanıp kaynaklanmaması hiçbir şeyi değiştirmez. Örneğin yatak yapmak “bir bildirişimde bulunmak değil, bir işi yerine getirmektir. Bununla birlikte, insan en basit işleri yaparken bile, ekinsel durumunu belli eder bize, en azından bir toplum çevresine bağlı olduğunu gösterir”.<a class="si-noteref epub-type_noteref" href="#f159" id="ref_f159">159</a> Üstelik bildirişim isteminden kaynaklanmayan anlamlar, yalnızca davranışlar düzleminde değil, çevreyle ilişkilerimizin her düzleminde çıkar karşımıza. Örneğin Greimas’ın izleyicilerinden Joseph Courtés’in belirttiği gibi, Kuzey İtalya trenlerinin yepyeni, Güney İtalya trenlerinin eski vagonlardan oluşmasının <em>amaçlanmış </em>bir anlamı yoktur; ama bu durumun bir anlamı bulunduğu kuşku götürmez.<a class="si-noteref epub-type_noteref" href="#f160" id="ref_f160">160</a> Tüm bunlar bir <span class="epub-type_pagebreak" id="page127" title="127"/>göstergeler evreninde yaşadığımızı gösterir bize, özgül nitelikleri, özgül işlevleri ne olursa olsun, insan evreninde yer alan her nesnenin, her olgunun aynı zamanda bir gösterge niteliği taşıdığını, bir göstergeler dizgesine katıldığını kanıtlar. Bu bakımdan, Greimas’la birlikte, göstergebilimin sorununun “insan için dünyanın ve insanın anlamı sorunu” olduğunu kesinlemek yanlış olmaz.<a class="si-noteref epub-type_noteref" href="#f161" id="ref_f161">161</a></p>
		<p>Ama insan evreni hem dilsel hem dildışı gösterge dizgeleriyle dolup taştığına, bir yandan doğal dillerin kendileri, bir yandan din dili, hukuk dili, politika dili, yazın dili, bilim dili, vb. gibi, doğal diller içinde gerçekleşmekle birlikte, birer özerk dizge niteliği taşıyan söylem türleri, bir yandan çalışma, oyun, bildirişim, vb. sürecinde insan bedeninin devinimleri, bir yandan tiyatro, sinema, resim, fotoğraf, vb. gibi <em>kurma </em>gösterge dizgeleri, işleyişlerinde birçok benzer özellik sunmalarına, benzer yaklaşımlarla ele alınabilmelerine karşın, ister istemez birçok özgül nitelikler taşıdıklarına, dolayısıyla önemli bilgi birikimleri gerektirdiklerine göre, bu uçsuz bucaksız alanların hepsini birden kucaklamak kolay kolay gerçekleştirilemeyecek bir düştür. Bu nedenle, yapısal dilbilimle halkbilim ve söylenbilim incelemelerini örnek alıp onlardan yola çıkan Greimas’çı göstergebilim hem anlamlama üzerine genel bir düşünce hem de anlamlı nesneleri çözümleme yolunda bir yöntemler bütünü olmaya yönelmiştir. Başka bir deyişle, her şeyden önce genel nitelikte bir anlamlama kuramı, bir tür üstbilim olmaktır bu göstergebilimin amacı, hiç değilse insanbilimleri düzleminde, felsefenin uzun süre göz dikip de hiçbir zaman erişemediği yeri almak, bilimsellikten uzaklaşıp kuralcılığa düşmeden, “insanbilimlerinin bakış açılarını ye<span class="epub-type_pagebreak" id="page128" title="128"/>nilemek”, bu yolda “yöntemsel önerilerde bulunmak, yorumlama örnekleri sunmak”tır.<a class="si-noteref epub-type_noteref" href="#f162" id="ref_f162">162</a></p>
		<p>Bilim dilini, hukuk dilini incelerken günümüzün önde gelen araştırmacılarının bilimsel söylemleri üzerinde kendi yönteminin olanaklarını denerken, Greimas göstergebiliminin bu işlevini gerçekleştirmek, anlamlama araştırmalarının erimini, türlerini, bilimsellik koşullarını belirlemek ister. Özgül gösterge dizgelerinin her biri ayrı bir uzmanlık gerektirdiğine göre, bunların genel anlamlama kuramına bağlanan, görece özerk birer bilimdalının nesnelerini oluşturmaları doğal. Ama Greimas, daha <em>Sémantique structurale</em>’den başlayarak, kuramla uygulamayı birlikte götürür, bir yandan genel bir anlamlama kuramı geliştirmeye çalışırken, bir yandan da kuramın ve içerdiği yöntemin insanbilimlerinin değişik dallarında sağlayabileceği olanakları araştırır, değişik söylem türleri, özellikle de yazınsal söylem konusunda ilginç betimleme ve çözümleme örnekleri sunar. Bu kuramın ve getirdiği uygulamaların gittikçe genişleyen bir araştırmacı topluluğunca benimsendiğini görürüz. Çünkü bu çabalar yalnızca ilginç olmakla kalmaz, aynı zamanda Saussure’ün öngördüğü göstergebilimin en ileri, en tutarlı ve en verimli aşamasını oluşturur. </p>
		<p>Bu nedenle, değişik göstergebilim arayışlarının ayrıntılarına girmek yerine, Greimas göstergebiliminin ana çizgilerini belirlemeye çalışacağız burada; Greimas göstergebilimi, en azından başlangıçta, en fazla etkinliği yazınsal ürünler üzerinde gösterdiği için de daha çok yazınsal göstergebilim alanında kalmaya, örneklerimizi bu alandan vermeye çalışacağız. Ama, göstergebilimin nes<span class="epub-type_pagebreak" id="page129" title="129"/>nesi her şeyden önce anlam olduğuna göre, işe önce anlamın ne olduğunu belirlemekle başlamak gerekir.</p>
		<p>Greimas’a göre, evrenin bize göre bir biçim, bir anlam kazanabilmesi için onda birtakım farklılıklar algılamamız gerekir. Farklılıkları algılamaksa,</p>
		<p>1) en azından iki nesne-terimi bir arada var olan nesneler olarak kavramak,</p>
		<p>2) terimler (ya da nesneler) arasındaki bağıntıyı kavramaksa, bunları şu ya da bu biçimde birbirine bağlamak demektir.</p>
		<p><em>Yapı </em>kavramının ilk tanımı böylece çıkar ortaya: iki terimin ve bu iki terim arasında bir bağıntının varlığı. Bunun dolaysız sonucu olarak,</p>
		<p>1) bir nesne-terimin tek başına bir anlam taşımadığını,</p>
		<p>2) anlamın her zaman bir bağıntıyı varsaydığını, dolayısıyla anlamın zorunlu koşulunun terimler arasında bir bağıntı bulunması olduğunu kesinleyebiliriz.</p>
		<p>Bu saptamalar bizi şu gözlemlere getirir:</p>
		<p>1) iki nesne-terimin birlikte kavranabilmesi için bir ortak yanları, yani bir benzerlikleri ya da özdeşlikleri bulunması,</p>
		<p>2) iki nesne-terimin birbirinden ayrılabilmesi için de şu ya da bu biçimde, şu ya bu yönden birbirlerinden farklı olmaları gerekir.<a class="si-noteref epub-type_noteref" href="#f163" id="ref_f163">163</a></p>
		<p>Kısacası, ayırıp seçebilmenin temel koşulu nesneler arasında bir karşıtlık ya da özdeşlik bağıntısı bulunmasıdır. Bu bağıntılar iki düzlemde eklemlenir: <em>gösteren </em>ve <em>gösterilen </em>düzlemlerinde. Göstereni, anlamın algılama düzeyinde belirmesini sağlayan öğeler ya da öğe toplulukları oluşturur; gösterileniyse, gösterenin kapsadığı ve or<span class="epub-type_pagebreak" id="page130" title="130"/>taya çıkmalarını sağladığı anlam ya da anlamlar. Bu iki öğe karşılıklı bir bağıntı içindedir her zaman: Gösterenin varlığı bir gösterilen, gösterilenin varlığı bir gösteren içerir. Bununla birlikte, anlam kendisini ortaya çıkaran gösterenin türüne ya da niteliğine bağlı değildir. Gerçekten de, kendi dilimizde oluşturulmuş bir öyküyü, bir düşünce yazısını birçok dile aktarabiliyorsak, bir olguyu sözle de, devinimlerle de, resimle de anlatabiliyorsak, anlam kendisini ortaya çıkaran “sözce”yle özdeşleşmediği, ondan <em>önce </em>var olduğu içindir. Bu bakımdan, anlama ulaşabilmek için onun <em>belirim düzlemini</em>, örneğin kendisini biçimlendiren söylemi aşmak, bu düzlemi en son çözümleme nesnesi olarak değil, Hjelmslev’in kuramı uyarınca, her biri bir <em>biçim </em>ve bir <em>töz </em>içeren iki düzlem: <em>Anlatım </em>ve <em>içerik </em>düzlemleri biçiminde ele almak gerekir. Bu düzlemler dilsel anlamlamada şöyle eklemlenir:</p>
		<div class="img-container html5_figure">
			<img alt="Resim 03" src="../Images/img03.png"/>
		</div>
		<p>Anlatım düzleminin derin ve yüzeysel yanlarını oluşturan sesbirimcik ve sesbirimlerin nasıl eklemlendik<span class="epub-type_pagebreak" id="page131" title="131"/>lerini dilbilim bölümünde görmüştük. İçerik düzlemine gelince, yukarıdaki çizgede de görüldüğü gibi, bu düzlemin temel birimlerini <em>göstergebirimcik </em>ve <em>göstergebirimler </em>oluşturur. Hiç kuşkusuz, bu düzlemde birimlerden söz etmek anlamsal içeriğin de birimlere ayrılabileceğini, yani anlamsal öğelerin de sessel öğeler gibi ve sessel öğelere koşut olarak çözümlenebileceklerini varsaymak anlamına gelir. Yapılan da budur. Bu düzeyde, temel birim göstergebirimciktir. Göstergebirimcik en küçük anlam öğesi olarak tanımlanır ve işlevini başka öğelerden <em>farklı </em>olmasıyla gerçekleştirir; bir başka deyişle, özerk bir öğe değildir, varlığını ancak başka öğelerle kurduğu bağıntılardan alır. Bu nedenle, başka öğelere göre, en azından bir ortak, bir de ayrı özelliği bulunması gerekir. Örneğin,</p>
		<p class="center-gap">“kız” ve “oğlan”</p>
		<p class="gap">sözlükbirimlerini karşılaştıracak olursak, “insanlık” ve “küçüklük” gibi iki ortak göstergebirimcikle “dişilik” ve “erkeklik” gibi birbirine karşıt iki göstergebirimcik içerdiklerini görürüz. Herhangi bir sözlüğü gözden geçirecek olursak, kimi sözlükbirimlerin pek çok göstergebirimcik içerdiğini kolaylıkla saptayabiliriz. Örneğin “düz ayak”, “dört ayak”, “ayak işi”, “ayak üstü”, “ayak bağı”, “ayak ucu”, “ayak altı”, “ayak topu”, “ayak oyunu”, “ayak basmak”, “ayak çekmek”, “ayak diremek”, vb. kullanımlarının her birinde “ayak” sözlükbiriminin birbirinden oldukça farklı göstergebirimciklerden oluştuğunu söylemek bile gerekmez. Bu değişiklikleri her zaman sözlükbirimlerin yer aldığı bağlam belirler.</p>
		<p>Bu bakımdan, Greimas örneğin “baş” sözlükbiriminde saptayabileceğimiz “uçsallık”, “küresellik”, vb. gibi göstergebirimcikleri <em>çekirdek göstergebirimcik</em>, en az iki sözlükbirimin bir araya gelmesiyle, bağlama göre belirle<span class="epub-type_pagebreak" id="page132" title="132"/>nen göstergebirimcikleriyse, <em>bağlamsal göstergebirimcik </em>diye adlandırır. Bağlamsal göstergebirimciklerin yinelenmesi içinde yer aldıkları bütünün (örneğin bir metnin) <em>yerdeşliğini </em>ya da yerdeşliklerini, göstergebirimciklerin ortak bir düzlem üzerinde dağılımı olarak tanımlayabileceğimiz yerdeşlikse, söz konusu bütünün çift anlamlılıktan kurtarılarak bağdaşıklığa kavuşturulmasını sağlar. Greimas’ın söylediği gibi,</p>
		<p class="center-gap">köpek havlıyor</p>
		<p class="center">bekçi havlıyor</p>
		<p class="no-indent">türünden bağlamların yerdeşlikleri kolaylıkla belirlenebilir; buna karşılık,</p>
		<p class="center-gap">bekçi köpeği havlıyor</p>
		<p class="no-indent">türünden bir bağlam “insan” göstergebirimciğini de, “hayvan” göstergebirimciğini de içerebileceğine göre, yani “havlayan” (“bağıran”) bir insan da, bir köpek de olabileceğine göre, yerdeşliği belirlemek zorlaşır; belirleyimin kesin bir biçimde yapılabilmesi için, aynı birimin daha büyük bir bütün içindeki kullanımlarının değerlendirilmesi gerekir. Bu bakımdan, kimi metinler birkaç yerdeşlik birden içerse bile, herhangi bir metnin tutarlılık ve bütünlük kazanmasını sağlayan şeyin yerdeşlik olduğu kesindir. Ama, hemen belirtmek gerekir ki, bunlar ele alınan bütünün <em>içkin </em>(ya da <em>derin</em>) düzeyinde yer alır. Yüzeysel düzeyde çekirdek göstergebirimciğin bağlamsal göstergebirimciklerle birleşmesiyse, <em>göstergebirim </em>diye adlandırılan anlam birimlerini oluşturur. Örneğin, Bernanos’un imgesel evreninde, “aynılık” ve “düşüş” göstergebirimciklerinin “devinimsizlik” göstergebirimini, “değişim” ve “yükselim” göstergebirimciklerininse, “devinim” göster<span class="epub-type_pagebreak" id="page133" title="133"/>gebirimini oluşturdukları, böylece göstergebirimlerin birer “göstergebirimcik demeti” olarak tanımlanabileceği söylenebilir.</p>
		<p>Ama gerek göstergebirimciklerin, gerekse göstergebirimlerin karşımıza doğrudan doğruya dilin belirim düzleminde, yani birer sözlükbirim ya da sözlükbirim demeti biçiminde çıkmadıklarını söylemek bile gerekmez. Örneğin “yükselim” göstergebirimciği “uçmak”, “havalanmak”, “tırmanmak”, “kanat açmak”, “doruklarda dolaşmak”, vb. gibi birçok sözlükbirimde ya da sözlükbirim topluluğunda yer alabilir. Görüldüğü gibi, herhangi bir yapısal bütünde dolaysız bir biçimde kavrayabileceğimiz birimler değildir bunlar; ancak belirli işlemler sonunda, yani dolaylı bir biçimde ortaya çıkarılabilirler. Ama belirli işlemler sonunda ortaya çıkarılabilmeleri bile, dilbilimcilerin <em>anlatım düzleminde </em>başarıyla uyguladıkları yöntemlerin <em>içerik düzleminde </em>de uygulanabileceğini, sesbilimde sesbirimlerle sesbirimciklerin <em>değiştirim </em>işlemiyle belirlenebildiği gibi, benzer bir işleme başvurularak göstergebilimde de göstergebirimlerle göstergebirimciklerin belirlenebileceğini sezdirir bize.<a class="si-noteref epub-type_noteref" href="#f164" id="ref_f164">164</a></p>
		<p>Şaşılacak bir yanı da yoktur bunun: Az sayıda sesbirimcikle sonsuz sayıda sözlükbirim elde edilebildiği gibi, az sayıda göstergebirimcikle de çok sayıda göstergebirim üretilebildiğini deneyimlerimizle bildiğimize göre, sözlükbirimlerden göstergebirimlere, göstergebirimlerden göstergebirimciklere doğru inerek, belirli bir yerdeşlik düzleminde, sınırları kolaylıkla belirlenebilecek temel öğelere erişebiliriz. Örneğin, belli bir yapıtta ya da yapıtlar demetinde belli bir sözlükbirimi tanımlayan belgeçlerin dökümünü yaptıktan sonra, elde ettiğimiz belgeç<span class="epub-type_pagebreak" id="page134" title="134"/>leri değiştirim işleminden geçirerek tutarlı bir indirgeyim edimi gerçekleştirebiliriz.<a class="si-noteref epub-type_noteref" href="#f165" id="ref_f165">165</a> </p>
		<p>Ne var ki, daha önce de vurguladığımız gibi, nesneler ancak belirli özellikleriyle tanınabildiklerine, bu özellikler de ancak kendileriyle başka nesneler, dolayısıyla başka nesnelerin özellikleri arasında saptanan farklılık ve benzerlikler yoluyla kavranabildiğine göre, bir bütünün anlamına ulaşmak için onun anlamsal öğelerini belirli birimlere ayırmak yetmez. Bu öğelerin karşılıklı bağıntılarından oluşan yapıyı, birimlerin oluşturduğu düzeni ya da <em>örgenlenimi </em>ortaya koyabilmek gerekir bunun için. Anlamsal yapıların bu örgenlenimi iki ayrı düzlemde, iki ayrı biçimde çıkar karşımıza:</p>
		<p>1) içkin ve derin düzeyde eklemlenen <em>temel örgenlenim;</em></p>
		<p>2) içeriğin belirim düzeyinde yer alan <em>yüzeysel örgenlenim.</em></p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f158"><a class="si-backref" href="#ref_f158">158.</a><span class="si-footnote-text"> A.J. Greimas, E. Landowski, <em>Introduction à l’analyse du discours en sciences sociales, </em>s. 5.</span></div>
		<div class="si-footnote html5_aside epub-type_footnote" id="f159"><a class="si-backref" href="#ref_f159">159.</a><span class="si-footnote-text"> A.J. Greimas, <em>Sémiotique et sciences sociales, </em>s. 175, 176.</span></div>
		<div class="si-footnote html5_aside epub-type_footnote" id="f160"><a class="si-backref" href="#ref_f160">160.</a><span class="si-footnote-text"> J. Courtés, <em>Introduction à la sémiotique narrative et discursive, </em>s. 33.</span></div>
		<div class="si-footnote html5_aside epub-type_footnote" id="f161"><a class="si-backref" href="#ref_f161">161.</a><span class="si-footnote-text"> B. Vardar, “Entretien avec A.J. Greimas”, <em>Dilbilim I., </em>s. 27.</span></div>
		<div class="si-footnote html5_aside epub-type_footnote" id="f162"><a class="si-backref" href="#ref_f162">162.</a><span class="si-footnote-text"> B. Vardar, “Göstergebilim, Barthes ve Göstergebilim İlkeleri”, R. Barthes, <em>Göstergebilim İlkeleri, </em>s. XVI.</span></div>
		<div class="si-footnote html5_aside epub-type_footnote" id="f163"><a class="si-backref" href="#ref_f163">163.</a><span class="si-footnote-text"> A.J. Greimas, <em>Sémantique structurale, </em>s. 19.</span></div>
		<div class="si-footnote html5_aside epub-type_footnote" id="f164"><a class="si-backref" href="#ref_f164">164.</a><span class="si-footnote-text"> Agy., s. 110.</span></div>
		<div class="si-footnote html5_aside epub-type_footnote" id="f165"><a class="si-backref" href="#ref_f165">165.</a><span class="si-footnote-text"> Greimas bu konuda bizim çalışmamızı örnek göstererek şöyle der: “T. Yücel’in (<em>Bernanos’un İmgesel Evreni</em>) adlı incelemesi bize <em>ölüm </em>sözlükbirimini belirleyen, dolayısıyla onunla uzlaşabilir olan belgeçlerin metinler okundukça çabucak indirgendiğini ve dökümünün kısa sürede kesinlikle kapandığını göstermektedir.” (<em>Sémantique Structurale</em>, s. 92, 93)</span></div>
	</div>
</body>
</html>