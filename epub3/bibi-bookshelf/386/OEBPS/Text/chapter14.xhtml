<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page145" title="145"/>4. EYLEYENLER</h2>
		<p>Kolaylıkla görülebileceği gibi, buraya değin gözden geçirdiğimiz çözümleme yöntemi yalnızca içerik düzleminin derin düzeyini, göstergebirimler arasında kurulan bağıntıları, bu bağıntıların oluşturduğu dizgeleri kapsamakta. Ne var ki, herhangi bir bütünce üzerinde yapılan bir göstergebilimsel araştırmada bu bütünceyi elden geldiğince eksiksiz bir biçimde açıklayabilmek için yüzeysel düzey de ele alınmalıdır. Hiç kuşkusuz, verdiğimiz örneklerin de gösterdiği gibi, temel anlamsal yapıyı çözümlemekle yetinen bir araştırma da kendi sınırları içinde bir bütünlük sunabilir. Çok örnekleri vardır bunun: Özellikle yazınsal göstergebilim alanında, birçok araştırmacı derin düzey çözümlemesinden öteye gitmemiş, ele aldığı yapıtın ya da yapıtlar bütününün anlamsal evrenini, izleksel dizgesini belirlemekle yetinmiştir. Buna karşılık, birçok göstergebilimci de Propp’un açtığı çığırdan gitmiş, araştırmalarını yüzeysel düzey çözümlemesiyle sınırlayarak yalnızca bu düzeyde gözlemlenebilecek bağıntı ve işlevleri incelemiştir. Bununla birlikte, iki düzey bir yere değin birbirinden bağımsız olarak ele alınabilse bile, birbirinden bağımsız değildir; tam tersine, birbirini bütünler.<a class="si-noteref epub-type_noteref" href="#f173" id="ref_f173">173</a></p>
		<p><span class="epub-type_pagebreak" id="page146" title="146"/>Greimas göstergebiliminde, daha çok yüzeysel düzeyde yer alan göstergebilimsel örgenlenim bir <em>eyleyensel örnekçe </em>olarak değerlendirilir. Bilindiği gibi, ilk kez Fransız dilbilimci Lucien Tesnière’in kullandığı <em>eyleyen </em>terimi bir sözcede “eylemin belirttiği oluşa etken ya da edilgen biçimde katılan varlık ya da nesne” olarak tanımlanır.<a class="si-noteref epub-type_noteref" href="#f174" id="ref_f174">174</a> Göstergebilimde de buna yakın bir anlamda, sözcenin belirim düzleminde yer alan <em>kişi </em>kavramının karşılığı olarak kullanılır. Ne var ki, Tesnière’in kuramında olduğu gibi Greimas’ın kuramında da varlık ya da nesnenin gerçekleştirdiği eylem önemli olduğundan, eyleyen kavramı kişi kavramından çok daha kapsamlıdır: İnsan da olabilir, nesne de, tekil de olabilir, çoğul da, somut da olabilir, soyut da. Öte yandan, gene eylemin ya da işlevin önde gelmesi nedeniyle, belirim düzleminde tek bir varlık ya da nesne olarak tanımlanan bu öğe içerik düzleminde birkaç eyleyen işlevini birden yüklenebilir, bir başka deyişle, aynı zamanda birkaç eyleyenin karşılığı olabilir. Bunun sonucu olarak, eyleyeni bir varlıktan çok, belirli bir <em>“bağıntının öğesi” </em>olarak tanımlamak gerekir.<a class="si-noteref epub-type_noteref" href="#f175" id="ref_f175">175</a></p>
		<p>Bilindiği gibi Propp, Rus halk masallarında otuz bir işlev saptayıp kişilerin bu işlevlere göre, eylem alanlarıyla tanımlandıklarını kesinledikten sonra, söz konusu masalları yedi tür kişi içeren bir anlatı olarak tanımlar.<a class="si-noteref epub-type_noteref" href="#f176" id="ref_f176">176</a> Fransız yazarı Etienne Souriau da, <em>Les 200 000 situations dramatiques </em>adlı yapıtında, benzer bir tutum izleyerek tüm oyunların altı “oyunsal işlev”le tanımlandığı sonucuna varır. Bu düzlemde geniş ölçüde Propp’tan esinlenmiş olan Greimas’sa, sorunu öncelikle eyleyen sorunu olarak ele <span class="epub-type_pagebreak" id="page147" title="147"/>alır ve Propp’la Souriau’nun elde ettikleri sonuçları geliştirerek aşağıdaki <em>eyleyensel örnekçeyi</em> oluşturur:</p>
		<div class="img-container html5_figure">
			<img alt="Resim 11" src="../Images/img11.png"/>
		</div>
		<p>Bu örnekçedeki eyleyenlerle eylem alanları konusunda kısaca bilgi vermek gerekirse, Daniel ve Aline Patte’ın izlediği yoldan giderek tüm öğelerini üç eylem eksenine göre değerlendirip açıklayabiliriz:<a class="si-noteref epub-type_noteref" href="#f177" id="ref_f177">177</a></p>
		<p><em>1. İletişim ekseni </em>(gönderici-nesne-alıcı) tüm iletim, aktarım ve alım olgularının gerçekleştiği düzlemdir. Bu eksende göndericinin işlevi başka bir kişi ya da nesneye: <em>Alıcıya </em>bir şey iletmek ya da onun hangi <em>nesneye </em>gereksinimi olduğunu belirlemektir. Nesneyse bu eksende göndericinin “ilettiği” ya da <em>alıcının “</em>yoksun bulunduğu” şey olarak tanımlanır. Örneğin masallarımızda derviş çoğu kez gönderici işlevini yüklenir.</p>
		<p><em>2. İsteyim ekseni </em>(özne-nesne) istekten kaynaklanan edimlerin eksenidir. Burada <em>özne, </em>iletimin kaynağı kendisi olmamakla birlikte, gerçekleştirdiği değişik eylemlerle önündeki tüm engelleri aşarak <em>nesnenin </em>alıcıya ulaşmasını sağlar. Bu iletimin gerçekleşebilmesi için onun işe karışması zorunludur. Örneğin masallarımızda çoğu kez şehzade <em>özne</em>, bulup evlenmek istediği kız da <em>nesne </em>olarak tanımlanır.</p>
		<p><em>3. Edim ekseni </em>(destekleyici-özne-engelleyici) <em>öznenin </em>isteyimden gerçekleştirime geçtiği, yani eylemini gerçekleştirmek için gerekli güçle donandığı düzlemdir. <span class="epub-type_pagebreak" id="page148" title="148"/>Bu gücü kendisine kimi kez bir kişi, kimi kez bir nesne, kimi kez bir nitelik, kimi kez bir bilgi olarak tanımlanan ya da bunların hepsini birden içeren <em>destekleyici </em>sağlar. <em>Engelleyici </em>de aynı biçimde bir kişi, bir nitelik, bir bilgi olabilir ya da bunların hepsini birden içerebilir; temel özelliği <em>öznenin </em>işini güçleştiren olumsuz bir güç olmasıdır. Örneğin masallarda peri, derviş ya da yolu göle dönüştüren ayna <em>destekleyici</em>, cadıysa <em>engelleyici </em>olarak nitelenebilir; bu arada <em>öznenin </em>erişmeye çalıştığı sevgili ona karşı direnince hem <em>nesne </em>hem <em>engelleyici</em>, onun isteği doğrultusunda davranınca da hem <em>nesne</em> hem <em>destekleyici </em>olarak belirir.</p>
		<p>Ama eyleyensel örnekçe yalnızca belirli kişileri belirli işlevlerle donatarak belirli olaylar anlatan anlatılarda çıkmaz karşımıza; eyleyensel örnekçe de, tıpkı göstergebilimsel dörtgen gibi, her türlü anlamsal bütünde yerini bulur. Örneğin Marksçı düşüngünün şöyle bir eyleyen düzeni içerdiği söylenebilir:<a class="si-noteref epub-type_noteref" href="#f178" id="ref_f178">178</a></p>
		<p class="gap"><em>Özne</em>........................İnsan</p>
		<p><em>Nesne</em>......................Sınıfsız toplum</p>
		<p><em>Gönderici</em>................Tarih</p>
		<p><em>Alıcı</em>........................İnsanlık</p>
		<p><em>Engelleyici</em>...............Kenter sınıfı</p>
		<p><em>Destekleyici</em>.............İşçi sınıfı</p>
		<p class="gap">Ne var ki, Propp’tan beri bilindiği gibi, eyleyensel örnekçe her zaman tüm öğeleriyle birden belirmez: Kimi durumlarda altı eyleyenin altısını da karşımızda buluruz, kimi durumlarda yalnızca birkaçını. Tek bir öğe iki üç eyleyensel işlevi birden yüklenebildiğine, örneğin aynı za<span class="epub-type_pagebreak" id="page149" title="149"/>manda hem gönderici hem alıcı olabildiğine göre, yadırganacak bir yanı yoktur bunun. Ama, daha önce de belirttiğimiz gibi, eyleyenin etken ya da edilgen bir biçimde eylemin belirttiği oluşa katılan öğe olarak tanımlandığı göz önüne alınınca, eyleyensel bir düzenekten söz edilebilmesi için, en azından iki temel eyleyenin, yani bir özneyle bir nesnenin varlığının zorunlu olduğunu kesinlemek gerekir.<a class="si-noteref epub-type_noteref" href="#f179" id="ref_f179">179</a> Öte yandan, özneyle nesne arasındaki bağıntı bir eylemi içerdiğine göre, bu bağıntının bir edim olgusu olarak tanımlayabileceğimiz bir temel yapı, başka bir deyişle bir <em>temel sözce </em>oluşturduğu söylenebilir.</p>
		<p><em>Temel sözce,</em> göstergebilimsel bir kavram olarak dilbilim düzeyini aşmakla birlikte, dilbilimdeki en küçük dizimsel yapının, bir özneyle bir yüklemden oluşan temel tümcenin içerik düzlemindeki karşılığı olarak değerlendirilebilir:<a class="si-noteref epub-type_noteref" href="#f180" id="ref_f180">180</a> Onun gibi dizimsel bir yapı oluşturur ve onunkilere koşut bağıntılar içerir. Ne olursa olsun, bu yapı içinde, özneyle nesnenin karşılıklı konumlarına göre, iki tür temel sözce bulunduğu söylenebilir: <em>durum sözcesi </em>ve <em>edim sözcesi</em>. Bu sözce türlerinin özelliklerini Greimas’ın verdiği bir örnekle açıklamak gerekirse,<a class="si-noteref epub-type_noteref" href="#f181" id="ref_f181">181</a> her ikisi de “gitmek” sözlükbirimi çevresinde oluşturulan</p>
		<p class="gap"><em>Bu giysi ona iyi gidiyor</em></p>
		<p><em>Bu çocuk okula gidiyor</em></p>
		<p class="no-indent">sözcelerinin birincisi bir <em>durumu, </em>ikincisiyse bir <em>edimi </em>dile getirir: birincisinde bir nitelik, dolayısıyla bir dura<span class="epub-type_pagebreak" id="page150" title="150"/>ğanlık söz konusudur, ikincisindeyse bir eylem, dolayısıyla bir devingenlik. Bir durum bir <em>bağlaşım</em> ya da bir <em>ayrışımla</em>, yani bir nesnenin belli bir özelliği taşıması ya da taşımaması, bir kişinin bir nesneyi elinde bulundurması ya da bulundurmamasıyla tanımlanabileceğine göre, iki türlü durum sözcesi bulunduğu söylenebilir: <em>bağlaşımsal durum sözcesi </em>ve <em>ayrışımsal durum sözcesi</em>. Edim sözcesi, belirli bir eylem yoluyla, bu durumlarda bir dönüşümü, yani bağlaşım durumundan ayrışım durumuna ya da ayrışım durumundan bağlaşım durumuna geçişi içeren bir sözce olarak tanımlanır bu durumda. Bu tanım da <em>anlatı </em>kavramının tanımına getirir bizi.</p>
		<p>Gerçekten de, anlatı, yazınsal çağrışımları bir yana bırakılarak “olup biten bir şey” biçiminde düşünülürse, yeni bir <em>durum </em>yaratımı olarak değerlendirilen <em>edim </em>bir anlatı tanımı olarak benimsenebilir.<a class="si-noteref epub-type_noteref" href="#f182" id="ref_f182">182</a> Buna göre, bir durum dönüşümüyle sonuçlanan her süreç bir anlatı olarak nitelenir. Ama, söylemek bile fazla, alabildiğine yalınlaştırılmış, en küçük boyutlarına indirgenmiş bir anlatı söz konusudur burada. Bunun sonucu olarak, bize bir olayı ya da düşünceyi anlatan bir konuşma ya da bir yazıda bir değil, birçok anlatının yer aldığı, söz konusu konuşma ya da yazınınsa, bu yalın anlatıların birbirleriyle birleşerek oluşturdukları bir bütün olduğu söylenebilir. Bu bütün özü gereği, kendisini oluşturan yalın anlatılardan farklı bir yapı olarak çıkar karşımıza. Ayrımın daha iyi belirlenebilmesi için, bütünü <em>geniş anlatı</em>, her biri bir yalın anlatı olan öğelerini de <em>dar anlatı </em>olarak adlandırabiliriz.<a class="si-noteref epub-type_noteref" href="#f183" id="ref_f183">183</a></p>
		<p><span class="epub-type_pagebreak" id="page151" title="151"/>Greimas göstergebiliminde, bir durum sözcesiyle onu yönlendiren edim sözcesinden oluşan dar anlatının yapısı <em>anlatı izlencesi </em>olarak adlandırılır ve bir birim olarak benimsenir. Daha geniş bütünlerin çözümlenmesinde önemli bir işlevi bulunan bu yapı şu iki biçimde eklemlenir:</p>
		<p class="gap">1) Aİ = [Ö1 <span class="symbol">→</span> (Ö2 <span class="symbol">∩</span> N)]</p>
		<p>2) Aİ = [Ö2 <span class="symbol">→</span> (Ö2 <span class="symbol">∪</span> N)]</p>
		<p class="gap">Burada kullandığımız değişik belirtkeleri şöyle adlandırabiliriz:</p>
		<p class="gap">Aİ: anlatı izlencesi</p>
		<p>Ö1: edim öznesi</p>
		<p>Ö2: durum öznesi</p>
		<p>N: nesne</p>
		<p>[ ]: edim sözcesi</p>
		<p>( ): durum sözcesi</p>
		<p><span class="symbol">→</span>: edim işlevi ya da dönüşüm</p>
		<p><span class="symbol">∩</span>: bağlaşım</p>
		<p><span class="symbol">∪</span>: ayrışım</p>
		<p class="gap">Bu adlandırmadan sonra kolaylıkla anlaşılabileceği gibi, anlatı izlencesi, “herhangi bir öznece (Ö1) gerçekleştirilen ve herhangi bir özneyi (Ö2) etkileyen bir durum değişimi” olarak yorumlanabilir.<a class="si-noteref epub-type_noteref" href="#f184" id="ref_f184">184</a> Gene kolaylıkla anlaşılabileceği gibi, anlatı izlencesi yalın bir sözdizimsel birimdir. Bu sözdizimsel birim içinde yer alan eyleyenler (edim öznesi, durum öznesi ve nesne) işlevleri dışında herhangi bir nitelik taşımadıkları için de herhangi bir an<span class="epub-type_pagebreak" id="page152" title="152"/>latı kesiti kolaylıkla bir anlatı izlencesi biçiminde çözümlenebilir.<a class="si-noteref epub-type_noteref" href="#f185" id="ref_f185">185</a> Örneğin aşağıdaki</p>
		<p class="gap">1) Padişah çobana kızını verdi;</p>
		<p>2) Çoban karısını bıraktı;</p>
		<p>3) Çocuk dersini öğrendi;</p>
		<p>4) Korku ona görevlerini unutturdu</p>
		<p class="no-indent">tümcelerinin her biri ayrı bir olguyu dile getirmektedir ama hepsi de birer anlatı izlencesi biçiminde ele alınabilir:</p>
		<p class="gap">1) Aİ : [Ö1 <em>(padişah) </em><span class="symbol">→</span> (Ö2 <em>(çoban) </em><span class="symbol">∩</span> N <em>(kız)</em>)]</p>
		<p>2) Aİ : [Ö1 <em>(çoban) </em><span class="symbol">→</span> (Ö2 <em>(çoban) </em><span class="symbol">∪</span> N <em>(karı)</em>)]</p>
		<p>3) Aİ : [Ö1 <em>(çocuk) </em><span class="symbol">→</span> (Ö2 <em>(çocuk) </em><span class="symbol">∩</span> N <em>(ders)</em>) ]</p>
		<p>4) Aİ : [Ö1 <em>(korku) </em><span class="symbol">→</span> (Ö2 <em>(o) </em><span class="symbol">∪</span> N <em>(görevler)</em>)]</p>
		<p class="gap">Hepsi de ister istemez bir durum değişimi içeren bu dört anlatı izlencesini şöyle bir gözden geçirecek olursak, tüm anlatı izlenceleri için geçerli olan birtakım genel sonuçlar çıkarabiliriz. Bu sonuçlar şöyle sıralanabilir:</p>
		<p>1. Birbirinden çok farklı anlatı kesitleri, hep aynı yöntemle, aynı yapıda bir anlatı izlencesi biçiminde gösterilebildiğine göre, söz konusu izlence kendisini ortaya çıkaran söylemle özdeşleşmiyor demektir. Aykırı bir yanı da yoktur bunun; çünkü anlatı izlencesi içerik düzleminde yer alır, söylemse belirim düzleminde. Bunun sonucu olarak, anlatı izlencesinde her zaman yalın bir biçimde gösterilen bir durum değişiminin söylem düzleminde karşımıza çok karmaşık biçimlerde çıkabileceğini, açık da, içkin de olabileceğini belirtmek gerekir. </p>
		<p><span class="epub-type_pagebreak" id="page153" title="153"/>2. Verdiğimiz dört örneğin dördünün de gösterdiği gibi, <em>bağlaşım </em>bir değere erişme, bir değeri edinme, <em>ayrışımsa </em>ondan uzaklaşma, ondan yoksun kalma biçiminde tanımlanır. Ama bu kazanılan ya da yitirilen değer bir somut nesne de, bir nitelik de, istenen ya da kaçınılan bir durum da olabilir. Örneğin sevilen kadınla evlenmek de bir bağlaşım biçimidir, belli bir konuda belli bir bilgi edinmek de. Bununla birlikte, bağlaşım her zaman olumlu, ayrışım her zaman olumsuz bir durum olarak belirmez. İzlencenin yer aldığı bağlam belirler bunu. Bu bakımdan, örneğin çobanın karısından ayrılması olumsuz bir durum olarak da değerlendirilebilir, olumlu bir durum olarak da.</p>
		<p>3. İkinci ve üçüncü örneklerde görüldüğü gibi, bir anlatı izlencesinde, biri <em>edim öznesi </em>(Ö1), öbürü <em>durum öznesi </em>(Ö2) olmak üzere, iki ayrı öznenin bulunması iki ayrı “kişi”nin varlığını içermez her zaman, her iki işlevi tek bir varlığın yüklendiği çok olur. Böyle durumlarda, aynı varlığın <em>kendi kendini </em>bir değere kavuşturması ya da ondan yoksun bırakması söz konusudur; öteki durumlardaysa, aynı durum değişimini gerçekleştirmek üzere başka bir varlığın araya girmesi. Ama, daha önce de belirttiğimiz gibi, eyleyenler işlevleriyle tanımlandıklarına göre, hiç değilse bu düzlemde kalındığı sürece, bu durum hiçbir biçimde bir güçlük ya da karışıklık etkeni değildir.</p>
		<p>4. Üçüncü ve dördüncü örneklere biraz yakından bakılırsa, gerek değer nesnelerinin, gerekse anlatı izlencesini temellendiren edimlerin her zaman elle tutulur, gözle görülür nitelikte olmadıkları, dolayısıyla bir değil, iki türlü durum değişimi bulunduğu görülür: <em>kılgısal </em>ve <em>bilisel.</em> Örneğin “kızını evlendirmek”, “eşinden ayrılmak”, “düşmanı yaralamak” kılgısal edimlerdir, “dersini öğrenmek”, “gördüğünü yorumlamak” ya da “suçsuzluğuna inandırmak”sa bilisel edimler. Buna göre, <em>bilisel edim </em>öz<span class="epub-type_pagebreak" id="page154" title="154"/>nenin herhangi bir nesneyle değil de belirli bir bilgi nesnesiyle bağıntısında değişiklik yaratan bir edim olarak tanımlanır.<a class="si-noteref epub-type_noteref" href="#f186" id="ref_f186">186</a> Ne olursa olsun, verilen örneklerin karşılaştırılmasından da anlaşılacağı gibi, çoğu kez birbirini bütünleyen bu iki boyut her yerde çıkar karşımıza: Belirdikleri düzleme göre, <em>kılgısal </em>ya da <em>bilisel nesnelerden, kılgısal </em>ya da <em>bilisel uzamlardan, kılgısal </em>ya da <em>bilisel öznelerden </em>söz edilebilir.</p>
		<p>5. Başlangıçta verilen dört örnek tek tek incelenecek olursa, bir anlatı izlencesinde gerek öznenin, gerek nesnenin duruma göre bir “kişi” de, soyut ya da somut bir “nesne” de olabileceği görülür. Örneğin birinci ve ikinci izlencelerde nesne birer kişi, üçüncü ve dördüncü izlencelerdeyse, birer soyut değer olarak belirmektedir. Benzer bir biçimde, ilk üç izlencede tüm özneler birer kişidir, dördüncü izlencedeyse, edim öznesi karşımıza soyut bir nesne kimliğiyle çıkmaktadır. Ama nesne de, özne de birer eyleyen olduğuna, eyleyenler de öncelikle işlevleriyle tanımlandıklarına göre, bu durumu doğal saymak gerekir. Üstelik, araştırıcı açısından çok elverişli bir durum olduğu söylenebilir. Göstergebilimsel olmayan yazınsal araştırmalarda, çözümleme genellikle “kişiler” üzerinde yoğunlaştığı için, ele alınan bütüncelerin birçok yanlarının ya gözden kaçırıldığı, ya da önemsiz sayılarak konu dışı bırakıldığı yeterince bilinir. Eyleyenlerin işlevselliği böyle bir sakıncayı kendiliğinden ortadan kaldırır.</p>
		<p>Hiç kuşkusuz, her türlü özne ya da nesneyi bir eyleyen, dolayısıyla bir işlev olarak ele almanın da birtakım sakıncalar içerebileceği, örneğin aynı kişi ya da nesneyi iki özneye böldükten sonra, özne niteliklerini de tek bir <span class="epub-type_pagebreak" id="page155" title="155"/>işlev ya da durumla değerlendirmenin onun bütünlüğünü gözden kaçırmamıza yol açabileceği düşünülebilir. Ne var ki, anlatı izlencesinin en küçük, en sınırlı anlatı örneğinin: Dar anlatının karşılığı olduğunu, bu nedenle de her şeyden önce bir <em>birim </em>olarak tanımlandığını unutmamak gerekir. Her anlatının tek bir izlenceye indirgenip onunla açıklanması söz konusu değildir: Kimi anlatı biçimlerinin, örneğin halk masallarının, aynı izlenceleri önemsiz değişikliklerle birkaç kez yinelemeleri bir yana, geniş anlatı olarak niteleyebileceğimiz tüm anlatılar her anlatı izlencesinin kendinden önce ya da sonra gelen anlatı izlencelerine mantıksal bağlarla bağlandığı, dolayısıyla birimlerin birbirlerini zorunlu kıldığı bir anlatı izlenceleri dizisi, yani anlatı izlencesi adını verdiğimiz birimlerden daha yüksek bir düzlemde yer alan, onları kapsayan ve tanımı gereği bir ilerleme, bir gelişim içeren bir bütün: Bir <em>anlatı izlemi </em>oluşturur. Böylece, derin düzeyde bir temel göstergebilimsel dörtgenden yola çıkılarak yavaş yavaş anlam evreninin tüm eklemlenimlerine ulaşıldığı gibi, yüzeysel düzeyde de izlenceden izleme doğru yol alındıkça, anlatı tüm eklemlenimleriyle ele gelmeye başlar.<a class="si-noteref epub-type_noteref" href="#f187" id="ref_f187">187</a></p>
		<p>Gerçekten de, anlatı izlencesinden anlatı izlemine, başka bir deyişle, birimlerden birimlerin oluşturduğu bütüne geçildiği zaman, bölünme ve dağılma gibi görünen şey bütünlük ve belirginlik olur. Örneğin özne, belirli bir anlatı izlemi üzerinde ele alınınca ister istemez <span class="epub-type_pagebreak" id="page156" title="156"/>birbiri ardından bağlaşım ve ayrışım bağıntısı kurduğu değerlere göre tanımlanır. Kısacası, artık ne tek bir konum söz konusudur ne de tek bir bağlaşım: Konumu tek bir işlevle, gerçekleştirdiği son izlence ya da edindiği (ya da yitirdiği) son değerle değil, anlatı izlemi boyunca gerçekleştirdiği izlencelerin tümüyle, varlığıysa bir durum öznesi olarak bağlaştığı değerlerin, var olma biçimlerinin toplamıyla belirlenir.<a class="si-noteref epub-type_noteref" href="#f188" id="ref_f188">188</a></p>
		<p>Ama anlatı izlemi tek bir öznenin edim ve durumlarıyla sınırlanmaz hiçbir zaman: Propp’un incelediği masallarda nasıl her “kahraman”ın karşısında bir “hain” bulunursa, düşünebileceğimiz tüm anlatı örneklerinde de her öznenin karşısında içkin ya da açık bir <em>karşı-özne </em>yer alır, belirli bir nesneye göre tanımlanan karşılıklı bağıntılarında, birinin yengisi ötekinin yenilgisi, birinin bulduğu ötekinin yitirdiği olarak belirir. Böylece, aynı anlatı birbirine karşıt, gene de birbirini bütünleyen iki anlatı izlemi: <em>İzlem </em>ve <em>karşı-izlem </em>biçiminde eklemlenir. Bu eklemlenimde gönderici ve alıcının işlevleri yanında, izlemin süremsel ve uzamsal yerlemleri de, birimden dizgeye doğru, yöntemli bir biçimde çözümlendikçe, anlatının yapısı elle tutulacak duruma gelir.</p>
		<p>Kolaylıkla anlaşılacağı gibi, birbiriyle kesişen, birbiriyle iç içe giren iki karşıt izlemin, birinin yengisi ötekinin yenilgisi, birinin kazancı ötekinin zararı olan iki karşıt öznenin varlığı her türlü anlatının bir <em>karşılaşım</em>, yani bir çekişme, bir çarpışma biçiminde özetlenebileceğini gösterir. Öznenin de, karşı-öznenin de amacı bir değer-nesneyi (bir parayı, bir bilgiyi, bir onuru, bir kadını, vb.) korumak ya da ele geçirmek olduğuna göre, bu karşılaşım kimi zaman bir çarpışma, kimi zaman bir değiştirim <span class="epub-type_pagebreak" id="page157" title="157"/>olarak çıkar ortaya. Ama, Propp’un ünlü yapıtının ortaya koyduğu gibi, ister çarpışma, ister değiştirim, ister savaş, ister barış söz konusu olsun, her anlatının aynı temel çizgeye göre, birbirini izleyen üç deneyim biçiminde gelişip sonuçlandığı söylenebilir:</p>
		<p>1) <em>yetilendirici deneyim</em>, yani öznenin belirli bir edimi gerçekleştirebilmesi için gerekli edinci kazanması, örneğin masal kahramanının devi öldürmesini sağlayacak niteliklerle donanması; </p>
		<p>2) <em>sonuçlandırıcı deneyim</em>, yani öznenin izlencesini gerçekleştirebilmesi için gerekli eylemi başarması, örneğin masal kahramanının devi öldürmesi, tutsak kızı kurtarması;</p>
		<p>3) <em>onurlandırıcı deneyim, </em>yani öznenin başarısının tanınması, örneğin devi öldürüp tutsak kızı kurtaran masal kahramanının kahraman niteliğinin başkalarınca tanınıp onaylanması.</p>
		<p>Greimas’a göre, bu üç temel deneyimden oluşan <em>anlatı çizgesi </em>yalnızca her anlatıda karşımıza çıkan bir kalıp yalnızca her anlatı kahramanının izlediği bir yol olarak değil, insan eyleminin, insan yaşamının anlamının aranması olarak da yorumlanabilir.<a class="si-noteref epub-type_noteref" href="#f189" id="ref_f189">189</a> Şöyle bir düşünülecek olursa, örneğin girdiğimiz değişik sınavların, katıldığımız değişik yarışmaların yaşama katılmamızı sağlayan birer yetilenim biçimi, sonuçlandırdığımız değişik işlerin bir bakıma kendi kendimizi gerçekleştirmemiz, bunların sonunda çevremizdekilerin gözünde yarattığımız görüntününse, edimlerimizi anlamlandıran ve kimliğimizi temellendiren şey olduğunu söyleyebiliriz. Bu biçimde değerlendirilince, anlatı çizgesi “bu izlek üzerinde her türlü çeşitleyime olanak verecek ölçüde geneldir: Daha so<span class="epub-type_pagebreak" id="page158" title="158"/>yut bir düzeyde ele alınıp da izlemlere ayrıldığı zaman, ister bilisel olsun, ister kılgısal, her türlü etkinlik biçimini yansıtmamıza ve yorumlamamıza yardım eder”.<a class="si-noteref epub-type_noteref" href="#f190" id="ref_f190">190</a> Greimas’ın anlatı kavramının kapsamını alabildiğine genişleterek yazınsal söylemden bilimsel söyleme, ekinsel uzamın kuruluşundan sebze çorbasının hazırlanışına değin her şeyi bir anlatı çizgesi çerçevesinde çözümlemeye yönelmesinin nedeni budur.</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f173"><a class="si-backref" href="#ref_f173">173.</a><span class="si-footnote-text"> Yapısalcılığın biçimcilikten ayrıldığı ve onu aştığı noktalardan biri de budur: Biçimcilik anlamla biçimin birbirinden ayrılabileceğini varsayar, yapısalcılıksa ikisinin aynı özden olduğunu.</span></div>
		<div class="si-footnote html5_aside epub-type_footnote" id="f174"><a class="si-backref" href="#ref_f174">174.</a><span class="si-footnote-text"> B. Vardar, <em>Dilbilim ve Dilbilgisi Terimleri Sözlüğü,</em> s. 80.</span></div>
		<div class="si-footnote html5_aside epub-type_footnote" id="f175"><a class="si-backref" href="#ref_f175">175.</a><span class="si-footnote-text"> A. Ubersfeld, <em>Lire le théâtre, </em>s. 79.</span></div>
		<div class="si-footnote html5_aside epub-type_footnote" id="f176"><a class="si-backref" href="#ref_f176">176.</a><span class="si-footnote-text"> Bkz. V. Propp, <em>Morphologie du conte populaire russe.</em></span></div>
		<div class="si-footnote html5_aside epub-type_footnote" id="f177"><a class="si-backref" href="#ref_f177">177.</a><span class="si-footnote-text"> D. ve A. Patte, <em>Pour une exégèse structurale, </em>s.66, 67.</span></div>
		<div class="si-footnote html5_aside epub-type_footnote" id="f178"><a class="si-backref" href="#ref_f178">178.</a><span class="si-footnote-text"> A.J. Greimas, <em>Sémantique structurale, </em>s. 181.</span></div>
		<div class="si-footnote html5_aside epub-type_footnote" id="f179"><a class="si-backref" href="#ref_f179">179.</a><span class="si-footnote-text"> Hiç kuşkusuz, bunlardan birinin varlığı yalnızca içkin bir varlık olabilir.</span></div>
		<div class="si-footnote html5_aside epub-type_footnote" id="f180"><a class="si-backref" href="#ref_f180">180.</a><span class="si-footnote-text"> “Tümce bir sözün çözümlenmesiyle elde edilen bir birimdir, sözce ise bu türlü bir işlemden önce beliren bir bütündür.” (B. Vardar, <em>Dilbilim ve Dilbilgisi Terimleri Sözlüğü, </em>s. 133)</span></div>
		<div class="si-footnote html5_aside epub-type_footnote" id="f181"><a class="si-backref" href="#ref_f181">181.</a><span class="si-footnote-text"> A.J. Greimas, <em>Sémantique structurale, </em>s. 122.</span></div>
		<div class="si-footnote html5_aside epub-type_footnote" id="f182"><a class="si-backref" href="#ref_f182">182.</a><span class="si-footnote-text"> A.J. Greimas, “Les acquis et les projets”, J. Courtés, <em>Introduction à la sémiotique narrative et discursive, </em>s. 14.</span></div>
		<div class="si-footnote html5_aside epub-type_footnote" id="f183"><a class="si-backref" href="#ref_f183">183.</a><span class="si-footnote-text"> Greimas bu kavramlar için <em>macro-récit </em>ve <em>micro-récit </em>terimlerini kullanır.</span></div>
		<div class="si-footnote html5_aside epub-type_footnote" id="f184"><a class="si-backref" href="#ref_f184">184.</a><span class="si-footnote-text"> A.J. Greimas, J. Courtés, Agy., s. 297.</span></div>
		<div class="si-footnote html5_aside epub-type_footnote" id="f185"><a class="si-backref" href="#ref_f185">185.</a><span class="si-footnote-text"> Agy., s. 242.</span></div>
		<div class="si-footnote html5_aside epub-type_footnote" id="f186"><a class="si-backref" href="#ref_f186">186.</a><span class="si-footnote-text"> Agy., s. 40.</span></div>
		<div class="si-footnote html5_aside epub-type_footnote" id="f187"><a class="si-backref" href="#ref_f187">187.</a><span class="si-footnote-text"> Greimas’ın <em>Maupassant’</em>ında anlatının eklemlenimlerine yön veren temel süreçler olarak tanımladığı <em>ayrılım </em>(“kimi öğelerin belirli bir yerdeşlik dışına yansıtılmasını sağlayan”, bunun sonucu olarak da “bir kesitin çizgiselliği dışına atılmasına yol açan” işlem; örneğin geriye dönmeler, yeni konuya geçmeler, vb.) ve <em>bağlanım </em>(kesiti yeniden “sözsel sürekliliğe”, yani ana konuya bağlayan işlem) dar anlatıdan geniş anlatıya, dolayısıyla izlenceden izleme doğru, anlatının gelişim eklemlenimlerini saptamada elverişli araçlar olarak kullanılabilir.</span></div>
		<div class="si-footnote html5_aside epub-type_footnote" id="f188"><a class="si-backref" href="#ref_f188">188.</a><span class="si-footnote-text"> A.J. Greimas, J. Courtés, Agy., s. 243, 244.</span></div>
		<div class="si-footnote html5_aside epub-type_footnote" id="f189"><a class="si-backref" href="#ref_f189">189.</a><span class="si-footnote-text"> A.J. Greimas, “Les acquis et les projets”, J. Courtés, <em>Introduction à la sémiotique narrative et discursive, </em>s. 10.</span></div>
		<div class="si-footnote html5_aside epub-type_footnote" id="f190"><a class="si-backref" href="#ref_f190">190.</a><span class="si-footnote-text"> A.J. Greimas, J. Courtés, Agy., s. 245.</span></div>
	</div>
</body>
</html>