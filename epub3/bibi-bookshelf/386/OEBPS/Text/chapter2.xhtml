<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page35" title="35"/>2. DİL VE SES</h2>
		<p>Geleneksel dilbilim araştırmalarının yetersizliğini kavramış genç bilimadamlarından oluşan bir topluluktur Prag Dilbilim Çevresi. Topluluğun üyeleri, V. Mathesius, B. Havranek, B. Trnka, J. Vachek, vb., belirli sürelerle Prag’da bir araya gelerek dilbilimin genel sorunları konusunda vardıkları sonuçları açıklar, tartışmalar yaparlar. Daha sonra, değişik Avrupa ülkelerinin önde gelen birtakım dilbilimcileri, bu arada, Lucien Tesnière, Emile Benveniste, André Martinet gibi ileride büyük ün kazanacak olan kimi genç Fransız dilbilimcileri de katılır bu toplantılara. Etkinliğini İkinci Dünya Savaşı’na kadar sürdürecek olan topluluğun görüşleri özellikle 1929 yılında başlayan yayınlarında belirlenir. Prag Dilbilim Çevresi’ne sonradan katılan üç Rus göçmenin: N.S. Trubetzkoy, R. Jakobson ve S. Karcevkij’in bu etkinliklere büyük katkıları olur. Trubetzkoy <em>sesbilimi</em> kurup geliştirenlerin başında yer alır. Jakobson Çevre’yle Rusya’da yazın ve dil araştırmalarına yeni bir soluk getirmiş olan <em>biçimcilik </em>akımı arasında bir köprü kurar.</p>
		<p>Prag Dilbilim Çevresi’nin üyeleri de Saussure gibi dilin bir bildirişim dizgesi olduğu görüşünden yola çıkarak “dilbilimcinin her zaman <em>işlevi </em>göz önüne alması ve her olguyu yer aldığı dizgeye bağlaması” gerektiğini, “bir <span class="epub-type_pagebreak" id="page36" title="36"/>öğenin işlevi ancak bu düzlemde kavranabileceği” için de “eşsüremsel çözümlemenin zorunlu olduğunu” savunurlar.<a class="si-noteref epub-type_noteref" href="#f20" id="ref_f20">20</a> Ama, onlara göre, eşsüremsel ve artsüremsel yaklaşımların bağdaştırılması olanaksız bir şey değildir. Ne var ki tekil olguların tarihini araştırmak gibi kısır ve temelsiz bir tutumdan sıyrılmak ve dillerin geçirdiği değişimleri hep dizgeyi göz önüne alarak incelemek gerekir; çünkü bu değişimler de ister istemez dil dizgesiyle bağıntılıdır. Daha sonra gerçekleştirilen kimi çalışmalar bu savı hem örneklendirir, hem de doğrular: örneğin André Martinet’ nin <em>Economie des changements phonétiques: traité de phonologie diachronique </em>(Sesbilgisel değişimlerin düzeni: artsüremsel sesbilim incelemesi) adlı yapıtı bir artsüremli sesbilim incelemesidir: <em>devimsel eşsürem </em>kavramını getirir, sesbilim dizgesinin belli bir evresindeki durumdan kaynaklanan <em>iç nedensellikle</em> tarihsel koşullardan kaynaklanan <em>dış nedensellik </em>arasındaki ayrımı belirleyerek artsüremsel yaklaşıma yetkinlik ve tutarlılık getirir.</p>
		<p>Prag Dilbilim Çevresi’nin dilbilime en büyük katkısı, Saussure’ün bile olanaksız bulduğu bir işin üstesinden gelerek, sözsel, yani bireysel sesleri incelemekten öteye geçmeyen <em>sesbilgisini</em> aşmış ve dilsel sesleri inceleyen <em>sesbilimi </em>kurmuş olmasıdır. Saussure sesbirimi “söz düzleminde saptanan bir kendilik” olarak görmekte,<a class="si-noteref epub-type_noteref" href="#f21" id="ref_f21">21</a> bu nedenle de dilin seslerinin incelenmesini gerçek anlamda bir dilbilimsel araştırma saymamakta, dilbilimsel araştırmaya girişilmeden önce yapılması gereken bir çalışma olarak nitelemekteydi. Oysa Prag Dilbilim Çevresi’nin üyeleri, seslerin ve bu sesleri çıkarmak için yapılan devinimlerin önemini yadsımamakla birlikte, bunların doğ<span class="epub-type_pagebreak" id="page37" title="37"/>rudan doğruya dilbilim alanına girmediği görüşündedirler. Onlara göre, deneysel sesbilgisi aygıtlarla saptanan sesleri geçerli sayar; aygıtlarsa, ne denli duyarlı olurlarsa olsunlar, hiçbir zaman birbirine özdeş olmayan tekil sesler sağlar bize, bu tekil sesler üzerine bir bilim kurulamaz. Buna karşılık, dildeki sesler dizge içinde ayırıcı bir işlev gerçekleştirdikleri oranda dilbilimin kapsamına girerler ve bu düzlemde iki bireysel göstereni birbirinin karşıtı durumuna getirmezler. Bu görüşten yola çıkılarak birbiriyle tümden özdeşleşmeyen “iki sesin aynı sesbilimsel birimin sesbilgisel gerçekleşimleri mi, yoksa birbirinden ayrı iki sesbilimsel birim mi olduğu belirlenebilmiştir”.<a class="si-noteref epub-type_noteref" href="#f22" id="ref_f22">22</a></p>
		<p>Tüm dilbilim araştırmalarına ışık tutacak bir sonuç, örnek nitelikte bir yöntemsel aşamadır bu: Dilbilimsel birimlerin belirginlik ve geçerlilik kazanabilmeleri için “ayırıcı bir değer” taşımaları gerekmektedir artık. Böylece, sesbilimsel betimlemenin “sesbilgisininkinden çok daha soyut bir düzlemde” ve “hem süremsel boyuttan hem dış bağlamdan” soyutlanarak gerçekleştirilmesi, “birimlerin de yalnızca ve kendi aralarında kurdukları bağıntılara göre açıklanıp tanımlanması” vazgeçilmez ilkeler olarak belirir.<a class="si-noteref epub-type_noteref" href="#f23" id="ref_f23">23</a> O güne değin insanbilimlerinin hiçbir dalında gerçekleştirilememiş olan şeyin bu yepyeni dalda gerçekleşmesini: sesbilimin “tanıtlı” bir bilimdalı olarak kurulmasını bu ilkeler sağlar. Araştırmalarında <em>yapı </em>kavramına da ilk kez yer veren Prag Dilbilim Çevresi üyeleri getirdikleri ya da geliştirdikleri ilkelerin yalnızca ses birimlerine değil, dilin tüm bölümlerine uygulanabileceğini söylerler,<a class="si-noteref epub-type_noteref" href="#f24" id="ref_f24">24</a> dilbilimin daha sonra gösterdiği gelişim de bu kesinlemeyi büyük ölçüde doğrular.</p>
		<p><span class="epub-type_pagebreak" id="page38" title="38"/>Görüldüğü gibi yalnızca dilbilim alanında kalınırsa, Saussure’ün, özellikle de Prag Dilbilim Çevresi’nin getirdiklerini bir örnek ya da kaynak değil, gerçek bir başlangıç olarak değerlendirmek daha doğru olur. Saussure yapısal dilbilimin kuramsal ve uygulayımsal tüm temel sorunlarını gündeme getirir, önerdiği çözümler de kendisinden sonra gelen dilbilimcilerce büyük ölçüde benimsenir. İnsanbilimlerinin Prag Dilbilim Çevresi’ne borçlu olduğu sesbilimse, bilimsel açıdan bir kusursuzluk örneğidir. Tarihsel veriler de öncü sayılanlarla izleyici sayılanlar arasında fazla bir zamansal uzaklık bulunmadığını gösterir. Bilindiği gibi, geniş ölçüde Saussure’ün yapıtından esinlenen Prag Dilbilim Çevresi belli başlı savlarını 1929 yılında ortaya atar, bu topluluğunkine koşut bir yol izleyen ve aynı ölçüde Saussure’den esinlenen Kopenhag Okulu’nun büyük öncüsü Louis Hjelmslev’in ilk yapıtı “Genel Dilbilim İlkeleri”yse, Trubetzkoy’un temel yapıtı “Sesbilim İlkeleri”nden (yazarın ölümünden sonra, 1939) on bir yıl önce, 1928 yılında yayımlanır.<a class="si-noteref epub-type_noteref" href="#f25" id="ref_f25">25</a> Öte yandan, Prag Dilbilim Çevresi’nin en üretken üyelerinden biri olan Roman Jakobson’un daha sonra, aynı doğrultuda sürdürdüğü çalışmalar, özellikle de sesbilime, çocuk dili ve söz yitimine, değişik genel dilbilim sorunlarına ilişkin yayınları yapısalcılığın en verimli ve en esinleyici damarlarından birini oluşturur. Aynı biçimde, Hjelmslev’in 1943’te yayımlanan “Bir Dilyetisi Kuramı İçin Temel Kavramlar” ve 1963’te yayımlanan “Dilyetisi” adlı yapıtları akımın temel yapıtları arasında yer alır. Gençlik dönemlerinde Prag Dilbilim Çevresi’nin etkinliklerini yakından izlemiş olan Benveniste, Tesnière ve Martinet gibi Fran<span class="epub-type_pagebreak" id="page39" title="39"/>sız dilbilimcileri de yapısal dilbilimin gelişmesine genellikle öncekilerle aynı doğrultuda ama önem açısından onlarınkinden geri kalmayan katkılarda bulunurlar.</p>
		<p>Ne olursa olsun, yapısalcı ilkeleri herkesten önce dilbilimciler belirleyip benimsemişler, “belirli bir nesnenin tarihini incelemeye girişmeden, köken, gelişim, yayılım sorunlarını ele almadan, nesnenin niteliklerini dış etkilerle (örneğin bir dilin özelliğini toplumun yapısıyla, bir düşüngünün özelliğini üretim ilişkileriyle, vb.) açıklamadan önce, bu nesneyi sınırlamak, tanımlamak ve betimlemek gerektiğini” herkesten önce dilbilimciler savunmuşlardır.<a class="si-noteref epub-type_noteref" href="#f26" id="ref_f26">26</a> Ama dilbilimcileri onurlandıran bu “ilk” olma özelliğinin insanbilimleri düzleminde kaldığımız sürece geçerli olduğunu da belirtmek gerekir. Daha geniş bir açıdan bakacak olursak, doğa ve fizik bilimlerinin bu eski ve tartışılmaz ilkesinin insanbilimlerinde de geçerli sayılmaya başlaması için <em>Genel Dilbilim Dersleri</em>’nin beklenmiş olması şaşırtıcı bile görünebilir.</p>
		<p>Bununla birlikte, insanbilimlerinin ele aldığı konuların doğa ve fizik bilimlerinin ele aldığı konularla aynı türden olmadıklarını da vurgulamak gerekir: Benveniste’in söylediği gibi, fiziksel ya da dirimbilimsel olgular, ne denli karmaşık olurlarsa olsunlar, hep yalın bir nitelikle çıkarlar karşımıza, tümüyle ortaya çıktıkları alana bağlı kalır, aynı bağıntı düzleminde kavranırlar; dil gibi, söylenler gibi “insanlar-arası ortama özgü” olgularsa, hiçbir zaman “yalın” olgular olarak nitelenemez; çünkü hep “başka bir şeye bağlanır”, başka bir şeye gönderir, bu nedenle de “çiftil” bir nitelik sunarlar.<a class="si-noteref epub-type_noteref" href="#f27" id="ref_f27">27</a> Dilin bu temel özelliği, yani kendi kendinden önce kendi dışındaki verilere <span class="epub-type_pagebreak" id="page40" title="40"/>göndermesi varlığının hep kendi dışındaki şeylerde aranmasına neden olmuş, “kendi başına ve kendi kendisi için” ele alınmasını alabildiğine geciktirmiştir. Ama en sonunda gerçek niteliğiyle, yani bir dizge, bir yapı olarak ele alınmasının nedeni de bu özelliğidir.</p>
		<p>Yapı sözcüğü “örgen” anlamına alınırsa, “dilsel yapı araştırmalarının dillerin incelenmesi ölçüsünde eski olduğu” söylenebilir kuşkusuz.<a class="si-noteref epub-type_noteref" href="#f28" id="ref_f28">28</a> Eski ya da yeni tüm dilbilgisi çalışmaları bu gerçeği kanıtlar bize. Her dilin kendine özgü bir örgen sunduğu da dilcilerin birkaç yüzyıldan beri vurgulayageldikleri bir gerçektir. Bu bakımdan, dilbilime yapı kavramını yapısalcıların getirdiğini söylemek yanlış olur. Yapısalcıların özgünlüğü “bu sözcüğe yeni bir anlam vermek”, başka bir deyişle, alışılmış “yapı kavramını değiştirmek” olmuştur.<a class="si-noteref epub-type_noteref" href="#f29" id="ref_f29">29</a> Gördüğümüz gibi, geleneksel dilbilim, yapının varlığını benimsemekle birlikte, tekil öğeler üzerinde oyalanır, Saussure’ün açtığı yolu izleyen yapısal dilbilimse, her öğenin yapı içinde bir işlevi bulunduğunu varsayarak öğeden yapıya ulaşmaya çalışır, “her öğeyi kendi başına ele alarak ‘neden’ini daha eski bir durumda aramak yerine, eşsüremsel bir bütünün parçası olarak görür onu”; çünkü Saussure’den beri bilindiği gibi, “hiçbir şeyin kendi başına ve doğal bir yetenekle anlam taşımadığı, her şeyin bütüne göre anlam kazandığı bir dizgedir dil, parçaların ‘anlam’ ya da işlevini dilin yapısı belirler”.<a class="si-noteref epub-type_noteref" href="#f30" id="ref_f30">30</a> Saussure’ün ünlü satranç benzetmesinden yararlanmak gerekirse, satranç taşlarının boyutları, üretildikleri nesnenin türü, değeri, hatta biçimleri oyun dizgesi bakımından hiç mi hiç önem taşımaz; önemli olan her taşın öteki taşlarla kurduğu bağıntı ve bunun sonucu <span class="epub-type_pagebreak" id="page41" title="41"/>olan işlevidir. Aynı biçimde, dilsel öğeleri de kendi başlarına, tekil “nesne”ler olarak değil, içinde yer aldıkları bütünün başka öğeleriyle kurdukları bağıntılarda kavramaya çalışmak gerekir.</p>
		<p>Nicolas Ruwet’nin belirttiği gibi,<a class="si-noteref epub-type_noteref" href="#f31" id="ref_f31">31</a> yapısal çözümlemeyle tarihsel incelemenin karşıtlığı konusunda başlatılan birçok tartışmanın doyurucu bir sonuca ulaşamadan uzayıp gitmesi tekil nesne ya da olgularla dizge ya da yapı arasındaki karşıtlığın yeterince göz önüne alınmamasındandır. Bilindiği gibi, Saussure bu sakıncayı aşmak için dil/söz karşıtlığını getirmiştir; Jakobson aynı gereksinimle <em>izge/bildiri </em>karşıtlığını getirir; Hjelmslev de gene aynı gereksinimle ama Saussure’ün yaptığı ayrımı daha genel ve daha bütüncül bir biçimde yorumlayarak <em>çizge /kullanım </em>karşıtlığını temellendirir.</p>
		<p>Tüm yapısalcılar için olduğu gibi Hjelmslev için de kaçınılmaz bir zorunluluktur bu karşıtlığı belirlemek. Çünkü, deney yoluyla yalnızca kullanımlara, “oluş”lara ulaşabilmemize karşılık, bilimselliğin temel koşulu bu oluş ya da kullanımların ardında ya da altında yer alan dizgeyi ortaya çıkarmaktır. Bu nedenle, dilin özgül yapısına ulaşmayı amaçlayan bir araştırma, “oluş”u, yani “sözün dalgalanma ve değişimlerini göz önüne almakla birlikte, bunlara üstün bir yer vermemeli, kökü dildışı bir ‘gerçek’te bulunmayan bir <em>sürekliliği</em>, hangi dil söz konusu olursa olsun, dilin dil olmasını ve, değişik belirimleri içinde bile, kendi kendine özdeş kalmasını sağlayan bir sürekliliği aramalı”, daha kestirme bir deyişle, hep dizgeye ulaşmaya çalışmalıdır.<a class="si-noteref epub-type_noteref" href="#f32" id="ref_f32">32</a> Bu anlayış insansal olguların doğal olgulara hiç mi hiç benzemediklerini, tekil ve bi<span class="epub-type_pagebreak" id="page42" title="42"/>reysel kaldıklarını, bu nedenle de genelleştirilemeyeceklerini kesinleyen “insancı” geleneğe ters düşer kuşkusuz; ama, şiiri değil de bilimi seçmişsek, ne olursa olsun, öncelikle sürekliye, değişmeyene yönelmemiz, “her <em>oluşun </em>bir <em>dizgeye </em>gönderdiğini, bu dizgenin de az sayıda öncül yardımıyla çözümlenip betimlenebileceğini” en azından bir varsayım olarak benimsememiz gerekir.<a class="si-noteref epub-type_noteref" href="#f33" id="ref_f33">33</a> </p>
		<p>Hjelmslev bütünü tümcelere, tümceleri tümceciklere, tümcecikleri de sözcüklere bölünmüş olan ve, öğelerinin dökümü yapılınca, birçok bölümünde aynı tümcenin, aynı tümceciğin, aynı sözcüğün yeniden belirdiği görülen <em>metin </em>örneğinden yola çıkıp “iki büyüklüğü tek bir büyüklüğe indirgemeyi ya da, sık sık söylendiği gibi, iki büyüklüğü <em>özdeşleştirmeyi </em>sağlayacak bir yöntem” kullanılarak bu dizgeye ulaşılabileceğini söyler bize. Ona göre, bu yeniden belirmeler birtakım “<em>değişmez </em>büyüklüklerin <em>değişkeleri</em>”nden başka bir şey değildir. Üstelik aynı örneğe dayanılarak, yalnızca büyüklüklerin, yani tümcelerin, tümceciklerin, sözcüklerin değil, bunların işlevlerinin de değişkeleri bulunduğu kolaylıkla gösterilebilir.<a class="si-noteref epub-type_noteref" href="#f34" id="ref_f34">34</a> Sesbilim kendi alanında bu amacı gerçekleştirmiş, bir dili konuşan bireylerin çıkardığı seslerin çokluğuna karşın, “çoğu dillerin sesbirimsel dökümünün en çok kırk, en az yirmi sesbirim arasında oynadığını” göstermiştir.<a class="si-noteref epub-type_noteref" href="#f35" id="ref_f35">35</a></p>
		<p>Bilindiği gibi, sesbilim bu sonucu değişkeleri değişmezlerden ayırarak ve değişmezler arasındaki ayırıcı özellikleri belirleyerek sağlamıştır. Konuyu küçük bir örnekle somutlaştırmak gerekirse, dilimizi konuşan bireyler “yapı” ya da “kapı” sözcüğünü çok değişik biçimlerde söyleyebilirler ama sözcük aynı dili konuşan başka birey<span class="epub-type_pagebreak" id="page43" title="43"/>lerce de anlaşılabildiği sürece, tüm bu değişik söyleyişler aynı biçimin değişkeleri olarak kalır. Buna karşılık, üç ortak öğeleri (/a/, /p/ ve /ı/) bulunmakla birlikte, “yapı” ve “kapı” sözcükleri kolay kolay birbirine karışmaz: /y/ ve /k/ sesleri iki sözcüğü birbirinden ayıran bir karşıtlık oluşturur ve Türkçenin iki sesbirimi olarak belirir.<a class="si-noteref epub-type_noteref" href="#f36" id="ref_f36">36</a> Bu türlü karşıtlıklar Prag Dilbilim Çevresi’nin yapısal dilbilime getirdiği büyük katkılardan biri olan <em>değiştirim </em>yöntemiyle, yani “anlatım ya da içerik düzleminde bir öğenin yerine başka bir öğe koyarak bu değişikliğin öbür düzlemde de değişikliğe yol açıp açmadığını sınama” yöntemiyle saptanır.<a class="si-noteref epub-type_noteref" href="#f37" id="ref_f37">37</a> Örneğin üç sesbirimden (/g/, /ö/, /z/) oluşan “göz” sözcüğünün ses düzleminde yapılan belirli değiştirimler, “köz”, “töz”, “gez”, “güz”, “gök”, “göç”, “göl”, vb. örneklerinde görüldüğü gibi, anlam düzleminde de değişikliklere yol açıyorsa, işin içine yeni sesbirimler giriyor demektir.</p>
		<p>Kolaylıkla görülebileceği gibi, her sesbirim başka sesbirimlere göre sunduğu karşıtlıkla kazanır bu niteliğini, her sesbirim yanındaki başka sesbirimlerin özelliğini belirlememize yardım ederken, kendisini de yanındakiler belirler;<a class="si-noteref epub-type_noteref" href="#f38" id="ref_f38">38</a> bir başka deyişle, sesbirim varlığını içinde yer aldığı dizge ve bu dizgenin başka öğeleriyle kurduğu karşılıklı bağıntılarda gerçekleştirir. Bu bağıntılarsa, Saussure’den, Trubetzkoy’dan beri bilindiği gibi, iki ayrı düzlemde, <em>dizisel </em>ve <em>dizimsel </em>düzlemlerde kurulur. Örneğin, Lorenzo Renzi’yi izleyerek İtalyanca “<em>mano</em>” (el) ve “<em>meno</em>” (daha az) sözcüklerini karşılaştırmaya girişirsek, bu karşılaştırmayı, dilin konuşanları olarak, “belleğimizden ve soyutlama yoluyla” yaparız ister istemez: bir<span class="epub-type_pagebreak" id="page44" title="44"/>birlerinden /a/, /e/ karşıtlığıyla ayrıldıklarını söyleyebilmemiz için, onları “aynı zamanda” göz önüne almamız gerekir. Ancak, dil dönüşsüz bir biçimde, zaman içinde eklemlendiği, başka bir deyişle, <em>çizgisel </em>bir nitelik taşıdığı için, işlemimiz zorunlu olarak dilin akışı dışında gerçekleşecektir. Bunun sonucu olarak, yani düşüncede, soyutlama yoluyla yapılan bir değiştirimden kaynaklanması nedeniyle, /a/ ile /e/ arasındaki bu karşıtlık bağıntısı <em>dizisel </em>bir bağıntıdır. Buna karşılık, “mano”yu oluşturan /m/, /a/, /n/, /o/ öğeleri arasındaki karşıtlıklar, dilin söz zinciri içinde yer almaları ve birbirlerini onun akış yönünde izlemeleri nedeniyle, <em>dizimsel </em>bağıntılardır.<a class="si-noteref epub-type_noteref" href="#f39" id="ref_f39">39</a></p>
		<p>Kısacası, dizisel bağıntı çağrışımsal bir nitelik taşır, belirli bir belirim düzleminde bir arada bulunmayan ama karşıtlık ya da özdeşlik açısından birbirini varsayan nesne dizileri arasında kurulur. Örneğin, Roland Barthes’ın yaptığı bir çizelgede görüldüğü gibi,<a class="si-noteref epub-type_noteref" href="#f40" id="ref_f40">40</a> giyim düzleminde, bedenin aynı noktasında, aynı anda giyilemeyen ve birbirleriyle değiştirilmeleri giyimin anlamında değişikliğe yol açan nesneler (kundura/terlik/çizme/postal) arasında dizisel bir bağıntı söz konusudur; dizimsel bağıntıysa, bir arada bir bütün oluşturan nesneler arasında kurulan bağıntıdır: gene Barthes’ın çizelgesine göre, örneğin bir giyimde bir arada bulunan ve birbirini bütünleyen giyim öğeleri (etek/bluz/hırka) arasında dizimsel bir bağıntı vardır.</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f20"><a class="si-backref" href="#ref_f20">20.</a><span class="si-footnote-text"> Agy<em>., </em>s. 12.</span></div>
		<div class="si-footnote html5_aside epub-type_footnote" id="f21"><a class="si-backref" href="#ref_f21">21.</a><span class="si-footnote-text"> B. Vardar, “Çevirenin Notu” (F. de Saussure, Agy. II, s. 98).</span></div>
		<div class="si-footnote html5_aside epub-type_footnote" id="f22"><a class="si-backref" href="#ref_f22">22.</a><span class="si-footnote-text"> B. Vardar, <em>Une Introduction à la phonologie</em>, s. 49.</span></div>
		<div class="si-footnote html5_aside epub-type_footnote" id="f23"><a class="si-backref" href="#ref_f23">23.</a><span class="si-footnote-text"> Agy<em>., </em>s. 50.</span></div>
		<div class="si-footnote html5_aside epub-type_footnote" id="f24"><a class="si-backref" href="#ref_f24">24.</a><span class="si-footnote-text"> E. Benveniste, Agy. I<em>, </em>s. 94.</span></div>
		<div class="si-footnote html5_aside epub-type_footnote" id="f25"><a class="si-backref" href="#ref_f25">25.</a><span class="si-footnote-text"> V. Brondal (1887-1942), daha sonra da L. Hjelmslev (1899-1965) öncülüğünde gelişen Kopenhag Okulu çağdaş dilbilim araştırmalarında önemli bir yer tutar.</span></div>
		<div class="si-footnote html5_aside epub-type_footnote" id="f26"><a class="si-backref" href="#ref_f26">26.</a><span class="si-footnote-text"> N. Ruwet, “Linguistique et sciences de l’homme”, s. 566.</span></div>
		<div class="si-footnote html5_aside epub-type_footnote" id="f27"><a class="si-backref" href="#ref_f27">27.</a><span class="si-footnote-text"> E. Benveniste, Agy<em>., </em>s. 44.</span></div>
		<div class="si-footnote html5_aside epub-type_footnote" id="f28"><a class="si-backref" href="#ref_f28">28.</a><span class="si-footnote-text"> O. Ducrot, <em>Le Structuralisme en linguistique, </em>s. 16.</span></div>
		<div class="si-footnote html5_aside epub-type_footnote" id="f29"><a class="si-backref" href="#ref_f29">29.</a><span class="si-footnote-text"> Agy<em>., </em>s. 18.</span></div>
		<div class="si-footnote html5_aside epub-type_footnote" id="f30"><a class="si-backref" href="#ref_f30">30.</a><span class="si-footnote-text"> E. Benveniste, Agy<em>., </em>I, s. 22, 23.</span></div>
		<div class="si-footnote html5_aside epub-type_footnote" id="f31"><a class="si-backref" href="#ref_f31">31.</a><span class="si-footnote-text"> N. Ruwet, Agy<em>., </em>s. 567.</span></div>
		<div class="si-footnote html5_aside epub-type_footnote" id="f32"><a class="si-backref" href="#ref_f32">32.</a><span class="si-footnote-text"> L. Hjelmslev, <em>Prolégomènes à une théorie du langage, </em>s. 15.</span></div>
		<div class="si-footnote html5_aside epub-type_footnote" id="f33"><a class="si-backref" href="#ref_f33">33.</a><span class="si-footnote-text"> Agy<em>., </em>s. 16.</span></div>
		<div class="si-footnote html5_aside epub-type_footnote" id="f34"><a class="si-backref" href="#ref_f34">34.</a><span class="si-footnote-text"> Agy<em>., </em>s. 1, 81, 82.</span></div>
		<div class="si-footnote html5_aside epub-type_footnote" id="f35"><a class="si-backref" href="#ref_f35">35.</a><span class="si-footnote-text"> B. Vardar, Agy<em>., </em>s. 100.</span></div>
		<div class="si-footnote html5_aside epub-type_footnote" id="f36"><a class="si-backref" href="#ref_f36">36.</a><span class="si-footnote-text"> Bkz. Agy., s. 69.</span></div>
		<div class="si-footnote html5_aside epub-type_footnote" id="f37"><a class="si-backref" href="#ref_f37">37.</a><span class="si-footnote-text"> B. Vardar, <em>Başlıca Dilbilim Terimleri, </em>s. 49.</span></div>
		<div class="si-footnote html5_aside epub-type_footnote" id="f38"><a class="si-backref" href="#ref_f38">38.</a><span class="si-footnote-text"> A. Martinet, <em>La Linguistique synchronique, </em>s. 55.</span></div>
		<div class="si-footnote html5_aside epub-type_footnote" id="f39"><a class="si-backref" href="#ref_f39">39.</a><span class="si-footnote-text"> L. Renzi, <em>Introduzione alla filologia romanza, </em>s. 93, 94.</span></div>
		<div class="si-footnote html5_aside epub-type_footnote" id="f40"><a class="si-backref" href="#ref_f40">40.</a><span class="si-footnote-text"> R. Barthes, “Eléments de sémiologie”, <em>Communication IV, </em>s. 117.</span></div>
	</div>
</body>
</html>