<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page103" title="103"/>5. BARBAR VE UYGAR</h2>
		<p>Lévi-Strauss’u en çok eleştirenler, bu bilimsel zorunluluğun ayrımına varamadıklarından, olumsalı zorunluyla, olayı yapıyla özdeşleştirenler olmuştur. Bu sakat tutumu sürdürerek onun insan düşüncesinin her yerde aynı olduğunu, ekini ussal yapıların belirlediğini, hatta ussal yapıların ekinin ta kendisi olduğunu savunduğunu, dolayısıyla çeşitliliği ve gelişimi yadsıdığını, hatta insan düşüncesinin yapısını bulmak savında olduğunu ileri sürmüşler, “Lévi-Strauss evrenselleri”den söz etmişlerdir. Ünlü budunbilimci, bu tür yorumların doğru olması durumunda, üniversite öğrenimini felsefe dalında yapmışken, ne diye felsefeci kalmayıp da budunbilimci olduğunu, budunbetimsel ayrımları belirleyebilmek için ne diye bunca çaba harcadığını anlamanın zor olacağını söyler.<a class="si-noteref epub-type_noteref" href="#f130" id="ref_f130">130</a> Gerçekten de zordur. Üstelik insan toplumlarının çeşitliliği ve devingenliği de, gelişim ya da evrim de yadsınması olanaksız, somut ve kesin olgulardır. Lévi-Strauss bu olguları yadsımak şöyle dursun, böyle bir tutumdan alabildiğine uzak olduğunu sık sık yineler. Onun karşı çıktığı şey bu olguların değerlendirilme biçimidir her şeyden <span class="epub-type_pagebreak" id="page104" title="104"/>önce, bu olguların saltıklaştırılması, daha da kötüsü, belli bir düşünce ve belli bir gelişim biçiminin evrensel bir nitelik olarak değerlendirilmeye kalkılmasıdır.</p>
		<p>“Ben ilerleme düşüncesini yıkmaya çalışmadım, onu insan gelişiminin evrensel bir ulamı düzeyinden bizim toplumumuza (ve belki daha birkaç topluma) özgü, özel bir varoluş biçimi düzeyine indirmeye çalıştım,”<a class="si-noteref epub-type_noteref" href="#f131" id="ref_f131">131</a> der Lévi-Strauss. Tarihsel diye adlandırılan birtakım ayrıcalıklı toplumların dışında kalan bunca toplumun varlığı da onun bu tutumunu doğrular. Ne var ki, kendi içinde tutarlı, zengin ekinler oluşturmuş, kimi sanat ve uygulayım alanlarında şaşırtıcı ilerlemeler gerçekleştirmiş bunca toplumun insan toplumu niteliğini yadsımak anlamına bile gelse, kendi toplumunun, kendi ekininin değerlerini evrenselleştirmekte direnen Batılı aydının gözünde kutsala saygısızlık gibi bir şeydir bu. Bu konuda, en tutucusundan en devrimcisine, en bağnazından en hoşgörürüne neredeyse tüm Batılı aydınların görüş birliğinde olduğu görülür, hem de yüzyıllardan beri. Lévi-Strauss hem doğanın hem insanın indirgenmesi ya da “budanması” olarak niteleyebileceğimiz bu tutumu ve sonuçlarını şöyle özetler: “İnsanın doğadan koparılması ve üstün, egemen varlık durumuna getirilmesiyle başlanmıştır işe; böylece en yadsınmaz özelliğinin, yani canlı varlık niteliğinin silinebileceği sanılmıştır. Bu ortak nitelik görülmezlikten gelinerek her türlü aşırılığa olanak sağlanmıştır. Batılı insan, özellikle tarihinin son dört yüzyılında, insansallıkla hayvansallığı birbirinden kesinlikle ayırmayı bir hak olarak benimsemekle, birinden aldığı her şeyi ötekine vermekle, uğursuz bir dönemi başlattığını, durmamacasına daraltılan bu sınırın insanları da birbirinden <span class="epub-type_pagebreak" id="page105" title="105"/>uzaklaştırmaya ve gittikçe daha sınırlı bir azınlık yararına, bir insanlık ayrıcalığı istemeye yarayacağını, bu insanlığınsa, ilkesini ve kavramını özsaygıdan aldığı için, daha doğar doğmaz çürüyeceğini anlayamamıştır.”<a class="si-noteref epub-type_noteref" href="#f132" id="ref_f132">132</a></p>
		<p>Lévi-Strauss’a bakılırsa, bu indirgeyici tutumun en çarpıcı örneklerinden birini de Jean-Paul Sartre verir: yüzyılımızın bu çok ünlü ve çok saygın yazarı, (<em>Diyaletik Aklın Eleştirisi</em>) adlı yapıtında, insanı eytişimle, eytişimi de tarihle tanımladıktan sonra, nerdeyse iki ayrı eytişim biçiminin varlığını kesinlemeye yönelir. Bunlardan birincisi tarihsel toplumlara özgü olan “gerçek” eytişim, ikincisiyse ilkel denilen toplumlara özgü olan ve aşağı yukarı dirimsel düzlemde yer alan “yineleyici” eytişimdir.<a class="si-noteref epub-type_noteref" href="#f133" id="ref_f133">133</a> Hiç kuşkusuz, böyle bir ayrım yapmak tarih içinde ve günümüzde insanlığın büyük bir bölümünün gerçek düşünceden yoksun olduğunu kesinlemekle birdir. Ama Sartre, bunu gizlemek şöyle dursun, ayrımını geçersiz kılan kanıtları çürütmeye çalışır: Toplumunun evlilik kurallarını ve akrabalık dizgesini soruşturmacıya kum üstünde çizgelerle açıklayan “yerli”nin karmaşık bilgisi ve çözümleme ustalığı karşısında, “Bu kurmanın bir düşünce olmadığını söylemek bile gerekmez: Dile getirmediği bir bileşimsel bilgi denetiminde gerçekleştirilen bir el işidir bu,”<a class="si-noteref epub-type_noteref" href="#f134" id="ref_f134">134</a> diye kesip atar.</p>
		<p>Gerçekten böyle midir durum, ilkel denilen insanların düşünme, yorumlama, sınıflandırma biçimleri de ilkel midir, yoksa Sartre da, nice benzeri gibi, bir düşünce cambazlığıyla, Batı’nın yüzyıllar ötesinden gelen bir önyargısını en uç noktalarına dek götürerek bir kez daha doğrulamaya mı çalışmaktadır? Gerçekten böyleyse, Claude <span class="epub-type_pagebreak" id="page106" title="106"/>Lévi-Strauss’un çok güzel belirttiği gibi, Ecole Polytechnique’te karatahta başında bir kanıtlamaya girişen profesör için de aynı şeyleri söylemek gerekir; gerçek durum bu değilse Sartre, bilerek ya da bilmeden, kendi toplumunun bir önyargısına mantıksal gerekçeler sağlamaya çalışıyorsa, o zaman yüzde yüz karşıt bir tutumu benimseyen, toplumunun önyargılarından örülmüş değer ölçülerine karşı çıkarak, “Barbar insan her şeyden önce barbarlığa inanan insandır,” diyen ünlü budundilimcinin düşüncesini daha bir özenle irdelemek gerekir.<a class="si-noteref epub-type_noteref" href="#f135" id="ref_f135">135</a></p>
		<p>Hiç kuşkusuz arada bir, Lévi-Strauss’un kendisini de indirgemecilikle suçlayanlar, her şeyi birtakım “evrenseller”e, bir soyut mantığa indirgeyerek insanı aradan çıkardığını söyleyenler de çıkar. Ama Lévi-Strauss bunun yanıtını çok önceden, <em>Hüzünlü Dönenceler</em>’de, Nambikwara’lara ayırdığı bölümün sonunda vermiştir: “En yalın anlatımına indirgenmiş bir toplum aramıştım. Nambikwaralarınki öylesine en yalın anlatımına indirgenmişti ki, orada yalnızca insanlar buldum.”<a class="si-noteref epub-type_noteref" href="#f136" id="ref_f136">136</a></p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f130"><a class="si-backref" href="#ref_f130">130.</a><span class="si-footnote-text"> Cl. Lévi-Strauss, “Structuralisme et écologie”, <em>Claude Lévi-Strauss, </em>Gallimard, s. 465.</span></div>
		<div class="si-footnote html5_aside epub-type_footnote" id="f131"><a class="si-backref" href="#ref_f131">131.</a><span class="si-footnote-text"> Cl. Lévi-Strauss, <em>Anthropologie structurale I, </em>s. 368.</span></div>
		<div class="si-footnote html5_aside epub-type_footnote" id="f132"><a class="si-backref" href="#ref_f132">132.</a><span class="si-footnote-text"> Agy. II, s. 53.</span></div>
		<div class="si-footnote html5_aside epub-type_footnote" id="f133"><a class="si-backref" href="#ref_f133">133.</a><span class="si-footnote-text"> Bkz. Cl. Lévi-Strauss, <em>Yaban Düşünce, </em>s. 292, 293.</span></div>
		<div class="si-footnote html5_aside epub-type_footnote" id="f134"><a class="si-backref" href="#ref_f134">134.</a><span class="si-footnote-text"> J.-P. Sartre’tan aktaran Cl. Lévi-Strauss, <em>Yaban Düşünce, </em>s. 295.</span></div>
		<div class="si-footnote html5_aside epub-type_footnote" id="f135"><a class="si-backref" href="#ref_f135">135.</a><span class="si-footnote-text"> Bir ölçüde yöntem sorunlarının ötesine taştıklarından, Lévi-Strauss’un bu konudaki görüşleriyle tarih konusundaki görüşlerini sonuç bölümünde ele alacağız.</span></div>
		<div class="si-footnote html5_aside epub-type_footnote" id="f136"><a class="si-backref" href="#ref_f136">136.</a><span class="si-footnote-text"> Cl. Lévi-Strauss, <em>Tristes tropiques, </em>s. 365.</span></div>
	</div>
</body>
</html>