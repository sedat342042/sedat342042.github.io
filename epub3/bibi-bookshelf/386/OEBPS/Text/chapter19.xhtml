<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page203" title="203"/>3. ÇEKİNCELER</h2>
		<p>Daha önce de sık sık vurguladık: Dilbilim başta olmak üzere, insanbilimlerinin değişik alanlarında saptanan bunca kazanım yapısalcı yöntemin karşısına çıkan tüm sorunları çözüp işlevini tamamladığını kesinlemeye yetmez, insanbilimleri alanında izlenebilecek tek yöntem olduğunu kesinlemeye de yetmez, her alanda aynı verimi sağladığını kesinlemeye de yetmez, aynı alan içinde ya da değişik alanlarda çalışan uygulayıcıları arasında tam bir uyum bulunduğunu kesinlemeye de yetmez. </p>
		<p>Paris Göstergebilim Okulu’nun kurucusu Algirdas Julien Greimas’ın, örnek bir alçakgönüllülükle, bu yeni ama çok gelişmiş bilimdalını “bilimsel iççağrılı bir tasarı” olarak nitelediğini biliriz. Aynı kuramcı, daha altmışlı yıllarda, birer saygı sunuş biçimde de olsa, Georges Dumézil’in, Claude Lévi-Strauss’un kimi çalışmalarını daha da biçimselleştirmeye girişerek hem yöntemin en parlak uygulamalarının bile kusursuz olmadığını, hem de bu uygulamalar arasında tam bir uyum bulunmadığını dolaylı olarak ortaya koyar. Bunun yanında, bir André Martinet, yaklaşımını <em>işlevselcilik </em>diye adlandırarak kendini öteki yapısalcılardan yalıtlamayı yeğler. Yöntemin en ünlü uygulayıcısı Claude Lévi-Strauss da, birkaç öncü bir yana, döneminin çoğu yapısalcılarından uzak durur, <span class="epub-type_pagebreak" id="page204" title="204"/>hatta onlara yukarıdan bakar. Örneğin Jakobson’la birlikte Baudelaire’in “Les Chats”sı (Kediler) üzerine yaptığı çözümlemeyi unutarak, “Dilbilimde olsun, budunbilimde olsun, yapısal yöntem farklı içerikler içinde değişmez biçimler bulmaktır. Birtakım yazın eleştirmenleri ve yazın tarihçilerinin bağlanmakla haksız yere övündükleri yapısal çözümleme, tam tersine, yinelenen içerikler ardında değişken biçimler aramaktır,” diyerek yapısal çözümlemenin sınırlarını, haksız yere, alabildiğine daraltır.<a class="si-noteref epub-type_noteref" href="#f258" id="ref_f258">258</a> Ne var ki, bir yöntem birçok örnekçe içerebilir. Ayrıca, her yapısal araştırmada aynı şeylerin aranması da yöntemsel bir zorunluluk değildir. Yalnızca Greimas’ın <em>Maupassant</em>’ı bile Lévi-Strauss’un horgörüyle “yazınsal eleştiri” diye nitelediği yazınsal göstergebilimin de yapısalcılığın en verimli kollarından birini oluşturduğunu kanıtlamaya yeter. Bunun aykırı sayılabilecek bir yanı da yoktur. Lévi-Strauss, “Budunbilim her şeyden önce görgül bir bilimdir. Her ekin tek bir olumsallıktır, önce betimleyebilmek, sonra da anlamaya çalışmak için ince bir dikkatle ele alınması gerekir,” der.<a class="si-noteref epub-type_noteref" href="#f259" id="ref_f259">259</a> Yazın yapıtı da yazının tekil bir olumsallığı olduğuna göre, kendi içinde, kendi göndergeleriyle yapısalcı bir yöntemle betimlenip çözümlenmemesi için bir neden yoktur. Ama ünlü budunbilimci bu türlü ayrımlar üzerinde oyalanmaz. Belki de hep “değişmez biçimler” ardında koştuğundan, yeni müzik, soyut resim gibi birtakım çağdaş sanat etkinliklerine de aynı biçimde yukarıdan bakar, hatta onların sanat niteliğini yadsıyarak bayağı tutucu bir tutum sergiler. Çözümleme ve kanıtlamalarında André Régnier’nin saptadığı türden birtakım boşluklar, çelişkiler, saymaca çıkarımlar da yok değildir kuşkusuz. </p>
		<p><span class="epub-type_pagebreak" id="page205" title="205"/>Tüm bu saptamalar olsa olsa yukarıda söylediklerimizin doğruluğunu kanıtlar, yapılsalcılığın aşıldığını ya da, başarısızlık ve dağılma sonucu, serüvenini tamamlayıp tarih olduğunu göstermez. Ama böyle düşünenler de yok değil. Örneğin François Dosse, <em>Histoire du structuralisme </em>(Yapısalcılığın Tarihi) adlı geniş kapsamlı kitabının birinci cildine “Le champ du signe” (Göstergenin Alanı), ikinci cildine “Le chant du cygne” (Kuğunun Şarkısı) altbaşlığını koyarak bu görüşte olduğunu daha baştan belli eder. Ona göre, yapısalcılık 1967’den bu yana kuğu şarkısını söylemekte, yani tümden ölmediyse de can çekişmektedir. Bu can çekişmenin temel nedeni de kitleleri daha çok çeken birtakım yeni yaklaşımların belirmesi, örneğin Roland Barthes gibi kimi ünlülerin bu gereğinden fazla nesnel, gereğinden fazla biçimsel akıma sırt çevirmesi yanında, akımın kendisinin katı tutumunu sürdürmesi, örneğin tarihi ve öznelliği (bu arada özneyi) bilmezlikten gelmekte dayatmasıdır.</p>
		<p>Daha bu kitabın girişinde vurgulamıştık: Yapısalcılık gibi kökleri yüzyılımızın başlarına dek uzanan bir bilimsel, bir ölçüde de düşünsel akım içinde, ikincil türden görüş ve yöntem ayrılıklarının belirmesinden, akım içinde yer alan öznelerin bir süre sonra kişisel konumlarını iyice belirginleştirerek kendilerini kesinlemek, bunu sağlamak için de yapısalcılıkla örtüşen yönlerinden çok, ondan ayrılan yönlerine ağırlık vermek istemelerinden daha doğal bir şey olamaz: Sanatsal akımlar düzleminde de, düşünsel akımlar düzleminde de sık sık karşılaşırız bu tutumla. Paris Göstergebilim Okulu’nun önde gelen üyelerinden biri olan Jean-Claude Coquet genel yönelime uymayan kimi öneriler getirerek yıllar önce yapmıştır bunu; ama dün olduğu gibi bugün de göstergebilimin, dolayısıyla yapısalcılığın en önemli sürdürücülerinden biridir.</p>
		<p><span class="epub-type_pagebreak" id="page206" title="206"/>Yapısalcıların tarihsel bilginin gerekliliğini hiçbir zaman yadsımadıklarını, tam tersine, tarihçileri her şeyden önce gerçekten doyurucu tarihsel bilgilere ulaşmamızı sağlayabilecek nitelikte bir tarih yöntemi oluşturamadıkları için eleştirdiklerini uzun uzun anlattık. Bu bakımdan, kendisi böyle bir sanı istememekle birlikte, Michel Foucault’nun yapısalcı araştırmacılar arasında sayılmasının şaşılacak bir yanı yoktur: <em>Histoire de la folie </em>(<em>Deliliğin Tarihi</em>)’den <em>Histoire de la sexualité </em>(<em>Cinselliğin Tarihi</em>)’ye, yaklaşımı yapısalcıların düşlediği tarih yöntemine yakındır. Şu var ki, yapısalcı sanını yadsıdığı gibi tarihçi sanını da yadsımakla birlikte, tarihçi yanı yapısalcı yanından çok daha ağır çeker. Bu bakımdan, François Dosse’un yaptığını yapmak, yani Foucault’yu bir yapısalcı olarak niteledikten sonra, yapısalcılığın tarihe gömülmesinin nedenleri arasında tarihe ve tarihsel bilgiye sırt çevirmesini de saymaktan daha aykırı bir tutum olamaz.</p>
		<p>Özne ve öznellik konusunda da böyle.</p>
		<p>Göstergebilimin kurucusu Greimas, yalından karmaşığa doğru gitmeyi yöntemsel bir zorunluluk olarak gördüğünden, en azından başlangıçta, daha kolay kavranıp daha kolay betimlenebilecek verilere ağırlık verir, ilk yazınsal göstergebilim çalışmalarının daha çok halk yazını, özellikle de masal üzerinde yoğunlaşması bundandır. Ama, yapısal dilbilimin en önemli kuramcılarından biri olan Emile Benveniste’in dilde özne, öznellik ve özneler arası bağıntılar sorununu daha altmışlı yıllarda benzerine az rastlanır bir yetke ve derinlikle işlemiş olması ve bu alandaki çalışmalarının yapısalcılar arasında büyük ilgi uyandırması bir yana, hiçbir yapısalcı öznenin ve öznelliğin bilimsel çözümleme nesnesi olamayacağını ileri sürmemiştir. Üstelik, tam da yapısalcılığa yakıştırılan çok uzun can çekişme döneminde, en azından göstergebilimciler gittikçe artan bir ilgi göstermişlerdir bu konula<span class="epub-type_pagebreak" id="page207" title="207"/>ra. Örneğin, Benveniste’in esiniyle, sözcelem üzerinde geliştirilen çalışmalar, hemen her zaman, konunun doğası gereği, işin içine özne ve öznelliği de katar. Söylem çözümlemelerinde özne önemli bir yer tutar. 1979’da, Greimas ve Landowski yönetiminde yayımlanan <em>Introduction à l’analyse du discours en sciences sociales </em>adlı ortak yapıt bu konuda zengin ve çığır açıcı bir örnektir. Jean-Claude Coquet’nin <em>Le Discours et son sujet</em>’ (Söylem ve Onun Öznesi)’si (1984, 1985) de öyle. </p>
		<p>Öte yandan, Algirdas Julien Greimas’la Jacques Fontanille’in ortak yapıtı <em>Sémiotique des passions, Des états de choses aux états d’âme </em>(Tutkuların Gösterbilimi: Şeylerin Durumundan Zihnin Durumuna,1991), altbaşlığının da sezdirdiği gibi göstergebilimde önemli bir geçişi, öznelliğe, duyguya ve tutkuya açılışı örneklendirir. Jacques Fontanille’le Claude Zilberberg’in başka birçok çalışmadan sonra yayımladıkları <em>Tension et signification</em>’sa (Anlatım ve Gerilim) (1998) bu yönelimin bugün geldiği en ileri noktayı oluşturur belki. Ne var ki yapıtlardan çok kişiler üzerinde duran, bu arada bin sayfalık kitabını birçokları yapısalcılıkla pek ilgisi bulunmayan bir yığın adla dolduran François Dosse, göstergebilimin, dolayısıyla yapısalcılığın bu iki önemli sürdürücüsünü bir kez bile anmaz. Böylece, sanki kıtlığı varmış gibi, kötü tarihe yeni bir örnek sağlar. </p>
		<p>François Dosse, yapısalcılığın defterinin kapandığını ya da kapanmak üzere olduğunu kesinleyebilmek için, Roland Barthes’ın yapısalcılıktan uzaklaşmasını açıklarken, bu kopmanın “yapısalcı izlencenin soluğunun kesilmesini” ortaya koyduğunu söyler.<a class="si-noteref epub-type_noteref" href="#f260" id="ref_f260">260</a> Neden Greimas göstergebiliminin çok gerilerinde kalmış Barthes’ın bu alan<span class="epub-type_pagebreak" id="page208" title="208"/>da soluğunun kesilmesi ya da denemeciliği seçmesi değil de yapısalcı izlencenin soluğunun kesilmesi? Hiç kuşkusuz, Barthes büyük bir yazardır, yazarlığı seçmekle de kendi açısından iyi etmiştir. Ne olursa olsun, 1973’ten önce yapısalcılığın dışında yapıt veren çok değerli araştırmacılar, düşünürler vardı, 1973’ten sonra da vardı, bugün de var. Buna ancak sevinilir. Herkes kendine göre, kendi ölçüleri içinde, bilime, ekine, yazına kendi katkısını getirir. Ancak, yapısalcılığın aşılıp tarih olduğunu öne sürebilmek için örneğin André Martinet’nin çift eklemlilik kuramının geçersizliğinin kanıtlandığını, örneğin yapısal dilbilimden daha geçerli bir dilbilim doğduğunu, örneğin Greimas’ın <em>Maupassant</em>’ının aşıldığını, örneğin Claude Lévi-Strauss’un akrabalık yapıları ve söylen çözümlemelerinin artık bir anlamı kalmadığını, örneğin Jean-Claude Coquet, François Rastier, Herman Parret, Jacques Fontanille, Claude Zilberberg, Paolo Fabbri ve daha nicelerinin Greimas’ın açtığı yolda değil de başka bir yolda ilerlediklerini kesinleyebilmek gerekir.</p>
		<p>Oysa hep bu yolda ilerliyor, yol tıkanır gibi olunca da onunkilerle aynı türden araçlarla açıyor, sonra gene ilerlemeye başlıyorlar.</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f258"><a class="si-backref" href="#ref_f258">258.</a><span class="si-footnote-text"> Cl. Lévi-Strauss, <em>Anthropologie structurale II, </em>s. 322, 323.</span></div>
		<div class="si-footnote html5_aside epub-type_footnote" id="f259"><a class="si-backref" href="#ref_f259">259.</a><span class="si-footnote-text"> Cl. Lévi-Strauss, <em>Le Regard éloigné</em>, s. 145.</span></div>
		<div class="si-footnote html5_aside epub-type_footnote" id="f260"><a class="si-backref" href="#ref_f260">260.</a><span class="si-footnote-text"> F. Dosse, <em>Histoire du structuralisme II, </em>s. 251.</span></div>
	</div>
</body>
</html>