<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page45" title="45"/>3. DİL VE ANLAM</h2>
		<p>Dilin sessel yapısını belirleyen bu temel bağıntılar anlam düzleminde de geçerli midir? Sessel düzlemde olduğu gibi anlamsal düzlemde de bütüncül bir betimleme ve tutarlı bir çözümlemenin zorunlu koşullarını oluşturan birimler elde edilebilir mi? <em>İşlevselcilik </em>adı altında ayrı bir yöntem geliştirmek, böylece Saussure’ün öteki kalıtçıları karşısında bağımsızlığını vurgulamak savında olmasına karşın, başta <em>İşlevsel Genel Dilbilim </em>olmak üzere, çoğu yapıtları Saussure’ün ve Prag Dilbilim Çevresi’ nin öğretisinin derin izlerini taşıyan André Martinet adına yaraşır tüm dilbilimcilerce benimsenen <em>çift eklemlilik </em>kuramıyla yüzde yüz olumlu bir yanıt getirir bu sorulara: “Bir ilk eklemlenimden oluşan birimlerin her birinin aynı zamanda başka türden birimler biçiminde de eklemlendiklerini”, bir başka deyişle, tüm dillerde eklemlenimlerin iki ayrı düzlem üzerinde gerçekleştiğini, bu eklemlenimlerin birincisinde, “başkasına iletilecek her türlü deneyimin, bildirilmek istenen her türlü gereksinimin, her biri bir sessel biçim ve bir anlamla donatılmış bir birimler dizisi biçiminde çözümlendiğini” söyler.<a class="si-noteref epub-type_noteref" href="#f41" id="ref_f41">41</a></p>
		<p><span class="epub-type_pagebreak" id="page46" title="46"/>Martinet’ye göre, dilin benzersiz tutumsallığı da buradadır: Diyelim ki, başımız ağrıyorsa, çevremizdekilere değişik çığlıklarla duyurabiliriz bunu; ama çığlık çözümlenmez olduğuna göre, dilsel bir bildirişimde bulunmuş olmayız; oysa, “<em>j’ai mal à la tête” </em>(Başım ağrıyor) dediğimiz zaman, durum bambaşkadır: Tek tek ele alınacak olurlarsa, bu tümcede birbirini izleyen altı öğenin <em>(j’, ai, mal, à, la, tête)</em> hiçbirinde, duyduğumuz ağrının özgüllüğünün karşılığı olabilecek bir öz yoktur, aynı öğelerin başka bağlamlarda başka olguları dile getirebilmeleri de bunu gösterir; ama bu düzenlenim içinde, etkenlikle yansıtırlar anlatmak istediğimizi. Bunun sonucu olarak, dilimizde yer alan birkaç bin birimin milyonlarca çığlığın iletebileceğinden çok daha fazlasını ilettiğini, sınırlı sayıda dilsel öğenin, değişik düzenlenimlerinde, en yalınından en karmaşığına, sonsuz sayıda olgu ve düşünceyi aktarmaya olanak sağladığını söyleyebiliriz.</p>
		<p>Birinci eklemlenimin bir anlam ve bir sessel biçimle donatılmış olan bu öğeleri daha küçük birimlere ayrılamaz. Örneğin <em>masa</em> bütünü “masa” demektir ve <em>ma- </em>ve <em>-sa </em>öğelerinin toplamı “masa” anlamını oluşturacak olan ayrı anlamları bulunduğunu söylemeye olanak yoktur. Buna karşılık, sessel biçim her biri <em>masa</em>’yı <em>tasa, yasa, maça</em> ya da <em>maşa</em>’dan ayırmamızı sağlayacak bir birimler dizisi biçiminde çözümlenebilir. Martinet bu sessel eklemlenimi <em>ikinci eklemlenim </em>diye adlandırır. İkinci eklemlenim öğelerini çözümlememizi sağlayan <em>sesbirime </em>koşut olarak, birinci eklemlenime de bir temel birim getirir: <em>anlambirim</em>.<a class="si-noteref epub-type_noteref" href="#f42" id="ref_f42">42</a></p>
		<p>Anlambirim bir anlamı bulunan en küçük dilsel birimdir. Örneğin “geliyorum” bütününün üç anlambirimden: Belirli bir eylemi belirten <em>“gel-”</em>, bu eylemin gerçek<span class="epub-type_pagebreak" id="page47" title="47"/>leştirildiği zamanı belirten <em>“-yor-” </em>ve bu eylemi gerçekleştiren kişiyi belirten <em>“-um” </em>birimlerinden oluştuğu söylenebilir. Bu bakımdan, anlambirim sınırları oldukça bulanık kalan ve bir türlü tanıma gelmeyen “sözcük”le özdeşleşmez. Bunun sonucu olarak, nerdeyse tüm çağdaş dilbilimciler gibi Martinet de sözcüğü dilbilimsel bir birim olarak değerlendirmekten kaçınır, sözlükte yer alan anlambirimleri de <em>sözlükbirim </em>diye adlandırmanın daha uygun olacağını söyler.</p>
		<p>Kısacası, Martinet’nin vardığı sonuçlar, sesbirimlerin düzenlenim kurallarıyla anlambirimlerin düzenlenim kuralları arasında bir koşutluk bulunmasa bile, her iki düzlemde de aynı türden bağıntıların geçerli olduğunu, dilin yapısının da bu bağıntılarla tanımlandığını bir kez daha, kesinlikle ortaya koyar. Gerçekten de, Benveniste’in belirttiği gibi, bu bağıntılardan yola çıkarak, “bir dizi benzersiz, sayıya gelmez, rastlantısal ‘olay’ yerine, sınırlı sayıda birim elde ederiz, dilin yapısını da bunların olasıl üleşim ve bileşimlerine göre belirleyebiliriz”.<a class="si-noteref epub-type_noteref" href="#f43" id="ref_f43">43</a> Böylece, dilde karşılaştığımız değişik dizgeler düzenli bir <em>basamaklanım </em>içeren, belirli bir yapıya götürür bizi. Bu yapının belli başlı birimleri şöyle sıralanabilir:</p>
		<p>1) belirtilen kavramların dökümünü çıkarmamızı sağlayan sözlükbirimler;</p>
		<p>2) biçimsel katman ve alt-katmanların dökümünü çıkarmamızı sağlayan anlambirimler; </p>
		<p>3) anlamı bulunmayan sessel ayrımların dökümünü veren sesbirimler;</p>
		<p>4) sesbirimleri katmanlar biçiminde düzenleyen “özellik”ler.<a class="si-noteref epub-type_noteref" href="#f44" id="ref_f44">44</a></p>
		<p><span class="epub-type_pagebreak" id="page48" title="48"/>André Martinet her sözce ya da sözce dizisinin bir “anlam” oluşturan her bölümünün bir dilsel “gösterge” olarak nitelenebileceğini söyler. Dilsel göstergeyi “kavramla işitim imgesinin birleşimi” olarak tanımlayan Saussure için olduğu gibi onun için de dilsel gösterge iki öğeden oluşur:</p>
		<p>1) göstergenin “anlamı ya da değeri” olan <em>gösterilen</em>;</p>
		<p>2) göstergenin ortaya çıkmasını sağlayan ve sessel bir öğe olan <em>gösteren.</em></p>
		<p>Buna göre, “gösterenleri ve gösterilenleriyle, birinci eklemlenimin sunduğu birimler birer göstergedir”.<a class="si-noteref epub-type_noteref" href="#f45" id="ref_f45">45</a></p>
		<p>İlk bakışta, doğru bir gözlemdir bu ama oldukça bulanık kaldığı da gözden kaçmaz. Çünkü Martinet, göstergenin birinci öğesi göstereni “sessel öğe”, ikinci öğesi gösterileni “anlam ya da değer” olarak niteledikten sonra, her iki öğeyi de birinci eklemlenim düzlemine yerleştirir: Daha sonra, ikinci eklemlenimin “gösterenin biçimini gösterilenin değerinden bağımsız kılmak” gibi bir özelliği bulunduğunu söyleyerek,<a class="si-noteref epub-type_noteref" href="#f46" id="ref_f46">46</a> az önce birinci eklemlenim düzlemine yerleştirdiği öğeleri iki eklemlenim arasında paylaştırır. Hiç kuşkusuz, anlambirimlerin “çift yönlü birimler” olmasından ileri gelir bu.<a class="si-noteref epub-type_noteref" href="#f47" id="ref_f47">47</a> Ne olursa olsun, bu bulanık niteliği yüzünden olacak, Martinet yaptığı dil tanımında gösterge kavramına yer vermez, etkin bir çözümleme terimi olarak da kullanmaz onu; kuramını sesbirim/anlambirim karşıtlığına göre geliştirmeyi yeğ tutar. Ne var ki, anlambirim terimi de büyük ölçüde gösterge terimiyle özdeşleştiği, dolayısıyla yeterince yalın bir kavram olmadığı için, Martinet anlam sorunlarını derinlemesine ele almak, anlambirimden <em>anlambilime </em>var<span class="epub-type_pagebreak" id="page49" title="49"/>mak konusunda fazla istekli görünmez: Biçimi anlamdan, anlamı biçimden soyutlamaya olanak yoktur kuşkusuz ama anlambilim tehlikeli bir alandır.<a class="si-noteref epub-type_noteref" href="#f48" id="ref_f48">48</a></p>
		<p>Doğrusunu söylemek gerekirse, yalnız Martinet’ye özgü bir tutum değildir bu. Sesbilimin eriştiği kesinliği dilbilimin başka dallarında da görmek isteyenlerin, “hiç kuşkusuz yeterince olgucu olamama korkusuyla ancak <em>dolaysız biçimde gözlemlenebilen </em>verileri <em>gerçeklik </em>saymaları”<a class="si-noteref epub-type_noteref" href="#f49" id="ref_f49">49</a> anlam sorununun gereğince araştırılmasını uzun süre engellemiş, böylece dilbilimin önde gelen dallarından biri olması gereken anlambilim, Greimas’ın deyimiyle, bir “yoksul akraba” olarak kalmıştır.<a class="si-noteref epub-type_noteref" href="#f50" id="ref_f50">50</a> Hiç kuşkusuz, dilsel göstergenin çiftil niteliğinden, yani kendi varlığının dışında kalan bir şeylere bağlanmasından kaynaklanır bu tutum: Dilsel göstergede dilsel alanın dışına taşan bir yan bulunması, anlam ya da değeri belirleyip sınırlamayı zorlaştırmıştır. Bu nedenle, örneğin Bloomfield, dilsel göstergeyi “bir anlamı olan sessel biçim” diye tanımladıktan sonra, bu anlam konusunda “hiçbir şey bilinemeyeceğini” söyler.<a class="si-noteref epub-type_noteref" href="#f51" id="ref_f51">51</a> Bu anlayışı daha da ileriye götürerek anlam konusunun kendileri için bir anlam taşımadığını söyleyen dilbilimciler bile çıkar. Ama, hangi nedenle olursa olsun, anlamı dışarıda bırakan bir dilbilim kuramı ister istemez eksik bir kuram olmaya yargılıdır. Jakobson anlam sorunlarının kendileri için bir anlam taşımadığını söyleyenlerin savını çok güzel çürütür: Bu kişiler bunu söylerken, ne dediklerini biliyorlarsa, anlam sorunu yalnız bu kesinlemeyle bile bir anlam kazanır; ne dediklerini bilmiyorlarsa, o zaman da söylediklerinin hiç<span class="epub-type_pagebreak" id="page50" title="50"/>bir anlamı yok demektir. Danimarkalı dilbilimci Hjelmslev de “bir anlatımın ancak bir içeriğin anlatımı olduğu için anlatım, bir içeriğin de ancak bir anlatımın içeriği olduğu için içerik olduğunu” söyleyerek iki öğe arasında karşılıklı bir önvarsayım bulunduğunu, biçimin zorunlu olarak anlamı, anlamın da zorunlu olarak biçimi içerdiğini kesinler.<a class="si-noteref epub-type_noteref" href="#f52" id="ref_f52">52</a></p>
		<p>Ama <em>anlatım, içerik, biçim, anlam </em>terimlerinin Hjelmslev’in yapıtlarında yepyeni anlamlar kazandığını hemen belirtmek gerekir. Gerçekten de, <em>yorumbilim </em>adını verdiği özgün yöntem uyarınca, Saussure’ün savlarını biçimsel-mantıksal ilkeler ışığında yeniden değerlendirip geliştiren büyük dilbilimci bu kavramları yeni içeriklerle donatarak ilginç yorumlara varır. Ona göre, birbirlerinden ne denli farklı olurlarsa olsunlar, tüm dillerde ortak bir etmen buluruz: <em>anlam</em>. Ama, dil düzleminde belirmediği sürece, anlam çözümlenmemiş bir veri, “biçimlenmemiş bir kitle” olarak kalır. Ayrıca, her dilde değişik bir biçimde biçimlenir. “Aynı kum taneciklerinin değişik görünümler oluşturabilmeleri, aynı bulutun sürekli olarak yeni biçimlere girebilmesi gibi, aynı anlam da değişik dillerde değişik biçimlerde biçimlenir”, bu biçimi de yalnızca dilin işlevleri belirler: “anlam her seferinde yeni bir biçimin ‘töz’ü olur, herhangi bir biçimin tözü olma dışında, var olma olanağı da yoktur”.<a class="si-noteref epub-type_noteref" href="#f53" id="ref_f53">53</a> Böylece, dilsel içerikte özgül bir biçim çıkar karşımıza: <em>içeriğin biçimi</em>. Bu biçim anlamdan bağımsızdır, onunla saymaca bir bağıntı kurar ve onu <em>içeriğin tözü </em>durumuna getirir. İçeriğin tözü durumuna gelmekse, kesinlikle dil düzleminde yer almaktır.</p>
		<p><span class="epub-type_pagebreak" id="page51" title="51"/>Böylece, tıpkı Saussure gibi, dilin <em>töz </em>değil, <em>biçim </em>olduğu görüşünden yola çıkmakla birlikte, Hjelmslev başka çağdaş dilbilimcilerin iki düzeyle sınırladıkları biçim/ töz karşıtlığını <em>biçim, töz </em>ve <em>anlam </em>kavramlarını içeren üçlü bir karşıtlık biçiminde değerlendirerek kendi varlığı dışında kalan, yabancı öğelerden yalıtır onu. Dilin yansıttığı gerçeğin sırf “yansıtılan gerçek” niteliği bile ondan ayrı bir gerçek olduğunu ortaya koyar. Hjelmslev’in <em>anlam </em>terimiyle karşıladığı kavram bu gerçekten kaynaklanır işte: anlam Saussure’ün töz diye adlandırdığı veride dilsel düzlemin dışında kalan şeylerin tümüdür.</p>
		<p>Bilindiği gibi, dış gerçek bir bütünlük, bir süreklilik olarak çıkar karşımıza. Dil bu gerçeği olduğu gibi değil, kendince bölümleyerek, kesitleyerek, başka bir deyişle, “süreksizleştirerek” sunar her zaman. Bunun en açık kanıtı söz konusu kesitlemeyi her dilin kendine göre, yani başka dillerden farklı bir biçimde yapmasıdır. Örneğin zaman dilimlenimi dilden dile önemli ayrılıklar gösterir: kimi dillerde ancak bir “geçmiş zaman”la bir “şimdiki zaman” bulunmasına, “gelecek zaman”ın da “şimdiki zaman” içinde yer almasına karşılık, kimi dillerde birkaç “geçmiş zaman” birden bulunur; renk kuşakları saymaca bir biçimde, her dilde ayrı bir bölümlenime uyar; ağaç ve orman konusunda üç Batı dili arasındaki uymazlıklar, Türkçenin de katılmasıyla, şöyle bir görüntü sunar:</p>
		<table>
			<tbody>
				<tr>
					<td class="no-border">Danimarkaca</td>
					<td class="no-border">Almanca</td>
					<td class="no-border">Fransızca</td>
					<td class="no-border">Türkçe</td>
				</tr>
				<tr>
					<td rowspan="2">trae</td>
					<td>Baum</td>
					<td>arbre</td>
					<td>ağaç</td>
				</tr>
				<tr>
					
					<td>Holz</td>
					<td rowspan="2">bois</td>
					<td>odun</td>
				</tr>
				<tr>
					<td rowspan="2">skov</td>
					<td rowspan="2">Wald</td>
					
					<td>koru</td>
				</tr>
				<tr>
					
					<td>forêt</td>
					<td>orman</td>
				</tr>
			</tbody>
		</table>
		<p><span class="epub-type_pagebreak" id="page52" title="52"/>Ses açısından da dillerin belirgin farklılıklar gösterdiklerini biliriz: sesbirimlerin sayısı dilden dile değişir, aralarındaki bağıntılar her dilde başka biçimde düzenlenir. Bunun sonucu olarak, yalnızca içeriğin değil, anlatımın anlamının da dilden dile değiştiğini kesinlemek gerekir. Gerçekten de, örneğin “Berlin” sözcüğünün İngilizce, Almanca, Danimarkaca ve Japoncadaki farklı söylenimleri tek bir anlatım anlamının değişik biçimleridir. “Burada olduğu gibi, içerik anlamının da aynı olması önemli değildir. Aynı biçimde, İngilizce <em>got</em>, Almanca <em>Gott</em>, Danimarkaca <em>godt </em>sözcüklerinin aynı anlatım anlamının değişik oluşumları olduklarını söyleyebiliriz. Tıpkı <em>je ne sais pas </em>(Fransızca, bilmiyorum) ve <em>I do not know </em>(İngilizce, bilmiyorum) örneklerinde anlatım anlamının farklı olmasına karşılık, içerik anlamının aynı olması gibi.”<a class="si-noteref epub-type_noteref" href="#f54" id="ref_f54">54</a></p>
		<p>Böylece, “biçim anlama yansıtılınca, kesintisiz bir yüzey üzerinde bir ağın gölgesi gibi beliren” dört temel öğeye ulaşırız: <em>Anlatımın biçimi </em>ile <em>içeriğin biçimi, anlatımın tözü </em>ile <em>içeriğin tözü</em>.<a class="si-noteref epub-type_noteref" href="#f55" id="ref_f55">55</a> Bu dört öğe Hjelmslev için anlatımın da, içeriğin de iki yanlı olduğunu gösterir bize:</p>
		<table>
			<tbody>
				<tr>
					<td rowspan="2">anlatım</td>
					<td>biçim</td>
				</tr>
				<tr>
					
					<td>töz</td>
				</tr>
				<tr>
					<td rowspan="2">içerik</td>
					<td>biçim</td>
				</tr>
				<tr>
					
					<td>töz</td>
				</tr>
			</tbody>
		</table>
		<p><span class="epub-type_pagebreak" id="page53" title="53"/>Bu öğelerin belirlenmesinden sonra, gösterge kavramı daha bir açıklık kazanır, öğeleri de yalnızca dil düzleminde kalınarak tutarlı bir biçimde çözümlenebilecek duruma gelir. Bu kavramı, Hjelmslev’le birlikte, “içeriğin biçimi ile anlatımın biçiminden oluşan birim” diye tanımlarsak,<a class="si-noteref epub-type_noteref" href="#f56" id="ref_f56">56</a> gösterdiklerinin de tıpkı kendileri gibi dil düzleminde kaldığını kesinlememiz gerekir: bir kâğıt paranın değeri para düzeni içindeki durumuyla belirlendiği gibi, göstergenin değeri de yer aldığı iki dizge: Gösterenler ve gösterilenler dizgesi içindeki yeriyle belirlenir. Ama, daha önce de belirtildiği gibi, gösterge yalın bir birim değildir, yalın bir birim olmadığı için de “dilin temel birimi” sayılamaz. Sesbilim, değiştirim yöntemiyle, göstergenin daha küçük birimlere: Sesbirimlere ayrılabileceğini göstermiştir. Örneğin Fransızca <em>veau </em>(dana) göstergesi iki sesbirimi birden kapsar: /v/ ile /o/. Aynı yöntem içerik düzleminde de uygulanacak olursa, bu göstergede en azından üç ayrı birimin: /sığır/, /erkek/, /genç/ birimlerinin bulunduğu kesinlenebilir. </p>
		<p>Hiç kuşkusuz, Martinet’nin yaklaşımından söz ederken de gördüğümüz gibi, bir dilin anlatım düzlemindeki birimleriyle içerik düzlemindeki birimleri aynı biçimde düzenlenmez, bu nedenle de birbirleriyle çakıştırılamazlar; ama her iki düzlemde de aynı türden bağıntılarla eklemlendikleri açıktır. Örneğin <em>veau </em>göstergesinde bulduğumuz iki sesbirim anlatımın tözünü oluşturur, başka sesbirimlerin düzenleniminden ayrılan ses düzeni de anlatımın biçimidir. Aynı biçimde, sonraki düzlemde bulduğumuz üç birim (/sığır/, /erkek/, /genç/) içeriğin tözü, kendilerini başka anlamsal birimlerden ayıran düzenlenimleri de içeriğin biçimidir. Bunun sonucu olarak, <span class="epub-type_pagebreak" id="page54" title="54"/>her iki düzlemin de aynı yöntemle çözümlenebilecekleri, üstelik, yalnızca birimleri birbirinden ayıran özellikler değil, düzenlenim bağıntıları da değerlendirildiğine göre, yapılacak çözümlemenin daha bütüncül olacağı söylenebilir. Hiç değilse, Hjelmslev’in önde gelen izleyicilerinden Greimas’ın çalışmaları yeterince kanıtlar bunu.</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f41"><a class="si-backref" href="#ref_f41">41.</a><span class="si-footnote-text"> A. Martinet, <em>Eléments de linguistique générale, </em>s. 17.</span></div>
		<div class="si-footnote html5_aside epub-type_footnote" id="f42"><a class="si-backref" href="#ref_f42">42.</a><span class="si-footnote-text"> Agy., s. 18, 19.</span></div>
		<div class="si-footnote html5_aside epub-type_footnote" id="f43"><a class="si-backref" href="#ref_f43">43.</a><span class="si-footnote-text"> E. Benveniste, Agy. I, s. 22.</span></div>
		<div class="si-footnote html5_aside epub-type_footnote" id="f44"><a class="si-backref" href="#ref_f44">44.</a><span class="si-footnote-text"> Agy.<em> I, </em>s. 23.</span></div>
		<div class="si-footnote html5_aside epub-type_footnote" id="f45"><a class="si-backref" href="#ref_f45">45.</a><span class="si-footnote-text"> A. Martinet, <em>Eléments de linguistique générale, </em>s.19, 20.</span></div>
		<div class="si-footnote html5_aside epub-type_footnote" id="f46"><a class="si-backref" href="#ref_f46">46.</a><span class="si-footnote-text"> Agy., s. 22.</span></div>
		<div class="si-footnote html5_aside epub-type_footnote" id="f47"><a class="si-backref" href="#ref_f47">47.</a><span class="si-footnote-text"> Agy., s. 98.</span></div>
		<div class="si-footnote html5_aside epub-type_footnote" id="f48"><a class="si-backref" href="#ref_f48">48.</a><span class="si-footnote-text"> Agy., s. 40, 41.</span></div>
		<div class="si-footnote html5_aside epub-type_footnote" id="f49"><a class="si-backref" href="#ref_f49">49.</a><span class="si-footnote-text"> J.-Cl. Coquet, <em>Sémiotique littéraire, </em>s. 49.</span></div>
		<div class="si-footnote html5_aside epub-type_footnote" id="f50"><a class="si-backref" href="#ref_f50">50.</a><span class="si-footnote-text"> A.J. Greimas, <em>Sémantique structurale, </em>s. 6.</span></div>
		<div class="si-footnote html5_aside epub-type_footnote" id="f51"><a class="si-backref" href="#ref_f51">51.</a><span class="si-footnote-text"> Agy., s. 7.</span></div>
		<div class="si-footnote html5_aside epub-type_footnote" id="f52"><a class="si-backref" href="#ref_f52">52.</a><span class="si-footnote-text"> L. Hjelmslev,Agy., s. 67.</span></div>
		<div class="si-footnote html5_aside epub-type_footnote" id="f53"><a class="si-backref" href="#ref_f53">53.</a><span class="si-footnote-text"> Agy., s. 70.</span></div>
		<div class="si-footnote html5_aside epub-type_footnote" id="f54"><a class="si-backref" href="#ref_f54">54.</a><span class="si-footnote-text"> Agy., s. 75. </span></div>
		<div class="si-footnote html5_aside epub-type_footnote" id="f55"><a class="si-backref" href="#ref_f55">55.</a><span class="si-footnote-text"> Agy., s. 76.</span></div>
		<div class="si-footnote html5_aside epub-type_footnote" id="f56"><a class="si-backref" href="#ref_f56">56.</a><span class="si-footnote-text"> Agy., s. 77.</span></div>
	</div>
</body>
</html>