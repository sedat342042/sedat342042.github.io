<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page185" title="185"/>2. TARİH ÇEVRESİNDE</h2>
		<p>Özellikle tarih söz konusu olduğu zaman, bir yandan Marksçıların, bir yandan gelenekçi düşünür ve bilginlerin yapısalcılığı amansızca eleştirmeleri de bundan kaynaklanır. Yapısalcılar, ayrışık veriler arasında yüzeysel ve saymaca bağıntılar kurarak dizgesel bir çözümlemeyle ilgisi bulunmayan artsüremsel betimlemelerle yetinmek yerine, “her <em>sürec</em>in ardında kendisini sınırlı sayıda öncül aracılığıyla çözümleyip betimlememizi sağlayacak bir <em>dizge </em>bulunduğu” varsayımından yola çıkarak “sınanabilir” bir çözümleme aygıtı oluşturulmasını zorunlu görürken, sözünü ettiğimiz düşünür ve bilginler böyle bir tutumu geçerli saymaya yanaşmazlar.<a class="si-noteref epub-type_noteref" href="#f217" id="ref_f217">217</a> Onlara kalırsa, insansal ve toplumsal olayların genelleştirilmelerine olanak yoktur, genelleştirilemeyecekleri için de dizgesel bir biçimde incelenemezler. Neden? Kendileri hiçbir zaman genelleyim işlemine başvurmadıkları ve kendi uyguladıkları yöntemleri bilimsel saymadıkları için mi? Hayır, durmamacasına bilimden, bilimsellikten söz eder, durmamacasına genelleyimlere girişirler. Ama saymaca bir biçimde, başvurdukları işlemleri yeterince temellendirmeden. Gerek bugüne değin uygulandığı biçimiyle ta<span class="epub-type_pagebreak" id="page186" title="186"/>rih, gerekse böyle bir tarihten yararlanan kimi insanbilimleri bu sakat tutumun ilginç örneklerini sunar bize.</p>
		<p>Bu tutumun nedenini anlamak da zor değil: İster Hıristiyan olsun, ister insancı, Batı düşüncesi öteden beri bir aşkın tarih anlayışını benimsemiş, bu aşkın tarihi aynı zamanda hem yeri doldurulmaz bir bilgi kaynağı, hem de varlığı anlamlandıran ve yönlendiren bir erek olarak değerlendiregelmiştir. Marksçılık da farklı bir yol izlememiştir bu konuda; tersine, daha da ileri gitmiş, tarihi düşüngüsünün köşe taşlarından biri durumuna getirmiştir. Son yıllarda ülkemizin güncel sorunlarını açıklamaya çalışan çoğu yazarlarımızın araştırmalarını yüzde doksan tarihsel verilere dayandırmalarına bakılırsa, bizim ülkemizde de tarihe fazlasıyla ayrıcalıklı bir yer verildiği söylenebilir.</p>
		<p>Kısacası, yıllar önce, küçük bir denemede belirtmeye çalıştığımız gibi,<a class="si-noteref epub-type_noteref" href="#f218" id="ref_f218">218</a> bizde olsun, Batı’da olsun, tarihin şaşmaz olduğu söylenen ışığı tutuluyor her şeye. Ama, hemen belirtmek gerekir ki, bu ışığın arkasında açık bir çelişki gizleniyor genellikle: sözcüğün iki ayrı anlamını birleştirerek tarihsel bilgilerimizi geçmişle özdeşleştiriyor, arkasından bugünle geleceği de bu kavramın kapsamına sokarak elde ettiğimiz tuhaf bileşimi hem her şeyi açıklayıp her konuda yol gösteren, buyurucu, kural koyucu bir bilgi dalı, hem de tüm istemlerin üstünde, evrensel bir yönelim, aşkın ve karşı durulmaz bir güç olarak görüyoruz. Başka bir deyişle, aynı zamanda hem açıklayıcı, hem sonuçlandırıcı bir töz sayıyoruz onu, ayrıcalıklı bir düşüngü öğesine dönüştürüyoruz. Bu noktaya geldikten sonra da, çok doğal olarak, “Toplumsal yapıların aynı anda birbirleri üzerine etkilerini, birbirleriyle ilişkilerini, eklemleniş biçimlerini bilmek gereklidir. Ama toplum için asıl önemli olan, toplumun zaman içinde <span class="epub-type_pagebreak" id="page187" title="187"/>değişimini incelemek ve anlamaktır. Toplumun asıl sorunsalı zaman içindeki hareketidir” türünden sözler edebiliyoruz.<a class="si-noteref epub-type_noteref" href="#f219" id="ref_f219">219</a></p>
		<p>Toplum için önemli olan neden yapı değil de değişimdir? Kimi toplumlar değişimi önemsemeye alıştırıldıkları için mi, yoksa daha derin, daha ussal nedenlerden mi? Bir an için, hiçbir ussal dayanağı bulunmayan bu savın doğru olduğunu, toplumların her şeyden önce değişimi önemsediklerini benimsesek bile, toplumca önemsenen şeylerin onun en önemli yanlarını oluşturduğunu kesinleyebilir miyiz? Toplumsal sorunların en önemlisinin değişim olduğunu varsaysak bile, bu değişimi kavramanın tek yolunun bugün uygulandığı biçimiyle tarih olduğunu söyleyebilir miyiz? Sonra, “tarih varsa, bu tarih neden oluşmuştur? Değişen nedir, değişmeyen nedir? Evriminin iki ayrı döneminde ele aldığımız bir dilsel verinin <em>aynı </em>veri olduğunu nasıl kesinleyebiliriz? Bu özdeşlik neyle temellenir?”<a class="si-noteref epub-type_noteref" href="#f220" id="ref_f220">220</a> Doğrusunu söylemek gerekirse, ustalarından öğrendiklerini yinelemekle yetinenlerin kolay kolay yanıtlayabilecekleri sorular değildir bunlar. Ama Karl Popper çoklarınca değişmez ve evrensel gerçekler diye bellenen önyargıların hangi varsayımlardan kaynaklandığını çok güzel açıklar:</p>
		<blockquote>
			<p>Doğrudan doğruya Aristoteles’in özcülüğünden kaynaklanan üç tarih öğretisinden söz edilebilir. 1) Bir bireyin ya da bir ülkenin gizli –ve gelişmemiş– özünü tanımamızı (Hegel’in sözcükleridir bunlar) ancak bu birey ya da ülkenin gelişimi, başka bir deyişle, tarihi sağlar. Bu öğreti daha sonra tarihçi yönteme, yani bir toplumu kendi özünde tanımanın tek yolunun toplumu <span class="epub-type_pagebreak" id="page188" title="188"/>etkileyen değişimleri incelemek olduğu görüşüne götürecektir. Daha sonra (Hegel’in bilinen ile gerçeği iyiyle özdeşleştiren törel olguculuğu bu tutumun örneklerinden biridir), gerçeğin büyük sahnesi ve dünyanın yargı yeri işleviyle donatılmış tarih tapıncıyla noktalanır. 2) Değişim, gelişmemiş özde saklı olanı ortaya çıkarmakla, onun içinde gücül olarak bulunan ne varsa hepsini gözler önüne serer, tarihsel yazgı kavramı da buradan gelir. Kaçınılmaz bir yazgıdır bu çünkü özseldir; çünkü –gene Hegel’in göstereceği gibi– bizim erek ve belirleyim dediğimiz şey, gizli –ve gelişmemiş– özden başka bir şey değildir. Bir insanın, bir ulusun ya da bir devletin başına gelen her şey onun özünden kaynaklanır ve ancak bu özle anlaşılabilir. Bireyin yazgısı varlığına işlenmiştir. Hiç kuşkusuz, bundan sıyrılmaya çalışabilir ama yazgı yaşamın ayrılmaz bir parçasıdır gerçekte. Hegel’in bu yazgı kuramı Aristoteles’in dizgesinin: Doğal yerlerini yeniden bulmaya çalışan nesneler dizgesinin bir “kopya”sıdır. Gerçekte çok beylik bir konuyu dile getirmenin gösterişli bir biçimidir bu: İnsanın yazgısı yalnızca dış olaylarla değil, kendi doğasının bu olaylara gösterdiği tepkinin biçimiyle de açıklanır. 3) Olgu durumuna gelebilmek için, özün değişim olması gerekir; Hegel bunu, “Kendinde olan, daha varoluş düzeyine ulaşmamış bir olabilirliktir. Gerçeklik kazanmak için buna ikinci bir evre eklenmesi gerekir: insanın etkinliği,” sözleriyle dile getirir. Bu nedenle, “yüzeye çıkmak”, yani var olmak istiyorsam, “kişiliğimi kesinlemem” gerekir. Başkalarıyla bağıntılarında kendini kesinlemek onlara egemen olmaya çalışmak olduğuna göre, günümüzde de yaygın olan bu görüş köleliğin yeni bir doğrulayımına götürür, Hegel de bunda kusur etmez. Hatta tüm kişisel bağıntıların efendiyle köle arasındaki ilişkilere, egemenlikle boyun eğişe indirgenebileceğini <span class="epub-type_pagebreak" id="page189" title="189"/>kanıtlamaya dek götürür işi. Her birey kendini kesinlemeli, bağımsızlığını koruması için gerekli yüreklilik ve yetenekten yoksun olanlarsa, köle durumuna düşmelidir. Söylemek bile fazla, bireyler arasındaki bağıntılara ilişkin bu hayranlık verici görüş uluslararası ilişkiler düzleminde de karşılıksız kalmaz: ulusların tarih sahnesinde kendilerini kesinlemeleri gerekir, görevleri dünyaya egemen olmaya çalışmaktır.”<a class="si-noteref epub-type_noteref" href="#f221" id="ref_f221">221</a></p>
		</blockquote>
		<p>Her türlü olumsal dayanaktan yoksun görünen birtakım sıçramalarla, kaşla göz arasında, “olabilir”i “olması gereken”le özdeşleştirdikten sonra, bireyle ulusu, ulusla devleti aynı özden nesnelermiş gibi değerlendiren bu tarih anlayışının bilimsel bir geçerliliği bulunmadığını söylemek bile gerekmez. Ama, özellikle Batı düşüncesinin gelişimi açısından, tarihsel bir önemi bulunduğu da kuşku götürmez. Popper’in söylediği gibi, “Platon’u çağdaş erk tekelciliğine bağlayan zincirin eksik halkasını” tamamlar.<a class="si-noteref epub-type_noteref" href="#f222" id="ref_f222">222</a> Bu bakımdan, “Marksçı aşırı solun da, faşist aşırı sağın da” Hegel’i usta bellemesi,<a class="si-noteref epub-type_noteref" href="#f223" id="ref_f223">223</a> “karşıtlarının kuramlarını sınıfsal çıkarlarının yönlendirdiğini söylemeyi bir alışkanlığa donüştürmüş olan Marksçı felsefecilerin Hegel söz konusu olunca sessiz kalmaları” ilginçtir.<a class="si-noteref epub-type_noteref" href="#f224" id="ref_f224">224</a> Ama açıklanması kolay bir sessizlik söz konusudur burada: bugün, genellikle geliştirildiği ve yorumlandığı biçimiyle, tarih düşüngü üretmeye çok elverişli bir bilgi dalıdır, solcu düşüngüleri de besler, sağcı düşüngüleri de. Nietzsche de, konuya öncelikle yarar ve kullanım açısından bakarak <em>anıtsal tarih, antika tarih </em>ve <em>eleştirel tarih </em>kavramlarını getirirken, daha çok bunu vurgular. </p>
		<p><span class="epub-type_pagebreak" id="page190" title="190"/>Ona göre, “tarih her şeyden önce etkilinin ve güçlünün, büyük bir savaşıma katılan ve ustalara, örneklere, avunduruculara gereksinimi olup da bunu arkadaşları arasında ve şimdiki zamanda bulamayanların malıdır”.<a class="si-noteref epub-type_noteref" href="#f225" id="ref_f225">225</a> Böyle bir arayış anıtsal tarihi getirir. Böylece, “öykünülmeye değer gibi, öykünülebilir ve bir kez daha gerçekleştirilebilir gibi betimlenmesi gerektiği sürece, geçmiş bozulma, güzelleştirilme, anlamından saptırılma tehlikesine düşecek, bunun sonucu olarak, betimi özgürce tasarlanmış bir şiire benzeyecektir. Anıtsal bir geçmişi söylensel bir düşlemden ayıramayan dönemler bile vardır çünkü aynı itkiler berikinden alındığı gibi ötekinden de alınabilir”.<a class="si-noteref epub-type_noteref" href="#f226" id="ref_f226">226</a> Sonuçta, koca dönemler küçümsenir, unutulur, hatta yok sayılır. Kısacası, “<em>anıtsal tarih </em>örneksemelerle aldatır insanı. Baştan çıkarıcı benzeşimlerle, gözü pek kişiyi atak girişimlere, coşkuluyu bağnazlığa yöneltir”.<a class="si-noteref epub-type_noteref" href="#f227" id="ref_f227">227</a> Nietzsche bu tarihin çoğu zaman da insanların “çağlarının büyüklerine ve güçlülerine duydukları kinin büründüğü kılık”, yani bir tür “maske” olduğunu, bu maskeninse, tarihin yaşama karşıt bir yol tutmasını sağlayabildiğini söyler.<a class="si-noteref epub-type_noteref" href="#f228" id="ref_f228">228</a> Bu bakımdan, Popper’in çağdaş erk tekelciliğinin “mayası” olarak nitelediği Hegel tarihçiliğini yadsıyor diye yapısalcılığı bir tür gericilik olarak nitelemek gülünçtür.</p>
		<p>Ne olursa olsun, tarihi her şeyin anahtarı olarak değerlendirmenin ne denli yanlış olduğunu yapısalcılık yeterince kanıtlamıştır: varlığın “gizli –ve gelişmemiş– öz”ünü tanımamızı ancak onun tarihinin sağladığı savına uygun olarak, araştırma nesnesinin yalnızca gelişim ekseni üzerinde, bir artsüremlilik biçiminde ele alınması <span class="epub-type_pagebreak" id="page191" title="191"/>gerekseydi, örneğin dilbilim alanında gerçekleştirildiğini bildiğimiz bunca ilerlemenin gerçekleşmemiş, dilbilimin de bugün örnek bilim niteliğini kazanmamış olması gerekirdi. Gene aynı sav uyarınca, her olayın açıklamasını tarihten beklemek zorunlu olsaydı, nesnelerin özünü, yapıların eklemlenimlerini onların tarihiyle özdeşleştirmek gibi sakat bir yol tutularak örneğin satranç oyununun içerdiği dizgeyi onun tarihiyle aynı şey olarak değerlendirmek gerekseydi, nesnelerin “gizli –ve gerçekleşmemiş– öz”ünün tutarlı bir biçimde belirlenebilmesi için tarihlerinin kesinlikle noktalanmasını, örneğin akrabalık ilişkilerinin çözümlenebilmesi için bu ilişkilerin gelişimlerini tamamlamalarını, başka bir deyişle son bulmalarını beklemek kaçınılmaz olacaktı.<a class="si-noteref epub-type_noteref" href="#f229" id="ref_f229">229</a> Oysa, görüyoruz, tarihi dillerinden düşürmeyenlerin kendileri bile böyle bir beklemeye yanaşmıyorlar. </p>
		<p>Olayların tarihsel boyutunun öneminin yadsındığını mı gösterir bunlar? Tarihi saltıklaştıranlara kalırsa, evet: Yapısalcı yönteme karşı çıkanlar olayları daha çok eşsüremsel düzlemde ele almanın gelişim sürecini yadsımak, her şeyin hep aynı kaldığını kesinlemek anlamına geldiğini sık sık yinelemişlerdir. Ama burada da bilinçli ya da bilinçsiz bir yanlış anlama söz konusudur: Yapısalcıların, tarihsel boyutu yadsımak şöyle dursun, ikide bir onun öneminden, tarihsel bilginin vazgeçilmezliğinden söz ettikleri bilinir. Bunu anlamak için Lévi-Strauss ya da Greimas’ın yapıtlarına şöyle bir göz atmak yeter. Üstelik, onlara göre, “durallıkla eşsüremliliği eşanlamlı saymak büyük bir yanlışlığa düşmek olur. Dural kesit bir düzlemdir: Varlığın özel bir durumu değil, yardımcı nitelikte bir yordamdır. Bir filmin algılanımını yalnızca artsüremsel olarak değil, eşsüremsel olarak da ele alabiliriz. Bununla birlikte, fil<span class="epub-type_pagebreak" id="page192" title="192"/>min eşsüremsel görüntüsü ondan çıkarılmış, tek bir imgeyle özdeşleşmez. Devinim algılanımını eşsüremsel görüntüde de buluruz”.<a class="si-noteref epub-type_noteref" href="#f230" id="ref_f230">230</a> Öte yandan, Saussure’ün kesinlemesine uygun olarak, dilin işleyim sürecinde tarihsel boyutunun silindiği göz önüne alınınca, hiç değilse bu alanda, artsüremliliği “eşsüremliliklerin birbirini izlemesi” olarak tanımlamak,<a class="si-noteref epub-type_noteref" href="#f231" id="ref_f231">231</a> dolayısıyla hem eşsüremsel yaklaşımın geçerli bir yaklaşım olduğunu, hem de eşsüremlilikle artsüremlilik arasında tutarlı bağıntılar kurulabileceğini söylemek yanlış olmaz. Ancak, kurduğumuz bağıntıları mantıksal bir temele oturtabilmemiz gerekir.</p>
		<p>Kısacası, tarih, gelişim, dönüşüm ya da devingenlik değildir yapısalcılığın yadsıdığı, tarihsel boyutun saltıklaştırılması ve öteden beri uygulanagelen seçmeci tarihsel yöntemdir. Her şeyden önce mantıksal bağıntılara dayanmak isteyen yapısalcıların açısından bakılınca, tarihçinin söylemiyle tarihin kendisi, tarihsel olanla tarihsel olmayan arasındaki sınır kesinlikle belirlenmediği, ayrışık olay ve nesneler arasında geçerli bağıntılar kurulamadığı, belki de tarihsel birim kavramını getirecek olan bir benzeştirim işleminin geçerli kuralları konulamadığı sürece, tarihi adına yaraşır bir bilimdalı olarak nitelemeye olanak bulunmayacak, bu önemli bilgi dalı ister istemez bir dağınık ve kopuk bilgiler alanı olarak kalacaktır.</p>
		<p>Ne olursa olsun, yapısalcılar tüm bu sakıncaları aşacak bir tarih yöntemi düşleyip durmuşlardır. Tarihi ve tarihselliği saltıklaştıranlarsa, yöntemlerinin geçerliliği konusunda kuşkuya kapılmak şöyle dursun, çoğu kez en açık çelişkileri bile kulak ardı eder, bir yandan bugünün tarihini yazabilmek için bugünün dün olmasını beklemek gerektiğini kesinlerken, bir yandan da ancak bu bekleme sonunda elde edebileceğimiz bilgilerin gelece<span class="epub-type_pagebreak" id="page193" title="193"/>ğe ışık tutacağını savunur, hatta dün olmuş bugünlerin ışığından yararlanarak 1970’lerde 1999 Türkiye’sinin tarihini yazmaya kalkarlar. Bize sürenin belirleyici etkisinden, süremsel uzaklığın önemliyi önemsizden, sürekliyi rastlantısaldan, tarihseli güncelden ayırma erdeminden söz edip duranlar tarihçilerin kendileri olduğuna göre, bu çelişki olsa olsa Hegel’in sıçramalı eytişimiyle aşılabilir. Ama süreye tanınan bu eleyip ayırma gücünün mantıksal dayanağı ne olabilir? Eleme ve ayırma süreci nedir? Süre kendi kendine nasıl çözümler her şeyi? Benveniste’in söylediği gibi, “süre gelişimin etmeni değil, çerçevesi” olduğuna göre,<a class="si-noteref epub-type_noteref" href="#f232" id="ref_f232">232</a> doyurucu yanıtlardan yoksun kalmaya yargılı sorulardır bunlar.</p>
		<p>Bu durumda, süreye tanıdığımız bu yetkenin aldatıcı bir özne değiştiriminden başka bir şey olmadığını kesinlememiz gerekir: Süreye tanır göründüğümüz bu yetkeyi geleceğin tarihçilerine tanırız gerçekte, bizim yaşadığımız sorunlara onların daha nesnel, daha keskin bir gözle bakacaklarını, bu nedenle de her şeyi daha doğru değerlendireceklerini varsayarız. Ne var ki, bizim yaşadığımız olayları bizden sonra geleceklerin daha tutarlı, daha doğru çözümleyeceklerine inanmak bir yandan tarih alanında yeterli bir çözümleme aygıtından yoksun bulunduğumuzu kesinlerken, bir yandan da gerçeğin izlerini gerçeğin kendisinden daha anlamlı, daha açıklayıcı bulduğumuzu ortaya koymaktır. Böyle bir görüşü benimsemiyor da ileride, araştırmalar birbirine eklenip çoğaldıkça, bilgilerin gittikçe daha nesnel olacaklarına inanıyorsak, o zaman da nesnel yorumun öznel yorumların toplamından çıktığı gibi kanıtlanması zor bir savı geçerli kılmak için kanıtlar aramamız gerekir. Ne olursa olsun, en azından geçmiş olaylara ilişkin çözümlemelerimizin <span class="epub-type_pagebreak" id="page194" title="194"/>düzeyi, belirli olaylara ilişkin yorumlarımızın çelişkinliği, bu tutum böyle sürdükçe, nesnellik ve tutarlılık konusunda geleceğin tarihçilerine de fazla belbağlamamak gerektiğini yeterince göstermektedir.</p>
		<p>Greimas’ın söylediği gibi, tarihçi önce bugünün gerçeğini geçmişe yansıtır, sonra da daha bir güçlenmiş olarak yeniden bugüne getirir. Başka bir deyişle, ereği geçmişi yeniden kurmaktan çok, onun kimi verilerinden yararlanarak bugüne belirli bir açıklama getirmektir. Ama, yakından bakılacak olursa, bir “aynalar oyunu”ndan öte bir şey değildir bu: gerçeğin kendisi değil, birbirlerini yansıtan birtakım aynalar, insanbilimlerini gözden düşüren bir “düşüngüsel kurgu” söz konusudur.<a class="si-noteref epub-type_noteref" href="#f233" id="ref_f233">233</a> Anlaşılamayacak bir yanı da yoktur bunun: örneğin dilbilimde, gerçek sorunu belirim sorunuyla, yani ortada bulunan, var olan bir şeyle: Gösterenin tözüyle özdeşleşir; ama “aynı uslamlamayı tarihe de uygulamaya kalktık mı tarihçi için tarihsel belirim diye bir şey olmadığını, belirimden yola çıkarak bir betimleyim yapması gerekirken, kendi varsayımsal kurgusunu geçmişe yansıttığını, bunu da gösterişli bir biçimde gerçek diye adlandırdığını görürüz”.<a class="si-noteref epub-type_noteref" href="#f234" id="ref_f234">234</a></p>
		<p>Bu kurgunun hiçbir dayanağı, hiçbir göndergesi yok mudur? Vardır kuşkusuz ama bunlar tarihçinin belge diye seçtiği izlerdir: “Her zaman her dakika, her saniye bir şeyler olduğuna göre, sonsuz sayıda olay vardır; bunun sonucu olarak, olayları seçeriz ama aynı biçimde seçmeyiz onları, aralarında aynı bağıntıyı da kurmayız, onlara aynı anlamı da vermeyiz.”<a class="si-noteref epub-type_noteref" href="#f235" id="ref_f235">235</a> Birçok izler bu seçilmiş izlerin dışında bırakılabileceği gibi, belki de en az bunlar ölçüsünde önemli; ama şu ya da bu nedenle iz bırakma<span class="epub-type_pagebreak" id="page195" title="195"/>mış ya da izleri silinmiş olan nice veriler de tümden yok sayılacaktır ister istemez. Çok iyi bildiğimiz gibi, hangi tarih yapıtında olursa olsun, bugünden geçmişe doğru gidildikçe, zamanlar belirlenirken günlerin yerini aylar, ayların yerini yıllar, yılların yerini yüzyıllar, yüzyılların yerini bin yıllar alır, yani <em>süredizim </em>düzeni değişir. Neden? Bu basamaklanma bir gerçek düzenin belirtisi olduğundan mı? Hayır, geçmişe doğru gidildikçe, belgelerimiz azaldığından. “Ne çıkar bundan? O iş başka, bu iş başka!” denilebilir. Ama öyle değil: Süredizim, olayların zamanının sırasıyla belirtilmesi, “tüm tarih değildir belki, belki tarihin en ilginç yanını da oluşturmaz ama o olmadı mı tarihin kendisi de silinip gider; çünkü tarihin tüm özgünlüğü ve tüm özgüllüğü önce ile sonra arasındaki bağıntıyı kavramasındadır”.<a class="si-noteref epub-type_noteref" href="#f236" id="ref_f236">236</a> Bu durumda, “tarihsel oluşumu onar ya da yüzer bin yıllara göre izgelenmiş bir tarihöncesiyle başlayan, 4. ya da 3. bin yıldan başlayarak bin yıllar düzleminde süren, sonra, her yazarın gönlüne göre, aralarına yüzyıl içinde yıllık, yıl içinde günlük tarih dilimleri serpiştirilmiş yüzyıllık bir tarih biçiminde ilerleyen, sürekli bir gelişim olarak düşünmek yalnızca aldatıcı değil, çelişkindir de. Tüm bu ‘tarih’ler bir dizim oluşturmazlar: Farklı türlerdendirler. Bir tek örnekle yetinmek gerekirse, tarihöncesi için kullandığımız izgeleyim, yeni ve çağdaş tarih için bir giriş niteliği taşımaz: Her izge, hiç değilse kuramsal açıdan, insan tarihinin gücül tümüne uygulanabilecek bir anlamlar dizgesine gönderir. Bir izge için anlamlı olan olaylar başka bir izge için anlamlı kalmaz. Tarihöncesi dizgesi içinde izgelenince, yeni çağdaş tarihin en ünlü olayları bile belirginliklerini yitirir”.<a class="si-noteref epub-type_noteref" href="#f237" id="ref_f237">237</a> “Tarihsel olayların değerlendirilmesinde sık sık yararlanılan nedenlilik, olasılık, gerçeğe-benzerlik, vb. <span class="epub-type_pagebreak" id="page196" title="196"/>gibi bağıntılar bile yeterince aydınlatılmış, gereğince sınıflandırılmış değil daha.”<a class="si-noteref epub-type_noteref" href="#f238" id="ref_f238">238</a> Oysa, adına yaraşır bir bilim niteliği kazanabilmesi için, tarihin daha başlangıçta çözüme kavuşturması gereken sorunlardır bunlar.</p>
		<p>Tüm bu gözlemler, yapısalcılığın tarihi yadsımasından çok, uyguladığı yöntemin tutarsızlığını vurguladığını, daha tutarlı bir tarih yöntemi oluşturmanın yollarını aradığını yeterince göstermekte. Ama birçokları, bu ayrımı sezemediklerinden ya da tarihe aşkın bir anlam, daha da iyisi, aşkın bir görev vermek istediklerinden olacak, bir türlü görmek istemezler bu gerçeği. Örneğin Murat Belge, “Yapısalcılığın sözlüğünde dönüştürme gibi kavram yoktur,” diye kesip atabilir.<a class="si-noteref epub-type_noteref" href="#f239" id="ref_f239">239</a> Doğrudur, <em>dönüştürme</em> yoktur yapısalcılığın sözlüğünde, kaba bir düşüngü değil, bilimsel bir yöntem olmayı, dolayısıyla yapılara etkimeyi değil, onları irdelemeyi, çözümlemeyi amaçladığı için, olmaması da doğaldır ama <em>dönüşüm </em>vardır.<a class="si-noteref epub-type_noteref" href="#f240" id="ref_f240">240</a> Üstelik, bu olguyu değerlendirerek hiç değilse el attığı kimi konularda, tarih yöntemini yenileyebilecek nitelikte bir arayışı sürdürdüğü, artsüremsel olguların eklemlenimine ışık tutabilecek birtakım yollar önerdiği de bilinir. Örneğin değişik toplumların değişik dönemlerine bağlanan söylenleri karşılaştırarak genel bir çözüme ulaşmaya çalışan bir Claude Lévi-Strauss, “üstyapıların bağıntı düzenini belirlemeyi sağlayacak yapılar”ı ortaya koyarken, “dönüşüm türleri”ni aydınlatırken, bir tarihsel araştırmanın ne tür bağıntılar üzerinde durması gerektiği konusunda bize ışık tutar: “Artsüremsel dönüşümlerin özgül niteliği konusunda bir kesinliğe varabilmek için, yapısal dönüşümlerin genel kurallarını bilmek zorunludur. Tarih felsefesinden ta<span class="epub-type_pagebreak" id="page197" title="197"/>rih bilimine giden yol buradan geçer.”<a class="si-noteref epub-type_noteref" href="#f241" id="ref_f241">241</a> Bu nedenle, bir kez daha, yapı kavramının hakkını vermek gerekir.</p>
		<p>Bu bilimsel zorunluluğun günümüzün yaygın tarih anlayışıyla çeliştiği ortada. Bunu hiç göz önüne almadan, tarihi saltıklaştıran yazarların, bir yandan nesnelerin ancak devinimleri, değişimleri içinde kavranabileceğini ancak bu değişimlere göre tanımlanabileceğini ileri sürerken, bir yandan da ağır ya da hızlı ama hep tek yönlü, dönüşsüz ve sürekli bir akışın varlığını savundukları bilinir. Bunu da her şeyden önce tarihsel veriler yalanlar. Gerçekten de, Claude Lévi-Strauss’un söylediği gibi, insanlığın gerçekleştirdiği ilerlemeleri “düzgün ve sürekli bir dizi biçiminde düzenlemek sanıldığı ölçüde kolay değildir”.<a class="si-noteref epub-type_noteref" href="#f242" id="ref_f242">242</a> Çoğu kez, “basitleştirici bir genelleme sonucu, birbirlerini izledikleri ileri sürülen birçok uygarlık çağdaştır, gelişmişlikleri nedeniyle <em>tarihin akışına daha uygun </em>olarak nitelenen kimi olguların çok daha ileri sayılabilecek başka olgulardan daha önce ortaya çıkmış olmaları da oldukça sık rastlanan bir şeydir”.<a class="si-noteref epub-type_noteref" href="#f243" id="ref_f243">243</a> Örneğin, “İnkalarda yönetim düzeninin sosyalist mi, yoksa erk-tekelci mi olduğu konusunda çok yazılar yazılmıştır. Ne olursa olsun, bu yönetim en yeni biçimleri ortaya koymuştur ve bu biçimlerin ortaya çıkışı Avrupa’da görülen aynı tür olgulardan yüzyıllarca öncedir”.<a class="si-noteref epub-type_noteref" href="#f244" id="ref_f244">244</a></p>
		<p>Bugün, “tarihöncesi ve kazıbilim alanındaki bilgilerimizin gelişimi eskiden <em>süre içinde art arda sıralanmış </em>gibi düşünme eğiliminde olduğumuz uygarlık biçimlerini <em>uzam üzerine yaymaya </em>yöneltiyor bizi”, bu da, ister istemez, <em>ilerleme </em>diye adlandırdığımız kavramın zorunlu <span class="epub-type_pagebreak" id="page198" title="198"/>da, sürekli de olmadığı gerçeğini doğruluyor; ilerleme “atlamalarla, sıçramalarla, dirimbilimcilerin deyimiyle, değişinimlerle gerçekleşir. Bu atlama ve sıçramalar hep aynı yönde daha uzağa gitmeyi içermez; türlü yön değişimleriyle birlikte gider, satranç oyununun atının durumunu anımsatır biraz: Önlerinde türlü ilerleme olanakları vardır ama hiçbir zaman aynı yönde gitmeleri gerekmez”.<a class="si-noteref epub-type_noteref" href="#f245" id="ref_f245">245</a> Ne var ki insancı Batı düşüncesi, düşüngüsel kurgularına gölge düşürmemek, insanlık tarihini kolaylıkla, düz ve dönüşsüz bir biçimde dönemlere ayırabilmek ve bu yoldan kendi üstünlüğünü kanıtlayabilmek için, bu türlü olayları bilmezlikten gelmeyi ya da kuralı bozmayan, önemsiz aykırılıklar olarak nitelemeyi yeğ tutar genellikle. Böylece, insanlığı “tarihsel olan” (dolayısıyla üstün) toplumlar ve “tarihsel olmayan” (dolayısıyla ikincil, önemsiz, geri, ilkel) toplumlar biçiminde tanımlanan iki karşıt ulama göre ele alır. Bununla da kalmayarak gerek yaşam biçimleri, gerek insanlığın büyük bulguları konusunda değer ölçütlerini getirip kendi ekinini, kendi toplum düzenini en üstün değerler olarak niteler.</p>
		<p>Her türlü bağnazlığı, her türlü önyargıyı aşmış görünenler bile iş bu konuya gelince uzlaşmaz bir tutum takınır genellikle. Örneğin, çeyrek yüzyılı aşkın bir süreden beri nerdeyse tüm Avrupa’nın baş tacı ettiği, ünlü ve öncü düşünürlerden biri, Jean-Paul Sartre, şaşırtıcı bir rahatlıkla, insanı “eytişim”, eytişimi de “tarih”le tanımladıktan sonra, ilkel diye adlandırılan toplumları ve insanlarını nerdeyse dirimbilim düzeyine indirir.<a class="si-noteref epub-type_noteref" href="#f246" id="ref_f246">246</a> Böylece, bir yandan tarihi gerçekle özdeşleştirirken bir yandan da insanlığın, insanlık tarihinin çok zengin, çok renkli bir bölümünü doğa alanına iter, yani kendi ekini dışında kalan <span class="epub-type_pagebreak" id="page199" title="199"/>herkesi ve her şeyi “barbar” diye nitelemekte bir sakınca görmeyen eskil Yunanlının, eskil Romalının tutumunu yineler.<a class="si-noteref epub-type_noteref" href="#f247" id="ref_f247">247</a> Ne var ki, Lévi-Strauss’un çok güzel belirttiği gibi, “insanın gerçeği farklılıklarının ve ortak özelliklerinin oluşturduğu dizgedeyken, bu gerçeği tümüyle onun varlığının tarihsel ya da coğrafyasal koşullarının yalnızca birine sığınmış olduğuna inanabilmek için, hem fazlasıyla benözekçi hem de fazlasıyla bön olmak gerekir”.<a class="si-noteref epub-type_noteref" href="#f248" id="ref_f248">248</a></p>
		<p>Yaygın Batı düşüncesinin bu uzlaşmaz tutumunu politikadan felsefeye değin her alanda ortaya koymasına karşılık, yapısalcılık en çarpıcı karşıtlıklar, en belirgin ayrılıklar altında bile, değişmez bir temelin, ilkel ya da gelişmiş, eskil ya da çağdaş tüm toplumlarda aynı kalan, sürekli ve evrensel bir insanlık tözünün varlığına tanıklık eder.<a class="si-noteref epub-type_noteref" href="#f249" id="ref_f249">249</a> Tanıklığı da felsefel çıkarımlara değil, bilimsel saptamalara dayanır. Böylece, saptamalarının kaçınılmaz sonucu olarak, ilkel/gelişmiş, yabanıl/uygar türünden karşıtlıkların görelliğini kanıtlar yapısalcılık, her şeyi kendi ölçütlerine vurarak kendine benzemeyeni hor gören, bu kötü alışkanlık yüzünden nice doğruları gözden kaçıran, hep eğri oturduğu için bir türlü doğru konuşamayan benözekçi Avrupa insancılığının değer yargılarının tartışmalı yanlarını açıkça ortaya koyar ve tutumu en belirgin anlatımını gözde düşünürü Jean-Paul Sartre’ın “Cehennem başkalarıdır,” sözünde bulan bencil Avrupa’ya gerçek bir insanlık dersi verir.</p>
		<p>Ama, hemen belirtmek gerekir ki, Batı evreninin dışında kalan toplumlara verilen bu değer, kimilerinin sandığının tersine,<a class="si-noteref epub-type_noteref" href="#f250" id="ref_f250">250</a> ne ilkel denilen insanı Batılıdan üstün tutmak ne de <em>yaban </em>düşünceyi <em>bilimsel </em>düşünceyle aynı <span class="epub-type_pagebreak" id="page200" title="200"/>kefeye koymak anlamına gelir. Claude Lévi-Strauss, söylenlerin “inançların, törelerin, kurumların ilk bakışta anlaşılmaz görünen varlık nedenini aydınlattığını, özellikle de insan düşüncesinin kimi etkinlik biçimlerini belirlememizi sağladığını” söyledikten sonra, “Bu etkinlik biçimleri yüzyıllar boyunca öylesine değişmez kalmış, öylesine uçsuz bucaksız uzamlara yayılmıştır ki onları düşüncenin temel biçimleri sayabilir, etkinlik gösterebileceklerini usumuza bile getirmediğimiz yerlerde, başka toplumlarda ve düşünsel yaşamın başka alanlarında yeniden bulmaya çalışabiliriz,” derken,<a class="si-noteref epub-type_noteref" href="#f251" id="ref_f251">251</a> verimler, sonuçlar düzleminde değil, çok daha derinlerde, temelde yer alan bir benzerliğin, daha da iyisi, bir özdeşliğin altını çizer. Örneğin Çerkezlerde akrabalık ilişkileri Trobiand’lardaki akrabalık ilişkilerinin tam karşıtıdır;<a class="si-noteref epub-type_noteref" href="#f252" id="ref_f252">252</a> ama temelde dizge hep aynı biçimde eklemlenir; düşmanlık/yakınlık terimleri değişik öğeleri kapsar; ama her ikisinde de vardır; <em>yaban </em>düşüncelerde hayvanların, bitkilerin sınıflandırılması Batı bilimadamlarınınkiyle örtüşmez ama, çıkış noktaları göz önüne alındıktan sonra, onlarınki oranında zengin, onlarınki oranında tutarlıdır. Doğu’nun hiçbir zaman gerçek felsefe üretmediği söylenir; ama herhangi bir Türk masalının derin yapısına inildiği zaman, en az Batı’nınki oranında cömert bir bilgelik, en az Batı’nınki oranında tutarlı bir dünya görüşü içerdiği görülür.<a class="si-noteref epub-type_noteref" href="#f253" id="ref_f253">253</a></p>
		<p>Söylemek bile fazla, bu gerçeğin altını çizmek, örneğin Murat Belge’nin sandığı gibi, her şeyi “insan beyni”ne, daha açık bir deyişle, dirimbilime indirgemek değildir. Claude Lévi-Strauss, kendisinin “insan usunun yapısı”nı bulgulamak savında olduğunu ileri süren eleştirmenler bulunduğunu belirttikten sonra, bu yorumun doğru ol<span class="epub-type_pagebreak" id="page201" title="201"/>ması durumunda, hazır felsefeci olarak yetişmişken, neden felsefeyi bırakıp budunbilime yöneldiğini, neden en küçük budunbilimsel ayrıntılara bile bunca özenle yaklaştığını açıklamaya olanak kalmayacağını söyler.<a class="si-noteref epub-type_noteref" href="#f254" id="ref_f254">254</a> Ünlü araştırmacı, “topluluğa özgü olguların bilinçdışı özelliği”nden söz etmekle, öncelikle toplumu, toplumsal insanı, yani doğayı değil, ekini, belirtileri alabildiğine çeşitlenebilecek bir yapıyı, toplumsal insanın temel özelliğini söz konusu ettiğini ortaya koyar. Ne var ki, her ekin kendi içinde tutarlı bir değerler dizgesi oluşturduğuna göre, hiç değilse olgulara bilimsel açıdan bakmak savında olanların böyle bir konuda değer yargısını bir yana bırakmaları gerekir. Hiç kuşkusuz, çıplak Afrikalının savaş gücü Avrupalının savaş gücüne denk değildir; hiç kuşkusuz, ilkel oymağın sihirbazı Einstein’la karşılaştırılamaz ama ilkel diye nitelenen toplumların yapıları ve ölçüleri de kendi içlerinde tutarlı ve geçerlidir, kendi bireylerinin sorunlarına yanıt getirir, bir kez benimsendikten sonra, bir Batı ekini gibi mutluluk verebilir kişiye, bir Batı ekini gibi yaşanmaya değer bulunabilir.</p>
		<p>Bu açıdan bakılınca, kendini toplumcu olarak gören bir Türk aydınının, “Batı’nın üstünlüğü kapitalizme bağlıdır,” diyerek her şeyi yadsıdığı bir düzenin erdemine dayandırması, arkasından da, “Bilimsel düşünceyi ilkel toplumda bulamayız, fark buradadır ve önemli bir farktır,” diye ekleyerek düşünce üstünlüğünü de anamalcı düzenin doğal sonucu olarak göstermesi gerçekten ilginçtir.<a class="si-noteref epub-type_noteref" href="#f255" id="ref_f255">255</a> Tutarlı bir uslamlama gereği, özneyle nesneyi birbirinden ayırır da bilimin kendisini bir yana bırakırsak, bilimsel düşünce dediğimiz şeyi nasıl tanımlayacağız? Batılı toplumların tüm bireylerince nerdeyse doğal bir özellik olarak paylaşılmış bir yönelim, tüm kurumlarını, tüm et<span class="epub-type_pagebreak" id="page202" title="202"/>kinlik biçimlerini yönlendiren bir güç olarak mı? Toplumun sınırlı bir kitlesinin belirli bir süreç sonunda kazandığı bir uslamlama türü olarak mı? Yoksa ancak belirli bir dünya görüşüyle temellendirilmiş, belirli bir düşünme ve yargılama biçimi olarak mı? Birinci olasılığı benimsemek hiç de kolay değil. İkinci olasılığı geçerli sayma eğilimindeysek, bilimsel düşünceyi yalnızca anamalcı düzenin sağlayabildiği bir ayrıcalık olarak görmekten vazgeçmemiz gerekir. Üçüncü olasılığı geçerli sayıyorsak, o zaman da düşüngünün adını bilimsel düşünce koyduğumuzu kimseden gizleyemeyiz.</p>
		<p>Gerçek durum da bu: Düşüngünün kendini bilim sandığı, kendi önvarsayımlarıyla bağdaşmayan bilimsel yönelimleri düşüngücülükle suçladığı bir dönemde yaşıyoruz. Lévi-Strauss’un söylediği gibi, “yıkıcı ile mimar yalnızca Eukleides geometrisine inanmakta haklıdırlar; ama bunu gökbilimciye zorla benimsetmeye kalkmazlar”.<a class="si-noteref epub-type_noteref" href="#f256" id="ref_f256">256</a> Düşüngücülükse kalkar; çünkü temel devinimi gelişim değil, yayılımdır; başka bir deyişle, kendini kesinleyebildiğince vardır. Bu kesinleme bir yinelemeden başka bir şey olmasa bile. Bu bakımdan, ister geçmişi öne çıkarsınlar, ister geleceği, ister gelişim inancına dayansınlar, ister çöküş inancına, “düşüngülerin ilerlemesinden söz etmek saçma olur”, ne birbirlerini bütünlemeleri söz konusudur ne gelişmeleri; düşüngüler “yalnızca yadsır birbirlerini”.<a class="si-noteref epub-type_noteref" href="#f257" id="ref_f257">257</a> Yalnızca birbirlerini mi? Hayır, kesinlemeleri konusunda kuşku uyandırabilecek her şeyi.</p>
		<p>Yapısalcılığa gelince, bir düşüngü değil, bilimsel bir yöntem olduğu için, kendi kendini aştığı oranda kesinlenir.</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f217"><a class="si-backref" href="#ref_f217">217.</a><span class="si-footnote-text"> L. Hjelmslev, <em>Prolégomènes à une théorie du langage, </em>s. 16.</span></div>
		<div class="si-footnote html5_aside epub-type_footnote" id="f218"><a class="si-backref" href="#ref_f218">218.</a><span class="si-footnote-text"> T. Yücel, <em>Yazın ve Yaşam, </em>s. 117-123.</span></div>
		<div class="si-footnote html5_aside epub-type_footnote" id="f219"><a class="si-backref" href="#ref_f219">219.</a><span class="si-footnote-text"> “Dilin ve Toplumun Yapısı”, <em>Birikim, 28-29, </em>s. 49.</span></div>
		<div class="si-footnote html5_aside epub-type_footnote" id="f220"><a class="si-backref" href="#ref_f220">220.</a><span class="si-footnote-text"> E. Benveniste, <em>Problèmes de linguistique générale, I, </em>s. 34.</span></div>
		<div class="si-footnote html5_aside epub-type_footnote" id="f221"><a class="si-backref" href="#ref_f221">221.</a><span class="si-footnote-text"> K. Popper, <em>La Société ouverte et ses ennemis, II, </em>s. 13, 14.</span></div>
		<div class="si-footnote html5_aside epub-type_footnote" id="f222"><a class="si-backref" href="#ref_f222">222.</a><span class="si-footnote-text"> Agy., s. 21.</span></div>
		<div class="si-footnote html5_aside epub-type_footnote" id="f223"><a class="si-backref" href="#ref_f223">223.</a><span class="si-footnote-text"> Agy., s. 20.</span></div>
		<div class="si-footnote html5_aside epub-type_footnote" id="f224"><a class="si-backref" href="#ref_f224">224.</a><span class="si-footnote-text"> Agy., s. 23.</span></div>
		<div class="si-footnote html5_aside epub-type_footnote" id="f225"><a class="si-backref" href="#ref_f225">225.</a><span class="si-footnote-text"> F. Nietzsche, <em>Seconde considération intempestive, </em>s. 87.</span></div>
		<div class="si-footnote html5_aside epub-type_footnote" id="f226"><a class="si-backref" href="#ref_f226">226.</a><span class="si-footnote-text"> Agy., s. 92.</span></div>
		<div class="si-footnote html5_aside epub-type_footnote" id="f227"><a class="si-backref" href="#ref_f227">227.</a><span class="si-footnote-text"> Agy., s. 92.</span></div>
		<div class="si-footnote html5_aside epub-type_footnote" id="f228"><a class="si-backref" href="#ref_f228">228.</a><span class="si-footnote-text"> Agy., s. 92.</span></div>
		<div class="si-footnote html5_aside epub-type_footnote" id="f229"><a class="si-backref" href="#ref_f229">229.</a><span class="si-footnote-text"> Bilgiyi tarihin sağladığı varsayıldığına göre, bu durumda eksik bir bilgiyle yetinmenin kaçınılmazlığı ortada.</span></div>
		<div class="si-footnote html5_aside epub-type_footnote" id="f230"><a class="si-backref" href="#ref_f230">230.</a><span class="si-footnote-text"> Cl. Lévi-Strauss, <em>Anthropologie structurale I, </em>s. 102.</span></div>
		<div class="si-footnote html5_aside epub-type_footnote" id="f231"><a class="si-backref" href="#ref_f231">231.</a><span class="si-footnote-text"> E. Benveniste, Agy., I, s.5.</span></div>
		<div class="si-footnote html5_aside epub-type_footnote" id="f232"><a class="si-backref" href="#ref_f232">232.</a><span class="si-footnote-text"> Agy., s. 5.</span></div>
		<div class="si-footnote html5_aside epub-type_footnote" id="f233"><a class="si-backref" href="#ref_f233">233.</a><span class="si-footnote-text"> A.J. Greimas, <em>Sémiotique et sciences sociales</em>, s. 31.</span></div>
		<div class="si-footnote html5_aside epub-type_footnote" id="f234"><a class="si-backref" href="#ref_f234">234.</a><span class="si-footnote-text"> Agy., s. 169.</span></div>
		<div class="si-footnote html5_aside epub-type_footnote" id="f235"><a class="si-backref" href="#ref_f235">235.</a><span class="si-footnote-text"> R. Bellour, “Entretien avec Cl. Lévi-Strauss”, R. Bellour, C. Clément, <em>Claude Lévi-Strauss, </em>s. 193.</span></div>
		<div class="si-footnote html5_aside epub-type_footnote" id="f236"><a class="si-backref" href="#ref_f236">236.</a><span class="si-footnote-text"> Cl. Lévi-Strauss, <em>Yaban Düşünce, </em>s. 301, 302.</span></div>
		<div class="si-footnote html5_aside epub-type_footnote" id="f237"><a class="si-backref" href="#ref_f237">237.</a><span class="si-footnote-text"> Agy., s. 334, 345.</span></div>
		<div class="si-footnote html5_aside epub-type_footnote" id="f238"><a class="si-backref" href="#ref_f238">238.</a><span class="si-footnote-text"> A.J. Greimas, <em>Sémiotique et sciences sociales, </em>s. 173.</span></div>
		<div class="si-footnote html5_aside epub-type_footnote" id="f239"><a class="si-backref" href="#ref_f239">239.</a><span class="si-footnote-text"> M. Belge, “Marksizm ve Yapısalcılık”, <em>Birikim, </em>28-29, s. 25.</span></div>
		<div class="si-footnote html5_aside epub-type_footnote" id="f240"><a class="si-backref" href="#ref_f240">240.</a><span class="si-footnote-text"> Daha önceki sayfalarda bu kavramdan söz edildiği gözden kaçmamıştır.</span></div>
		<div class="si-footnote html5_aside epub-type_footnote" id="f241"><a class="si-backref" href="#ref_f241">241.</a><span class="si-footnote-text"> A.J. Greimas, <em>Du Sens I, </em>s. 113, 114.</span></div>
		<div class="si-footnote html5_aside epub-type_footnote" id="f242"><a class="si-backref" href="#ref_f242">242.</a><span class="si-footnote-text"> Cl. Lévi-Strauss, <em>Anthropologie structurale II,</em> s. 392<em>.</em></span></div>
		<div class="si-footnote html5_aside epub-type_footnote" id="f243"><a class="si-backref" href="#ref_f243">243.</a><span class="si-footnote-text"> T. Yücel, Agy<em>., </em>s. 119.</span></div>
		<div class="si-footnote html5_aside epub-type_footnote" id="f244"><a class="si-backref" href="#ref_f244">244.</a><span class="si-footnote-text"> Cl. Lévi-Strauss, <em>Anthropologie structurale II, </em>s. 377, 422.</span></div>
		<div class="si-footnote html5_aside epub-type_footnote" id="f245"><a class="si-backref" href="#ref_f245">245.</a><span class="si-footnote-text"> Agy., s. 393.</span></div>
		<div class="si-footnote html5_aside epub-type_footnote" id="f246"><a class="si-backref" href="#ref_f246">246.</a><span class="si-footnote-text"> Bkz. Cl. Lévi-Strauss, <em>Yaban Düşünce, </em>s. 292.</span></div>
		<div class="si-footnote html5_aside epub-type_footnote" id="f247"><a class="si-backref" href="#ref_f247">247.</a><span class="si-footnote-text"> Bkz. Cl. Lévi-Strauss, <em>Anthropologie Structurale I, </em>s. 28.</span></div>
		<div class="si-footnote html5_aside epub-type_footnote" id="f248"><a class="si-backref" href="#ref_f248">248.</a><span class="si-footnote-text"> Cl. Lévi-Strauss, <em>Yaban Düşünce, </em>s. 293.</span></div>
		<div class="si-footnote html5_aside epub-type_footnote" id="f249"><a class="si-backref" href="#ref_f249">249.</a><span class="si-footnote-text"> Bkz. “Lévi-Strauss üstüne”, <em>Birikim, </em>28-29, s. 69, 70.</span></div>
		<div class="si-footnote html5_aside epub-type_footnote" id="f250"><a class="si-backref" href="#ref_f250">250.</a><span class="si-footnote-text"> Cl. Lévi-Strauss, <em>L’Homme nu, </em>s. 571.</span></div>
		<div class="si-footnote html5_aside epub-type_footnote" id="f251"><a class="si-backref" href="#ref_f251">251.</a><span class="si-footnote-text"> Bkz. Cl. Lévi-Strauss, <em>Anthropologie structurale I, </em>s. 51.</span></div>
		<div class="si-footnote html5_aside epub-type_footnote" id="f252"><a class="si-backref" href="#ref_f252">252.</a><span class="si-footnote-text"> Bkz. Cl. Lévi-Strauss, <em>Yaban Düşünce, </em>s. 14.</span></div>
		<div class="si-footnote html5_aside epub-type_footnote" id="f253"><a class="si-backref" href="#ref_f253">253.</a><span class="si-footnote-text"> Bkz. T. Yücel, <em>Yazının Sınırları, </em>s. 58-62.</span></div>
		<div class="si-footnote html5_aside epub-type_footnote" id="f254"><a class="si-backref" href="#ref_f254">254.</a><span class="si-footnote-text"> Cl. Lévi-Strauss, <em>Le Regard éloigné, </em>s. 144, 145.</span></div>
		<div class="si-footnote html5_aside epub-type_footnote" id="f255"><a class="si-backref" href="#ref_f255">255.</a><span class="si-footnote-text"> “Lévi-Strauss Üstüne”, <em>Birikim 28-29, </em>s. 69, 71.</span></div>
		<div class="si-footnote html5_aside epub-type_footnote" id="f256"><a class="si-backref" href="#ref_f256">256.</a><span class="si-footnote-text"> Cl. Lévi-Strauss, <em>Anthropologie structurale I, </em>s. 375.</span></div>
		<div class="si-footnote html5_aside epub-type_footnote" id="f257"><a class="si-backref" href="#ref_f257">257.</a><span class="si-footnote-text"> A.J. Greimas, <em>Sémiotique et sciences sociales, </em>s. 40, 41.</span></div>
	</div>
</body>
</html>