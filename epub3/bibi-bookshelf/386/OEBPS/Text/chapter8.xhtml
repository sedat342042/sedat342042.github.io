<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page83" title="83"/>3. SÖYLENLER</h2>
		<p>Ne olursa olsun, doğa da tıpkı ekin gibi vazgeçilmez bir veridir Lévi-Strauss için: <em>Yaban Düşünce</em>’yi de, dört büyük ciltten oluşan başyapıtı <em>Mythologiques’</em>i de öncelikle doğa ile ekinin karşıtlığına ve karşılıklılığına dayandırır, çözümlemelerini genellikle bu karşıtlık çevresinde geliştirir; çünkü, ona göre, insanlık açısından bakılınca, bu karşıtlık ilk ve temel karşıtlıktır. İnsanla ilgili her şey gibi ekin de seçiciliği, ayırıcılığı ve kurallaştırıcılığıyla tanımlanır; doğaysa, Hjelmslev’in dış gerçeği gibi, bölünmemişliği, sürekliliği ve doluluğuyla belirlenir, alabildiğine karmaşık bir nitelik taşır. Bu nedenle, ekin bir yandan seçici, ayırıcı ve kurallaştırıcı yanıyla doğanın karşısında yer alırken bir yandan da, seçmeden, ayırmadan, kurallaştırmadan edemediği için, yeni bileşimlere varmak üzere, doğayı dönüştürür, bir anlamda doğanın yerine kendisi geçer. Doğanın boşluğu yadsıdığı, açılan her boşluğu hemen dolduruverdiği söylenir; ekinin de aynı biçimde doluluğu yadsıdığı söylenebilir: “Doğayı yadsıyıp parça parça bölerken, ekin ilk iş olarak doluluktan boşluk oluşturmaya girişir.”<a class="si-noteref epub-type_noteref" href="#f100" id="ref_f100">100</a></p>
		<p><span class="epub-type_pagebreak" id="page84" title="84"/>Ne var ki, daha önce de belirttiğimiz gibi, doğa hep girer işin içine, zorunlu bir karşıtlık öğesi olarak her yerde karşımıza çıkar. Söylenlerin çıkış noktasında da gene onu buluruz: “Doğa söylenlerin ekini temellendirmelerini, onun öbür yüzünü belirtmelerini sağlayan kavramdır gerçekten. Söylensel söylem –her söylem gibi– kendisine yasak olan, daha doğrusu kendine yasakladığı bir kalıntı, bir ayrı, bir başka yer varsayarak temellendirebilir kendini: Doğa ancak yadsınmak üzere belirir, ekinin sınırı ya da sınırlanmasıdır.”<a class="si-noteref epub-type_noteref" href="#f101" id="ref_f101">101</a> Böyle olması da doğaldır. </p>
		<p>Söylen, genel tanıma göre, simgesel biçimler altında doğa güçlerini ve insan koşulunu yansıtan ve kuşaktan kuşağa aktarılan masalsı anlatılardır; ama, Claude Lévi-Strauss’a göre, önemli bir işlev yüklenir: “Bir çelişkiyi çözümlemek için mantıksal bir araç sağlamak.”<a class="si-noteref epub-type_noteref" href="#f102" id="ref_f102">102</a> Bu nedenle, her şeyden önce doğa/ekin, ölüm/yaşam, yer/gök, vb. gibi uzlaşmaz ve çözümsüz görünen birtakım gerçek ve köklü karşıtlıklar üzerinde durur, bunları derece derece uzlaştırmaya, bunu sağlamak için de temel karşıtlıklara bağlanan ikincil karşıtlıklardan yararlanmaya çalışır. Örneğin <em>ölüm </em>ile <em>yaşam </em>temel bir karşıtlık oluşturur, söylen bunların yerini bir bakıma aynı özelliği taşıyan bir başka karşıtlık çiftine verir: <em>savaş </em>ile <em>tarım</em>. Bu iki karşıtlığa da bir üçüncü terim ekler: <em>av. </em>Bu karşıtlıklara bakılarak tarımın da bir tür yaşam olduğu, buna karşılık savaşın ve avın ölümle sonuçlandığı, dolayısıyla çelişkinin gene çözümsüz kaldığı düşünülebilir; ama, biraz daha yakından bakılınca, bu yer değiştirmeler yardımıyla, ölümle yaşamın kesin karşıtlıklar olmaktan çıktığı, ölümün yaşamın sürdürülmesine katkıda bulunan bir veri olarak da de<span class="epub-type_pagebreak" id="page85" title="85"/>ğerlendirilebileceği söylenebilir. Söylen yalnız bu terimlerle de yetinmez üstelik, terimlerini daha da çoğaltarak çelişkin terimler arasındaki uzaklığı gittikçe azaltır. Örneğin, yaşam/ölüm çevresinde, sözünü ettiğimiz karşıt terimleri biraz daha çoğaltarak şöyle bir yapıya varabiliriz:</p>
		<table class="borderless">
			<tbody>
				<tr>
					<td>I</td>
					<td>II</td>
					<td>III</td>
				</tr>
				<tr>
					<td>Yaşam</td>
					<td/>
					<td/>
				</tr>
				<tr>
					<td/>
					<td>Tarım</td>
					<td/>
				</tr>
				<tr>
					<td/>
					<td/>
					<td>Otoburlar</td>
				</tr>
				<tr>
					<td/>
					<td/>
					<td>Akbabalar</td>
				</tr>
				<tr>
					<td/>
					<td>Av</td>
					<td/>
				</tr>
				<tr>
					<td/>
					<td/>
					<td>Atmacalar</td>
				</tr>
				<tr>
					<td/>
					<td>Savaş</td>
					<td/>
				</tr>
				<tr>
					<td>Ölüm</td>
					<td/>
					<td/>
				</tr>
			</tbody>
		</table>
		<p>Lévi-Strauss’a bakılırsa, “bu yapı içkin bir uslamlama yerini tutar: Akbabalar hem atmacalar gibidir (hayvansal besin tüketirler) hem de bitkisel besin üreticileri gibi (yediklerini öldürmezler). Tarımsal yaşamı avdan daha çok ‘anlamlandıran’ Pueblo’lar aynı uslamlamayı biraz daha değişik bir biçimde dile getirirler: Atmacalar otoburlar için ne ise, kargalar da bahçeler için odur. Ama otoburlar daha önce de uzlaştırıcı öğe olarak ele alınabilirlerdi: Bir yandan bitki toplar, bir yandan da kendileri avcı olmadan hayvansal besin sağlarlar. Böylece birinci, ikinci, üçüncü, vb. derecede uzlaştırıcı terimler elde edilir ve her terim, karşıtlık ya da karşılıklı bağıntı yoluyla, kendinden sonrakileri doğurur”.<a class="si-noteref epub-type_noteref" href="#f103" id="ref_f103">103</a></p>
		<p><span class="epub-type_pagebreak" id="page86" title="86"/>Görüldüğü gibi, hem söylenin mantıksal kurgusu aynı zamanda karşıt ve bağlaşık terimler çevresinde oluşmakta hem de birbirine eklenen çiftil terimler söylenin belirdiği ekinin belli başlı yönlerini kapsamı içine alarak onu yansıtan bir ayna niteliğine bürünmektedir. Bu bakımdan, söylenlerin temel karşıtlıkları aşıp kargaşaya son vererek “insan deneyiminin tüm yönlerine tutarlılık kazandırdıkları” söylenebilir.<a class="si-noteref epub-type_noteref" href="#f104" id="ref_f104">104</a> Lévi-Strauss’un ilkel toplumları incelerken onların söylenlerine ayrıcalıklı bir yer vermesi bundandır: Evreni algılama ve yorumlama biçimlerinin her zaman belirleyici izlerini bulur onlarda.</p>
		<p>Bilindiği gibi, Lévi-Strauss’un budunbilimci uğraşının doruk noktasını oluşturan <em>Mythologiques</em> değişik toplumlardan derlenmiş, bine yakın söylen çevresinde geliştirilmiş geniş bir incelemedir; ama Lévi-Strauss ilk cildi 1964, son cildi 1971 yılında yayımlanan bu büyük yapıtı yazmaya girişmeden önce de söylenlerin anlamı ve işlevi konusuna sık sık eğilmiş, bizi tutarlı bir söylen çözümlemesine götürebilecek yöntemsel araçları araştırıp durmuştur. İlkin 1955 yılında yayımlanan “La structure des mythes” (Söylenlerin Yapısı) adlı incelemesi bu bakımdan ilginç bir örnektir: Çok sınırlı bir çözümleme denemesi olmasına karşın, <em>Mythologiques</em>’i temellendirecek olan belli başlı kuramsal ve yöntemsel ilkeleri çok önceden gözler önüne serer, yalınlığı nedeniyle de araştırıcının yönteminin anlaşılmasını ve açıklanmasını kolaylaştırır.</p>
		<p>Ünlü bilimadamının söz konusu incelemede “eşsüremsel okuma” diye adlandırdığı bu yöntem, biri <em>ayırma</em>, öbürü <em>yeniden kurma </em>olmak üzere, başlıca iki çözümleme evresinde gerçekleştirilen bir dizi işlemi kapsar. Bi<span class="epub-type_pagebreak" id="page87" title="87"/>rinci evrede, “okunan” nesnede ortak özellikler gösteren öğeleri ortaya çıkarıp bir araya getirmeyi, bir başka deyişle, “anlatının <em>yerdeş </em>düzeyini belirlemeyi” amaçlar araştırmacı.<a class="si-noteref epub-type_noteref" href="#f105" id="ref_f105">105</a> Örneğin, 1, 2, 4, 7, 8, 2, 3, 4, 6, 8, 1, 2, 5, 7, 3, 4, 5, 6, 8 biçiminde sıralanmış bir sayıyı aynı zamanda tüm 1’leri, tüm 2’leri, tüm 3’leri, vb. bir araya getirmeye benzer bir işlemdir bu. Aşağıda görüldüğü gibi, ilk dizilişlerinde kolaylıkla gözden kaçırılabilecek birtakım özelliklerini ortaya çıkarırken, onun sırasını da bozmaz:</p>
		<table class="borderless">
			<tbody>
				<tr>
					<td>1</td>
					<td>2</td>
					<td/>
					<td>4</td>
					<td/>
					<td/>
					<td>7</td>
					<td>8</td>
				</tr>
				<tr>
					<td/>
					<td>2</td>
					<td>3</td>
					<td>4</td>
					<td/>
					<td>6</td>
					<td/>
					<td>8</td>
				</tr>
				<tr>
					<td>1</td>
					<td>2</td>
					<td/>
					<td/>
					<td>5</td>
					<td/>
					<td>7</td>
					<td/>
				</tr>
				<tr>
					<td/>
					<td/>
					<td>3</td>
					<td>4</td>
					<td>5</td>
					<td>6</td>
					<td/>
					<td>8</td>
				</tr>
			</tbody>
		</table>
		<p>Claude Lévi-Strauss ünlü Oidipus söyleni üzerinde de aynı işlemi yaparak onun yapısına buradan ulaşmaya çalışır. Aşağıda görüldüğü biçimde, kuşkusuz özetleyerek ama dış yapısında herhangi bir değişiklik yapmadan, olduğu gibi sunar onu bize:</p>
		<p class="gap"><span class="epub-type_pagebreak" id="page88" title="88"/>Cadmos Zeus’un</p>
		<p>kaçırdığı</p>
		<p>kız kardeşi</p>
		<p>Europe’u arar</p>
		<p class="indent1">Cadmos ejdarhayı</p>
		<p class="indent1">öldürür</p>
		<p class="indent-gap">Ispartalılar birbirini</p>
		<p class="indent">öldürür</p>
		<p class="indent2">Labcados</p>
		<p class="indent2">(Laios’un</p>
		<p class="indent2">babası)= “topal”</p>
		<p class="indent2">(?)</p>
		<p class="indent">Oidipus babasını</p>
		<p class="indent">öldürür</p>
		<p class="indent2">Laios (Oidipus’un</p>
		<p class="indent2">babası)= “çarpık”</p>
		<p class="indent2">(?)</p>
		<p class="indent1"> </p>
		<p class="indent1-gap">Oidipus Sfenksi </p>
		<p class="indent1">öldürür</p>
		<p>Oidipus annesi</p>
		<p>Iocaste’la evlenir</p>
		<p class="indent2">Oidipus=“şiş-</p>
		<p class="indent2">ayak” (?)</p>
		<p class="indent">Etéocle kardeşi</p>
		<p class="indent">Polynice’i öldürür</p>
		<p class="gap">Antigone yasağı </p>
		<p>dinlemeyip kardeşi</p>
		<p>Polynice’i gömer.</p>
		<p class="gap">Oidipus söyleninin özetini bu biçimde sunduktan sonra, şöyle der Lévi-Strauss: “İşte her biri aynı çıkından <span class="epub-type_pagebreak" id="page89" title="89"/>olan birçok bağıntıyı bir araya getiren dört dikey sütun var karşımızda. Söyleni <em>anlatacak </em>olsaydık, bu sütun biçiminde dizilişi hiç göz önüne almaz, satırları soldan sağa ve yukarıdan aşağıya doğru okumakla yetinirdik. Ama, söyleni <em>anlamak </em>söz konusu olunca, artsüremsel sıralamanın bir bölümü (yukarıdan aşağıya) işlevsel değerini yitirir, ‘okuma’ soldan sağa doğru, bir sütundan ötekine geçilerek ve her sütun bir bütün giibi ele alınarak sürdürülür.”<a class="si-noteref epub-type_noteref" href="#f106" id="ref_f106">106</a> Çünkü kolaylıkla görülebileceği gibi, aynı çıkınlarda toplanmış olan birimler ortak bir özellik taşımaktadır. Bu ortak özellikler üzerinde kısa bir çözümlemeye girişen Lévi-Strauss’a göre, birinci “çıkın”da, birbirlerine kan bağıyla bağlı birtakım kişilerin akrabalık ilişkilerini toplum kurallarını bile aşarak aşırı bir ölçüye vardırdıkları görülür; bu bakımdan, bu çıkının ortak özelliği <em>fazla değer verilen akrabalık ilişkileri </em>biçiminde özetlenebilir. İkinci çıkında gene akrabalık ilişkileri söz konusudur ama bu kez tümüyle ters yönde işlediklerine, yakınların birbirlerini yok etmeleri biçiminde belirdiklerine göre, ortak özellikleri <em>değer verilmeyen akrabalık ilişkileri </em>diye adlandırılabilir. Üçüncü çıkında yer alan ejdarha, “insanların topraktan doğabilmeleri için” yok edilmesi gereken bir yeraltı canavarıdır; Sfenks de hep insanları yok etmeye çabalar; bu bakımdan, ikinci terim “insanın <em>yerliliğine</em>”, toprağa bağlılığına ilişkin olan birinci terimi yinelediğine, insanlar da en sonunda ejdarhaları yendiklerine göre, bu çıkının ortak özelliğinin <em>insanın yerliliğinin yadsınması </em>olduğu söylenebilir. Dördüncü çıkına gelince, burada birçok söylen kişisinin adının “doğru yürüme güçlüğü”nü dile getirdiği görülür; daha pek çok söylende de topraktan doğan insanların yeryüzüne <span class="epub-type_pagebreak" id="page90" title="90"/>çıktıkları sırada ya hiç yürüyemedikleri ya da yürümekte güçlük çektikleri göz önüne alınırsa, çıkının ortak özelliği <em>insanın yerliliğinin sürmesi </em>biçiminde tanımlanabilir.</p>
		<p>Ama bu çıkınlar oluşturulduktan sonra, bir sütundan ötekine geçerek gerçekleştirmeye çalıştığımız “okuma”da birbirleriyle çelişen bir dizi bağıntıyla karşı karşıya kaldığımıza göre, bütün bunlar bizi nereye götürebilir? Şaşırıp kalırız bu noktada. Ne var ki, biraz daha yakından bakacak olursak, dördüncü sütunla üçüncü sütun arasında da birinci ve ikinci sütunlar arasında saptadığımıza özdeş bir bağıntı bulunduğunu görürüz: bir karşıtlık, bir uzlaşmazlık bağıntısı. Bu da bir ilerleme olanağıdır; çünkü belirli bağıntı kümelerinin birbirleriyle çelişmeleri hiç değilse bu açıdan birbirlerine özdeş olduklarını kesinlememizi, bunun sonucu olarak da aralarında bağıntı kurma olanaksızlığını aşmamızı sağlar. Oidipus söyleninin temel anlamı da bu çelişkiyle bu özdeşlikte belirginleşir bir bakıma: İleri sürüldüğü gibi, insanın yerliliğine inanılmasını isteyen toplumun bu kuramdan her birimizin bir erkekle bir kadının birleşmesinden doğduğu gerçeğine geçme olanaksızlığını dile getirdiği benimsenirse, sorun çözümsüz kalacak demektir; ama “Oidipus söyleni ilk sorunla –birden mi doğulur, yoksa ikiden mi?– yaklaştırma olarak: Aynından mı doğulur, yoksa başkasından mı biçiminde dile getirebileceğimiz türev-sorun arasında bir köprü kurmamızı sağlar. Böylece, bir karşılıklılık bağıntısı çıkar ortaya: Yerlilikten kurtulma çabası bunu başarma olanaksızlığına göre neyse, kan bağlılığının gereğinden fazla değerlendirilmesi de değerinin bilinmemesine göre odur”.<a class="si-noteref epub-type_noteref" href="#f107" id="ref_f107">107</a></p>
		<p><span class="epub-type_pagebreak" id="page91" title="91"/>Hiç kuşkusuz Claude Lévi-Strauss’un kendisinin de belirttiği gibi, gereğince derinleştirilmiş, eksiksiz bir çözümlemeden çok, örnek ve öneri niteliğinde bir çözümleme taslağı sunulur burada bize. Bu biçimiyle, başka türlü olması da beklenemez; çünkü ünlü budunbilimciye göre, söylenleri öteden beri yapılageldiği gibi, tek tek ele alıp açıklamaya çalışmak çıkar yol değildir; tam tersine, onları toplumsal ve ekinsel bağlamları ve başka söylenlerle bağıntıları içinde değerlendirmek, bunun için de en azından şu üç kuralı her zaman göz önünde bulundurmak gerekir: </p>
		<p>“1) Bir söylen hiçbir zaman tek bir düzeyde yorumlanmamalıdır. Ayrıcalıklı açıklama diye bir şey olamaz çünkü herhangi bir söylen birkaç açıklama düzeyinin <em>bağıntıya getirilmesi</em>nden başka bir şey değildir. </p>
		<p>2) Bir söylen tek başına değil, bütün olarak ele alındıklarında bir dönüşüm kümesi oluşturan başka söylenlerle kurduğu bağıntı içinde yorumlanmalıdır. </p>
		<p>3) Bir söylen kümesi kendi başına değil, a)başka söylen kümeleri, b)geldiği toplumun budunbilimi göz önüne alınarak yorumlanmalıdır”.<a class="si-noteref epub-type_noteref" href="#f108" id="ref_f108">108</a></p>
		<p>Lévi-Strauss <em>Mythologiques</em>’i oluşturan dört koca ciltte: <em>Le cru et le cuit</em>’de (Çiğ ve Pişmiş, 1964), <em>Du miel aux cendres</em>’da (Baldan Küllere, 1966), <em>L’origine des manières de table</em>’da (Sofra Törelerinin Kökeni, 1968) ve <em>L’homme nu</em>’de (Çıplak İnsan, 1971) bu ilkeleri izler: belirli karşıtlıklardan yola çıkarak baş döndürücü karmaşıklıklar içinden temel yapılara ulaşır. Örneğin <em>Le cru et le cuit</em>’de büyük çoğunluğu Orta ve Güney Brezilya kaynaklı iki yüze yakın söylende doğadan ekine geçiş sorununu inceler. Bu söylenlerin hepsi de “aynı izgeye bağlanır”, hepsi de, “so<span class="epub-type_pagebreak" id="page92" title="92"/>mut deneyime çok yakın ve nitel olmakla birlikte, birer kavramsal araç oluşturmaktan geri kalmaz, anlamlı özellikleri aynı zamanda hem mantıksal uyarlık ve uymazlık kurallarının işlevi olarak, hem de budunbetimin değişik topluluklar arasında belirlediği ekinsel farklara göre, birleştirmeyi ve ayırmayı sağlar”.<a class="si-noteref epub-type_noteref" href="#f109" id="ref_f109">109</a> Gerçekten de, nerdeyse tüm bu söylenler doğadan ekine geçişi “mutfak ateşi”nin bulunması ya da elde edilmesiyle özdeşleştirerek “besinlerin pişirilmesi”ne bağlarlar; bu beslenme yordamını başka beslenme yordamlarıyla karşıtlaştırma biçimleri de yakın bir benzerlik gösterir. Etobur hayvanlar çiğ et tüketir, leşyiyiciler çürümüş et. “Sonuç olarak tüm durumlarda bir çifte karşıtlığın, bir yandan çiğ ile pişmiş, öbür yandan taze ile bozulmuş arasındaki karşıtlığın varlığı doğrulanır. Çiğ ile pişmişi birbirine bağlayan eksen ekine geçişin ayırıcı özelliğidir; çiğ ile çürümüşü birbirine bağlayan eksense, doğaya geri dönüşün ayırıcı özelliği. Çünkü pişme çiğin ekinsel dönüşümünü gerçekleştirir, çürümeyse doğal dönüşümünü tamamlar.”<a class="si-noteref epub-type_noteref" href="#f110" id="ref_f110">110</a> Ama, söylemek bile fazla, bu karşıtlıklar söylenlerde açık terimler biçiminde çıkmaz araştırıcının karşısına, değişik anlatılar içinde, değişik biçimler altında saptanıp belirlenmeleri gerekir; öte yandan, burada söz konusu olan çiğ/pişmiş, taze/çürümüş karşıtlığı yer/gök, ateş/su, hayvan/insan, erkek/dişi, dost/düşman, vb. gibi daha nice karşıtlıkla iç içedir. Bu karşıtlıklar ışığında, bu karşıtlıklar arasından, gittikçe daha zengin, gittikçe daha karmaşık anlam ve imge alanlarına açılan yazar çoğu kez tek bir söylenin birkaç anlamsal düzeyde birden eklemlenebileceğini, örneğin “kimi söylenlerin toplumsal ya da gökbi<span class="epub-type_pagebreak" id="page93" title="93"/>limsel terimlerle söylediğini” bir başka söylenin “örgenbilimsel terimlerle” dile getirdiğini, daha başkalarınınsa, “iki-üç izge birden kullandığını” göstererek her söylenin toplu ve genel nitelikte bir anlamsal alanın sunduğu olanaklar içinde seçtiği yolla tanımlanabileceğini, bu genel alanın başlıca yönlerinin de şöyle sıralanabileceğini kesinler:<a class="si-noteref epub-type_noteref" href="#f111" id="ref_f111">111</a></p>
		<p>1. <em>Gökbilimsel izge </em>(ay/güneş; gece/gündüz, vb.);</p>
		<p>2. <em>Coğrafyasal izge </em>(yakın/uzak; akış yönü/çıkış yönü, vb.);</p>
		<p>3. <em>Örgenbilimsel izge </em>(bacaksız kadın/gezgin kadın; kamışsız adam/uzun kamışlı adam, vb.);</p>
		<p>4. <em>Toplumbilimsel izge </em>(içeriden evlenme/dışarıdan evlenme; bekârlık/biraradalık, vb.);</p>
		<p>5.<em> Aktörel izge </em>(çekingenlik, ataklık, vb.). </p>
		<p>Ama, hemen belirtmek gerekir ki, gerek söz konusu kurallar gerekse söz konusu özellikler yalnızca söylen alanında değil, budunbilimin nerdeyse tüm alanlarında geçerlidir. Bu nedenle, Claude Lévi-Strauss Kuzey Amerika’nın kuzeybatı kıyılarında yaşayan yerli topluluklara özgü maskeleri ele alan <em>La voie des masques</em>’ta (Maskelerin Yolu) da aşağı yukarı aynı yolu izler: bir yandan değişik toplulukların değişik maskelerini türlü yönlerden karşılaştırarak çözümlemesini bunlar arasında bulduğu karşıtlık ve özdeşlik bağıntılarına göre geliştirirken bir yandan da bunların dinsel, toplumsal ve ekonomik uzantıları üzerinde durur; çünkü hem söz konusu maskelerin söylensel verileri, toplumsal ve dinsel işlevleri sanatsal anlatımla birleştirdikleri görüşündedir, hem de bu üç olgu düzleminin, ne denli ayrışık görünürlerse görünsünler, birbirlerine işlevsel olarak bağlı olduklarını düşünür.<a class="si-noteref epub-type_noteref" href="#f112" id="ref_f112">112</a></p>
		<p><span class="epub-type_pagebreak" id="page94" title="94"/>Bütün bunlar budunbilimsel olguların gerçeğinin “ayrıcalıklı bir içerikte” değil, bu içeriğe doğrudan bağlı olmayan “mantıksal bağıntılarda” bulunabileceğini gösterir.<a class="si-noteref epub-type_noteref" href="#f113" id="ref_f113">113</a> Söylenlerin yapısında da, başka budunbilimsel verilerin yapısında da “öğeler sürekli değildir, yalnızca bağıntılar süreklidir”.<a class="si-noteref epub-type_noteref" href="#f114" id="ref_f114">114</a> Bu anlayışla ele alındıkları zaman, “söylenler bize dünyanın düzeni, gerçeğin niteliği, insanın kökeni ya da yazgısı konusunda bilgi verebilecek hiçbir şey söylemezler. Doğaötesel hiçbir destek bekleyemeyiz onlardan: Tükenmiş düşüngülerin yardımına koşmayacaklardır. Buna karşılık, söylenler geldikleri toplumlar konusunda çok şey öğretirler bize; işleyişlerinin iç nedenlerini ortaya çıkarmamıza yardım eder, inançların, törelerin, ilk bakışta anlaşılmaz görünen kurumların varlık nedenini aydınlatır, özellikle de insan düşüncesinin kimi etkinlik biçimlerini belirlememizi sağlarlar. Bu etkinlik biçimleri yüzyıllar boyunca öylesine değişmez kalmış, öylesine uçsuz bucaksız uzamlara yayılmıştır ki onları düşüncenin temel biçimleri sayabilir, etkinlik gösterebileceklerini usumuza bile getirmediğimiz yerlerde, başka toplumlarda ve düşünsel yaşamın başka alanlarında yeniden bulmaya çalışabiliriz”.<a class="si-noteref epub-type_noteref" href="#f115" id="ref_f115">115</a></p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f100"><a class="si-backref" href="#ref_f100">100.</a><span class="si-footnote-text"> Cl. Lévi-Strauss, <em>L’Origine des manières de table, </em>s. 356.</span></div>
		<div class="si-footnote html5_aside epub-type_footnote" id="f101"><a class="si-backref" href="#ref_f101">101.</a><span class="si-footnote-text"> J. Courtés, <em>Lévi-Strauss et les contraintes de la pensée mythique, </em>s. 45, 46.</span></div>
		<div class="si-footnote html5_aside epub-type_footnote" id="f102"><a class="si-backref" href="#ref_f102">102.</a><span class="si-footnote-text"> Cl. Lévi-Strauss, <em>Anthropologie structurale I, </em>s. 254.</span></div>
		<div class="si-footnote html5_aside epub-type_footnote" id="f103"><a class="si-backref" href="#ref_f103">103.</a><span class="si-footnote-text"> Agy., s. 248-249.</span></div>
		<div class="si-footnote html5_aside epub-type_footnote" id="f104"><a class="si-backref" href="#ref_f104">104.</a><span class="si-footnote-text"> D. ve A. Patte, <em>Pour une exégèse structurale,</em> s. 84, 85.</span></div>
		<div class="si-footnote html5_aside epub-type_footnote" id="f105"><a class="si-backref" href="#ref_f105">105.</a><span class="si-footnote-text"> A.J. Greimas, <em>Du sens I, </em>s. 276.</span></div>
		<div class="si-footnote html5_aside epub-type_footnote" id="f106"><a class="si-backref" href="#ref_f106">106.</a><span class="si-footnote-text"> Cl. Lévi-Strauss, <em>Anthropologie structurale I, </em>s. 237.</span></div>
		<div class="si-footnote html5_aside epub-type_footnote" id="f107"><a class="si-backref" href="#ref_f107">107.</a><span class="si-footnote-text"> Agy. I, s. 239.</span></div>
		<div class="si-footnote html5_aside epub-type_footnote" id="f108"><a class="si-backref" href="#ref_f108">108.</a><span class="si-footnote-text"> Agy. II, s. 82, 83.</span></div>
		<div class="si-footnote html5_aside epub-type_footnote" id="f109"><a class="si-backref" href="#ref_f109">109.</a><span class="si-footnote-text"> Cl. Lévi-Strauss, <em>Paroles données, </em>s. 54.</span></div>
		<div class="si-footnote html5_aside epub-type_footnote" id="f110"><a class="si-backref" href="#ref_f110">110.</a><span class="si-footnote-text"> Agy<em>., </em>s. 54.</span></div>
		<div class="si-footnote html5_aside epub-type_footnote" id="f111"><a class="si-backref" href="#ref_f111">111.</a><span class="si-footnote-text"> Cl. Lévi-Strauss, <em>L’origine des manières de table, </em>s. 137.</span></div>
		<div class="si-footnote html5_aside epub-type_footnote" id="f112"><a class="si-backref" href="#ref_f112">112.</a><span class="si-footnote-text"> Cl. Lévi-Strauss, <em>La voie des masques, </em>s. 59, 60.</span></div>
		<div class="si-footnote html5_aside epub-type_footnote" id="f113"><a class="si-backref" href="#ref_f113">113.</a><span class="si-footnote-text"> Cl. Lévi-Strauss, <em>Le cru et le cuit, </em>s. 246.</span></div>
		<div class="si-footnote html5_aside epub-type_footnote" id="f114"><a class="si-backref" href="#ref_f114">114.</a><span class="si-footnote-text"> Cl. Lévi-Strauss, <em>Yaban Düşünce, </em>s. 79.</span></div>
		<div class="si-footnote html5_aside epub-type_footnote" id="f115"><a class="si-backref" href="#ref_f115">115.</a><span class="si-footnote-text"> Cl. Lévi-Strauss, <em>L’homme nu, </em>s. 571.</span></div>
	</div>
</body>
</html>