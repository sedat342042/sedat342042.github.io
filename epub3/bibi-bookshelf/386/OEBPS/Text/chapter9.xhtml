<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page95" title="95"/>4. BİÇİM VE ANLAM</h2>
		<p>Claude Lévi-Strauss’un bu kesinlemelerine ve bu kesinlemelere kaynaklık eden somut sonuçlara karşın, birçok düşünür ve araştırmacının kendisini ele aldığı söylenlerin “canlı töz”ünü “ölü bir biçim”e indirgemekle, “anlam”ı yok ederek “hiçbir şey söylemeyen bir söylem” oluşturmakla suçlamalarını nasıl açıklamalı? Konuya yakından bakılınca tüm bu suçlamaların Claude Lévi-Strauss’a karşı çıkanların <em>anlam </em>terimine verdikleri anlamların, özellikle de bu anlama erişmek için izledikleri yolların farklılığından kaynaklandığı görülür. Daha önce de belirtildiği gibi, geleneksel söylen çözümlemeleri öncelikle söylende anlatılan <em>öykü </em>üzerinde yoğunlaşır, “canlı töz” diye adlandırılan şey de bu öykünün betimlemeleri ve varsayımlara dayalı yorumlarıdır. İşte bu tözü, bu anlamı aramadığı için suçlarlar Lévi-Strauss’u, söylenleri birbirinden bağımsız bir biçimde, ayrı ayrı ele alarak anlattıkları tekil öykülerden gizli ve gizemli anlamlar, aktörel sonuçlar çıkarmaya çalışmadığı için insanı ve kutsal değerlerini göz önüne almadığını söylerler. </p>
		<p>Lévi-Strauss’un tutumuna gelince yapıtlarında anlamı ve içeriği bir yana bırakarak biçime ayrıcalıklı bir yer verdiğini esinleyebilecek tek satıra rastlanmaz; tam tersine, biçime öncelik verilmesini yapısalcılıkla bağdaş<span class="epub-type_pagebreak" id="page96" title="96"/>tırılması olanaksız bir tutum olarak nitelediği görülür. Ünlü Rus masal çözümleyici Propp’u da bu nedenle, biçimi saltıklaştırmaya yöneldiği için eleştirir: “Biçimciliğe göre, iki alan kesinlikle ayrılmalıdır birbirinden; çünkü yalnız biçim anlaşılabilir, içerik anlam değerinden yoksun bir kalıntıdan başka bir şey değildir. Yapısalcılık için, bu karşıtlık geçersizdir; soyut bir yanda, somut bir yanda değildir. Biçim ile içerik aynı özdendir, aynı çözümlemeyle değerlendirilir. İçerik gerçekliğini yapıdan alır, biçim dediğimiz şey de içeriği oluşturan yerel yapıların yapı içinde düzenlenişinden başka bir şey değildir,” der.<a class="si-noteref epub-type_noteref" href="#f116" id="ref_f116">116</a> Ne var ki, ona göre, “içerik (söylenbilimsel yapı) ile anlatım (dilsel yapı) arasındaki bağıntılar öğeden öğeye değil, yapıdan yapıya bağıntılardır”; bir başka deyişle, “Lévi-Strauss’un betimlediği söylenbilimsel yapıyla söylenin dilsel yapısı arasında <em>terimi terimine bir uyarlık </em>yoktur”.<a class="si-noteref epub-type_noteref" href="#f117" id="ref_f117">117</a> Bu nedenle de söylenin öyküsünün her terimi ardında gizli anlamlar aramayı yersiz bulur. Kısacası, yapıtını anlamak istemeyenlerin dilsel olguları toplumsal olgularla özdeşleştirmekle suçladıkları Lévi-Strauss, değil toplumsal olgular, söylenleri bile dille özdeşleştirmez: “Gerecini doğadan seçip alırken söylensel düşünce de dil gibi sesbirimlerini kendisine uygulamada sınırsız bir dizi sunan doğal sesler arasından seçen dil gibi yapar. Çünkü dil gibi o da bu görgül gereçleri çoklukları içinde gelişigüzel benimseyemez, hepsini birden kullanamaz, aynı düzeye koyamaz. Burada da, gerecin anlamın nesnesi değil, aracı olduğu gerçeği karşısında eğilmekten başka bir şey yapamayız. Bu işlevi yerine getirmesi için, onu önce yoksullaştırmak gerekir: Yalnızca aykırılıkları dile getirecek <span class="epub-type_pagebreak" id="page97" title="97"/>ve karşıtlık çiftleri oluşturacak nitelikte, az sayıda öğeyi alıkoyarak yoksullaştırmak.”<a class="si-noteref epub-type_noteref" href="#f118" id="ref_f118">118</a> Kolaylıkla anlaşılacağı gibi, söyleni dille özdeşleştirmek de, “canlı töz”ü “ölü bir biçim”e indirgemek de değildir bu, tam tersine, anlaşılabilirliğin koşullarını hazırlamaktır.</p>
		<p>Ne olursa olsun, karşıtlarının aradığı başka şey, Lévi-Strauss’un aradığı başka şeydir. Örneğin sesbilim nasıl “doğrudan doğruya sözcükler üzerinde değil, <em>önceden sesbirimlere ayrılmış </em>sözcükler üzerinde” çalışırsa,<a class="si-noteref epub-type_noteref" href="#f119" id="ref_f119">119</a> söylenbilim de öylece söylende öyküden bağımsız olan “mantıksal bağıntılar” üzerinde durmalıdır ona göre, dilbilimsel yapının değil, söylenbilimsel yapının birimleri üzerinde çalışmalıdır. Bu nedenle, yani söylenlerin salt öyküsel içerikleri fazla bir önem taşımadığından, geleneksel yöntemlere bağlı söylenbilimciler, aynı söylenin birçok değişkesi bulunması durumunda, en iyi, en doğru değişkeyi bulmak gibi nesnellik temelinden yoksun, kısır çabalarla oyalanırken Lévi-Strauss bunu söylenbilimcinin çevrenini genişleten, işini kolaylaştıran bir etken olarak görür.<a class="si-noteref epub-type_noteref" href="#f120" id="ref_f120">120</a> Oidipus söylenine ilişkin kısa çözümlemenin de ortaya koyduğu gibi, söylenin öyküsünün çizgesiyle söylenbilimsel yapısının çizgesi birbiriyle örtüşmez: Birincisi <em>çizgisel (artsüremsel)</em>, ikincisi <em>çizelgesel (eşsüremsel) </em>bir biçimde eklemlenir; türleri ayrıdır, ayrı düzlemlerde yer alırlar. Buna karşılık, anlattıkları öyküler bakımından birbirlerine çok uzak gibi görünen söylenler arasında söylenbilimsel yapıları bakımından çok yakın bağıntılar bulunabilir; bu bağıntılar birbirlerini bütünleyebilir, birbirlerini aydınlatabilir; daha da iyisi, bu bağıntılardan yola çıkılarak bir temel yapıya gidilebilir. Claude Lévi-<span class="epub-type_pagebreak" id="page98" title="98"/>Strauss’un temel sorunu da budur gerçekte: “insan düşüncesinin temel biçimleri”ne ulaşmak. <em>Hüzünlü Dönenceler</em>’de, <em>Le totémisme aujourd’hui</em>’de (Günümüzde Totemcilik), özellikle de <em>Yaban düşünce</em>’de, ne denli uzaklara, ne denli eskilere gidilirse gidilsin, insan düşüncesinin nesneleri hep aynı kesinlikle karşıtlaştırıp bireştirdiğini, hep aynı ayrıntı zenginliğiyle ayırıp sınıflandırdığını gösterir bize. <em>Mythologiques, La voie des masques </em>ya da <em>La potière jalouse</em>’da (Kıskanç Çömlekçi) gözlemini yeni ve ilginç örneklerle destekler. Kimilerinin ileri sürdüğü gibi düşünceyi dirimbilime indirgeme anlamına mı gelir bu? Hayır. Sorunun olumsuz olduğu ölçüde derin yanıtı <em>Le cru et le cuit</em>’nin sonlarında yer alan şu sözlerde yatar: “Söylenler düşünceyi belirtir, kendilerini kendisinin de bir parçası olduğu dünya aracılığıyla kuran düşünceyi. Böylece, aynı anda, düşünce kendi nedenlendirdiği söylenleri, söylenler de daha önceden düşüncenin yapısına işlenmiş bir dünya imgesi doğurabilir.”<a class="si-noteref epub-type_noteref" href="#f121" id="ref_f121">121</a> Karşılıklı koşullandırımlar söz konusudur.</p>
		<p>Bu gözlemin kaçınılmaz sonucu olarak, Claude Lévi-Strauss Batılı düşünürler için vazgeçilmez görünen <em>ilkel/uygar </em>ayrımına kesinlikle karşı çıkar: <em>İlkel </em>diye nitelenen nice uzak ve yoksul topluluğun, başka özellikleri yanında, alabildiğine zengin ve tutarlı bitki ve hayvan sınıflandırmalarının da tanıklık ettiği gibi, <em>bilimsel </em>dediğimiz düşünceden nitelik açısından çok, nicelik ve etkenlik açısından ayrılan bu “yaban düşünce”nin temel özellikleri göz önüne alınınca, böyle bir ayrımın tüm geçerliliğini yitireceğini söyler. Ona göre töreler, inançlar, adlandırmalar, kısacası tüm ekinsel etkinlikler insan düşüncesinin gerçeği şu ya da bu biçimde ama hep dönüştüre<span class="epub-type_pagebreak" id="page99" title="99"/>rek, bir düzlemden başka bir düzleme geçirerek kavramaya yöneldiğini gösterir; toplumların “yüzlerce, hatta daha fazla bin yıldan beri, kuramsal sorunlarını çözümlemek için başvurdukları söylenler” de bu etkinliğin ayrıcalıklı alanlarından biridir.<a class="si-noteref epub-type_noteref" href="#f122" id="ref_f122">122</a> Bu nedenle, söylenlerin birer yapı olarak birbirlerini “dönüştürdüklerini”, birbirlerine “çevrilebileceklerini” söylemek hiç de yanlış olmaz.<a class="si-noteref epub-type_noteref" href="#f123" id="ref_f123">123</a> Her söylenin “bir bütünden (nesne + olay) yola çıkarak yapısını <em>bulmaya </em>yönelen” sanatınkiyle bakışık ama tersine bir yol izleyerek “bir yapıdan yola çıkıp bu yapı aracılığıyla bir bütün (nesne + olay) <em>kurmaya </em>giriştiği” benimsenirse,<a class="si-noteref epub-type_noteref" href="#f124" id="ref_f124">124</a> bu kesinleme daha bir geçerlilik kazanır, her söyleni başka söylen kümeleriyle bağıntıları içinde ele alma önerisi de daha bir tutarlı görünür.</p>
		<p>Ama, hemen belirtmek gerekir ki, tekil söylenlerin öyküleri yerine, çoğul söylen kümelerinin yapısal bağıntıları üzerinde durmak “somut”u tümden bir yana bırakıp kesinlikle “soyut”a yönelmek değildir; tam tersine, kendisinin de sık sık vurguladığı gibi, incelediği nesneyi önce kendi bağlamı içinde değerlendirmeye, değişik düzlemlerdeki yerlemlerine göre çözümlemeye özen gösterir Lévi-Strauss. Bunun sonucu olarak, yüzlerce söylen arasından onların temel yapılarına doğru yol alırken geldikleri toplumların inançlarına, törelerine, kurumlarına tuttuğu ışığı da gözden kaçırmaz, araştırmalarının önemli bir boyutunu bunun değerlendirilmesi oluşturur. Bununla birlikte, nesneyi yeniden anlatmak, yani <em>yinelemek </em>değildir söz konusu, <em>çözümlemek </em>ve anlamak, bunun için de onu yeniden ama bir başka düzlemde, bir başka biçimde kurmak, böylece, “anlaşılması zor bir karmaşıklığın yeri<span class="epub-type_pagebreak" id="page100" title="100"/>ni daha kolay anlaşılır bir karmaşıklığa vermektir”.<a class="si-noteref epub-type_noteref" href="#f125" id="ref_f125">125</a> Lévi-Strauss’u anlamak istemeyenler ne derlerse desinler, çözümlemenin amacı nesnenin birtakım yüzeysel özelliklerini belirlemek ya da bunlardan yola çıkarak birtakım doğaötesel varsayımlar oluşturmak olmadığına göre, başka bir yol da yoktur. Piaget’nin belirttiği gibi,<a class="si-noteref epub-type_noteref" href="#f126" id="ref_f126">126</a> fizikte yasalara göre nedenselliğin durumu ne ise, yapısalcılıkta da yapıya göre olguların durumu odur; yasalar gibi <em>yapı </em>da bir <em>veri </em>olarak doğrudan gözlemlenemeyeceğine göre, onu mantıksal <em>örnekçeler </em>biçiminde kurmak gerekir.</p>
		<p>Ama, söylemek bile fazla, kurulan örnekçeler ancak kendilerinden yola çıktıkları nesnelerle örtüştükleri, onlarla doğrulandıkları ölçüde geçerli olabilirler. Geçerlilikleri de, Lévi-Strauss’un belirttiği gibi,<a class="si-noteref epub-type_noteref" href="#f127" id="ref_f127">127</a> en azından şu dört koşulun gerçekleştirilmesine bağlıdır:</p>
		<p>1. yapı bir dizge niteliği sunar; bu nedenle, herhangi bir öğesindeki değişiklik geri kalan tüm tüm öğelerinde de değişikliklere yol açar;</p>
		<p>2. her örnekçe her biri aynı diziden bir örnekçede karşılık bulan bir dönüşüm kümesine bağlıdır, böylece bu dönüşümlerin bütünü de bir örnekçe kümesi oluşturur; </p>
		<p>3. belirtilen bu özellikler, öğelerinden birinde bir değişiklik olduğu zaman, örnekçenin nasıl bir durum alacağını önceden kestirmemizi sağlar; </p>
		<p>4. örnekçe gözlemlenen tüm olguları kapsayacak biçimde kurulmuş olmalıdır.</p>
		<p>Ne var ki, dizgesel bir çözümleme amacıyla oluşturulan örnekçelerin “gözlemlenen tüm olguları” kapsayabilecek nitelikte olmaları onların bu olguların bir tür izdüşümü olduklarını göstermez. Örneğin toplumsal ba<span class="epub-type_pagebreak" id="page101" title="101"/>ğıntılar toplumsal yapıyı ortaya çıkarabilmek için oluşturulan örnekçelerin çıkış noktasıdır; ama yapının kendisiyle özdeşleşmezler, özdeşleşemezler; çünkü yapı <em>görgül </em>bir gerçek değildir. Böyle olsa, yapısalcı yönteme gerek kalmazdı. Yapı ile görgül gerçek arasındaki bu kesin ayrılığı göremeyenler Lévi-Strauss’u devingen toplumları kapalı, değişmez, ölü kalıplara indirgemekle suçlayıp durmuşlardır. Oysa <em>Hüzünlü Dönenceler</em>’den <em>La potière jalouse’</em>a değin, Lévi-Strauss’un yapıtları “somut bir toplumun kendi yapısına, daha doğrusu kendi yapılarına indirgenemeyeceğini” ortaya koyan gözlemlerle doludur.<a class="si-noteref epub-type_noteref" href="#f128" id="ref_f128">128</a> Dilbilimde bulduğumuz <em>söz/dil </em>ya da <em>kullanım/çizge </em>ayrımına koşut olarak, budunbilime <em>olay/yapı </em>ayrımını getirmesi de bunun sonucudur. Gerçekten bilimsel bir yaklaşımın söz konusu olduğu her yerde, yapılması zorunlu bir ayrımdır bu: “Tüm bilim olumsal ile zorunlunun birbirinden ayrılmasında bulur temelini, bu ayrılık olay ile yapının ayrılığıdır.”<a class="si-noteref epub-type_noteref" href="#f129" id="ref_f129">129</a></p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f116"><a class="si-backref" href="#ref_f116">116.</a><span class="si-footnote-text"> Cl. Lévi-Strauss, <em>Anthropologie structurale II, </em>s. 158.</span></div>
		<div class="si-footnote html5_aside epub-type_footnote" id="f117"><a class="si-backref" href="#ref_f117">117.</a><span class="si-footnote-text"> D. Sperber, Agy., s. 62.</span></div>
		<div class="si-footnote html5_aside epub-type_footnote" id="f118"><a class="si-backref" href="#ref_f118">118.</a><span class="si-footnote-text"> Cl. Lévi-Strauss, <em>Le cru et le cuit, </em>s. 346, 347.</span></div>
		<div class="si-footnote html5_aside epub-type_footnote" id="f119"><a class="si-backref" href="#ref_f119">119.</a><span class="si-footnote-text"> Cl. Lévi-Strauss, <em>Anthropologie structurale I,</em> s. 44.</span></div>
		<div class="si-footnote html5_aside epub-type_footnote" id="f120"><a class="si-backref" href="#ref_f120">120.</a><span class="si-footnote-text"> Cl. Lévi-Strauss, <em>Le cru et le cuit, </em>s. 339, 340.</span></div>
		<div class="si-footnote html5_aside epub-type_footnote" id="f121"><a class="si-backref" href="#ref_f121">121.</a><span class="si-footnote-text"> Agy., s. 346.</span></div>
		<div class="si-footnote html5_aside epub-type_footnote" id="f122"><a class="si-backref" href="#ref_f122">122.</a><span class="si-footnote-text"> Cl. Lévi-Strauss, <em>L’homme nu, </em>s. 571.</span></div>
		<div class="si-footnote html5_aside epub-type_footnote" id="f123"><a class="si-backref" href="#ref_f123">123.</a><span class="si-footnote-text"> Cl. Lévi-Strauss, <em>Anthropologie structurale II, </em>s. 83 ve <em>Le cru et le cuit, </em>s. 20.</span></div>
		<div class="si-footnote html5_aside epub-type_footnote" id="f124"><a class="si-backref" href="#ref_f124">124.</a><span class="si-footnote-text"> Cl. Lévi-Strauss, <em>Yaban Düşünce, </em>s. 51.</span></div>
		<div class="si-footnote html5_aside epub-type_footnote" id="f125"><a class="si-backref" href="#ref_f125">125.</a><span class="si-footnote-text"> Agy., s. 328.</span></div>
		<div class="si-footnote html5_aside epub-type_footnote" id="f126"><a class="si-backref" href="#ref_f126">126.</a><span class="si-footnote-text"> J. Piaget, <em>Le structuralisme, </em>s. 83.</span></div>
		<div class="si-footnote html5_aside epub-type_footnote" id="f127"><a class="si-backref" href="#ref_f127">127.</a><span class="si-footnote-text"> Cl. Lévi-Strauss, <em>Anthropologi structurale I, </em>s. 305, 306.</span></div>
		<div class="si-footnote html5_aside epub-type_footnote" id="f128"><a class="si-backref" href="#ref_f128">128.</a><span class="si-footnote-text"> Agy., s. 357.</span></div>
		<div class="si-footnote html5_aside epub-type_footnote" id="f129"><a class="si-backref" href="#ref_f129">129.</a><span class="si-footnote-text"> Cl. Lévi-Strauss, <em>Yaban Düşünce, </em>s. 46.</span></div>
	</div>
</body>
</html>