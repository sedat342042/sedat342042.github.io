<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8" standalone="no"?--><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yapısalcılık</title>
	<link href="../Styles/main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h2><span class="epub-type_pagebreak" id="page109" title="109"/>1. ÖNCÜLLER</h2>
		<p>1970’lerden sonra, yapısalcılığa ilişkin tartışmalarda bir değişiklik oldu: Hiç değilse Batı ülkelerinde, yapısalcılığın artık yeterince tanınan temel ilkelerinden çok, büyük ölçüde bu ilkelerden kaynaklanan yeni bir bilimdalının: Göstergebilimin yaklaşımları tartışılmaya başlandı, bunun sonucu olarak da yapısalcılık çoğu kez göstergebilimle özdeşleştirildi. Saussure’ün tanımına uygun olarak, göstergebilimin dilden kutsal törenlere, bir başka deyişle “töremlere” değin tüm gösterge dizgelerini kapsayan genel bir bilim olduğunu bu bakımdan, örneğin Georges Dumézil ya da Claude Lévi-Strauss’un uyguladığı biçimiyle, budunbilimin de bir göstergebilim sayılabileceğini düşünürsek, böyle bir tutumu doğal bulmamız gerekir. Öte yandan, yapısalcı düşüncenin göstergebilim alanında büyük bir atılım gerçekleştirdiğini, 1960’lardan bu yana, bu yeni bilimdalının, değişik uygulamalarla zenginleşmiş ana akımdan aldığı hızla, benzerine az rastlanır bir gelişme gösterdiğini de biliyoruz, André Helbo’nun öncülüğünde, M. Arrivé, J.-CL. Coquet, S. Marcus, T.A. Sebeok, C. Segré, B. Vardar, vb. gibi birçok uzmanın katkılarıyla hazırlanan, yüzlerce sayfalık bir yapıt: (Göstergebilimin Alanı), yeterince kanıtlar bunu. Bu yapıtın sayfalarını şöyle bir gözden geçirip kaynakça<span class="epub-type_pagebreak" id="page110" title="110"/>larını incelemek bile, daha 1979 yılında, Amerika’dan Rusya’ya, Brezilya’dan Danimarka’ya, Türkiye’den Portekiz’e değin birçok ülkede, göstergebilim araştırmalarının başdöndürücü bir toplama ulaştığını saptamaya yeter.</p>
		<p>Ne var ki değişik ülkelerde, aşağı yukarı eşsüremli bir biçimde gerçekleşen bu hızlı gelişimin temel yönelimlerin saptanmasını güçleştirdiği de, ülkelere, çevrelere, kişilere göre oldukça değişik eğriler çizdiği de bir gerçek. Bu nedenle bunca gelişime, bunca verime karşın ne göstergebilimin tartışma götürmez kesinliklere ulaştığını söyleyebiliyoruz ne de hep aynı yönde, aynı ilkeler, aynı önvarsayımlar doğrultusunda yol aldığını; tam tersine, bir değil, birkaç göstergebilim çıkıyor karşımıza. Bu bilimdalının kaynakları konusunda bile uzmanların her zaman aynı görüşü paylaştıklarını söylemek zor. Örneğin Georges Mounin’le Luis J. Prieto göstergebilimi ilk tasarlayan kişinin Saussure olduğunu söylerler, daha başkaları Charles Sanders Peirce’in (1839-1914) bu konuda Saussure’ den çok önce geldiğini kesinler. Dolaylı bir biçimde olmakla birlikte, göstergebilimin önemli kaynaklarından biri de Rus biçimciliğidir. Eric Buyssens’se, Saussure’ün öngörüsü doğrultusunda bütüncül bir yapıt oluşturmayı deneyen ilk kişi olarak bilinir. Roland Barthes’ın da, yazarlık ve öğretim üyeliği serüveninin belli bir süresinde, kendince bir göstergebilim yöntemi oluşturmaya çalıştığı söylenebilir. Bu girişimleri kısaca göstermek göstergebilimin ne olup ne olmadığını anlamamıza da yardımcı olabilir.</p>
		<h3>1. Amerikan okulu</h3>
		<p>Amerikalı mantıkçı Charles Sanders Peirce’in göstergebilimin öncülüğünde Saussure’den önce geldiğini artık hiç kimse tartışmıyor. Örneğin Roman Jakobson’a <span class="epub-type_pagebreak" id="page111" title="111"/>göre, Peirce’in katkısıyla karşılaştırılınca, “Ferdinand de Saussure’ün göstergebilimsel araştırmaların ilerlemesine katkısı hiç kuşkusuz daha alçakgönüllü ve daha sınırlıdır”.<a class="si-noteref epub-type_noteref" href="#f137" id="ref_f137">137</a> Bu nedenle, Thomas A. Sebeok kimi Avrupalı dilbilimcilerin Peirce dururken Saussure’ü öne çıkarmalarını sapkınca bir davranış olarak niteler.<a class="si-noteref epub-type_noteref" href="#f138" id="ref_f138">138</a> Charles Morris’e göre de Peirce’in “gösterge sınıflandırması, insanda ve hayvanda gösterge sürecini tümden ayırmayı yadsıması, dilbilimsel ulamlar üzerine çoğu zaman çok ince gözlemleri, mantık ve felsefe sorunlarına göstergebilimi uygulaması, gözlem ve ayrımlarının alışılmış kesinliği onun göstergebilim incelemelerini bu alanda dengi bulunmayan bir düşünsel itki kaynağı yapar”.<a class="si-noteref epub-type_noteref" href="#f139" id="ref_f139">139</a> Peirce’in kendisi de, “Tüm evren, yalnızca göstergelerden oluşmamış olsa bile, göstergelerle dolup taşar,” diyerek göstergebilime verdiği önemi ortaya koyar. Ayrıca, bunu doğrulayacak biçimde, matematikten kimyaya, ruhbilimden gökbilime, yerçekiminden sesbilime, ekonomiden bilim tarihine, her konuyu ancak bir göstergebilimsel araştırma konusu olarak ele alabildiğini, hiçbir şeyi göstergebilimsel yaklaşım dışında bir yaklaşımla ele alamadığını kesinler.<a class="si-noteref epub-type_noteref" href="#f140" id="ref_f140">140</a></p>
		<p>Ne var ki Peirce tüm bilgi nesnelerini göstergebilimin konusu olarak değerlendirmekle o dönemde daha oluşum sürecinin eşiğinde bulunan bu bilimdalının sınırlarını genişletmekten çok bulanıklaştırır, ayırıcı niteliklerini siler; daha da kötüsü, doğabilimleriyle insanbilimlerini aynı şeymiş gibi gösterir. Aynı zamanda, göstergebilimi belirli bir araştırma dalından çok, genel bir bil<span class="epub-type_pagebreak" id="page112" title="112"/>gi kuramı olarak tasarladığını ortaya koyar. Önerdiği gösterge tanımı da bunu doğrular görünür: “Bir gösterge herhangi biri için herhangi bir bağıntı ya da herhangi bir nitelik nedeniyle herhangi bir şeyin yerini tutan bir şeydir. Herhangi bir kimseye yönelir, yani bu kişinin kafasında denk ya da daha gelişmiş bir gösterge yaratır. Onun yarattığı bu göstergeye ilk göstergenin <em>yorumlayanı </em>diyorum. Bu gösterge herhangi bir şeyin: nesnesinin yerini tutar.”<a class="si-noteref epub-type_noteref" href="#f141" id="ref_f141">141</a></p>
		<p>Ancak, bu tanım Peirce’in önceliği göstergenin kendisinden çok algılanmasına ve değerlendirilmesine verdiğini gösterir. Peirce’in göstergebilim kuramının temelini oluşturdukları söylenen ve sırasıyla <em>birincillik, ikincillik, üçüncüllük </em>diye adlandırılan üç temel ulam da bunu doğrular görünür. Ünlü Peirce yorumcusu Gérard Deledalle’a bakılırsa, <em>birincillik </em>var olan her şeyin, bir ikincisine göndermede bulunmadan, varlığının doğrudanlığında varlığının ulamıdır; <em>ikincillik</em>, ne olursa olsun var olan her şeyin bir üçüncüsüne göndermede bulunmadan varoluşunun ulamı, <em>üçüncüllük </em>de var olan her şeyin düşüncesi. Daha açık bir biçimde, “birincillik duyum ya da duygunun, ya da daha doğru olarak ön-duygunun, düşünülmemiş, hatta yaşanmış <em>olarak </em>duyumsanmamış yaşanmışın ulamıdır, ikincillik kaba durumda (çaba-direnç) ama bu niteliğiyle yaşanmış edimin, üçüncüllükse, bilincin ulamıdır”.<a class="si-noteref epub-type_noteref" href="#f142" id="ref_f142">142</a> Peirce bu üç ulamdan yola çıkarak oldukça karmaşık ayrıntılara girişir; ancak hemen her zaman, nesne ile onun belirlenimi ya da tasarlanımı arasında gidip gelen bir yorumlama söz konusudur. Bu yorumlamalar kendi başlarına pek de karışık olmayan birtakım ol<span class="epub-type_pagebreak" id="page113" title="113"/>guların özellikle karmaşıklaştırılmasına çalışılıyormuş gibi bir izlenim uyandırır. Bu arada, göstergenin tanımından onun incelenmesine nasıl geçeceğimizi sormaktan kendimizi alamayız.</p>
		<p>Kuşkusuz Peirce buna da girişir, üçlü ulamlardan yola çıkarak toplam altmış altı gösterge türü saptar, oldukça zengin bir terim dizisi oluşturur ama beklentimiz hep sürer. Yıllar sonra, yüzyılımızın son çeyreğinde, Gérard Deledalle’ın Peirce’ten esinlenerek oluşturmaya çalıştığı araştırma yöntemi ve denediği birtakım uygulamalar da günümüzdeki göstergebilimsel uygulamaların çok gerilerinde kalır. Öte yandan, ünlü kuramcının büyük bir toplama ulaşan yazılarının karmaşık niteliği, sık sık görüş değiştirmesi kuramı konusunda sağlam bir bilgiye ulaşılmasını zorlaştırır. Üstelik, yapıtlarının büyük bir bölümü 1932’den sonra yayımlanmaya başlamıştır. Bu son veri de göz önüne alınınca hiç değilse son yıllara değin, Avrupalı dilbilimci ve göstergebilimciler üzerinde Peirce’in etkisinden ya da bu kişilerin sapkın bir itkiyle Saussure’ü öne çıkarmak istemelerinden söz etmek zordur. Ayrıca, Avrupalı göstergebilimcilerin Saussure’ü bir öncü olarak ele almalarının nedeni ünlü dilbilimcinin <em>Genel Dilbilim Dersleri</em>’nin iki ayrı yerinde, iki küçük tümce içinde, göstergebilim tasarısından söz etmiş olması değildir yalnızca, dilbilime getirdiği devrimsel yeniliklerin göstergebilim için de geçerli olması, göstergebilim alanında da tutarlı bir yöntemin araçlarını sunmasıdır. Bu açıdan bakılınca, T.A. Sebeok’un kimi Avrupalı dilbilimci ve göstergebilimcileri haksızlık ve sapkınlıkla suçlaması bir haksızlık olarak nitelenebilir.</p>
		<p>T.A. Sebeok, Peirce’i büyük bir öncü olarak gösterdikten sonra, onun izleyicilerinden Charles Morris’i de günümüz göstergebiliminin canlı kaynağı, yapıtı daha şimdiden göstergebilim tarihinde onurlu yerini almış bir <span class="epub-type_pagebreak" id="page114" title="114"/>“dev” olarak niteler.<a class="si-noteref epub-type_noteref" href="#f143" id="ref_f143">143</a> Bu durumda, T.A. Sebeok’un da göstergebilim tarihine göstergebilimi her şeyden önce Amerikan ulusçuluğu açısından değerlendiren bağnaz bir göstergebilimci olarak geçeceği söylenebilir. Çünkü, çoğu uzmanlara göre, Charles Morris’ten büyük bir göstergebilimci diye söz etmek yanlış olur. </p>
		<p>Charles Morris, (Göstergeler Teorisinin Temelleri) (1938) ve (Göstergeler, Dil ve Davranış) (1946) adlı iki yapıtında, Peirce’in dağınıklık ve değişkenliğinden uzak bir biçimde; ama bir yandan onun araştırmalarına, bir yandan davranışçılık kuramına dayanarak genel bir gösterge kuramı oluşturmaya çalışır. Bu amaçla, birtakım sınıflandırma ve tanımlamalara girişir. Örneğin göstergenin <em>anlamsal, dizimsel </em>ve <em>edimsel </em>boyutları arasındaki ayrımları belirler (anlamsal boyut göstergeyle gösterdiği şey arasındaki, dizimsel boyut göstergelerin birbirleri arasındaki, edimsel boyutsa gösterge ile kullanıcısı arasındaki bağıntıyla belirlenir), ayrıntılı bir sınıflandırmasına girişerek “belirtici”, “değerlendirici”, “yönlendirici” ve “oluşturucu” olmak üzere dört kiplik biçimine bağlanan dörder kullanımdan oluşan on altı söylem türü ortaya çıkarır. Ayrıca gösterge kavramının dil düzeyini aştığını, örneğin kişiler arası ilişkilerin yalnızca sözlerle değil, onların giyimleri, devinileri, bedensel görünüşleri, vb.’yle belirlendiğini söyleyerek tıpkı Saussure’ün yaptığı gibi geleceğin göstergebilimine yeni alanlar gösterir.<a class="si-noteref epub-type_noteref" href="#f144" id="ref_f144">144</a> Ancak Georges Mounin’in belirttiği gibi, “Morris’in kuramı, 1940 yılında bile, ya çok tartışma götürür bir nitelik sunar ya da bilineni yinelemekle kalır; Saussure’den beri bildiklerimize yeni bir şey eklemez, üstelik bağdaşıklık<span class="epub-type_pagebreak" id="page115" title="115"/>tan da yoksundur”.<a class="si-noteref epub-type_noteref" href="#f145" id="ref_f145">145</a> Örneğin söylem sınıflandırması, saymaca verilerle dolu olması bir yana, bize herhangi bir çözümleme anahtarı da sağlamaz.</p>
		<p>Peirce’le Morris’in en önemli izleyicisi sayılan Thomas A. Sebeok’un çalışmaları da benzer özellikler taşır; o da insansal göstergelerle insansal olmayan göstergeleri birbirinden ayırma gereğini duymaz, araştırmaları “çok geniş” bir “dirimgöstergesel veriler bütününe” dayandırmak gerektiğini söyler, canlı varlıkların “konuşabilen”/ “konuşamayan” biçiminde iki sınıfa ayrılmasını Avrupalı göstergebilimcilerin insan-özekçiliği biçiminde değerlendirerek hayvanlar arasındaki bildirişim göstergelerini de göstergebilimin inceleme alanına katmak ister.<a class="si-noteref epub-type_noteref" href="#f146" id="ref_f146">146</a> Ama sorun her şeyi geniş bir gösterge tanımına bağlayıp gösterge olarak değerlendirilen her şeye bir tür bulmak değil de insansal, dolayısıyla ekinsel ortamda eklemlenen gösterge dizgelerini incelemek olunca, adına insan-özekçilik de denilse, ekinsel gösterge dizgeleriyle yetinmek gerekir. </p>
		<h3>2. Avrupa’da göstergebilim</h3>
		<p>Peirce göstergebiliminin mantık kökenli olmasına karşın, Avrupa’da göstergebilim öncelikle dilbilim kökenlidir. Luis J. Prieto, Saussure’ün öngörüsünden sonra, göstergebilimin bir bakıma “gizliden gizliye” geliştiğini söylerken bunu vurgular. Uzun süre, ortada kendini göstergebilim diye niteleyen bir bilimdalı yoktur; ama “bir yandan dilbilimcilerin diller konusunda belirlediği birçok ilke özgül olarak dilleri değil, her türlü izgeyi kapsar, böylece, zorunlu olarak, dilbilimden çok göstergebilime <span class="epub-type_pagebreak" id="page116" title="116"/>bağlanırlar; öte yandan, dilbilimciler, incelemelerinin nesnesini sınırlamak için, geleneksel olarak <em>dil </em>diye adlandırılan izgeleri öteki izgelerden hangi özelliklerin ayırdığını belirlemeye yönelmek durumunda kalmışlar, bunu yaparken de göstergebilimsel tiplemenin temellerini atmışlardır”.<a class="si-noteref epub-type_noteref" href="#f147" id="ref_f147">147</a></p>
		<p>Buna karşılık, Saussure’ün öngörüsünün açıktan açığa gerçekleşmeye başladığını görmek için 1943 yılını, Belçikalı Eric Buyssens’in <em>Les Langages et le discours </em>(Diller ve Söylem) adlı kitabını yazmasını beklemek gerekmiştir. Buyssens öncelikle bir dilbilimcidir; André Martinet’nin izleyicilerinden biri olarak dilbilimden fazla uzaklaşmaz, Saussure’ün dilbilime getirdiği temel kavramların birçoğunu göstergebilime aktarır. Belki gene dilbilime bağlılığının bir sonucu olarak, göstergebilimi bildirişimle sınırlar ve <em>göstergesel edim </em>adını verdiği şeyin türlerini, yani bildirişim olgusunun gerçekleşim biçimlerini incelemekle yetinir.</p>
		<p>Buyssens’e göre, “göstergebilim bu bilinç durumlarını tanıtmak ve tanığın onun amacını tanımasını sağlamak için özellikle oluşturulmuş bilinç durumuna bağlanan algılanabilir olgularla uğraşmalıdır”.<a class="si-noteref epub-type_noteref" href="#f148" id="ref_f148">148</a> Göstergesel edim bu olguların gerçekleşmesini sağlayan süreçtir, olguların kendileri de <em>belirtke </em>diye adlandırır. Hiçbir zaman birbirinden ayıramayacağımız iki temel veridir bunlar çünkü göstergesel edimi belirtkenin varlığı belirler. Örneğin saati öğrenmek için, “Saat kaç?” sesini çıkardığımız zaman, kör adam elinde ak değnek taşıyarak sakatlığını ortaya koyduğu, gidilecek yolun uzunluğu ya da bu yolda arabanın en yüksek gidiş hızı bir rakamla belirtildiği <span class="epub-type_pagebreak" id="page117" title="117"/>zaman birer göstergesel edim oluşur. Birinci örnekte<em> dilsel</em>, ikinci örnekte <em>renksel</em>, üçüncü örnekte <em>yazısal </em>bir araç kullanılmıştır; ama bunların hepsi de birer belirtkedir. Görüldüğü gibi, belirtke adı verilen bu öğeler birer <em>belirti </em>olarak da nitelenebilir. Ancak her belirti bir belirtke değildir. Örneğin gökyüzünün kararması kopmak üzere olan bir fırtınanın, beden ısısının yükselmesi bir hastalığın belirtisidir; ne var ki, bir bildirme isteminden kaynaklanmadıklarından, bunlar birer belirtke sayılamaz, bu nedenle de göstergebilimin kapsamı dışında kalırlar. Sanat da göstergebilimin kapsamı dışında kalır çünkü dolaysız bir bildirişim içermez.</p>
		<p>Eric Buyssens’in en yakın izleyicisi Prieto, hem de 1970’lere doğru, “Bir anlam göstergebiliminin önemi çok açık, o kadar. Bir bildirişim göstergebiliminin önemine gelince, dildışı bildirişim yollarının önemi göz önüne alınacak olursa, tasarlayabileceğimizden çok daha fazladır. (...) Başka bir deyişle, bu olgunun dil olaylarının özel durumlarında aldığı biçimi gerektiği gibi yorumlayabilmek için genel olarak bildirişimin ne olduğunu bilmek söz konusudur. Bu bakımdan, bildirişim göstergebilimine başlıca önemini kazandıran şey dilsel bildirişim yollarının önemidir,”<a class="si-noteref epub-type_noteref" href="#f149" id="ref_f149">149</a> diyebilir. Görüldüğü gibi, Buyssens göstergebilimi dilbilimden çıkıp dile döner. Ama bağımsız bir bilimdalının gereğini neyle açıklayabiliriz o zaman? Yol göstergeleri, Braille ya da Morse abecesi, denizcilik belirtkeleri, vb. gibi birkaç alt-örnekle mi? Nasıl olsa, bu göstergebilim bildirişim konusunda da bize dilbilimin öğrettiklerinden fazla bir şey öğretmez, daha yeni hiçbir şey getirmez. Göstergesel edimin işlemesi, başarısı ya da başarısızlığı, gösteren, gösterilen gibi, belirtkenin ayırıcı <span class="epub-type_pagebreak" id="page118" title="118"/>nitelikleri gibi, Martinet’nin çift eklemlilik kuramına uygun düşen ve düşmeyen belirtkeler gibi, bildirişim izgelerinin değişik ölçütlere göre sınıflandırılması gibi birkaç konuyu işledikten sonra, Buyssens göstergebilim defterini kapatır. Bu konuda fazla bir yayın bulunmaması da böyle bir yaklaşımın göstergebilimi çok uzaklara götüremeyeceğini yeterince kanıtlar.</p>
		<h3>3. Roland Barthes</h3>
		<p>Luis J. Prieto sözünü ettiğimiz incelemesinin başında, iki ayrı göstergebilimden, iki ayrı göstergebilimciden söz eder: E. Buyssens ve bildirişim göstergebilimi, Roland Barthes ve anlamlayım göstergebilimi. Ama, gerçekte, üzerinde durduğu tek göstergebilimci Buyssens’tir, Barthes’ı yalnızca anmakla kalır. İncelemesi 1968 yılında yayımlandığına göre, Barthes’ın adını anmakla kalması kadar yalnızca Barthes’ı anması da şaşırtıcıdır. Bu arada, Roland Barthes’ın <em>Communications </em>dergisinde “Eléments de sémiologie” (Göstergebilimin İlkeleri) başlığıyla yayımlanan uzun bir yazısına dayanılarak belirli bir göstergebilim kuramının öncüsü sayılmasının ne ölçüde doğru olduğu da sorulabilir. Hemen belirtmek gerekir ki 20. yüzyılın önemli yazarlarından biridir Roland Barthes ama sözünü ettiğimiz yazı büyük ölçüde döneminin yönelimlerini paylaşan bir tanımlar toplamından öteye geçmediği gibi, yazarın göstergebilimsel çözümleme tanımına en uygun yapıtı <em>Système de la mode </em>(Moda Dizgesi, 1967) göstergebilimsel çözümleme olarak çok uzaklara götürmez bizi. Üstelik, Roland Barthes’ın belirli bir süreden sonra göstergebilime sırt çevirdiği de bilinir. Ancak, bu bilimdalının gelişip tanınmasında büyük katkıları olduğunu ve “Eléments de sémiologie”nin Buyssens’in <em><span class="epub-type_pagebreak" id="page119" title="119"/>Les Langages et le discours</em>’undan çok daha ileride bulunduğunu da belirtmek gerekir.</p>
		<p>Bir kez, Roland Barthes göstergebilimin konusunun <em>anlam </em>olduğunu kesinleyerek tüm gösterge dizgelerinin, örneğin resimlerin, insan devinilerinin, katıldıkları tören ya da gösterilerin, yazın yapıtlarının, tiyatronun, vb. birer <em>anlamlama</em> dizgesi oluşturduğunu söyler. Ona göre, bu dizgeler birer <em>dil </em>değildir, her zaman birer dil gibi eklemlenmezler; bununla birlikte, dilden tümüyle soyutlanmalarına da olanak yoktur; çünkü, nesneler ve davranışlar bol bol anlam üretse bile, bu işlevi hiçbir zaman dilden bağımsız olarak, özerk bir biçimde gerçekleştirmezler. Giyim, besin, vb. gibi alanlarda karşılaştığımız nesne toplulukları ancak dil aracılığıyla birer dizge niteliğine kavuşur; öte yandan, gösterilenleri dilin dışında kalan bir resim ya da nesne dizgesi tasarlanamaz. Bu nedenle Roland Barthes dilbilimi göstergebilimin bir kolu olarak düşünmüş olan Saussure’ün görüşünün tersinin daha doğru olduğunu savunur.<a class="si-noteref epub-type_noteref" href="#f150" id="ref_f150">150</a> Bunun sonucu olarak “Göstergebilim İlkeleri”ni dilbilimin yörüngesine oturtarak dilbilimde bulduğumuz dil/söz, izge/bildiri, gösterilen/gösteren, dizim/dizi, düzanlam/yananlam gibi karşıtlıkları göstergebilimin de belli başlı çözümleyim araçları olarak değerlendirir, en büyük ağırlığı da düzanlam/ yananlam karşıtlığına verir. </p>
		<p>Gösterge dizgelerinin en gelişmişi dil olduğuna göre, göstergebilimin dilbilimden yararlanmasına karşı çıkmak saçma olur. Tüm göstergebilimciler aynı şeyi yapmışlardır. Ama göstergebilimi dilbilimin bir alt-dalı olarak değerlendirmek konuyu karıştırmaktan başka bir şey değildir. Dilsel dizgenin çok gelişmiş olması ve başka gös<span class="epub-type_pagebreak" id="page120" title="120"/>terge dizgelerinin de dil aracılığıyla çözümlenmesi onların dilden bağımsız olarak değerlendirilemeyeceğini göstermez. Mantık da dil aracılığıyla ulaşabildiğimiz bir alandır ama mantığı dile bağlı olarak düşünmek bu dalın var olma nedeniyle çelişir. Varlıkları dilin varlığıyla örtüşür görünen yazın yapıtlarının birer anlam evreni olarak çözümlenmelerinde bile dilbilimsel çözümleme yetersiz kalabilir. Belki de bu yüzden, 1954’te yayımlanan gençlik yapıtı <em>Michelet </em>çok zengin, çok doyurucu, çok esinleyici bir çözümlemeyken, 1967’de yayımlanan olgunluk dönemi yapıtı (<em>Système de la mode)</em>, en azından bir göstergebilimsel çözümleme olarak, gösteren/gösterilen, düzanlam/yananlam karşıtlıklarının kısırdöngüsünü bir türlü aşamaz. Oysa, Hjelmslev’in söylediği gibi, yananlam anlamın karşıtı değil, bütünleyici bir öğesidir. </p>
		<p>Ama, denilebilir ki, Roland Barthes’ın çözümlemelerinin başlıca zayıflıkları Hjelmslev’in sağladığı kazanımları yeterince değerlendirmemiş olmasından ileri gelir. Bu nedenle, hep Greimas’ın gerisinde kalır. Ara fazla açılınca da yol değiştirir.</p>
		<h3>4. Rus biçimciliği</h3>
		<p><em>Biçimcilik </em>1915-1930 yılları arasında, Leningrad ve Moskova’da yaşayan on dolayında araştırmacının Moskova Dilbilim Çevresi ve Şiirsel Dil Araştırmaları Derneği çerçevesinde sürdürdüğü ilginç çabalara kendi dışındakilerce takılmış, küçümseyici bir addır başlangıçta. Ama, oldukça kısa bir sürede, küçümsenmeyecek bir gelişme gösterir. 1920 dolaylarında topluluk üyelerinin yayınları önemli bir toplama ulaşmıştır, kendilerine gösterilen ilgi de gittikçe artar. Mayakovski, Pasternak, Mandelchtam gibi yenilikçi bir yazın oluşturmaya çalışan birtakım yetenekli ozanların Moskova Dilbilim Çevresi’ <span class="epub-type_pagebreak" id="page121" title="121"/>nin üyeleri arasında yer almalarıyla başlayan yaratıcı – araştırmacı işbirliği de topluluğun etkinliğini artırır.<a class="si-noteref epub-type_noteref" href="#f151" id="ref_f151">151</a></p>
		<p>Süremsel ve uzamsal koşullar göz önüne alınınca, bu toplulukla Saussure arasında dolaysız bir bağıntıdan söz etmek zordur. Bununla birlikte, çabalarını dil olgularından çok yazın olgusu üzerinde yoğunlaştırmaları bir yana bırakılırsa, biçimciler de Saussure’ünkine çok yaklaşan bir tutumu benimserler. Doğrudan doğruya nesnenin kendisini, hem de genellikle eşsüremlilik düzleminde ele almak ister; yazın yapıtını yazarının yaşamı, çağı, toplumu, vb. gibi kendi varlığının dışında kalan verilerle açıklamayı, yazın olgusuna o dönemde Rus eleştirisinde egemen olan felsefel, ruhbilimsel, toplumbilimsel açılardan bakmayı yadsıyarak her şeyden önce <em>yazınsallık</em>, yani yazın olgusunun, yazın ürününün özgül nitelikleri üzerinde durmayı, bu nitelikleri ortaya çıkarıp yasalarını belirleme yolunda çaba harcamayı yeğlerler.</p>
		<p>Bu yeğlemelerin sonucu olarak, belli başlı biçimcilerin araştırmalarını bireysel yapıtlardan çok yazının genel nitelikleri üzerinde yoğunlaştırdıklarını görürüz. Bunlar arasında, özellikle Chklowski, B. Tomachevski, V. Propp anlatı olgusu üzerinde durur. Chklowski anlatısal biçimlerin ana örnekçelerini ortaya çıkarmaya çalışırken, “yaratım edimini de, yapıtın kendisini de gölgelemekten başka sonuç vermeyecek olan her türlü gizemi yadsıyarak” sanatı bir <em>yordam </em>biçiminde ele alır ve üretim olgusunu uygulayımsal terimlerle betimlemeye yönelir.<a class="si-noteref epub-type_noteref" href="#f152" id="ref_f152">152</a> Tomachevski, Puşkin’in yapıtına ve koşuk sanatına adadığı çalışmalar dışında, genel olarak <em>sanatsal</em>, özel olarak da <em>anlatısal </em>süreç üzerinde durarak yapıtın birliği içinde <em>iz<span class="epub-type_pagebreak" id="page122" title="122"/>leksel </em>birliğin yerini belirlemek ister. Propp ise, ünlü yapıtı <em>Masalların Biçimbilimi</em>’yle (1928) anlatı kurgusuna yönelik çalışmalarda, nerdeyse devrimsel bir atılımın başlatıcısı olur. Peri masallarını inceleyerek her masal için geçerli otuz bir <em>işlev </em>ve yedi <em>eylem alanı </em>ya da <em>“rol”</em> saptar. Yöntemi değişken ve değişmez sözceleri birbirinden ayırmaya dayanır. Örneğin,</p>
		<p>1) Kral kahramana bir kartal verir, kartal onu başka ülkeye götürür;</p>
		<p>2) Yaşlı adam Suçenko’ya bir at verir, at onu bir başka ülkeye götürür;</p>
		<p>3) Bir büyücü İvan’a bir kayık verir, kayık onu bir başka ülkeye götürür,</p>
		<p>sözcelerinde “kişiler de, nitelikler de değişir; ama eylemler ve işlevler aynı kalır”.<a class="si-noteref epub-type_noteref" href="#f153" id="ref_f153">153</a> Araştırma, temel olarak alınan bu öğelerin sınırlı bir sayıyı aşmadığını gösterir. Her masal bunların hepsini birden içermese bile, V. Propp tüm masalların otuz bir işlev ve yedi eylem alanı içerdiği sonucuna varır. Yıllardan sonra, Claude Lévi-Strauss ünlü araştırmacının uygulamada birtakım yanılgılara düştüğünü, çözümlemesini yeterince geliştirmediğini, biçim düzleminde kalmayı yeğleyerek içeriği yeterince göz önüne almadığını vurgular.<a class="si-noteref epub-type_noteref" href="#f154" id="ref_f154">154</a> Greimas da incelemede ortaya çıkarılan işlevlerin kimilerinin ötekilerin yinelemesi olduğunu, dolayısıyla daha da indirgenebileceklerini gösterir.<a class="si-noteref epub-type_noteref" href="#f155" id="ref_f155">155</a> Ama, böyle bir yöntemin ilk uygulayıcısı olması bile Propp’un büyük bir öncü sayılmasına yeter. Anlatıların eklemlenimlerine ilişkin yapısal araştırmaların kökeninde hep Propp’un ilk adımını buluruz.</p>
		<p>B. Eikhenbaum, J. Tynianov ve M. Bakhtin daha çok <span class="epub-type_pagebreak" id="page123" title="123"/>biçem sorunu üzerinde dururlar. Bunlardan Tynianov işlev kavramına önemli bir ayrım getirerek bunların türlerini ve düzeylerini belirlemeye çalışır; biçimlerle işlevlerin birer dizge oluşturduğunu, her dizgenin gerçeğin bağdaşık bir yönünü yansıttığını, bu yönlerin de birbirleriyle bağıntılı olduğunu söyler; içkin yazın incelemesine tarihsel boyutun da katılmasını sağlayan bir yöntem geliştirir.<a class="si-noteref epub-type_noteref" href="#f156" id="ref_f156">156</a> Dostoyevski ve Rabelais üzerinde geniş araştırmalara girişen Bakhtin, anlatıda <em>çok-seslilik </em>(söz alanların ve görülerin çokluğu) kavramından yola çıkarak hem yapıtı, hem de içinde yer aldığı çağı ve ekini kucaklayabilecek sonuçlara ulaşmaya çalışır; yönteminin kesinliğiyle olmasa bile, buluşlarının çarpıcılığı ve kanıtlarının inandırıcılığıyla okuru etkiler. A. Brik ve Tomachevski koşuk ve düzyazıda dizemsel yapıları, gene A. Brik ve R. Jakobson ses yapılarını inceleyerek ilginç sonuçlara varırlar. Bunlar arasında, özellikle R. Jakobson’un “Çek dizesi” üzerine çalışması örnek bir inceleme niteliği taşır. Bu arada, çoğu biçimciler yazının gelişimi ve toplumla ilişkileri konusunda da birtakım kuramlar geliştirmeye çalışmışlardır. </p>
		<p>Ne olursa olsun, Saussure’ün düşüncesinin temel öğeleri olan dizge ve işlev kavramları şu ya da bu biçimde ama sürekli olarak Rus biçimcilerinin araştırmalarında da karşımıza çıkar, Rus biçimcileri işlevlerden yola çıkarak dizgeye ulaşmaya çalışırlar. Özellikle başlangıçta, biraz da aralarında bulunan ozanların etkisiyle, bir bilimsel terimler bütünü oluşturmak yerine, gereğinden fazla coşkulu, gereğinden fazla duygulu bir dil kullandıkları, bulgularını doğrulayabilecek sağlam kanıtlar aramak yerine, şaşırtıcı, alışılmamış görüşlere fazla yer veren bir bi<span class="epub-type_pagebreak" id="page124" title="124"/>çem seçtikleri görülür, alışılmış görüşleri bu yoldan sarsmak isterler; yeterince temellendirilmemiş kuramlar ortaya attıkları, önemli yanılgılara düştükleri de çok olur. Jakobson’un söylediği gibi, sonraları yapısal çözümleme biçimcilerin birçok varsayımını düzeltmiş, onların eski sorunlarına yeni ve çok daha tutarlı yanıtlar getirmiştir.<a class="si-noteref epub-type_noteref" href="#f157" id="ref_f157">157</a> Ama biçimcilik her şeyden önce devrimsel tutumu, belirli yeğlemeleri ve başta <em>Masalların Biçimbilimi </em>olmak üzere, kimi ürünlerinin değeri ölçülmez esinleyiciliğiyle göstergebilimin gelişiminde nerdeyse Saussure’ünküne yakın bir yer tutar.</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f137"><a class="si-backref" href="#ref_f137">137.</a><span class="si-footnote-text"> T. A. Sebeok, “Chronique des préventions”, <em>Le Champ sémiologique, </em>s. B9.</span></div>
		<div class="si-footnote html5_aside epub-type_footnote" id="f138"><a class="si-backref" href="#ref_f138">138.</a><span class="si-footnote-text"> Agy., s. B9.</span></div>
		<div class="si-footnote html5_aside epub-type_footnote" id="f139"><a class="si-backref" href="#ref_f139">139.</a><span class="si-footnote-text"> Agy., s. B10</span></div>
		<div class="si-footnote html5_aside epub-type_footnote" id="f140"><a class="si-backref" href="#ref_f140">140.</a><span class="si-footnote-text"> O. Ducrot, T. Todorov, <em>Dictionnaire encyclopédique des sciences du langage, </em>s. 113.</span></div>
		<div class="si-footnote html5_aside epub-type_footnote" id="f141"><a class="si-backref" href="#ref_f141">141.</a><span class="si-footnote-text"> T.A. Sebeok, Agy., s. B9.</span></div>
		<div class="si-footnote html5_aside epub-type_footnote" id="f142"><a class="si-backref" href="#ref_f142">142.</a><span class="si-footnote-text"> G. Deledalle, <em>Théorie et pratique du signe, </em>s. 54, 55.</span></div>
		<div class="si-footnote html5_aside epub-type_footnote" id="f143"><a class="si-backref" href="#ref_f143">143.</a><span class="si-footnote-text"> T.A. Sebeok, Agy., s. B11</span></div>
		<div class="si-footnote html5_aside epub-type_footnote" id="f144"><a class="si-backref" href="#ref_f144">144.</a><span class="si-footnote-text"> W. Steiner, ‘Développements de la sémiologie aux Etats-Unis’, <em>Le Champ sémio-logique, </em>H9, 10.</span></div>
		<div class="si-footnote html5_aside epub-type_footnote" id="f145"><a class="si-backref" href="#ref_f145">145.</a><span class="si-footnote-text"> J. Mounin, <em>Introduction à la sémiologie, </em>s. 59.</span></div>
		<div class="si-footnote html5_aside epub-type_footnote" id="f146"><a class="si-backref" href="#ref_f146">146.</a><span class="si-footnote-text"> T.A. Sebeok, Agy., s. B20.</span></div>
		<div class="si-footnote html5_aside epub-type_footnote" id="f147"><a class="si-backref" href="#ref_f147">147.</a><span class="si-footnote-text"> Bkz. L.J. Prieto, “La Sémiologie”, A. Martinet, <em>Le Langage, </em>s. 93.</span></div>
		<div class="si-footnote html5_aside epub-type_footnote" id="f148"><a class="si-backref" href="#ref_f148">148.</a><span class="si-footnote-text"> Agy., s. 94.</span></div>
		<div class="si-footnote html5_aside epub-type_footnote" id="f149"><a class="si-backref" href="#ref_f149">149.</a><span class="si-footnote-text"> Agy., s. 94.</span></div>
		<div class="si-footnote html5_aside epub-type_footnote" id="f150"><a class="si-backref" href="#ref_f150">150.</a><span class="si-footnote-text"> Bkz. R. Barthes, “Présentation”, <em>Communications IV, </em>s. 1, 2.</span></div>
		<div class="si-footnote html5_aside epub-type_footnote" id="f151"><a class="si-backref" href="#ref_f151">151.</a><span class="si-footnote-text"> R. Jakobson, “Présentation”, T. Todorov, <em>Théorie de la littérature, </em>s. 12.</span></div>
		<div class="si-footnote html5_aside epub-type_footnote" id="f152"><a class="si-backref" href="#ref_f152">152.</a><span class="si-footnote-text"> T. Todorov, Agy., s. 17.</span></div>
		<div class="si-footnote html5_aside epub-type_footnote" id="f153"><a class="si-backref" href="#ref_f153">153.</a><span class="si-footnote-text"> Cl. Lévi-Strauss, <em>Anthropologie structurale II, </em>s. 143.</span></div>
		<div class="si-footnote html5_aside epub-type_footnote" id="f154"><a class="si-backref" href="#ref_f154">154.</a><span class="si-footnote-text"> Agy.,<em> II, </em>s. 158.</span></div>
		<div class="si-footnote html5_aside epub-type_footnote" id="f155"><a class="si-backref" href="#ref_f155">155.</a><span class="si-footnote-text"> A.J. Greimas, <em>Sémantique structurale, </em>s. 192-221.</span></div>
		<div class="si-footnote html5_aside epub-type_footnote" id="f156"><a class="si-backref" href="#ref_f156">156.</a><span class="si-footnote-text"> T. Todorov, Agy., s. 21, 22.</span></div>
		<div class="si-footnote html5_aside epub-type_footnote" id="f157"><a class="si-backref" href="#ref_f157">157.</a><span class="si-footnote-text"> R. Jakobson, Agy., s. 11.</span></div>
	</div>
</body>
</html>