<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Karadeniz_den-Mektuplar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_5">3. KİTAP</h2>
				<h3 class="normal1" id="calibre_toc_28">1</h3>
				<p class="normal">İlk kez Iason’un kürekleriyle dövülmüş deniz,</p>
				<p class="normal">vahşi düşmandan ve kardan yoksun kalmayan topraklar,</p>
				<p class="normal">gün gelecek ben, Naso, sizi terk edecek miyim acaba,</p>
				<p class="normal">düşmanlığı daha az bir yere gitmem emredilip de?</p>
				<p class="normal">Yoksa hep bu yabanıl yörede mi yaşamak zorunda olacağım,</p>
				<p class="normal">Tomis’in topraklarında mı gömülmem gerekecek?</p>
				<p class="normal">İyi niyetine sığınıp, bir iyi niyet taşıyorsan eğer, </p>
				<p class="normal">komşu bir düşmanın hızlı atlarının çiğnediği Pontica toprakları,</p>
				<p class="normal">iyi niyetine sığınıp şunu söylemek isterim:</p>
				<p class="normal">Berbat sürgünlüğümün en çetin kısmı sensin,</p>
				<p class="normal">sen benim talihsizliklerimi ağırlaştırıyorsun.</p>
				<p class="normal">Sen ne çiçekli çelenklerle örülü baharı duyumsuyorsun,</p>
				<p class="normal">ne de orakçıların çıplak bedenlerini görüyorsun.</p>
				<p class="normal">Sonbahar da uzatmıyor sana üzüm asmalarını,</p>
				<p class="normal">her mevsim aşırı bir soğuğun var aksine.</p>
				<p class="normal">Denizde balıklar hep üstü damlı bir suda yüzerler,</p>
				<p class="normal">hiç kaynak suyun yok, neredeyse sırf deniz suyusun,</p>
				<p class="normal">içince kuşkuya düşersin, susuzluğun geçti mi arttı mı diye.</p>
				<p class="normal">Ender ağaç yetişir arazilerinde, </p>
				<p class="normal">yetişenler de meyve vermez, toprak desen bir başka deniz.</p>
				<p class="normal">Boğuk gırtlağıyla deniz suları içen bir kuştan hiç söz edilmez</p>
				<p class="normal">ormanlarda çok çok uzaklardakiler dışında.</p>
				<p class="normal">Bomboş arazilerde acı pelinler dili titretir,</p>
				<p class="normal">nahoş bir ürün, yetiştiği yöreye uygun.</p>
				<p class="normal">Buna bir de korkuyu ekle, düşmanların surlara saldırısını da,</p>
				<p class="normal">ve ölümcül vebaya bulanmış ok yağmurlarını,</p>
				<p class="normal">bu yörenin uzaklığını ve bütün geliş gidişlere sapa kalışını,</p>
				<p class="normal">birinin buraya ne yaya ne de gemiyle güvenle ulaşamayacağını.</p>
				<p class="normal">O halde şaşmak gereksiz bunlara bir son vermek </p>
				<p class="normal">ve şimdiye değin başka bir yere gitmek isteyen bana.</p>
				<p class="normal">Senin bunun üstesinden gelmense daha hayret verici, </p>
				<p class="indentmetin"><span class="indentmetin1"> karıcığım,</span></p><div class="clrb"/>
				<p class="normal">ve talihsizliğim karşısında gözyaşlarını tutabilmen.</p>
				<p class="normal">Ne yapıyorsun, diye mi soruyorsun? Bu soruyu kendine </p>
				<p class="indentmetin"><span class="indentmetin1"> sormalısın,</span></p><div class="clrb"/>
				<p class="normal">gerçekten öğrenmek istersen, bulursun.</p>
				<p class="normal">Dilemek yetmez; amacına ulaşmak için arzulamalısın,</p>
				<p class="normal">bırak bu sıkıntı senin uykularını kısaltsın.</p>
				<p class="normal">Birçoğunun bunu dilediğine inanıyorum;</p>
				<p class="normal">Çünkü kim sürgünümün huzurdan yoksun olmasını </p>
				<p class="indentmetin"><span class="indentmetin1"> isteyecek kadar</span></p><div class="clrb"/>
				<p class="normal">bana karşı bu kadar insafsız olabilir?</p>
				<p class="normal">Tüm kalbinle, bütün hücrelerinle çabalamalı</p>
				<p class="normal">ve gece gündüz benim için uğraşmalısın.</p>
				<p class="normal">Başkalarının bana yardımcı olması için dostlar kazanmalısın,</p>
				<p class="normal">karıcığım, ilkin de kendi rolünü üstlenmelisin.</p>
				<p class="normal">Benim kitaplarımla senin kişiliğine büyük bir rol yüklendi;</p>
				<p class="normal">iyi bir eş örneği olarak senden söz ediliyor.</p>
				<p class="normal">Bunu bozmamaya dikkat et ki, tavsiyelerimiz doğru çıksın,</p>
				<p class="normal">şöhretin sağladığı yapıtı gör ve bakımını üstlen.</p>
				<p class="normal">Kendim hiç yakınmasam bile, sustuğum halde, şöhret yakınır,</p>
				<p class="normal">yapması gerektiği gibi, beni hiç dikkate almazsan.</p>
				<p class="normal">Kader benim halk tarafından görülmemi sağladı,</p>
				<p class="normal">ve önceden olduğundan daha çok tanınır kıldı.</p>
				<p class="normal">Yıldırım çarptığında Capaneus da daha tanınır olmuştu;</p>
				<p class="normal">Amphiaraus da atları toprağa gömülünce tanındı.</p>
				<p class="normal">Ulixes’i daha az tanırdın, az yer dolaşsaydı;</p>
				<p class="normal">Philoctetes’in büyük adı yarasından ötürüdür.</p>
				<p class="normal">Bu kadar büyük adlar arasında </p>
				<p class="normal">bu ufak adam için bir yer varsa,</p>
				<p class="normal">ben de enkazımla göze batar oldum.</p>
				<p class="normal">Benim sayfalarım sayesinde senin de tanınmaman imkansız,</p>
				<p class="normal">daha değersiz değil adın Coslu Bittis’ten.</p>
				<p class="normal">Öyleyse ne yaparsan yap büyük bir sahnede izleneceksin,</p>
				<p class="normal">ve sadece birkaç tanık önünde sadık bir eş olmayacaksın.</p>
				<p class="normal">İnan bana, şiirlerimle övüldüğün kadar,</p>
				<p class="normal">bu övgüleri okuyan senin bunu hak edip hak etmediğini sorar. </p>
				<p class="normal">Düşünüyorum da, çoğunun bu değerleri onaylaması kadar,</p>
				<p class="normal">yaptıklarını birkaç kadın da küçültmek istemiyor değil.</p>
				<p class="normal">Ama seni temin ederim, onlar şunu söyleyemiyor:</p>
				<p class="normal">“Zavallı kocasının kurtuluşuna kayıtsız kalan kadın işte bu.”</p>
				<p class="normal">Gücümü yitirdiğimden, artık arabayı süremiyorum,</p>
				<p class="normal">yalnızca sen eline geçir dermansız dizginleri.</p>
				<p class="normal">Azalan nabız atışlarıyla doktorundan medet uman bir hastayım:</p>
				<p class="normal">Ömrümün son yarısı hâlâ bendeyken, yanımda ol;</p>
				<p class="normal">ben elimden geleni yapardım, senden daha güçlü </p>
				<p class="indentmetin"><span class="indentmetin1"> olsaydım eğer,</span></p><div class="clrb"/>
				<p class="normal">sen daha sağlıklı olduğuna göre bana yardım et.</p>
				<p class="normal">Bizim paylaştığımız aşkın ve evlilik antlaşmamızın gereği bu:</p>
				<p class="normal">Senin karakterinin de gerektirdiği bu, sevgili eşim.</p>
				<p class="normal">Sen bu özelliğini seni yetiştiren eve borçlusun,</p>
				<p class="normal">onu sayabilesin diye görev duygusu kadar namusunla da.</p>
				<p class="normal">Hepsini yapabilirsin, ama övgüye layık bir eş olmadıkça,</p>
				<p class="normal">senin Marcia’nın adını onurlandırdığına inanılmaz.</p>
				<p class="normal">Bunu hak etmemiş değilim: Gerçeği itiraf etmek istenirse,</p>
				<p class="normal">hak ettiklerime minnet borcunu ödemek gerekir.</p>
				<p class="normal">Bunu bana büyük bir faizle gerçekten o ödeyebilir,</p>
				<p class="normal">istese de, dedikodu onu yıldıramaz.</p>
				<p class="normal">Yine de bir tek bunu ekle öncelikli işlerine,</p>
				<p class="normal">sıkıntılarım için ihtiraslı ol.</p>
				<p class="normal">Daha az düşman bir bölgede yaşayayım,</p>
				<p class="normal">görevinin hiçbir kısmı engelleyici olmasın.</p>
				<p class="normal">Büyük bir şey diliyorum ama dileyene garez bağlanmaz </p>
				<p class="indentmetin"><span class="indentmetin1"> yine de:</span></p><div class="clrb"/>
				<p class="normal">Dileğin tutmasa bile güvenliğin tehlikeye girmez.</p>
				<p class="normal">Bana kızma, şiirlerimde bu kadar sık istedim diye</p>
				<p class="normal">elinden geleni yapmanı ve kendini örnek almanı.</p>
				<p class="normal">Flütçü cesurlara yardıma alışıktır, </p>
				<p class="normal">komutan iyi döğüşen adamlarının alnından öper.</p>
				<p class="normal">Senin dürüstlüğün bilinir ve her zaman tanıtlanır;</p>
				<p class="normal">cesaretin de dürüstlüğünden daha aşağı olmasın.</p>
				<p class="normal">Benim uğruma Amazon’un savaş baltasını alman gerekmez</p>
				<p class="normal">ya da çelimsiz elinle çentik kalkanı taşıman.</p>
				<p class="normal">İlaha bana dost olsun diye değil de,</p>
				<p class="normal">evvelce olduğundan daha az öfkeli olsun diye yakarmalısın.</p>
				<p class="normal">Hiçbir destek bulamazsan, gözyaşların sana destek olacaklardır.</p>
				<p class="normal">Tanrıları ancak bununla harekete geçirebilirsin başka </p>
				<p class="indentmetin"><span class="indentmetin1"> şekilde değil.</span></p><div class="clrb"/>
				<p class="normal">Gözyaşların akmazsa, benim başıma gelen kötülükler </p>
				<p class="indentmetin"><span class="indentmetin1"> bunu sağlayabilir:</span></p><div class="clrb"/>
				<p class="normal">Kocan olan benden dolayı bayağı bir ağlama nedenin </p>
				<p class="indentmetin"><span class="indentmetin1"> var doğrusu;</span></p><div class="clrb"/>
				<p class="normal">Bu sıkıntılar benimle olduğu sürece de sanırım her </p>
				<p class="indentmetin"><span class="indentmetin1"> vakit ağlayacaksın.</span></p><div class="clrb"/>
				<p class="normal">Kaderin sana bindirdiği yükler bunlar.</p>
				<p class="normal">Ölümümden seninkine karşılık kurtulmam gerekseydi, </p>
				<p class="indentmetin"><span class="indentmetin1"> tanrı saklasın,</span></p><div class="clrb"/>
				<p class="normal">Admetus’un eşi takip edeceğin kadın olurdu.</p>
				<p class="normal">Penelope’ye rakip olabilirdin, namuslu bir gelin olarak</p>
				<p class="normal">hileyle ısrarcı talipleri aldatmak isteseydin eğer.</p>
				<p class="normal">Bitip tükenmiş kocanın hayaline eşlik etseydin,</p>
				<p class="normal">yaptığın bu işin rehberi Laodamia olurdu.</p>
				<p class="normal">Iphias gözlerinin önüne gelmek zorunda olurdu,</p>
				<p class="normal">bedenini alevle tutuşmuş odunlara göndermek istediğinde.</p>
				<p class="normal">Ölmeye hiç gerek yok, Icarus’un karısının ağına da.</p>
				<p class="normal">Dudakların Caesar’ın karısına dua etmeli,</p>
				<p class="normal">erdemiyle çağımızın namusa verdiği değerle</p>
				<p class="normal">eski zamanlardan aşağı kalmadığını kanıtlayan;</p>
				<p class="normal">Venus’un güzelliğini, Iuno’nun karakterini almış,</p>
				<p class="normal">tanrısal yatağı paylaşmaya layık tek kadın o.</p>
				<p class="normal">Neden titriyorsun ve ona yaklaşmaktan çekiniyorsun?</p>
				<p class="normal">Ne namussuz Procne, ne de Aeetes’in kızı </p>
				<p class="normal">senin şiirlerinle canlandırılmalı,</p>
				<p class="normal">ne Aegyptus’un gelini ne de Agamemnon’un vahşi karısı,</p>
				<p class="normal">ne de Scylla, şu Sicilya sularına kasığıyla korku salan,</p>
				<p class="normal">ne Telegonus’un annesi, şu insan şekline dönme gücüyle </p>
				<p class="indentmetin"><span class="indentmetin1"> doğmuş kadın,</span></p><div class="clrb"/>
				<p class="normal">ne de yılanla örülmüş düğüm düğüm saçlı Medusa,</p>
				<p class="normal">ama kadınların önderi olan bu kadın canlandırılmalı, </p>
				<p class="normal">karakteriyle Kaderin görüş gücünü kanıtlayan,</p>
				<p class="normal">ve yanlışlıkla kör olmanın azabını taşıyan;</p>
				<p class="normal">Ondan daha parlak başkası yok, Caesar hariç, </p>
				<p class="normal">güneşin doğuşundan batışına kadar şu yeryüzünde.</p>
				<p class="normal">Uzun zamandır beklenen anı iyi seç, dileğini iletmek için,</p>
				<p class="normal">geminin düşman sulardan çıkması için.</p>
				<p class="normal">Kehanetler her zaman kutsal kısmetlere dönüşmez,</p>
				<p class="normal">sunaklar bile her zaman açık olmaz.</p>
				<p class="normal">Şehrimizin durumu şimdi üzerine kehanette </p>
				<p class="indentmetin"><span class="indentmetin1"> bulunduğum gibiyse,</span></p><div class="clrb"/>
				<p class="normal">ve halkın ağzına kilit vuracak bir keder yoksa,</p>
				<p class="normal">Capitolium’a tapınıldığı gibi tapınılan Augustus’un evi,</p>
				<p class="normal">şimdi ve her zamanki gibi neşeliyse ve huzur doluysa,</p>
				<p class="normal">o zaman içeri girme fırsatını yakalayabilirsin,</p>
				<p class="normal">o zaman sözlerinin bir yarar sağlayacağını düşünebilirsin.</p>
				<p class="normal">Daha büyük bir işle meşgulse, amacını belli etme,</p>
				<p class="normal">ve acele edip de ümidimi kırmamaya bak,</p>
				<p class="normal">yoksa tekrar istemem bunu yapmanı, zamanı tamamen </p>
				<p class="indentmetin"><span class="indentmetin1"> boş olsa bile,</span></p><div class="clrb"/>
				<p class="normal">gerçi bedenine bile bakım göstermeye vakti yok onun.</p>
				<p class="normal">Her şey ......................................................... <span class="ideitalik">(metinde boşluk var)</span></p>
				<p class="normal">sen de karmaşık olaylar arasında bir yol bulmalısın.</p>
				<p class="normal">Sana Iuno’nun yüzüne yaklaşmak nasip olduğunda,</p>
				<p class="normal">üstlendiğin rolü anımsa.</p>
				<p class="normal">Yaptığımı savunma; kötü bir dava oldu mu susulmalı.</p>
				<p class="normal">Sözlerin huzur kaçırıcı olmasın da, duanı et.</p>
				<p class="normal">O zaman gözyaşlarına ara vermelisin, yere eğil,</p>
				<p class="normal">kollarını uzat ölümsüz ayaklara doğru.</p>
				<p class="normal">O zaman başka bir şey isteme, </p>
				<p class="normal">vahşi düşmandan kaçıp kurtulmam dışında,</p>
				<p class="normal">Kader yeterince bana düşman olsun, bırak.</p>
				<p class="normal">Aklıma birçok şey geliyor ama endişeye kapılıp</p>
				<p class="normal">titrek bir sesle bunları da söylemem güçleşiyor.</p>
				<p class="normal">Bunun sana zarar vereceğini sanmam.</p>
				<p class="normal">O anlayacaktır senin efendinden korktuğunu.</p>
				<p class="normal">Sözlerin ağlamanla kesilirse, ziyanı yok:</p>
				<p class="normal">Bazen konuşulan kelimelerin ağırlığı vardır gözyaşlarında.</p>
				<p class="normal">Böyle başlangıçlar için hayırlı bir günün yanında </p>
				<p class="indentmetin"><span class="indentmetin1"> olduğundan emin ol,</span></p><div class="clrb"/>
				<p class="normal">uygun bir zamanın ve uğurlu bir kehanetin.</p>
				<p class="normal">Ama ilkin kutsal sunakta ateş yakıp</p>
				<p class="normal">yüce tanrılara buğular ve saf şarap sun.</p>
				<p class="normal">Bu tanrılardan ve hepsinden önce Augustus’un ilahına tap,</p>
				<p class="normal">ve onun aziz torununa ve yatak arkadaşına. </p>
				<p class="normal">Keşke sana hep yaptıkları gibi nazik olsalar</p>
				<p class="normal">ve gözyaşlarına yumuşak bir ifadeyle baksalar.</p>
				<h3 class="normal1" id="calibre_toc_29">2</h3>
				<p class="normal">Tarafımdan yollanmış olan </p>
				<p class="normal">ve burada okuduğun esenlik dileğim, Cotta,</p>
				<p class="normal">dilerim sana gönderilmiş ve gerçekten ulaşmıştır.</p>
				<p class="normal">Çünkü sen güvende olup benim çektiğim işkencelerden </p>
				<p class="indentmetin"><span class="indentmetin1"> çok uzaksın</span></p><div class="clrb"/>
				<p class="normal">ve içimdeki iyi bir kısmın sağlıklı kalmasını sağlıyorsun.</p>
				<p class="normal">Bazıları kayıp giderken ve devrilmiş yelkenlerini </p>
				<p class="indentmetin"><span class="indentmetin1"> yüzüstü bırakırken,</span></p><div class="clrb"/>
				<p class="normal">sen batan geminin tek zinciri olarak kalıyorsun.</p>
				<p class="normal">O halde minnettarlığın soyluluğundandır. </p>
				<p class="normal">Affediyorum onları, kadere uyup sırtlarını dönüp kaçanları.</p>
				<p class="normal">Şimşekler tek kişiye çarpsalar da, tek kişiyi korkutmazlar,</p>
				<p class="normal">devrilip düşen birinin etrafındaki kalabalık hep korkaktır;</p>
				<p class="normal">duvarlar yıkılma belirtisi gösterdiğinde,</p>
				<p class="normal">endişe ve korku orayı terk eder gider.</p>
				<p class="normal">Korkaklar arasında kim çekinmez,</p>
				<p class="normal">kötülüğü yanıbaşına çekecek diye </p>
				<p class="normal">hasta bir adamla temas kurmaktan?</p>
				<p class="normal">Beni de dostlarımın bazıları terk etti,</p>
				<p class="normal">bana karşı duydukları nefretten değil de,</p>
				<p class="normal">benden duydukları aşırı bir endişe ve korku yüzünden.</p>
				<p class="normal">Vefasız değildi bunlar, görevlerini de aksatmazlardı ama,</p>
				<p class="normal">düşman tanrılardan çok çekindiler.</p>
				<p class="normal">Fazla ihtiyatlı ve ürkek görülebildikleri halde</p>
				<p class="normal">onlara kötü insanlar demek doğru olmaz.</p>
				<p class="normal">Benim içtenliğim benim için değerli olan dostları affeder</p>
				<p class="normal">ve hiçbir suç işlememişlercesine korur onları.</p>
				<p class="normal">Bu hoşgörüyle yetinsinler ve böbürlenmeyi bıraksınlar</p>
				<p class="normal">yaptıklarının benim tanıklığımla affedileceği konusunda.</p>
				<p class="normal">Birkaçınız daha iyi bir takımsınız, içine düştüğüm felakette</p>
				<p class="normal">bana neredeyse hiç yardım edilmemesini aşağılık sayıyorsunuz.</p>
				<p class="normal">Bu yüzden sizin değerinize olan saygım, </p>
				<p class="normal">şu bedenim ancak kül olup bitince tükenir.</p>
				<p class="normal">Yanılıyorum, bütün ömrüm boyunca sürüp gider,</p>
				<p class="normal">gelecek kuşakların belleğinde kalır, hâlâ okunursam eğer.</p>
				<p class="normal">Kansız bir beden kasvetli gömüte yaraşır;</p>
				<p class="normal">Ad ve onur üst üste yığılmış odun yığınını aşar.</p>
				<p class="normal">Ölüm Theseus’a da gelir, onun yoldaşı Orestes’e de;</p>
				<p class="normal">ama her ikisi de kendi övgüleri için yaşar.</p>
				<p class="normal">Sonradan doğan torunlar bile sizi övecekler,</p>
				<p class="normal">yazdıklarımla şan ve şöhretiniz hep parlayacak.</p>
				<p class="normal">Burada da Sauromatlar artık sizi tanıyor, Getler de,</p>
				<p class="normal">böyle bir ruhu bu ilkel halk bile onaylıyor.</p>
				<p class="normal">Geçenlerde ben senin dürüstlüğünden söz ederken</p>
				<p class="normal">(çünkü Getikçe ve Sarmatça konuşmayı öğrendim),</p>
				<p class="normal">tesadüfen o kalabalığın içinde duran yaşlı bir adam,</p>
				<p class="normal">sesimi işitince bana şu sözlerle hitap etti:</p>
				<p class="normal">“Sizlerden Pontus’un ve Hister’in ayırdığı bizler de,</p>
				<p class="normal">biliriz dostluğun adını, iyi yürekli yabancı,</p>
				<p class="normal">Scythia’da bir yer var, önderlerimizin Tauris dediği,</p>
				<p class="normal">Getik toprağından öyle çok uzak da olmayan.</p>
				<p class="normal">Ben o topraklarda doğdum (vatanımdan utanç duymam);</p>
				<p class="normal">ora halkı Phoebus’un ortağı tanrıçaya tapar.</p>
				<p class="normal">Bugün koca sütunlarla desteklenen bir tapınak var orada,</p>
				<p class="normal">içeriye kırk adımda girilir.</p>
				<p class="normal">Orada tanrısal bir imgenin olduğu söylenir;</p>
				<p class="normal">kuşkun olmasın diye söyleyeyim, kaidesi hâlâ durur, tanrıçasız; </p>
				<p class="normal">doğal beyaz taştan yapılmış sunak,</p>
				<p class="normal">üstüne akan kana bulanıp rengini kaybederek kızıla </p>
				<p class="indentmetin"><span class="indentmetin1"> dönmüştür.</span></p><div class="clrb"/>
								<p class="normal">Evlilik meşalesini hiç tanımamış bir kadın adaklar adadı,</p>
				<p class="normal">soyluluk bakımından Scythia kadınlarını aşan bir kadın.</p>
				<p class="normal">Adak şekli, atalarımızın buyurduğu gibi, yabancı bir göçmenin </p>
				<p class="normal">genç kızın kılıcıyla kesilip düşmesinden ibaret.</p>
				<p class="normal">Krallığı Thoas yönetirdi, Maeotia kıyısında çok ünlü olan,</p>
				<p class="normal">ondan daha iyi tanınan yoktu bu Karadeniz sularında.</p>
				<p class="normal">Saltanatını sürerken o, </p>
				<p class="normal">berrak sularda seyrettiği söylenir bir Iphigenia’nın.</p>
				<p class="normal">Bu kızı bir bulutun gölgesi altındaki </p>
				<p class="normal">esirden hafif rüzgârlarla getirip</p>
				<p class="normal">bu yörede bıraktığına inanılır Phoebus’un.</p>
				<p class="normal">Yıllardan beri tapınağın başındaydı, geleneğe uygun tarzda,</p>
				<p class="normal">mahzun kurbanları keserek gönülsüz elleriyle;</p>
				<p class="normal">yelkenli bir gemiyle iki genç gelip kıyılarımıza ayak bastığında.</p>
				<p class="normal">Yaşları da tutkuları da birdi bunların, biri Orestes</p>
				<p class="normal">diğeri Pylades’ti: Adları hâlâ ünlüdür.</p>
				<p class="normal">Trivia’nın insafsız sunağına götürüldüler dosdoğru,</p>
				<p class="normal">iki elleri de arkalarında bağlı olarak.</p>
				<p class="normal">Yunanlı rahibe, esirlerine kutsal arınma suyu serpti,</p>
				<p class="normal">sarı saçlarını uzun bir bantla çevrelemek için.</p>
				<p class="normal">Tören için hazırlık yaparken, tapınağı kordelalarla sararken,</p>
				<p class="normal">gecikmek için kendi kendine sebepler yaratırken,</p>
				<p class="normal">şöyle dedi, “Gaddar biri değilim ben, genç adamlar (affedin),</p>
				<p class="normal">bu yerden daha vahşi töreleri yerine getiriyorum.</p>
				<p class="normal">Bu halkın bir geleneği. Ama sizler hangi şehirden geldiniz?</p>
				<p class="normal">Şu uğursuz yelkenliyle ne kadarcık yol katettiniz?”</p>
				<p class="normal">Böyle dedi, vatanlarının adını işittiğinde de azize kız,</p>
				<p class="normal">bu ortakların kendi şehrinden olduğunu anladı.</p>
				<p class="normal">“Sizlerden biri” dedi, “törelere göre kurban edilsin,</p>
				<p class="normal">diğeri haberci olup atalarının yurduna gitsin.”</p>
				<p class="normal">Ölüme niyet etmiş olan Pylades, Orestes’in gitmesini ister;</p>
				<p class="normal">o ise reddeder, birisi ölene değin karşılıklı döğüşürler.</p>
				<p class="normal">Bir tek bu konuda onlar anlaşamazlar:</p>
				<p class="normal">“Başka konularda tartışmasız çok uyumludurlar.</p>
				<p class="normal">Yakışıklı gençler aşk için rekabeti sürdürürken,</p>
				<p class="normal">genç kız yazdığı notları kardeşi için yeniden kaleme alır.</p>
				<p class="normal">Mektubu erkek kardeşine gönderiyordu, ve mektubun</p>
				<p class="indentmetin"><span class="indentmetin1"> verildiği kişi,</span></p><div class="clrb"/>
								<p class="normal">(şu insanın talihine bak sen!) erkek kardeşiydi aslında.</p>
				<p class="normal">Gecikmeden, tapınaktan Diana’nın heykellerini kaparlar,</p>
				<p class="normal">ve gizlice engin sulara yelken açarlar. </p>
				<p class="normal">Gençlerin aşkına şaşmak gerekir; bunca yıl geçtiği halde,</p>
				<p class="normal">şimdi bile Scythia’da büyük bir ada sahipler.”</p>
				<p class="normal">Yaşlı adam bu halk masalını anlattıktan sonra, </p>
				<p class="normal">herkes bu yapılanları saygıyla ve güvenle över.</p>
				<p class="normal">Kuşkusuz burada bile, ki hiçbir kıyı bundan daha yabanıl </p>
				<p class="indentmetin"><span class="indentmetin1"> değildir,</span></p><div class="clrb"/>
				<p class="normal">dostluk adı vahşi kalpleri canlandırır.</p>
				<p class="normal">Bu tür işler haşin Getleri bile harekete geçirdiğine göre</p>
				<p class="normal">Ausonia şehrinde doğana ne yapar bir düşün hele?</p>
				<p class="normal">Ayrıca sen hep yumuşak bir ruha sahip oldun,</p>
				<p class="normal">yüce soyunun nişanesi olan bir de karaktere,</p>
				<p class="normal">Tanıdı bu karakteri vatanımızın isim babası Volesus,</p>
				<p class="normal">ana tarafından akraban Numa reddetmedi kendisine </p>
				<p class="indentmetin"><span class="indentmetin1"> ait olduğunu bunun</span></p><div class="clrb"/>
				<p class="normal">sana doğuştan adını veren Cotta’lar da,</p>
				<p class="normal">sen olmasaydın, bu aile tükenip gidecekti.</p>
				<p class="normal">Bu soya layık bir adam ol, düşmüş dostuna yardıma </p>
				<p class="indentmetin"><span class="indentmetin1"> koşmanın,</span></p><div class="clrb"/>
				<p class="normal">o karaktere uygun bir davranış olduğuna inan.</p>
				<h3 class="normal1" id="calibre_toc_30">3</h3>
				<p class="normal">Şu sürgün dostuna verecek birazcık zamanın varsa eğer,</p>
				<p class="normal">Fabius soyunun yıldızı, Maximus, yanaş,</p>
				<p class="normal">gördüğümü sana aktarırken, ya bir bedenin hayaliydi o,</p>
				<p class="normal">ya hakikatin bir görünümü ya da bir rüya.</p>
				<p class="normal">Gece olmuştu ve ay çift kanatlı pencerelerden içeri </p>
				<p class="indentmetin"><span class="indentmetin1"> süzülüyordu,</span></p><div class="clrb"/>
				<p class="normal">dolunayken hep olduğu gibi olanca parlaklığıyla ışıldıyordu.</p>
				<p class="normal">Endişelerden uzak, ortak dinlencemiz uykuya yenik </p>
				<p class="indentmetin"><span class="indentmetin1"> düşmekteydim,</span></p><div class="clrb"/>
								<p class="normal">uzuvlarım uyuşarak yatağa sere serpe uzanıyordu ki,</p>
				<p class="normal">aniden bir esinti kanat çırpışlarıyla canlanıp ürpertti beni,</p>
				<p class="normal">ve pencere titreyip hafif bir sesle gıcırdadı.</p>
				<p class="normal">Korku içinde koluma dayanıp yatağımın solundan doğruldum,</p>
				<p class="normal">uykum da çekilip gitti küt küt atan kalbimden.</p>
				<p class="normal">Aşk duruyordu ayakta, sol elini akçaağaçtan döşeğime </p>
				<p class="indentmetin"><span class="indentmetin1"> dayayıp hüzünle,</span></p><div class="clrb"/>
				<p class="normal">önceden var olan ifadesi şimdi yoktu yüzünde;</p>
				<p class="normal">ne zinciri vardı boynunda, ne de saçında bir firkete,</p>
				<p class="normal">düzgün de taranmamış saçları eskisi gibi.</p>
				<p class="normal">Hırpani çehresine saçları iniyordu yumuşacık,</p>
				<p class="normal">kanat tüyleri de gözlerime dağınık göründü,</p>
				<p class="normal">birçok el dokunduğunda ve ellendiğinde</p>
				<p class="normal">hızla süzülen bir güvercinin sırtındakiler gibi.</p>
				<p class="normal">Onu tanır tanımaz, zaten ondan başkası bana daha </p>
				<p class="indentmetin"><span class="indentmetin1"> tanıdık gelmez,</span></p><div class="clrb"/>
				<p class="normal">dilim çözülünce şöyle bir sesle ona dedim ki:</p>
				<p class="normal">“Ah, çocuk, yanlış anlaşılmış efendisinin sürgün nedeni,</p>
				<p class="normal">sana öğütler vermemem daha iyi olurdu benim için,</p>
				<p class="normal">buraya da mı geldin, hiçbir zaman barışın olmadığı,</p>
				<p class="normal">vahşi Hister’in buz tutmuş sularıyla büzüşmüş bu yere?</p>
				<p class="normal">Yolculuğunun sebebi nedir, talihsizliklerimi görmek dışında?</p>
				<p class="normal">Eğer bilmiyorsan, bunlar senin utancın.</p>
				<p class="normal">Sensin bana ilk şiirlerimi yazdıran;</p>
				<p class="normal">senin önderliğinde altıdan sonra beş ayak ekledim.</p>
				<p class="normal">Geçit vermedin bir Maeonia şarkısına yükselmeme</p>
				<p class="normal">ya da yüce komutanların başarılarını terennüm etmeme.</p>
				<p class="normal">Senin oklarınla yayın zayıflattı,</p>
				<p class="normal">yeteneğimin belki önemsiz ama </p>
				<p class="normal">yine de bir şekilde var olan gücünü.</p>
				<p class="normal">Çünkü ben senin ve senin annenin krallığını terennüm ederken,</p>
				<p class="normal">zihnim bu büyük esere bir yer boşaltamadı.</p>
				<p class="normal">Hepsi bununla da kalmadı: Budala bir şiirle de,</p>
				<p class="normal">benim değneğim olan sanatıma karşı deneyimsiz </p>
				<p class="indentmetin"><span class="indentmetin1"> kalmamanı sağladım.</span></p><div class="clrb"/>
				<p class="normal">Buna karşılık zavallı bana sürgünlük sunuldu armağan olarak,</p>
				<p class="normal">o da barışı olmayan en ücra şu köşede.</p>
				<p class="normal">Chione’nin oğlu Eumolpus böyle davranmadı Orpheus’a,</p>
				<p class="normal">Frigyalı Satyr de Olympus’a böyle davranmadı,</p>
				<p class="normal">Chiron da Achilleus’ten böyle bir ödül almadı,</p>
				<p class="normal">Numa’nın da Pythagoras’a zarar vermediğini söylerler.</p>
				<p class="normal">Uzun yıllar biriktirdiğim adları tek tek saymama gerek yok,</p>
				<p class="normal">öğrencisi tarafından ihanete uğrayan tek kişi benim.</p>
				<p class="normal">Sana silahları verirken, seni eğitirken, serseri,</p>
				<p class="normal">senin bir öğrenci olarak öğretmenine verdiğin armağana bak!</p>
				<p class="normal">Yine de bilirsin ve samimiyetle yemin edebilirsin,</p>
				<p class="normal">benim saldırmadığıma dair yasal zifaf yataklarına.</p>
				<p class="normal">Bunları ben hiç kordela değmemiş iffetsiz saçlılara,</p>
				<p class="normal">ve ayaklarına kadar uzanan etolleri bulunmayanlara yazdım.</p>
				<p class="normal">Söyle lütfen, ne zaman gelinleri aldatmayı öğrettin ki,</p>
				<p class="normal">ya da ilkelerimle aile soyunu belirsiz kılmayı?</p>
				<p class="normal">Yoksa bu kitaplardan kaba biçimde kovulmadı mı,</p>
				<p class="normal">yasanın gizli aşka sahip olmasını istemediği her kadın?</p>
				<p class="normal">Ama neye yarar, sert yasaların yasakladığı</p>
				<p class="normal">zina konusunda yazdığıma inanılıyorsa?</p>
				<p class="normal">Ama sen keşke çılgınca her şeyi vuran oklara sahip olsan,</p>
				<p class="normal">asla kaybetmesen meşalelerin tez ateşini,</p>
				<p class="normal">keşke krallığını yönetse ve bütün toprakları denetlese,</p>
				<p class="normal">kardeşin Aeneas’tan dolayı akraban olan Caesar,</p>
				<p class="normal">sebep olsan da bana karşı olan öfkesi yatıştıralamaz olmasa,</p>
				<p class="normal">ve cezamı daha rahat bir yerde çekmemi sağlasa.”</p>
				<p class="normal">Kanatlı çocuğa bunları anlattığımı sandım,</p>
				<p class="normal">o da bana şunları söylüyormuş gibi geldi:</p>
				<p class="normal">“Silahlarım olan şu meşalemin, silahlarım olan şu yayların,</p>
				<p class="normal">annemin ve Caesar’ın başı üstüne yemin ederim ki</p>
				<p class="normal">yasal olan neyse öğretmenim olan senden onu öğrendim,</p>
				<p class="normal">bir de <span class="ideitalik">Aşk Sanatı</span>’nda hiçbir kusurun bulunmadığını.</p>
				<p class="normal">Bunun gibi keşke diğerlerini de savunabilseydim!</p>
				<p class="normal">Sana daha fazla zarar verenin başka bir şey olduğunu biliyorsun.</p>
				<p class="normal">Bu ne olursa olsun (sonuçta ne acı yeniden yaşanabilir </p>
				<p class="normal">ne de suçtan kurtulduğun söylenebilir),</p>
				<p class="normal">sen suçunu hata kılıfına sokup gizlesen de,</p>
				<p class="normal">hakkını teslim et, hakimin öfkesi çok ağır olmadı.</p>
				<p class="normal">Yine de seni görmek ve serilmiş yatarken teselli vermek üzere</p>
				<p class="normal">kanatlarım sayısız yollar aşıp geldi.</p>
				<p class="normal">Bu yöreyi, annemin isteği üzerine Phasisli kızı </p>
				<p class="normal">oklarımla mıhladığımda görmüştüm.</p>
				<p class="normal">Şimdi yüzyıllar sonra tekrar ziyaret etmeme</p>
				<p class="normal">sen sebep oldun, ey benim ordugâhımın dost neferi!</p>
				<p class="normal">Endişeni bir kenara koy o halde: Caesar’ın öfkesi yumuşayacak,</p>
				<p class="normal">ve senin duaların için daha ılımlı bir zaman gelecek.</p>
				<p class="normal">Gecikmekten korkma, aradığımız saat elde hazır,</p>
				<p class="normal">her şeyi sevinçle dolduruyor zafer.</p>
				<p class="normal">O ev sevinç içindeyken, çocuklar, anneleri Livia,</p>
				<p class="normal">sen sevinç içindeyken, vatanın ve liderimizin atası da,</p>
				<p class="normal">halk kendi kendisini kutlarken ve baştan sona şehirdeki</p>
				<p class="normal">her sunak parlak alevlerle yanarken,</p>
				<p class="normal">kutsal tapınak girişini kolayca açarken,</p>
				<p class="normal">dualarımızın da gerçekleşeceğini umut etmeliyiz.”</p>
				<p class="normal">Bunları dedi ve sonra ya hafif havaya karışıp gitti,</p>
				<p class="normal">ya da benim duyularım uyanmaya başladı.</p>
				<p class="normal">Sen bu sözlere inansaydın, Maximus,</p>
				<p class="normal">ben de kuğuların Memnon’un renginde olduğuna inanırdım.</p>
				<p class="normal">Ama ne süt zift karasına dönüşür,</p>
				<p class="normal">ne de parlak fildişi katranağacı olur.</p>
				<p class="normal">Ruhuna uygun bir soy seninki, </p>
				<p class="normal">soylu ve Hercules’in gösterişsizliğine sahip bir ruhun </p>
				<p class="indentmetin"><span class="indentmetin1"> var çünkü.</span></p><div class="clrb"/>
				<p class="normal">Kıskançlık, şu ödlek kusur, soylu karakterine giremez,</p>
				<p class="normal">ancak toprağın derinlerinde gizlenen bir yılan gibi sokulur.</p>
				<p class="normal">Yüce ruhun soyunu da aşar.</p>
				<p class="normal">Karakterin senin adından da büyük.</p>
				<p class="normal">O halde başkaları zavallılara zarar versin</p>
				<p class="normal">ve kendilerinden korku duyulmasını istesin,</p>
				<p class="normal">ucu acı safraya bulanmış oklar taşısın;</p>
				<p class="normal">senin evin yakaranlara her zaman yardım eli uzatır,</p>
				<p class="normal">lütfen beni de bunlar arasında say.</p>
				<h3 class="normal1" id="calibre_toc_31">4</h3>
				<p class="normal">Değersiz bir selam taşımayan bu sözleri sana</p>
				<p class="normal">Naso’n gönderiyor Tomis kasabasından,</p>
				<p class="normal">ve Zafer şiirinden söz etmeye seni memur ediyor, Rufinus,</p>
				<p class="normal">eğer her şeye karşın eline ulaşırsa tabiî.</p>
				<p class="normal">Önemsiz bir eser bu, senin hazırladıklarına denk değil;</p>
				<p class="normal">Ama ne olursa olsun ona sahip çıkmanı isterim.</p>
				<p class="normal">Güçlü şeyler özden sağlamdır, bir Machaon’a ihtiyaç duymazlar.</p>
				<p class="normal">Hasta tehlikedeyken tıptan yardım diler;</p>
				<p class="normal">büyük şairler gönüllü okuyucuya gereksinmez,</p>
				<p class="normal">gider isteksiz ya da memnun olması zor bir adamı yakalar.</p>
				<p class="normal">Uzun süreli sıkıntıların yeteneğini körelttiği ben,</p>
				<p class="normal">(ya da belki eskiden de hiç yeteneğim yoktu)</p>
				<p class="normal">gücüm azalınca, senin cömertliğinle güçleniyorum.</p>
				<p class="normal">Bunu benden alırsan başka her şeyin de alınacağını sanırım.</p>
				<p class="normal">Her çalışmam gönüllü bir desteğe gereksiniyorsa da</p>
				<p class="normal">o kitabın özel bir hoşgörüye hakkı var.</p>
				<p class="normal">Başka ozanlar gördükleri zaferi yazdılar;</p>
				<p class="normal">bu ise hatırşinas eliyle görülmüş olanları yazan bir kitap.</p>
				<p class="normal">Hevesli kulağımla halktan zar zor duyabildiklerimi </p>
				<p class="indentmetin"><span class="indentmetin1"> kaleme aldım,</span></p><div class="clrb"/>
								<p class="normal">söylentiler benim gözlerim oldu.</p>
				<p class="normal">Kuşkusuz aynı tutku, aynı güç işitilmiş ve görülmüş </p>
				<p class="indentmetin"><span class="indentmetin1"> konulardan da gelir.</span></p><div class="clrb"/>
				<p class="normal">Şikayetim yok benim, sizin gördüğünüz gümüşün </p>
				<p class="normal">ya da altının parlaklığının yoksunluğundan, </p>
				<p class="normal">ya da eflatun giysilerin yokluğundan;</p>
				<p class="normal">o yerler, binlerce şekil halk</p>
				<p class="normal">savaşların ta kendisi şiirimi besleyenler,</p>
				<p class="normal">kralların ifadeleri, ruhlarının çok emin belirtileri,</p>
				<p class="normal">o esere yardımcı olan şeyler belki bir şekilde.</p>
				<p class="normal">Bir yetenek alkışlarla ve halkın içten beğenisiyle yanıp </p>
				<p class="indentmetin"><span class="indentmetin1"> tutuşabilir.</span></p><div class="clrb"/>
				<p class="normal">Büyük bir güç verebilirdi bana da böyle bir haykırış,</p>
				<p class="normal">acemi erin borazanı duyunca silaha sarılması gibi.</p>
				<p class="normal">Yüreğim kardan, buzdan,</p>
				<p class="normal">ya da katlandığım bu yerden de soğuk olsa bile,</p>
				<p class="normal">fildişi arabasında duran komutanın o ifadesi</p>
				<p class="normal">duyularımdan bütün soğuğu alıp götürebilir.</p>
				<p class="normal">Yoksunum bunlardan ben, şüpheli yazarlar okuyup</p>
				<p class="normal">senin iyi niyetinin yardımına başvuruyorum.</p>
				<p class="normal">Ne komutanların isimlerini bilirim, ne de yerlerini;</p>
				<p class="normal">hiç kaynak yok elimde.</p>
				<p class="normal">Söylentiler ya da bana yazan bir dost,</p>
				<p class="normal">bu kadar büyük olaydan ne kadar ufak bir bölüm aktarır. </p>
				<p class="normal">Ne kadar fazla şeyi bilmemek zorunda kalacaksın, </p>
				<p class="indentmetin"><span class="indentmetin1"> Ey okuyucum,</span></p><div class="clrb"/>
				<p class="normal">bir hata yapsam ya da orada herhangi bir şeyi atlasam.</p>
				<p class="normal">Ayrıca sürekli efendisinin yakınmalarını dinleyen lirim</p>
				<p class="normal">zar zor döndürür şarkısını neşeye.</p>
				<p class="normal">Yakınmalarda olan ben bunca zaman sonra </p>
				<p class="normal">mutlu sözcükler bulamıyorum, yepyeni şeylermiş gibi </p>
				<p class="indentmetin"><span class="indentmetin1"> geliyor bana.</span></p><div class="clrb"/>
				<p class="normal">Gözlerin alışkın olmadığı güneşten kamaşması gibi</p>
				<p class="normal">neşeye karşı da zihnim miskin.</p>
				<p class="normal">Ebedilik bütün her şeyin en değerlisi,</p>
				<p class="normal">gecikmiş sadakate bu lütuf verilmez.</p>
				<p class="normal">Büyük zaferler hakkında rekabet içinde yazılan diğerlerinin,</p>
				<p class="normal">uzun zamandır halkın ağzından okunduğunu düşünüyorum.</p>
				<p class="normal">Susamış okuyucu onları içer, benim içki kabıma doymuşu gelir;</p>
				<p class="normal">onlar henüz içildi, benim içkimse soğuyacak.</p>
				<p class="normal">Ağırdan almadım, uyuşukluk beni yavaşlatmadı.</p>
				<p class="normal">Engin denizin en uç kıyısında oturuyorum.</p>
				<p class="normal">Söylenti buraya gelene kadar, şiirler de derlenip </p>
				<p class="normal">sana yazılıp ulaşana kadar bir yıl geçebilir.</p>
				<p class="normal">Hiç önemli değil bakir gül bahçesine ilkin mi girdim</p>
				<p class="normal">yoksa geç kalmış elimle geçip gitmiş çiçekleri mi topladım.</p>
				<p class="normal">Hayret edecek ne var, çiçekleri bahçeyi çıplak bırakana </p>
				<p class="indentmetin"><span class="indentmetin1"> kadar soyup da</span></p><div class="clrb"/>
				<p class="normal">komutanınıza layık şekilde bir çelenk yapılmamışsa?</p>
				<p class="normal">Bunu ben kabul etmiyorum: Hiçbir ozanın kendi şiirlerine </p>
				<p class="normal">karşıt şeyler söylediğini de düşünme!</p>
				<p class="normal">Esin Perim kendi yararına konuştu.</p>
				<p class="normal">Sizinle ortak törelerim var, ey şairler,</p>
				<p class="normal">koronuzda bu zavallıya da bir yer verirseniz eğer.</p>
				<p class="normal">Benimle paylaştığınız ruhumun en yüce kısmıydı:</p>
				<p class="normal">Ben, yokken şimdi de bu kısmımla size tapıyorum.</p>
				<p class="normal">Bu yüzden lütfunuzla benim şiirlerimi övün,</p>
				<p class="normal">bunların yararına kendim hiç konuşmadım.</p>
				<p class="normal">Çok sık yazılanlar ölümden sonra hoşa gider,</p>
				<p class="normal">çünkü kötülük yaşayanlara zarar verir hep</p>
				<p class="normal">ve adaletsiz dişleriyle kemirerek.</p>
				<p class="normal">Kötü yaşamak bir çeşit ölümse, o zaman dünyada oyalanılır,</p>
				<p class="normal">benim kısmetime yalnızca bir mezar düşmemiş.</p>
				<p class="normal">Sonuçta, çektiğim eziyetin ürünü olan eserim her yerde</p>
				<p class="indentmetin"><span class="indentmetin1"> suçlanacak,</span></p><div class="clrb"/>
				<p class="normal">sadakatimi ayıplayacak kimse olmayacak.</p>
				<p class="normal">Güçten yoksunsam bile yine de istencim övülmeli.</p>
				<p class="normal">Tanrıların bundan hoşnut olduğunu seziyorum.</p>
				<p class="normal">Sunaklara yaklaştığında zavallı adamı kabul ettiren budur,</p>
				<p class="normal">bir kuzunun kesilmiş bir öküzden daha az lütuf bulmaması.</p>
				<p class="normal">Konu o kadar büyüktü ki Aeneas’ın koca ozanı için bile ağır </p>
				<p class="indentmetin"><span class="indentmetin1"> gelebilirdi.</span></p><div class="clrb"/>
				<p class="normal">Hatta zayıf ikilikler zaferin bunca ağırlığını taşıyamadı ayarsız</p>
				<p class="indentmetin"><span class="indentmetin1">tekerleriyle.</span></p><div class="clrb"/>
				<p class="normal">Hangi ölçüyle yazıyorum, benim için şüpheli bir ifade:</p>
				<p class="normal">Çünkü diğer bir zafer seni bekliyor, Rhenus.</p>
				<p class="normal">Esinli ozanların kehanetleri boş çıkmaz:</p>
				<p class="normal">Defneden Iuppiter’e bir başka taç takılmalı, diğeri hâlâ yeşilken.</p>
				<p class="normal">Okuduğun benim sözlerim değil, Hister’e defedildim,</p>
				<p class="normal">vahşi Getlerin sularını içtiği;</p>
				<p class="normal">bu ses tanrının sesi, yüreğimde bu tanrı,</p>
				<p class="normal">onun hükümranlığında bu kehaneti dile getiriyorum.</p>
				<p class="normal">Neden tereddüt ediyorsun Livia, bir araba ve bir </p>
				<p class="indentmetin"><span class="indentmetin1"> zafer alayı hazırlamakta?</span></p><div class="clrb"/>
				<p class="normal">Artık gecikme kaldıracak zamanı yok savaşın.</p>
				<p class="normal">Hain Germania ölüme yazgılı mızrakları atmakta.</p>
				<p class="normal">Söylemelisin artık benim kehanetimin bir değeri olduğunu.</p>
				<p class="normal">İnan, kısa zamanda güven sağlanacak; oğlun onurunu </p>
				<p class="indentmetin"><span class="indentmetin1"> ikiye katlayacak</span></p><div class="clrb"/>
				<p class="normal">evvelce olduğu gibi, koşulmuş atları ona eşlik edecek.</p>
				<p class="normal">Çıkar ortaya, zafer kazanmışların omuzlarına konan </p>
				<p class="indentmetin"><span class="indentmetin1"> eflatun giysiyi;</span></p><div class="clrb"/>
				<p class="normal">çelenk tanıyabilir alışık olduğu o alnı,</p>
				<p class="normal">ama kalkanlar ve miğferler mücevherlerle ve altınla parlasın,</p>
				<p class="normal">ve zincirli adamların üstünde dursun, ağaç gövdesindeki </p>
				<p class="indentmetin"><span class="indentmetin1"> andaçlar:</span></p><div class="clrb"/>
				<p class="normal">Kuleli duvarlarla çevrilsin, fildişinden kasabalar</p>
				<p class="normal">görünüm gerçekmiş gibi sahici olsun.</p>
				<p class="normal">Kirli Rhenus kırık kamışları altında,</p>
				<p class="normal">saçlarını salıp kanla boyanmış suları taşısın.</p>
				<p class="normal">Demin yakalanan krallar yabancı bayrak isterler</p>
				<p class="normal">ve kısmetlerine düşmeyecek kadar zengin evler,</p>
				<p class="normal">ve başka her şey oğullarının cesaretinin kazandığı</p>
				<p class="normal">senin için sıkça hazırlanan ve sık sık da hazırlanacak olan.</p>
				<p class="normal">Öğütleri doğrultusunda, olacaklara dair </p>
				<p class="normal">kehanetimin gerçekleşeceğini söyleyen tanrılar,</p>
				<p class="normal">n’olur sözlerimi yerine getirin o saat güvençle.</p>
				<h3 class="normal1" id="calibre_toc_32">5</h3>
				<p class="normal">Okuduğun mektubun sana nereden yollandığını soruyorsun?</p>
				<p class="normal">Buradan, Hister’in mavi sulara karıştığı yerden.</p>
				<p class="normal">Bölgenin adını duyar duymaz, yazar da gözlerinin önüne </p>
				<p class="indentmetin"><span class="indentmetin1"> gelmeli,</span></p><div class="clrb"/>
				<p class="normal">yeteneğinin kurbanı olan şair Naso.</p>
				<p class="normal">Sana yüz yüze vermeyi tercih ettiği selamı yolluyor bu adam,</p>
				<p class="normal">kıllı Getaların ülkesinden, Maximus Cotta.</p>
				<p class="normal">Okumuştum, ey atasının diline hainlik etmeyen geç adam,</p>
				<p class="normal">ağzına kadar dolu bir forumda söylediğin belagatli sözleri,</p>
				<p class="normal">ve aceleci dilim saatlerce okuduğu halde onları</p>
				<p class="normal">yine de birkaç tane olmasından yakınıyorum.</p>
				<p class="normal">Ama onları çoğalttım sık sık dönüp okuyarak </p>
				<p class="normal">her seferinde bir öncekinden daha fazla hoşuma gittiler.</p>
				<p class="normal">Bunca okumayla tatlılıklarından bir şey kaybetmedikleri halde,</p>
				<p class="normal">zevkli yanları güçlü oluşlarıydı, yenilikleri değil.</p>
				<p class="normal">Ne mutlu, bunları canlı dinlemek</p>
				<p class="normal">ve böylesi bir dil zerafetinden tat almak zevkine erişenlere!</p>
				<p class="normal">Çünkü taşıma suda hoş bir tat bulunsa da,</p>
				<p class="normal">bizzat kaynağından içmek daha zevklidir.</p>
				<p class="normal">Nakışlı kaseden almaktansa,</p>
				<p class="normal">dalı eğip meyve koparmak da daha keyifli.</p>
				<p class="normal">Ama günah işlememiş olsaydım,</p>
				<p class="normal">Esin Perim beni sürgüne yollamamış olsaydı,</p>
				<p class="normal">okuduğum eserini sesinden dinlerdim.</p>
				<p class="normal">Alışık olduğum gibi, belki yüz hakimden biri olarak </p>
				<p class="indentmetin"><span class="indentmetin1"> otururdum orada,</span></p><div class="clrb"/>
				<p class="normal">senin sözlerini işitmek için,</p>
				<p class="normal">ve yüreğim daha büyük bir zevkle dolardı</p>
				<p class="normal">deyişlerinle büyülenirken, onları beğenirken.</p>
				<p class="normal">Madem ki Kader benim vatanımı ve sizi terk edip</p>
				<p class="normal">ilkel Getalar arasında olmamı yeğledi,</p>
				<p class="normal">seninle daha fazla birlikteymişim gibi görünmem için</p>
				<p class="normal">lütfen sık sık yolla çalışmanın okunacak nüshalarını,</p>
				<p class="normal">ve benim örneğimi izle, bundan gocunmazsan </p>
				<p class="normal">senin bana büyük bir lütuf olarak bağışladığın örneğimi.</p>
				<p class="normal">Çünkü yıllar önce ölen ben, Maximus, </p>
				<p class="normal">yeteneğimle size yok olmadığımı kanıtlamaya çabalıyorum.</p>
				<p class="normal">Karşılığını sun bana, sevindirmek için beni,</p>
				<p class="normal">nadiren almasın ellerim senin emeğinin anıtsal kanıtlarını.</p>
				<p class="normal">Ama söyle, ey beni sanatımla dolduran genç,</p>
				<p class="normal">bu çalışmalarda herhangi bir şey aklına getiriyor mu beni?</p>
				<p class="normal">Yenilerde kaleme aldığın bir şiiri dostlarına okuduğunda</p>
				<p class="normal">ya da hep yaptığın gibi okumalarına zorladığında,</p>
				<p class="normal">bir şekilde özleniyor muyum, zaman zaman gözden ırak olanı</p>
				<p class="indentmetin"><span class="indentmetin1"> unutan zihnin,</span></p><div class="clrb"/>
				<p class="normal">en azından kendinden bir parçanın yok olup gittiğini </p>
				<p class="indentmetin"><span class="indentmetin1"> hissediyor mu,</span></p><div class="clrb"/>
				<p class="normal">ben varken benimle çok sık konuşmaya alışkın olduğun gibi,</p>
				<p class="normal">şimdi de Naso’nun adı dudaklarında mı hâlâ?</p>
				<p class="normal">Bana gelince bir Geta okuyla vurulup öleyim</p>
				<p class="normal">güveni yok edersem, cezamın ne kadar yakın </p>
				<p class="indentmetin"><span class="indentmetin1"> olduğunu görüyorsun,</span></p><div class="clrb"/>
				<p class="normal">orada olmasam bile seni neredeyse her an göremezsem.</p>
				<p class="normal">Şükürler olsun ki, zihnim nereye isterse gidebilir.</p>
				<p class="normal">Böylelikle hiç görünmeden şehre girmişimdir,</p>
				<p class="normal">seninle çok kez konuşmuş,</p>
				<p class="normal">ve çok kez sen konuşurken tat almışımdır.</p>
				<p class="normal">O an ne kadar iyi olduğumu anlatmak çok zor,</p>
				<p class="normal">benim için o saatin ne kadar aydınlık olduğunu.</p>
				<p class="normal">İnanır mısın, o sırada kendimi kutsal tanrılarla birlikte</p>
				<p class="normal">göksel bir evde oturuyor sanmıştım.</p>
				<p class="normal">Tekrar buraya döndüğümde gökyüzünü ve tanrıları bırakırım,</p>
				<p class="normal">Styx’ten uzak değildir Pontus toprağı.</p>
				<p class="normal">Eğer oradan kaderin engellemesine rağmen,</p>
				<p class="normal">dönmeye çalışırsam, Maximus,</p>
				<p class="normal">o zaman beni bu gerçekleşmeyecek ümitten al çıkar.</p>
				<h3 class="normal1" id="calibre_toc_33">6</h3>
				<p class="normal">Naso dostuna yolluyor (az kalsın adını veriyordu!)</p>
				<p class="normal">bu kısa şiiri Karadeniz sularından.</p>
				<p class="normal">Ama birazcık yazmış olsaydı tedbirli eli kim olduğunu,</p>
				<p class="normal">belki bu nezaket şikayet uyandırabilirdi.</p>
				<p class="normal">Ne var ki, başkaları bunun tehlikesiz olduğuna inanırken,</p>
				<p class="normal">neden bir tek sen adının anılmamasını istiyorsun şiirimde?</p>
				<p class="normal">Caesar’ın merhameti ne kadar büyük, öfkesinin </p>
				<p class="indentmetin"><span class="indentmetin1"> doruğundayken bile.</span></p><div class="clrb"/>
				<p class="normal">Bilmiyorsan durumuma bak daha iyi anlarsın.</p>
				<p class="normal">Çektiğim bu cezadan hiç ders alamazdım,</p>
				<p class="normal">hak ettiğim cezanın hakimi olmaya zorlansaydım.</p>
				<p class="normal">O, kimseye arkadaşlarından birini anımsamasını yasaklamaz,</p>
				<p class="normal">benim sana ya da senin bana yazmana engel olmaz.</p>
				<p class="normal">Hiç günah işlemiş olmazsın, eğer arkadaşını teselli edersen,</p>
				<p class="normal">yumuşacık sözcüklerle çetin kaderini hafifletirsin.</p>
				<p class="normal">Güvenli olandan korkarken niçin böyle bir saygıyla</p>
				<p class="normal">Augustus’un tanrılarına karşı inançsızlık uyandırıyorsun?</p>
				<p class="normal">Ara sıra şimşekten mızraklarla çarpılanların</p>
				<p class="normal">yeniden dirildiğini görmüştük, Iuppiter engel olmaksızın.</p>
				<p class="normal">Neptunus Ulysses’in gemisini parçaladığından,</p>
				<p class="normal">yüzerken ona Leucothea yardım ulaştırmayı reddetmedi.</p>
				<p class="normal">İnan bana, gökteki ilahlar zavallıları esirger,</p>
				<p class="normal">darbe vurduklarını hep sınırsızca ezmezler.</p>
				<p class="normal">Hiçbir tanrı bizim Liderimizden ılımlı olamaz:</p>
				<p class="normal">O gücünü Adaletle dengeler.</p>
				<p class="normal">Adına bir mabet yapsa da Caesar geçenlerde,</p>
				<p class="normal">zaten uzun zamandır gönlünün sunağındaydı o.</p>
				<p class="normal">Birçoklarına yıldırımlar gönderir Iuppiter,</p>
				<p class="normal">suç işlemedikleri halde ceza çekmeyi hak edenlere.</p>
				<p class="normal">Deniz tanrısı vahşi dalgalarıyla ne kadar çok kişiyi çarpıp </p>
				<p class="indentmetin"><span class="indentmetin1"> devirse,</span></p><div class="clrb"/>
				<p class="normal">onlardan ne kadar küçük kısmı gömülmeye değerdi?</p>
				<p class="normal">En cesuru muharebede ölünce,</p>
				<p class="normal">Mars’ın vergisi adaletsiz olacaktır kendi kararınca.</p>
				<p class="normal">Ama tesadüfen bizi sorgulamak istesen, hiç kimseyi bulamazsın,</p>
				<p class="normal">dayandığı şeyi haketmiş olduğunu reddedecek.</p>
				<p class="normal">Bunlara ekle bir de denizde ölenleri ya da savaşta ya da </p>
				<p class="indentmetin"><span class="indentmetin1"> yangınlarda,</span></p><div class="clrb"/>
				<p class="normal">hiçbir günün yeniden diriltmediği.</p>
				<p class="normal">Ama Caesar birçoğunu diriltti </p>
				<p class="normal">ya da cezasının bir kısmını hafifletti:</p>
				<p class="normal">Dilerim ister, benim de onların arasında olmamı.</p>
				<p class="normal">Ama sen, böyle bir liderin hükmünde bir halk olduğumuzda,</p>
				<p class="normal">inanır mısın bir sürgünün korkusuna teselli vermenin </p>
				<p class="indentmetin"><span class="indentmetin1"> tehlikeli olacağına?</span></p><div class="clrb"/>
				<p class="normal">Belki Busiris’in egemenliğinde bundan korkmakta </p>
				<p class="indentmetin"><span class="indentmetin1"> haklı olabilirsin,</span></p><div class="clrb"/>
				<p class="normal">ya da fırına kapatıp insanları yakmaya alışık o adamın.</p>
				<p class="normal">Nazik ruhunu boş korkularla itibarsız kılmaktan vazgeç.</p>
				<p class="normal">Neden durgun suda vahşi kayalıklardan korkuyorsun?</p>
				<p class="normal">Hatta ben, ilkin sana isimsiz yazdığım için,</p>
				<p class="normal">sanırım zor affedilebileceğim.</p>
				<p class="normal">Ama şaşkınlıktan sersemleyince, korkudan aklımı </p>
				<p class="indentmetin"><span class="indentmetin1"> kullanamaz oldum,</span></p><div class="clrb"/>
				<p class="normal">bütün aklım fikrim yeni talihsizlikler yüzünden dondu kaldı.</p>
				<p class="normal">Kaderimden endişe duyarak öfkeni yenemezsin,</p>
				<p class="normal">ben de korkardım adımın üste yazılmasından.</p>
				<p class="normal">Şimdiye değin seni uyardım </p>
				<p class="normal">hatırşinas bir şairin sayfalarında </p>
				<p class="normal">değer verdiği şairlere yer vermesi konusunda.</p>
				<p class="normal">İkimize de ayıp doğrusu, uzun zamandan beri bunca </p>
				<p class="indentmetin"><span class="indentmetin1"> yakın arkadaşken,</span></p><div class="clrb"/>
				<p class="normal">kitabımın hiçbir yerinde okunmuyorsun.</p>
				<p class="normal">Ama o endişe uykularını kaçırtmasın,</p>
				<p class="normal">istediğinden fazla hoşgörülü olmayacağım,</p>
				<p class="normal">ve senin kim olduğunu gizleyeceğim, sen izin vermedikçe:</p>
				<p class="normal">Hiç kimse benim armağanıma sahip olmaya zorlanmamalı.</p>
				<p class="normal">Sen beni sev sadece, beni apaçık bir güvenle sevebilmiştin,</p>
				<p class="normal">eğer bu durumu tehlikeli buluyorsan.</p>
				<h3 class="normal1" id="calibre_toc_34">7</h3>
				<p class="normal">Benden aynı şeyler bu kadar sık istenince kelime </p>
				<p class="indentmetin"><span class="indentmetin1"> bulamıyorum,</span></p><div class="clrb"/>
				<p class="normal">artık utanıyorum aptalca dualara bir son verilmemesinden.</p>
				<p class="normal">Birbirinin aynısı şiirlerden size gına geldiğini,</p>
				<p class="normal">ve dileğimi hepinizin ezberlediğini düşünüyorum.</p>
				<p class="normal">Artık biliyorsun mektubumun ne ilettiğini,</p>
				<p class="normal">üzerindeki mühür henüz kurumamış olsa da.</p>
				<p class="normal">Öyleyse değişsin yazdığımın anlamı ki,</p>
				<p class="normal">durmadan kürek çekmeyeyim hızla akan nehre karşı.</p>
				<p class="normal">Dostlarım, sizlerden iyi niyet beklediğim için beni affedin:</p>
				<p class="normal">Artık böyle hatalar işlemeye son vereceğim.</p>
				<p class="normal">Eşinin de başını ağrıtıyor dedirtmeyeceğim kendime:</p>
				<p class="normal">Bana göre gerçekten namuslu ve bir o kadar da</p>
				<p class="normal">ürkek ve çok az deneyim sahibi eşimin.</p>
				<p class="normal">Buna da dayanırsın, Naso; </p>
				<p class="normal">daha kötülerine dayandın, doğrusu.</p>
				<p class="normal">Artık hiçbir yük seni etkileyemez.</p>
				<p class="normal">Sürüsünden dışarı çıkarılan öküz sabana direnir,</p>
				<p class="normal">acemi boynunu acımasız boyunduruktan kaçırır.</p>
				<p class="normal">Kaderin canice kullanmaya alıştığı ben,</p>
				<p class="normal">uzun süredir hiçbir kötülükten habersiz kalmadım.</p>
				<p class="normal">Getaların memleketine geldim, bırak orada öleyim,</p>
				<p class="normal">kader tanrıçam başladığı yolda sonuna dek gitsin.</p>
				<p class="normal">Hoş bir şey umuda sarılmak –kendisi hiç hoş olmasa da ve bir değeri olmasa da–</p>
				<p class="normal">ne olmak istersen olacağını düşünmelisin;</p>
				<p class="normal">sonraki adım kurtuluş ümidini iyice terk etmektir,</p>
				<p class="normal">ve kendinin bir kez ve tam anlamıyla öldüğünü bilmektir,</p>
				<p class="normal">tedavi ederek bazı yaraların daha kötüleştiğini biliriz,</p>
				<p class="normal">onlara hiç dokunmamak daha iyidir.</p>
				<p class="normal">Birdenbire suya gömülen biri,</p>
				<p class="normal">kabaran sularla kolları bitkin düşen birinden daha kolay ölür.</p>
				<p class="normal">Neden ben Scythia topraklarını terk edebileceğimi </p>
				<p class="indentmetin"><span class="indentmetin1"> düşünmedim,</span></p><div class="clrb"/>
				<p class="normal">ve daha güzel bir yörenin tadını çıkarabilmeyi?</p>
				<p class="normal">Neden hiç kendime daha hoşgörülü bir davranış </p>
				<p class="indentmetin"><span class="indentmetin1"> ümit etmedim?</span></p><div class="clrb"/>
				<p class="normal">Yoksa kaderimin bilgisine eremedim mi?</p>
				<p class="normal">Bak, daha ağır işkence içindeyim ve bu yerin yinelenen anıları</p>
				<p class="normal">sürgünü her an hüzünle tazeliyor ve canlı tutuyor.</p>
				<p class="normal">Ama arkadaşlarımın gayretlerini yitirmesi daha faydalı,</p>
				<p class="normal">dile getirdikleri isteklerinin bir işe yaramamasından.</p>
				<p class="normal">Dostlarım, bu dava sizin cüret edemeyeceğiniz kadar ciddi:</p>
				<p class="normal">Ama biri istese verecek biri de olurdu.</p>
				<p class="normal">Caesar’ın öfkesi bana bunu esirgese bile,</p>
				<p class="normal">Karadeniz sularında cesurca öleceğim.</p>
				<h3 class="normal1" id="calibre_toc_35">8</h3>
				<p class="normal">Düşünüp taşınıyordum,</p>
				<p class="normal">bu Tomis arazisi sana olan unutulmaz sevgimin tanığı olarak</p>
				<p class="normal">hangi armağanları yollayabilir diye.</p>
				<p class="normal">Sana sarı altından da değerli gümüş yakışır,</p>
				<p class="normal">ama sen onlardan, ancak kendin sunarken hoşlanırsın.</p>
				<p class="normal">Ayrıca burada maden bakımından bir zenginlik yok;</p>
				<p class="normal">düşman bir çiftçinin onları kazıp çıkarmasına izin verilmez.</p>
				<p class="normal">Çok kez elbiselerini eflatun kenarlıklar sarardı ışıl ışıl,</p>
				<p class="normal">bu renge boyayamazsın onu bu Sarmatia denizinde.</p>
				<p class="normal">Bu sürüler sert postlar taşır,</p>
				<p class="normal">öğrenememiş Tomi’nin kızları Pallas’ın sanatını kullanmayı.</p>
				<p class="normal">Kadınlar öğütür Ceres’in armağanını yün yerine,</p>
				<p class="normal">başıyla destekleyip taşır ağır su kovalarını.</p>
				<p class="normal">Asma kütükleriyle karaağaç örtülmez burada,</p>
				<p class="normal">hiçbir meyve ağırlığıyla dalları ezmez.</p>
				<p class="normal">Şekilsiz düzlükler tatsız pelinler yetiştirir,</p>
				<p class="normal">bu ürününden belli ne kadar acımasız olduğu.</p>
				<p class="normal">Bu yüzden uğursuz Pontus’un </p>
				<p class="normal">hiçbir yöresinde hiçbir şey yoktu,</p>
				<p class="normal">gayret sarfederek sana yollayabileceğim bir şey.</p>
				<p class="normal">Ama sana sadaklarında saklı Scythia mızrakları yolluyorum:</p>
				<p class="normal">Dilerim düşmanının kanına bulanırlar.</p>
				<p class="normal">İşte buranın sahip olduğu kalemler bunlar, </p>
				<p class="normal">bunlar bu kıyının sahip olduğu kitaplar,</p>
				<p class="normal">oturduğum yerdeki Esin Perisi böyle şeyler doğuruyor!</p>
				<p class="normal">Bana çok küçük göründüklerinden,</p>
				<p class="normal">bunları göndermekten utansam da,</p>
				<p class="normal">lütfen, iyi niyetle kabullen yolladıklarımı.</p>
				<h3 class="normal1" id="calibre_toc_36">9</h3>
				<p class="normal">Bu kitaplarda hep aynı düşünceler olduğundan,</p>
				<p class="normal">birisi kusur buluyor diyorsun dizelerime, Brutus:</p>
				<p class="normal">Vatanıma daha yakın bir yerde olmayı istemek,</p>
				<p class="normal">nasıl yoğun bir düşmanla çevrilmiş olduğumu </p>
				<p class="normal">konuşmak dışında bir şey yazmıyormuşum.</p>
				<p class="normal">Ah, neyse, birçok kusurum içinde sadece biri göze </p>
				<p class="indentmetin"><span class="indentmetin1"> batıyor demek!</span></p><div class="clrb"/>
				<p class="normal">Esin Perilerim tek bu günahı işliyorsa eğer, çok iyi.</p>
				<p class="normal">Herkes dizelerine aşırı düşkün olduğu halde, </p>
				<p class="normal">ben kitaplarımın kusurlarını kendim de görürüm.</p>
				<p class="normal">Yazar eserini över: Belki de bu yüzden vaktiyle</p>
				<p class="normal">Thersites’in güzel bir yüzü olduğunu söylemiştir Agrius.</p>
				<p class="normal">Ama hatam düşüncemi asla değiştirmez,</p>
				<p class="normal">doğurduğum ne varsa onu dosdoğru severim.</p>
				<p class="normal">Öyleyse niçin istiyorsun, kusurun eserimde bulunmasına </p>
				<p class="indentmetin"><span class="indentmetin1"> izin vermemi,</span></p><div class="clrb"/>
				<p class="normal">yanlış yaptığımı görüyorsam, bunu sürdüreyim mi yani?</p>
				<p class="normal">Hastalıkları anlamak ve tedavi etmek farklı şeyler;</p>
				<p class="normal">duygu herkeste vardır ama hastalığı tıp halleder.</p>
				<p class="normal">Bir kelimeyi değiştirmeyi istediğimde, çok kez vazgeçtim;</p>
				<p class="normal">gücüm düşüncemi yüzüstü bıraktı.</p>
				<p class="normal">Düzeltmek ve uzun bir çabayı üstlenmek</p>
				<p class="normal">çok kez sıkıntı verir (neden sana gerçeği itiraf etmekte </p>
				<p class="indentmetin"><span class="indentmetin1"> tereddüt edeyim?)</span></p><div class="clrb"/>
				<p class="normal">Sıkıntının kendisi yazana yardım eder ve kendini azaltır,</p>
				<p class="normal">iş büyüdükçe yazarın yüreğine bir ateş basar.</p>
				<p class="normal">Düzeltmek ise çok zor bir mesele,</p>
				<p class="normal">yüce Homeros’un Aristharkhos’tan daha yüce olması kadar,</p>
				<p class="normal">yer bitirir ruhu endişelerin soğukluğuyla yavaşça,</p>
				<p class="normal">ve yarış meraklısı atlar dizginlere gem vurur.</p>
				<p class="normal">Öyle dindirsin ki lütufkâr tanrılar benim adıma </p>
				<p class="indentmetin"><span class="indentmetin1"> Caesar’ın öfkesini,</span></p><div class="clrb"/>
				<p class="normal">ve öyle korusun ki kemiklerimi barışçıl toprakta,</p>
				<p class="normal">ben ara sıra çalışmaya niyetlenince,</p>
				<p class="normal">kaderimin buruk hayali endişelerime engel olsun,</p>
				<p class="normal">bana makul görünsün yazdığım şiirler</p>
				<p class="normal">ve vahşi Getler arasında bunları düzeltmek gayretine girmem.</p>
				<p class="normal">Yazdıklarımdan hiçbiri daha fazla affedilebilir değil,</p>
				<p class="normal">tek bir konusu olan diğerlerinden.</p>
				<p class="normal">Neşeli şeyleri neşeyle terennüm etmişimdir,</p>
				<p class="normal">hüzünlü şeyleri de hüzünle:</p>
				<p class="normal">Her mevsimin kendine uyan bir eseri var.</p>
				<p class="normal">Bu bölgenin kötülükleri dışında ne yazayım,</p>
				<p class="normal">ve daha rahat bir yerde ölmekten başka ne dileyeyim?</p>
				<p class="normal">Aynı şeyleri kaç kez söylesem de hiç kimse beni işitmez,</p>
				<p class="normal">ve anlamamış gibi görünen sözlerimin bir kazancı yok değil.</p>
				<p class="normal">Kelimeler hep aynı olsa da, aynı kişilere yazmadım,</p>
				<p class="normal">sesim aynı olsa da, birçok kişiden yardım bekler.</p>
				<p class="normal">Acaba, arkadaşlarımın arasında tek senden mi dileyeyim, Brutus,</p>
				<p class="normal">aynı okuyucu aynı isteği iki kez duymasın diye?</p>
				<p class="normal">Bunun bir değeri yok; itirafımı affedin, enteller!</p>
				<p class="normal">Eserimin kazanacağı ün, benim kurtuluşumdan önemli değil.</p>
				<p class="normal">Sonuçta herhangi birisinin kendine uyarladığı konuyu,</p>
				<p class="normal">bir şair kendi zevkine uygun biçimde birçok şekilde </p>
				<p class="indentmetin"><span class="indentmetin1"> değiştirebilir.</span></p><div class="clrb"/>
				<p class="normal">Esin Perim, gerçeğin ta kendisi olan talihsizliklerimin </p>
				<p class="indentmetin"><span class="indentmetin1"> büyük tanığı,</span></p><div class="clrb"/>
				<p class="normal">ve kararından dönmez bir tanığın tüm ağırlığına sahip.</p>
				<p class="normal">Bir kitap ortaya çıkarmayı değil,</p>
				<p class="normal">her bir kimseye kendi mektubunu yollamayı </p>
				<p class="normal">amaç edindim ve buna dikkat kesildim.</p>
				<p class="normal">Sonra topladığım mektupları </p>
				<p class="normal">bir şekilde sırasız bir araya getirdim,</p>
				<p class="normal">benim için bu eserin değerli olduğunu düşünmemen için. </p>
				<p class="normal">Yazılarıma destek ol, onların amacı şan şöhret değildi, </p>
				<p class="normal">yararlılık ve hizmetti.</p>
				</body>
</html>