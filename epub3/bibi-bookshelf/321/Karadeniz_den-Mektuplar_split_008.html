<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Karadeniz_den-Mektuplar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_6">4. KİTAP</h2>
				<h3 class="normal1" id="calibre_toc_37">1</h3>
				<p class="normal">Yaşamını sana borçlu olan o kişinin derlediği</p>
				<p class="normal">şiiri kabul et, Sextus Pompeius.</p>
				<p class="normal">Adının konulması konusunda bana engel olmazsan,</p>
				<p class="normal">hakettiklerine bir de bunların toplamı eklenir;</p>
				<p class="normal">yok eğer kaşlarını çatarsan, elbet ben de hatalı davrandığımı </p>
				<p class="indentmetin"><span class="indentmetin1"> itiraf ederim,</span></p><div class="clrb"/>
				<p class="normal">ama savunmamın nedeni asla onaylanmamalı.</p>
				<p class="normal">Kalbim müşfik davranmaktan vazgeçemedi.</p>
				<p class="normal">Rica ederim, öfken ağır olmasın, vefakâr hizmetime.</p>
				<p class="normal">Ah, kaç kez ben bu kitaplarda kendime değerbilmez </p>
				<p class="indentmetin"><span class="indentmetin1"> biri gibi geldim,</span></p><div class="clrb"/>
				<p class="normal">adın hiçbir yerde okunmuyor diye.</p>
				<p class="normal">Ah, kaç kez, bir başkasına yazmak istediğimde,</p>
				<p class="normal">elim bilinçsizce senin adını balmumuna yazdı!</p>
				<p class="normal">Böyle gaflardan doğan yanılgı bana zevk verdi,</p>
				<p class="normal">elimle zar zor düzelttim bu hataları.</p>
				<p class="normal">“Görsün, bırak sonuna kadar,” dedim, “şikayet etse </p>
				<p class="indentmetin"><span class="indentmetin1"> bile kendisi!</span></p><div class="clrb"/>
				<p class="normal">Bu gücenişi daha evvel haketmemiş olmamdan </p>
				<p class="indentmetin"><span class="indentmetin1"> utanıyorum, doğrusu.”</span></p><div class="clrb"/>
				<p class="normal">Ver bana, Lethe’nin yürek donduran sularını, böyle bir şey </p>
				<p class="indentmetin"><span class="indentmetin1"> mümkünse eğer,</span></p><div class="clrb"/>
				<p class="normal">Ama yine de seni unutamam.</p>
				<p class="normal">Buna izin ver, rica ederim, sözlerimi küçümseyip yabana atma,</p>
				<p class="normal">saygıda kusur ettiğimi de düşünme.</p>
				<p class="normal">Bütün hizmetlerine karşılık bu önemsiz teşekkürüm verilsin;</p>
				<p class="normal">kabul etmezsen, istemesen de sana yine minnettar kalacağım.</p>
				<p class="normal">Senin kadirşinaslığın benim sorunlarıma yardım sağlamada </p>
				<p class="indentmetin"><span class="indentmetin1"> asla gevşek davranmadı.</span></p><div class="clrb"/>
				<p class="normal">Kasan da bana karşı cömert armağanlar sunmayı reddetmedi.</p>
				<p class="normal">Hoşgörün ani felaketimden ürkmüş olsa da, </p>
				<p class="normal">şimdi bile yaşamıma yardım sağlıyor ve sağlayacak.</p>
				<p class="normal">Nereden geliyor, diye sorarsın belki geleceğe olan bu kadar </p>
				<p class="indentmetin"><span class="indentmetin1"> güvenim?</span></p><div class="clrb"/>
				<p class="normal">Her insan yarattığı eseri kollar.</p>
				<p class="normal">Coslu sanatçının çabasının bir ürünü ve şöhreti olan Venus gibi,</p>
				<p class="normal">deniz sularıyla ıslanmış saçlarını bastıran;</p>
				<p class="normal">Actaeus hisarını gözeten ya fildişinden ya da bronzdan yapılmış </p>
				<p class="normal">savaş tanrıçası gibi, Phidias’ın elinden çıkmış olan;</p>
				<p class="normal">Calamis’in yaptığı atlardan ötürü övgü beklemesi gibi;</p>
				<p class="normal">hakiki bir ineği andıran Myron’un yapıtı gibi;</p>
				<p class="normal">ben de senin sahip olduklarının son parçası değilim, Sextus,</p>
				<p class="normal">ve senin koruyuculuğunun bir armağanı</p>
				<p class="normal">ve ürünü olarak sana getiriliyorum. </p>
				<h3 class="normal1" id="calibre_toc_38">2</h3>
				<p class="normal">Okuduğun şey, ey en yüce kralların en yüce ozanı, Severus,</p>
				<p class="normal">sakallı Getalardan bu yana yol almış bulunuyor;</p>
				<p class="normal">şimdiye değin kitaplarımın senin adını anmamış olması,</p>
				<p class="normal">gerçeği söylememe izin verirsen, utanç veriyor.</p>
				<p class="normal">Ama ölçüden yoksun mektubum hiç ihmal etmedi</p>
				<p class="normal">karşılıklı olarak dostluk kurma işlevini.</p>
				<p class="normal">Sadece vefalı ilgimin tanığı olan şiirlerim verilmedi sana.</p>
				<p class="normal">Çünkü senin kendi yaptığını ne diye sana vereyim ki?</p>
				<p class="normal">Kim verebilir Aristaeus’a bal, Bacchus’a Falernum şarabı,</p>
				<p class="normal">Triptolemus’a buğday, Alcinous’a meyve?</p>
				<p class="normal">Verimli bir yüreğin var, Helicon’u ekip biçenler arasında</p>
				<p class="normal">hiçbiri daha zengin bir tohum yetiştiremez.</p>
				<p class="normal">Bu adama şiir yollamak, ormanlara yaprak eklemek olurdu.</p>
				<p class="normal">Beni geciktiren neden bu oldu, Severus.</p>
				<p class="normal">Ama yeteneğim de bana eskisi gibi yanıt vermiyor,</p>
				<p class="normal">aslına bakılırsa kupkuru bir kıyıda işe yaramaz bir sabanla </p>
				<p class="indentmetin"><span class="indentmetin1"> iş görüyorum.</span></p><div class="clrb"/>
				<p class="normal">Kuşkusuz derelerin yolunu bir çamurun tıkaması gibi,</p>
				<p class="normal">sevinçli suların tıkalı bir kaynakta durması gibi,</p>
				<p class="normal">benim de yüreğim felaketlerden gelen çamurla tıkandı kaldı,</p>
				<p class="normal">şiirim de daha yoksul bir damardan akıyor.</p>
				<p class="normal">Eğer biri bu toprağa Homeros’un kendini koysaydı,</p>
				<p class="normal">inan bana, O bile bir Geta olurdu.</p>
				<p class="normal">İtiraf edene lütuf göster, çalışmalarımda da dizginleri bıraktım,</p>
				<p class="normal">parmaklarımdan nadiren bir mektup dökülüyor.</p>
				<p class="normal">Şu kutsal esin, ozanların yüreğinin besini,</p>
				<p class="normal">önceleri hep içimde hissettiğim o duygu, artık yok.</p>
				<p class="normal">Rolünü güç bela üstleniyor Esin Perim,</p>
				<p class="normal">tabletleri aldığımda mecalsiz ellerini üstüne neredeyse </p>
				<p class="indentmetin"><span class="indentmetin1"> zorla koyuyor.</span></p><div class="clrb"/>
				<p class="normal">Yazmaktan çok az, hatta diyebilirim ki hiç zevk almıyorum,</p>
				<p class="normal">kelimeleri bir vezne bağlamaktan da hoşlanmıyorum.</p>
				<p class="normal">İster bu işten şimdiye kadar bir yarar sağlamamış olmamdan kaynaklansın,</p>
				<p class="normal">ister bunun benim kederlerimin asıl kaynağı olmasından, </p>
				<p class="normal">isterse karanlıkta ahenkle dans etmekten olsun,</p>
				<p class="normal">ya da hiç kimseye okunmayan bir şiiri yazmaktan olsun, </p>
				<p class="indentmetin"><span class="indentmetin1"> hepsi bir.</span></p><div class="clrb"/>
				<p class="normal">Dinleyici hevesi arttırır, yetenek övülenleri çoğaltır,</p>
				<p class="normal">şan şöhretin koca bir mahmuzu vardır.</p>
				<p class="normal">Burada yazdıklarımı kime okuyayım, sarı saçlı Coralluslar </p>
				<p class="indentmetin"><span class="indentmetin1"> dışında,</span></p><div class="clrb"/>
				<p class="normal">ve vahşi Hister’in sahip olduğu başka yerliler dışında?</p>
				<p class="normal">Ama yalnız başıma ne yapayım, bahtsız tatilimi</p>
				<p class="normal">hangi uğraşla geçireyim, günümü neyle kandırayım?</p>
				<p class="normal">Ne şarap ne de hilekâr zarlar beni oyalamadığına göre,</p>
				<p class="normal">bunlar ki zamanın gizlice sessiz sedasız geçmesini sağlar hep,</p>
				<p class="normal">zevk almıyorum toprağı ekip biçerek canlandırmaktan da,</p>
				<p class="normal">istediğim halde, çılgın savaş izin verseydi eğer;</p>
				<p class="normal">soğuk teselliler olan Pierisler dışında geriye ne kalır</p>
				<p class="normal">kendilerine hiç layık olmadığım?</p>
				<p class="normal">Ama sen, Aonius kaynağından mutluluk içinde içen,</p>
				<p class="normal">sana yarar sağlayan bu sanatı sev,</p>
				<p class="normal">ve Musaların kültüne tapın yakıştığı gibi,</p>
				<p class="normal">ve okumam için buraya yolla son zamanlarda üstünde</p>
				<p class="indentmetin"><span class="indentmetin1"> çalıştığın bir eserini.</span></p><div class="clrb"/>
				<h3 class="normal1" id="calibre_toc_39">3</h3>
				<p class="normal">Şikayet mi edeyim, susayım mı? Adımı vermeden bir </p>
				<p class="indentmetin"><span class="indentmetin1"> kusur mu işleyeyim,</span></p><div class="clrb"/>
				<p class="normal">yoksa herkese senin kim olduğunu mu tanıtayım?</p>
				<p class="normal">Adını kullanmıyorum, şikayetlerim sana değer katmasın diye,</p>
				<p class="normal">ya da şiirimle ünün yenilenmesin diye.</p>
				<p class="normal">Tekne sağlam bir omurgaya dayandığı sürece,</p>
				<p class="normal">benimle birlikte seyahat etmek isteyen ilk sen olmuştun.</p>
				<p class="normal">Şimdi, Kader yüzünü astığı için geri çekiliyorsun,</p>
				<p class="normal">yardımına ihtiyaç duyulduğunu anlayınca.</p>
				<p class="normal">İki yüzlülük yapıyorsun hatta, beni tanır görünmek </p>
				<p class="indentmetin"><span class="indentmetin1"> istemiyorsun,</span></p><div class="clrb"/>
				<p class="normal">adımı işitince ‘Naso mu, o da kim’, diye soruyorsun.</p>
				<p class="normal">O benim işte, duymak istemesen de,</p>
				<p class="normal">neredeyse çocukken sana eski bir dostlukla bağlanan:</p>
				<p class="normal">O benim, senin ilk ciddi düşüncelerini bilen kişi,</p>
				<p class="normal">ve hoş şakalarını ilk dinleyen kişi:</p>
				<p class="normal">O benim, aynı evde iç içe yaşadığın adam,</p>
				<p class="normal">O benim, senin yargılarındaki tek Esin Perin.</p>
				<p class="normal">O benim, yaşayıp yaşamadığını bile bilmediğin, hayırsız adam,</p>
				<p class="normal">sorma zahmetine bile hiç katlanmadığın.</p>
				<p class="normal">Senin için hiç önemli olmadımsa, öyle göründüğünü </p>
				<p class="indentmetin"><span class="indentmetin1"> itiraf etmelisin,</span></p><div class="clrb"/>
				<p class="normal">yok aldatmadınsa, vefasız olduğunu kabul et,</p>
				<p class="normal">ya da hadi söyle, seni değiştiren öfkeni;</p>
				<p class="normal">şikayetinde haklı değilsen, o zaman benimki haklı olur.</p>
				<p class="normal">Hangi suçum seni önceki gibi olmaktan alıkoyuyor?</p>
				<p class="normal">Yoksa zavallı bir hale gelmeme suç mu diyorsun?</p>
				<p class="normal">Yaptıklarım için bir hayrın dokunmuyorsa bana,</p>
				<p class="normal">bari iki üç kelime karalayıp bir mektup yollasaydın.</p>
				<p class="normal">Gerçekten inanamıyorum, ama duyduğuma göre,</p>
				<p class="normal">benim düşüşümle alay ediyormuşsun </p>
				<p class="normal">ve sözlerini de esirgemiyormuşsun.</p>
				<p class="normal">Neden yapıyorsun, ah çılgın? Niçin, Kader seni de </p>
				<p class="indentmetin"><span class="indentmetin1"> yüzüstü bıraksaydı,</span></p><div class="clrb"/>
				<p class="normal">senin gemin batsa kendine gözyaşlarını esirger misin?</p>
				<p class="normal">Doruğu güvensiz ayakları altında olan</p>
				<p class="normal">o tanrıça kaygan tekerleğiyle </p>
				<p class="normal">ne kadar dönek olduğunu itiraf ediyor.</p>
				<p class="normal">Herhangi bir yapraktan, herhangi bir meltemden daha az </p>
				<p class="indentmetin"><span class="indentmetin1"> durağan:</span></p><div class="clrb"/>
				<p class="normal">bununla bir tek senin dönekliğin başedebilir, alçak adam.</p>
				<p class="normal">İnsan yaşamı pamuk ipliğine bağlıdır,</p>
				<p class="normal">evvelce sağlam olan her şey ani bir darbeyle bir anda </p>
				<p class="indentmetin"><span class="indentmetin1"> yıkılıp gider.</span></p><div class="clrb"/>
				<p class="normal">Zengin Croesus’un servetini duymayan mı kalmıştı?</p>
				<p class="normal">Elbette, ama esir düşünce yaşamını düşmandan aldı.</p>
				<p class="normal">Az önce Syracusae şehrine korku salan o adam</p>
				<p class="normal">şimdi aşağılık bir işle amansız açlığını güç bela bastırdı.</p>
				<p class="normal">Magnus’tan daha büyüğü var mıydı?</p>
				<p class="normal">Uçarken aciz bir sesle hizmetlisinin yardımını istemişti.</p>
				<p class="normal">Bütün dünyanın itaat ettiği o adam,</p>
				<p class="normal">...................................................................... <span class="ideitalik">(metinde boşluk var)</span></p>
				<p class="normal">Iugurtha ve Cimbri’ye karşı kazandığı zaferlerle ünlenen o,</p>
				<p class="normal">konsülken Roma’nın bir çok zafere imza attığı,</p>
				<p class="normal">Marius, çamurlu bataklık sazlarında yatıyor,</p>
				<p class="normal">böylesine büyük bir adam için utanç verici pek çok şeye </p>
				<p class="indentmetin"><span class="indentmetin1"> katlanarak.</span></p><div class="clrb"/>
				<p class="normal">Tanrısal güç insanın işleriyle oynar,</p>
				<p class="normal">şu anımıza bile kesin bir güven duyulamaz.</p>
				<p class="normal">“Euxinus kıyılarına gideceksin”, deseydi bana biri,</p>
				<p class="normal">“ve Getaların yayıyla yaralanmaktan korkacaksın”,</p>
				<p class="normal">“git de iç” derdim, “beynini temizleyecek ilaçları,</p>
				<p class="normal">bütün Anticyra’da yetişen her ne varsa.”</p>
				<p class="normal">Yine de bunlara karşı koyabilirim:</p>
				<p class="normal">Ama ölümlü şeylere dayansam da,</p>
				<p class="normal">yüce tanrıların mızraklarından korunamam.</p>
				<p class="normal">Sen de kork, neşeliymiş gibi gördüğün şeylerin</p>
				<p class="normal">sen daha konuşurken, üzücü şeylere dönüşebileceğini düşün.</p>
				<h3 class="normal1" id="calibre_toc_40">4</h3>
				<p class="normal">Hiçbir gün böyle ıslanmamıştır güney bulutlarıyla</p>
				<p class="normal">yağmur aralıksız yağacak kadar.</p>
				<p class="normal">Hiçbir yer bu kadar çıplak değildir,</p>
				<p class="normal">sert böğürtlenlere karışmış yararlı tek bir ot bile</p>
				<p class="indentmetin"><span class="indentmetin1"> bitmeyecek kadar.</span></p><div class="clrb"/>
				<p class="normal">Zalim kader hiçbir şeyi böylesine zavallı yapmadı,</p>
				<p class="normal">hiçbir sevinç birazcık bile üzüntümü azaltmıyor.</p>
				<p class="normal">Bak, nasıl evimden, vatanımdan ve göz bebeklerimden </p>
				<p class="indentmetin"><span class="indentmetin1"> yoksun kalıp,</span></p><div class="clrb"/>
				<p class="normal">Getik kıyısının sularına sürüldüğüm halde bir kazazede olarak,</p>
				<p class="normal">yine de yüzümü güldürecek ve talihimi unutturacak </p>
				<p class="indentmetin"><span class="indentmetin1"> nedenler bulabildim.</span></p><div class="clrb"/>
				<p class="normal">Çünkü sarı kumlarda yapayalnız dolanırken, </p>
				<p class="normal">sırtımda bir kanadın hışırdadığını hissettim.</p>
				<p class="normal">Arkama döndüm, gözümle görebileceğim bir şekil yoktu,</p>
				<p class="normal">ama kulağımla şu sözleri algıladım:</p>
				<p class="normal">“Bak, ben neşeli olayların haberini getiriyorum sana,</p>
				<p class="normal">havadan sınırsız yollar katederek uçup gelen, ben Söylenti, </p>
				<p class="normal">başkasını kendine daha aziz görmediğin, Pompeius’un </p>
				<p class="indentmetin"><span class="indentmetin1"> konsüllüğünde,</span></p><div class="clrb"/>
				<p class="normal">gelecek yıl daha aydınlık ve mutlu olacak.”</p>
				<p class="normal">Tanrıça bunları söyledi ve Pontus’u neşeli bir söylentiyle </p>
				<p class="indentmetin"><span class="indentmetin1"> doldurup,</span></p><div class="clrb"/>
				<p class="normal">yolunu buradan başka halklara doğru çevirdi.</p>
				<p class="normal">Ama yeni sevinçler arasında endişelerim kaybolup gittiğinden,</p>
				<p class="normal">bu yerin adaletsiz sertliği göze görünmüyor.</p>
				<p class="normal">Böylece, iki yüzlü Ianus, o uzun yılın sürgüsünü açtığında,</p>
				<p class="normal">Aralık ayı o kutsal ayla sürülüp gidince, </p>
				<p class="normal">Pompeius en yüce görevin eflatun giysisini giyecek üstüne, </p>
				<p class="normal">şeref payelerine bir borcu kalmasın diye.</p>
				<p class="normal">Şimdiden görüyor gibiyim, salonlarının kalabalıkla dolup </p>
				<p class="indentmetin"><span class="indentmetin1"> taştığını,</span></p><div class="clrb"/>
				<p class="normal">halkın yer yokluğundan yara bere içinde kaldığını,</p>
				<p class="normal">ve ilk ziyaretini Tarpeia tapınaklarına yaptığını,</p>
				<p class="normal">tanrıların senin dualarına kolaylık sağladıklarını,</p>
				<p class="normal">Falerii’nin otlaklarında beslediği kar beyazı öküzlerin</p>
				<p class="normal">boyunlarını şaşmaz baltaya uzattığını:</p>
				<p class="normal">Haktanır bütün tanrılardan ağırbaşlılıkla lütuf dilerken,</p>
				<p class="normal">senin dileklerini karşılayacak olan Iuppiter ve Caesar olacak.</p>
				<p class="normal">Meclis seni kabul edecek, geleneğe uygun toplanan Babalar </p>
				<p class="normal">senin sözlerine kulak kabartacaklar.</p>
				<p class="normal">Senin sesin zarif diliyle bunları hoşnut edince,</p>
				<p class="normal">adete göre, o hayırlı gün uğurlu kehanetlerde bulunacak, </p>
				<p class="normal">sen de Caesar’la birlikte göktekilere şükranlarını sunacaksın</p>
				<p class="normal">(O bunları sık sık yinelemene de olanak tanıyacak),</p>
				<p class="normal">tekmil Senato eşliğinde evine döneceksin,</p>
				<p class="normal">halkın sadakat yeminleri evine zor sığacak.</p>
				<p class="normal">Ah zavallı ben, o kalabalığın içinde görülemeyeceğim,</p>
				<p class="normal">gözlerim bunlardan yararlanamayacak!</p>
				<p class="normal">Ama şunu yapabilirim, ben olmasam da, </p>
				<p class="normal">seni zihnimde canlandırabilirim;</p>
				<p class="normal">zihnim seyredebilir konsülünün yüzünü.</p>
				<p class="normal">Tanrılar adımı bir ara hatırlamasına olanak versinler,</p>
				<p class="normal">ve “Yazık” desin, “O zavallı ne yapıyor şimdi?”</p>
				<p class="normal">Birisi bu sözleri bana taşısa, </p>
				<p class="normal">sürgünümün daha ılımlı olduğunu hemen kabullenirim.</p>
				<h3 class="normal1" id="calibre_toc_41">5</h3>
				<p class="normal">Gidin, silik beyitler, konsülün bilgili kulaklarına,</p>
				<p class="normal">ve onurlu bir adamın okuması gereken sözleri götürün.</p>
				<p class="normal">Yol uzun, düzgün adımlarla ilerleyemezsin,</p>
				<p class="normal">toprak kışın kar örtüsü altında gizlenir.</p>
				<p class="normal">Buzlu Trakya ve bulutlarla gizli Haemus’u geçip</p>
				<p class="normal">Ionia denizinin sularını aşıp</p>
				<p class="normal">on günde ya da daha önce imparatorluk şehrine gelirsin,</p>
				<p class="normal">hızlı bir yolculuk yapmadığın halde bile.</p>
				<p class="normal">Derhal Pompeius’un evini ara;</p>
				<p class="normal">hiçbir ev onunki kadar yakın değildir Augustus forumuna.</p>
				<p class="normal">Biri kalkıp, halk arasında olağan bir şeydir bu, sana kim </p>
				<p class="indentmetin"><span class="indentmetin1"> olduğunu,</span></p><div class="clrb"/>
				<p class="normal">ve nereden geldiğini sorarsa, soranın kulağını aklına </p>
				<p class="indentmetin"><span class="indentmetin1"> gelen bir adla oyala.</span></p><div class="clrb"/>
				<p class="normal">Çünkü itiraf etmek güvenli bile olsa, böyle olduğunu </p>
				<p class="indentmetin"><span class="indentmetin1"> düşünüyorum,</span></p><div class="clrb"/>
				<p class="normal">şüphesiz uydurma sözcükler daha az korku barındırır.</p>
				<p class="normal">Hiç kimse engel olmasa da, konsülü görme şansın olmayabilir,</p>
				<p class="normal">kapısının eşiğine bile ulaşmış olsan.</p>
				<p class="normal">O Romalı vatandaşlarını yasalar çıkartarak yönetiyordur,</p>
				<p class="normal">oymalarla görünür kılınan fildişi tahtının üstünde otururken,</p>
				<p class="normal">ya da mızrağını yanına yerleştirmiş halkın vergilerini </p>
				<p class="indentmetin"><span class="indentmetin1"> düzenliyordur,</span></p><div class="clrb"/>
				<p class="normal">büyük bir şehrin servetinin azalmasına izin vermeden;</p>
				<p class="normal">ya da ileri gelenlerle Iulus’un tapınağında toplanıp</p>
				<p class="normal">ulu bir konsüle yaraşır konularda tartışıyordur;</p>
				<p class="normal">ya da hep yaptığı gibi Augustus’u ve oğlunu selamlıyordur,</p>
				<p class="normal">çok az bildiği bir işte de onlara danışıyordur.</p>
				<p class="normal">Bu görevlerinden arta kalan tüm zamanı Germanicus Caesar </p>
				<p class="indentmetin"><span class="indentmetin1"> alacaktır;</span></p><div class="clrb"/>
				<p class="normal">yüce tanrılardan sonra kendisine tapınılan o adam.</p>
				<p class="normal">Ancak bu görev yığınından boş zaman bulduğunda,</p>
				<p class="normal">sana şefkatli ellerini uzatacak,</p>
				<p class="normal">belki sizlerin babası olan ben, ne yapıyorum diye </p>
				<p class="indentmetin"><span class="indentmetin1"> merak edecektir.</span></p><div class="clrb"/>
				<p class="normal">Ona şunları söylemeni isterim:</p>
				<p class="normal">“Hâlâ yaşıyor ve ilkin Caesar’ın merhametinin bir armağanı</p>
				<p class="normal">olarak aldığı yaşamını sana borçlu olduğunu itiraf ediyor.</p>
				<p class="normal">Şükran dolu sözlerle hep söylemek istiyor,</p>
				<p class="normal">sürgüne giderken ilkellerin yollarında ona güven sağladığını,</p>
				<p class="normal">kanıyla hiçbir Bistonialının kılıcının lekelenmemesini,</p>
				<p class="normal">senin yürekten ilgine borçlu olduğunu;</p>
				<p class="normal">ayrıca kendisine ait kaynakları azalmasın diye</p>
				<p class="normal">yaşamını güvence altına alan birçok armağan sunduğunu.</p>
				<p class="normal">Bu himmetlerinden ötürü, sana şükranlarını sunmak üzere,</p>
				<p class="normal">ömür boyu kölen olacağına yemin ediyor.</p>
				<p class="normal">Dağlar gölgeli ağaçlardan sıyrılır,</p>
				<p class="normal">denizler yelkenli teknelerden,</p>
				<p class="normal">nehirler yönünü kaynağına çevirip akar,</p>
				<p class="normal">senin hizmetine karşılık şükranlarını sunmadan önce.”</p>
				<p class="normal">Bunları söyleyince, armağanlarını korumasını iste ondan.</p>
				<p class="normal">Böylece yoculuğun amacına ulaşmış olsun.</p>
				<h3 class="normal1" id="calibre_toc_42">6</h3>
				<p class="normal">Okuduğun bu mektup, Brutus,</p>
				<p class="normal">içinde Naso’nun yaşamasını istemeyeceğin o yöreden geliyor.</p>
				<p class="normal">Ama senin istemediğini, sefil kader istedi.</p>
				<p class="normal">Vah bana! Kader senin dualarından daha güçlü.</p>
				<p class="normal">Scythia’da beş yıl geçirdim;</p>
				<p class="normal">şimdi zaman ikinci bir beş yıla gidiyor.</p>
				<p class="normal">Çünkü inatçı kader ısrar ediyor,</p>
				<p class="normal">ve dualarıma kötü niyetle hilekârca ayak diriyor.</p>
				<p class="normal">Benim için sen azmettin, Fabius soyunun gururu Maximus,</p>
				<p class="normal">ve yakaran sesinle Augustus’un ilahına konuştun.</p>
				<p class="normal">Ama ölüp gittin, duaların söylenemeden Maximus,</p>
				<p class="normal">ölüm nedeninin kendim (çok değerli biri değilsem de) </p>
				<p class="indentmetin"><span class="indentmetin1"> olduğunu düşünüyorum.</span></p><div class="clrb"/>
				<p class="normal">Artık kurtuluşumu birine emanet etmekten korkuyorum;</p>
				<p class="normal">senin ölümünle yardımın kendisi de yok olup gitti.</p>
				<p class="normal">Augustus tam da benim yanlış yere suçlandığım hatamı </p>
				<p class="indentmetin"><span class="indentmetin1"> affa başlamıştı;</span></p><div class="clrb"/>
				<p class="normal">umudumu da, dünyayı da bir anda terk etti.</p>
				<p class="normal">Ama elden geldiğince, yeni bir tanrıyı kutlayan bir şiir </p>
				<p class="indentmetin"><span class="indentmetin1"> yolladım, Brutus,</span></p><div class="clrb"/>
				<p class="normal">bu kadar uzak bir yerden bile.</p>
				<p class="normal">Keşke gösterdiğim bu saygı bana yarar sağlasa,</p>
				<p class="normal">ve kederlerim bir son bulsa, o kutsal evin öfkesi daha </p>
				<p class="indentmetin"><span class="indentmetin1"> yumuşasa.</span></p><div class="clrb"/>
				<p class="normal">Senin de aynı duayı ettiğine içtenlikle yemin edebilirim,</p>
				<p class="normal">ah benim hiç kuşkuya kapılmadan tanıyıp bildiğim, Brutus’um. </p>
				<p class="normal">Çünkü sen her zaman bana gerçek bir aşk sunmuşsan da,</p>
				<p class="normal">bu aşk kötü zamanlarımda daha da arttı.</p>
				<p class="normal">Benimkine eşit gözyaşlarını gören biri,</p>
				<p class="normal">ikimizin de aynı cezadan acı çektiğine inanırdı.</p>
				<p class="normal">Doğa seni zavallılara iyi bir insan olarak yolladı,</p>
				<p class="normal">Yumuşak bir kalp vermedi senden başka kimseye, Brutus:</p>
				<p class="normal">Öyle ki, forumda giriştiğin savaşlardaki gücünü bilmeyen biri,</p>
				<p class="normal">dudaklarının sanıkları savunduğuna inanmazdı.</p>
				<p class="normal">Ama gerçekten aynı kişi (bu yetenekler birbiriyle çelişik </p>
				<p class="indentmetin"><span class="indentmetin1"> görünseler de)</span></p><div class="clrb"/>
				<p class="normal">yalvaranlara yumuşak, suçlulara acımasız olabilir.</p>
				<p class="normal">Sen katı yasanın savunmasını üstlendiğinde,</p>
				<p class="normal">kelimeler tek tek zehire batırılmış gibiydi.</p>
				<p class="normal">Senin silahlanınca ne kadar saldırgan olduğunu görmek</p>
				<p class="normal">düşmanlarına nasip olsa, dilinin mızraklarına da, keşke.</p>
				<p class="normal">Bunları öyle ince bir özenle törpülersin ki,</p>
				<p class="normal">herkes senin doğanda böyle bir yetenek olduğuna inanmaz.</p>
				<p class="normal">Ama adaletsiz bir Kaderle incitilmiş birini görsen,</p>
				<p class="normal">hiçbir kadın senin ruhundan daha yumuşak olamaz.</p>
				<p class="normal">Bu huyunu özellikle ben keşfettim,</p>
				<p class="normal">arkadaşlarımın büyük bir kısmı beni tanıdıklarını </p>
				<p class="indentmetin"><span class="indentmetin1"> yadsıdıklarında.</span></p><div class="clrb"/>
				<p class="normal">Onları anımsamayacağım, </p>
				<p class="normal">ama kederimin sıkıntılarını dindiren seni asla unutmayacağım.</p>
				<p class="normal">Burada bana çok yakın olan Hister’in akışı,</p>
				<p class="normal">Karadeniz’den çıktığı yere döner,</p>
				<p class="normal">sanki Thyestes şölenlerinin olduğu zaman geri döner,</p>
				<p class="normal">Güneş arabasını Doğunun sularına sürer,</p>
				<p class="normal">içinizden sürgünüme feryat eden birinin,</p>
				<p class="normal">kendisine nankörlük edip anımsamadığımı </p>
				<p class="indentmetin"><span class="indentmetin1"> söylemesinden önce.</span></p><div class="clrb"/>
				<h3 class="normal1" id="calibre_toc_43">7</h3>
				<p class="normal">Karadeniz dalgalarına yollandığına göre, Vestalis,</p>
				<p class="normal">dünya ekseninin altına yerleşmiş bu topraklara adalet</p>
				<p class="indentmetin"><span class="indentmetin1"> dağıtmak üzere,</span></p><div class="clrb"/>
				<p class="normal">kendi gözlerinle görebilirsin ne cins bir yörede olduğumu,</p>
				<p class="normal">ve sahte yakınmalarda bulunmadığıma tanık olursun.</p>
				<p class="normal">Senin sayende seslenişime boş bir destek sağlanmaz artık,</p>
				<p class="normal">ey Alp krallarının genç oğlu.</p>
				<p class="normal">Gerçekten kendin görürsün Pontus’un buzla katılaştığını,</p>
				<p class="normal">kendin görürsün azgın bir Iazyx sığırtmacın</p>
				<p class="normal">yüklü arabasını nasıl götürdüğünü Hister’in sularının </p>
				<p class="indentmetin"><span class="indentmetin1"> ortasından.</span></p><div class="clrb"/>
				<p class="normal">İzlersin çengelli demirden ok uçlarının üstüne nasıl </p>
				<p class="indentmetin"><span class="indentmetin1"> zehir saçıldığını,</span></p><div class="clrb"/>
								<p class="normal">ve bu silahın ölümün sebebini ikiye katladığını.</p>
				<p class="normal">Keşke sadece bu kısmını görmekle kalsaydın da,</p>
				<p class="normal">seninle ilgili bir savaşla karşılaşmasaydın!</p>
				<p class="normal">Yüzbaşılığın üst sınıfına bu tehlikeler arasından ulaşılır,</p>
				<p class="normal">yenilerde sana nasip oldu bu saygın onur.</p>
				<p class="normal">Bu rütbe sana gönderilen armağanlarla dolu olsa da,</p>
				<p class="normal">yüce erdemin o görevden daha büyük olacak.</p>
				<p class="normal">Hister yadsımaz, vaktiyle sağ elinle suyunu Getik kanına </p>
				<p class="indentmetin"><span class="indentmetin1"> boyadığını.</span></p><div class="clrb"/>
				<p class="normal">Senin gelişinle yeniden elde edilen Aegisos yadsımaz,</p>
				<p class="normal">bu yerin doğasının bir yarar sağlamadığını.</p>
				<p class="normal">Çünkü konumuyla mı, yoksa güç kullanılarak mı </p>
				<p class="indentmetin"><span class="indentmetin1"> korunduğu şüpheli,</span></p><div class="clrb"/>
				<p class="normal">bulutlara eş bir yamaçta kurulu bu şehrin.</p>
				<p class="normal">Vahşi bir düşman onu Sithon krallığından ayırmış,</p>
				<p class="normal">zafer kazanıp ganimetlerle servet sahibi olmuş,</p>
				<p class="normal">Vitellius, nehir sularını aşağı doğru yarıp</p>
				<p class="normal">askerlerini karaya çıkarana ve Getalara karşı bayrak </p>
				<p class="indentmetin"><span class="indentmetin1"> açana kadar.</span></p><div class="clrb"/>
				<p class="normal">Ama sen, soylu Donnus’un en güçlü torunu,</p>
				<p class="normal">sana karşı gelen kişilere saldırmak zorunda bırakıldın.</p>
				<p class="normal">Çok geçmeden uzaklarda parıldayan silahlarla</p>
				<p class="normal">cesur başarıların gizlenemeyeceğini de fark ettin;</p>
				<p class="normal">büyük bir adımla, silaha, yerin doğasına ve kayalara karşı</p>
				<p class="normal">kışın yağan doludan da fazla üstünlük kazanılır.</p>
				<p class="normal">Ne seni yukarıdan yağan kargılar durdurabilir,</p>
				<p class="normal">ne de engerek kanına bulanmış mızraklar.</p>
				<p class="normal">Boyalı tüylerle süslü oklar miğferine takılırken,</p>
				<p class="normal">neredeyse kalkanının hiçbir yeri çentik almadan kurtulur.</p>
				<p class="normal">Bedeninin her darbeden kaçma şansı yok,</p>
				<p class="normal">ama acın, övünç kazanmaya duyduğun aşktan daha az.</p>
				<p class="normal">Troia’da Aiax da böyleydi, Yunanlı gemileri savunurken,</p>
				<p class="normal">Hector’un meşalelerini taşıdığı söylenir.</p>
				<p class="normal">Daha yakına gelindiğinde ve yumruk yumruğa döğüş </p>
				<p class="indentmetin"><span class="indentmetin1"> başladığında,</span></p><div class="clrb"/>
				<p class="normal">çelikten bir kılıçla göğüs göğüse döğüşülebildiğinde,</p>
				<p class="normal">orada Mars’ın ihtiyaçlarını söylemek artık zordur,</p>
				<p class="normal">kaç kişiyi katlettiğini, bunların kim olduğunu ve ne tarz </p>
				<p class="indentmetin"><span class="indentmetin1"> can verdiklerini.</span></p><div class="clrb"/>
				<p class="normal">Bir fatih olarak, hallettiğin yığınları kılıcınla çiğniyorsun,</p>
				<p class="normal">iyice bastırdığın ayağının altında birçok Geta yatıyor.</p>
				<p class="normal">Aşağı rütbeli yüzbaşılar örneklerine bakıp döğüşür,</p>
				<p class="normal">birçok yaraya katlanır, birçok yara açar.</p>
				<p class="normal">Senin gücün herkesi aştı,</p>
				<p class="normal">vaktiyle Pegasus’un hızlı atları geçmesi kadar.</p>
				<p class="normal">Aegisos ele geçirildi, </p>
				<p class="normal">her zaman için Vestalis, şiirim senin başarılarına tanık oldu.</p>
				<h3 class="normal1" id="calibre_toc_44">8</h3>
				<p class="normal">Mektubun buraya geç ulaştı, edebiyat alimlerinin en yücesi </p>
				<p class="indentmetin"><span class="indentmetin1"> Suillius,</span></p><div class="clrb"/>
				<p class="normal">ama beni çok çok mutlandırdı.</p>
				<p class="normal">Bir dost sadakatiyle dua edip tanrıları yatıştırabilen sen,</p>
				<p class="normal">bana yardım getirebileceğinden söz ediyorsun mektubunda.</p>
				<p class="normal">Sen bana hiçbir şey getirmesen bile, dost ruhun karşısında </p>
				<p class="indentmetin"><span class="indentmetin1"> borçlu kaldım,</span></p><div class="clrb"/>
				<p class="normal">yardım etmeyi istemek bile benim için değerli.</p>
				<p class="normal">Yeter ki o dürtün uzun yıllar sürüp gitsin,</p>
				<p class="normal">sadakatin benim kederimle bozulmasın.</p>
				<p class="normal">Aramızdaki akrabalık bağları bazı haklar talep eder,</p>
				<p class="normal">dilerim bunlar kopmadan ömür boyu sürer.</p>
				<p class="normal">Çünkü senin karın, benim üvey kızım;</p>
				<p class="normal">sana damadım diyen de, bana kocam diyen kadın.</p>
				<p class="normal">Vah bana, eğer yüzün asık bu dizeleri okuyorsan,</p>
				<p class="normal">ve benim akrabam olmaktan utanç duyuyorsan!</p>
				<p class="normal">Bende utanç sayılacak bir şey olmadığını anlamalısın,</p>
				<p class="normal">sadece Kaderin bana karşı kör davranması dışında.</p>
				<p class="normal">İster ailemize dön bak, birçok atamızdan bu yana</p>
				<p class="normal">soyumuzun başlangıcının atlı sınıfından olduğunu görürsün;</p>
				<p class="normal">ister karakterimin nasıl olduğunu araştır,</p>
				<p class="normal">bu hatayı çıkar bu zavallıdan, kalanın lekesiz olduğunu </p>
				<p class="indentmetin"><span class="indentmetin1"> anlarsın.</span></p><div class="clrb"/>
				<p class="normal">Sadece dua ederek bir şeylerin gerçekleşeceğine inanıyorsan,</p>
				<p class="normal">taptığın tanrılara yalvaran bir sesle yakar.</p>
				<p class="normal">Tanrıların, Genç Caesar’dır. İlahını yatıştır.</p>
				<p class="normal">Şüphesiz hiçbir sunak sana ondan daha tanıdık gelmez.</p>
				<p class="normal">Bu sunak, yakarıcıların duasının boşa gitmesine hiç </p>
				<p class="indentmetin"><span class="indentmetin1"> izin vermez;</span></p><div class="clrb"/>
				<p class="normal">benim sıkıntılarıma derman ara oradan.</p>
				<p class="normal">Bana yardım eden o esintinin hafif olup olmadığı önemli değil,</p>
				<p class="normal">neredeyse artık sulara gömülen gemim suların ortasına </p>
				<p class="indentmetin"><span class="indentmetin1"> yükselsin yeter.</span></p><div class="clrb"/>
				<p class="normal">O zaman sunarım gürül gürül yanan ateşlere kutsal buhurlar </p>
				<p class="indentmetin"><span class="indentmetin1"> ben de,</span></p><div class="clrb"/>
				<p class="normal">ve ilahların ne kadar güçlü olduklarına tanık olurum.</p>
				<p class="normal">Parius mermerinden sana hiç tapınak dikmedim, Germanicus;</p>
				<p class="normal">bu yıkılışım servetimi de alıp götürdü.</p>
				<p class="normal">Sana zengin evler ve şehirler tapınak diksinler;</p>
				<p class="normal">Naso tek serveti olan şiirleriyle saygısını gösterecek.</p>
				<p class="normal">Gerçekten kabul ediyorum, büyük işlere çok az armağan </p>
				<p class="indentmetin"><span class="indentmetin1"> vermiş olurum,</span></p><div class="clrb"/>
								<p class="normal">kurtuluşumun sağlanmasına sözcükler sununca.</p>
				<p class="normal">Ama elinden gelenin en fazlasını sağlayan O, çok cömerttir,</p>
				<p class="normal">böyle yaparsa vatanına sadakati de amacına ulaşır.</p>
				<p class="normal">Fakirin küçük kabından tanrılara sunduğu tütsü,</p>
				<p class="normal">koca bir tabakta sunulandan daha az etkili olmaz.</p>
				<p class="normal">Falicus otuyla beslenen bir kurban kadar,</p>
				<p class="normal">daha memedeki bir kuzu da kesilir Tarpeius tapınaklarına.</p>
				<p class="normal">Ozanların şiirleriyle teslim ettikleri övgüden başka</p>
				<p class="normal">hiçbir şey daha layık değildir krallara.</p>
				<p class="normal">Başarıların ünü ebedi olsun diye,</p>
				<p class="normal">şiirler sizlerin övüncünün habercisi olur.</p>
				<p class="normal">Şiir erdemi yaşatır, gömütten yoksun kılar,</p>
				<p class="normal">gelecek kuşaklara tanıtır.</p>
				<p class="normal">Çürüyen zaman demiri de tüketir taşı da,</p>
				<p class="normal">hiçbir şey zamandan daha güçlü değildir.</p>
				<p class="normal">Yazılanlar yıllarca dayanır; yazılanlarla Agamemnon’u tanırsın,</p>
				<p class="normal">ve ona karşı ya da onunla birlikte silah taşıyan kim varsa.</p>
				<p class="normal">Şiir olmadan, kimin haberi olurdu Thebae ve yedi </p>
				<p class="indentmetin"><span class="indentmetin1"> komutanından,</span></p><div class="clrb"/>
								<p class="normal">bundan sonra ya da önce neler olduğundan?</p>
				<p class="normal">Tanrılar bile, bunu söylemek caizse, şiirlerle yaratıldılar;</p>
				<p class="normal">onların yüce babası da şairin diline gereksinim duydu.</p>
				<p class="normal">Böylece biliriz Khaos’un başlangıçtaki kütlesinden ayrılarak</p>
				<p class="normal">kendi parçalarına sahip olduğunu;</p>
				<p class="normal">böylece biliriz Devlerin göğün krallığını amaçlayıp</p>
				<p class="normal">Styx’e atıldığını, öç alan tanrının yıldırım taşıyan bulutlarıyla;</p>
				<p class="normal">böylece biliriz zafer kazanan Liber’in Indialılardan,</p>
				<p class="normal">Alcides’in de Oechalia’nın esir düşürülüşünden dolayı </p>
				<p class="indentmetin"><span class="indentmetin1"> övgü aldığını.</span></p><div class="clrb"/>
				<p class="normal">Ve, Caesar, senin erdemini yıldızlara ekleyen atan da,</p>
				<p class="normal">bir ölçüde şiirle kutsal kılındı.</p>
				<p class="normal">O halde, eğer hâlâ yeteneğimde canlı kalan bir şey varsa,</p>
				<p class="normal">bütünüyle sana hizmet etsin, Germanicus.</p>
				<p class="normal">Bir ozan olarak sen, ozanların sadakatini hor göremezsin,</p>
				<p class="normal">senin düşüncende onların bir değeri olduğuna göre.</p>
				<p class="normal">Bu yüzden yüce bir isim seni daha büyük işlere çağırmadıkça,</p>
				<p class="normal">Sen Pieris’lerin yüce şöhreti olacaksın.</p>
				<p class="normal">Ama bize konu sağlamak şiir yazmaktan daha yücedir;</p>
				<p class="normal">yine de o dizeleri toptan silemezsin.</p>
				<p class="normal">Çünkü ha savaşıyorsun, ha sözleri ölçüye uyarlıyorsun,</p>
				<p class="normal">başkalarının mesleği olan, senin için bir oyun.</p>
				<p class="normal">Apollo’nun ne lirine, ne de okuna miskin davranması,</p>
				<p class="normal">ve her iki teli de uydurması gibi kutsal ellerine,</p>
				<p class="normal">sen de ne bir şairin ne de bir liderin sanatından yoksunsun,</p>
				<p class="normal">ruhunda Iuppiter ile Musa birbirine karışmış.</p>
				<p class="normal">Gorgo’nun atının çukur toynaklarıyla</p>
				<p class="normal">yarattığı o kaynaktan beni uzaklaştırmadığına göre Esin Perim,</p>
				<p class="normal">bari bir faydası olsun ve yardım sağlasın ki </p>
				<p class="normal">ortak törelerimizi kollayalım, aynı çalışmalara el koyalım.</p>
				<p class="normal">Bu kıyının çok yakınındaki Coralli’den</p>
				<p class="normal">ve sonunda vahşi Getalardan kaçıp kurtulayım;</p>
				<p class="normal">bu zavallıya vatanım kapılarını kapayacak olursa,</p>
				<p class="normal">Ausonialılardan uzak herhangi bir yere yerleşeyim,</p>
				<p class="normal">senin yeni kazandığın övgüleri kutlayabileceğim,</p>
				<p class="normal">ve senin başarılarını olabildiğince az bir gecikmeyle </p>
				<p class="indentmetin"><span class="indentmetin1"> aktarabileceğim bir yere.</span></p><div class="clrb"/>
				<p class="normal">Bu dileğime dokunsun gökteki İlahlar, sevgili Suillius,</p>
				<p class="normal">lütfen dua et üvey babana.</p>
				<h3 class="normal1" id="calibre_toc_45">9</h3>
				<p class="normal">Hoşlandığı değil de, izin verilen bir yerden yolluyor </p>
				<p class="normal">bu selamı sana, Naso, Karadeniz sığlıklarından, ey Graecinus,</p>
				<p class="normal">gönderilince de tanrılar o günün şafağına yetiştiriyor ki</p>
				<p class="normal">bir düzine balta önce sana verilebilsin diye:</p>
				<p class="normal">Çünkü, ben yokken, Capitolium’a bir konsül olarak </p>
				<p class="indentmetin"><span class="indentmetin1"> çıkacağına göre,</span></p><div class="clrb"/>
								<p class="normal">ve senin alayında bir yerim olamayacağına göre,</p>
				<p class="normal">bari mektubum efendisinin yerini doldursun, o belirlenmiş </p>
				<p class="indentmetin"><span class="indentmetin1"> günde.</span></p><div class="clrb"/>
				<p class="normal">Daha iyi bir talihle doğmuş olsaydım ben,</p>
				<p class="normal">tekerleklerim daha halis bir dingille dönseydi,</p>
				<p class="normal">şimdi elimin yazarak yerine getirdiği seni selamlama işini,</p>
				<p class="normal">o zaman dilim yerine getirmiş olurdu,</p>
				<p class="normal">ve tatlı sözcüklerle kutlamalarda bulunur, öpücükler sunardı,</p>
				<p class="normal">senin kadar o onura ben de sahip olurdum.</p>
				<p class="normal">O gün öyle gururlanırdım ki inan,</p>
				<p class="normal">gururum hiçbir eve sığmazdı;</p>
				<p class="normal">ulu senatorlar kalabalığı etrafını sardığında,</p>
				<p class="normal">ben de kendime bir atlı olarak </p>
				<p class="normal">konsülün ayaklarına gitmeyi buyururdum;</p>
				<p class="normal">hep senin yanında olmak istediğim halde,</p>
				<p class="normal">yanında bir yerim olmamasından da sevinç duyardım.</p>
				<p class="normal">Şikayetçi olmam, kalabalık tarafından ezilsem de;</p>
				<p class="normal">o zaman halk tarafından ezilmek bile bana tatlı gelir.</p>
				<p class="normal">Sevinçle bakardım, yürüyüş kolunun ne kadar uzun olduğuna,</p>
				<p class="normal">yoğun kalabalığın ne uzun bir yol tuttuğuna.</p>
				<p class="normal">Sıradan şeylerin beni ne denli alakâdar ettiğini de bil diye,</p>
				<p class="normal">üstüne ne cins bir eflatun giysi giydiğine bakardım,</p>
				<p class="normal">makam koltuğuna hangi süsler takıldığını incelerdim, </p>
				<p class="normal">ve hepsinin Numidia fildişinden hakkedilmiş olduğunu.</p>
				<p class="normal">Tarpeius kayasına götürülünce sen,</p>
				<p class="normal">emrinle adaklar kesilirken,</p>
				<p class="normal">beni de işitseydi, kendisine gizlice sunularımı yaparken,</p>
				<p class="normal">tapınağın ortasındaki büyük tanrı;</p>
				<p class="normal">bir çanaktan daha fazla tütsü sunardım, yüreğimden dolu dolu,</p>
				<p class="normal">yetkinin saygınlığı önünde üç dört kez eğile eğile.</p>
				<p class="normal">Oradaki arkadaşlarının arasında sayılırdım ben de,</p>
				<p class="normal">sadece iyiliksever kaderim şehir zihnimin de olma hakkını </p>
				<p class="indentmetin"><span class="indentmetin1"> vermiş olsaydı eğer,</span></p><div class="clrb"/>
				<p class="normal">şimdi yalnızca zihnimin ulaştığı o haz,</p>
				<p class="normal">gözlerimle de görülürdü o zaman.</p>
				<p class="normal">Tanrılar böyle kararlaştırmadılar, belki de haklılar.</p>
				<p class="normal">Çünkü cezamın nedenini reddetmemin ne yararı var?</p>
				<p class="normal">Ama bu yerden sadece kendisinin sürgün edilmediği</p>
				<p class="normal">zihnimi kullanır ve eflatun bordürlü toganı seyrederim.</p>
				<p class="normal">Sadece zihnim görür seni, halka adalet dağıtırken,</p>
				<p class="normal">görevlerini yerine getirirken sen, </p>
				<p class="normal">kendisini gizlice oradaymış gibi gösterir:</p>
				<p class="normal">Kah mızrağınla uzun beş yılın dönüşünü </p>
				<p class="normal">hükmün altına aldığını görür,</p>
				<p class="normal">ve her şeyi hakiki bir güvenle antlaşmaya bağladığını;</p>
				<p class="normal">kah Senato’nun ortasında sözlerini belagatle söylediğini görür,</p>
				<p class="normal">devletin çıkarının neler talep ettiğini gözeterek;</p>
				<p class="normal">kah tanrısal Caesar’ların yararına şükranlarını sunduğunu görür,</p>
				<p class="normal">semiz öküzlerin bembeyaz boğazlarını kurban ettiğini.</p>
				<p class="normal">Ah, keşke çok daha önemli şeylere dua ettikten sonra,</p>
				<p class="normal">benim için liderimizin öfkesinin yatışmasını dilesen!</p>
				<p class="normal">Senin sözlerin üzerine doruğa çıksa kutsal ateş, dolu sunaktan,</p>
				<p class="normal">ve beyaz dilleriyle hayırlı bir kehanet sunsa duacısına.</p>
				<p class="normal">Bu arada, izin verildiği ölçüde, her şeyden de </p>
				<p class="indentmetin"><span class="indentmetin1"> şikayetçi olmayayım,</span></p><div class="clrb"/>
				<p class="normal">burada da senin konsüllüğün için bir bayram düzenleyeceğim.</p>
				<p class="normal">Bir diğer sevinç de yolda, ilkinin nedenini aratmayan,</p>
				<p class="normal">senin kardeşin olacak, bu kadar büyük onurun izleyicisi.</p>
				<p class="normal">Çünkü senin için Aralık hakimiyeti son bulunca, Graecinus,</p>
				<p class="normal">Ianus’un ilk günü hakimiyeti ele geçirecek.</p>
				<p class="normal">Sizin ikinizde de olan bu sadakat, karşılıklı olarak sizleri </p>
				<p class="indentmetin"><span class="indentmetin1"> sevindirecek,</span></p><div class="clrb"/>
				<p class="normal">sen kardeşinin görevinden, o ise senin görevinden </p>
				<p class="indentmetin"><span class="indentmetin1"> sevinç duyacak.</span></p><div class="clrb"/>
				<p class="normal">Böylece sen iki kez konsül olacaksın, o da iki kez </p>
				<p class="indentmetin"><span class="indentmetin1"> konsül olacak,</span></p><div class="clrb"/>
				<p class="normal">ev halkınız çifte onur yaşayacak.</p>
				<p class="normal">Görev büyük olsa bile ve savaşçıl Roma,</p>
				<p class="normal">bu üstün konsülünkünden daha üstün bir güç görmemiş </p>
				<p class="indentmetin"><span class="indentmetin1"> olsa bile,</span></p><div class="clrb"/>
				<p class="normal">yine de yazarının değeri bu onuru iki kez arttıracak,</p>
				<p class="normal">bu verilen armağan, verenin görkemini eline geçirecek.</p>
				<p class="normal">O halde Augustus’un kararları hem Flaccus için</p>
				<p class="normal">hem de senin için her zaman yararlı olsun.</p>
				<p class="normal">Ama dikkatini önemli konulara yöneltmeyi bırakıp</p>
				<p class="indentmetin"><span class="indentmetin1"> boş kaldığında,</span></p><div class="clrb"/>
								<p class="normal">lütfen benim dualarıma kendi dualarını ekle.</p>
				<p class="normal">Eğer rüzgâr bir geçit verirse, halatları çözün,</p>
				<p class="normal">gemim Styx sularından çıksın diye.</p>
				<p class="normal">Bu yerin başında şu ana kadar Flaccus vardı, Graecinus,</p>
				<p class="normal">onun hakimiyetinde Hister’in savaşçıl kıyısı güvenlikteydi.</p>
				<p class="normal">Mysia kabilelerini sağlam bir barış ortamında tuttu,</p>
				<p class="normal">kılıcıyla oklarına güvenen Getaları yıldırdı.</p>
				<p class="normal">Troesmis’i geri aldı tez bir yiğitlikle,</p>
				<p class="normal">ve Danuvius’u yerli kanıyla boyadı.</p>
				<p class="normal">Bu yörenin görünüşünü sor ve Scythia’nın ikliminin haşinliğini,</p>
				<p class="normal">yanıbaşımdaki düşmandan nasıl korktuğumu sor,</p>
				<p class="normal">hafif oklar bir yılanın zehirine mi bulanmış,</p>
				<p class="normal">yoksa dehşet uyandırıcı bir kurban mı oluyor bir insan başı;</p>
				<p class="normal">ben mi yalan söylüyorum yoksa Pontus mu soğuğuyla </p>
				<p class="indentmetin"><span class="indentmetin1"> kaskatı kesiliyor,</span></p><div class="clrb"/>
				<p class="normal">denizin tüm yüzeyi buz mu kesiyor?</p>
				<p class="normal">O sana bunları anlatınca, benim ne kadar ünlü olduğumu sor,</p>
				<p class="normal">ve ne şekilde acımasız saatler geçirdiğimi.</p>
				<p class="normal">Burada benden nefret edilmez, edilmeye de layık değilim </p>
				<p class="indentmetin"><span class="indentmetin1"> doğrusu,</span></p><div class="clrb"/>
								<p class="normal">kaderimle birlikte zihnim de dönüp değişmedi.</p>
				<p class="normal">Senin hep övdüğün o ruhsal dinginliğim,</p>
				<p class="normal">eskiden kalma gururum alıştığın biçimde duruyor yüzümde,</p>
				<p class="normal">Öyle uzaklardayım ki, Graecinus, yerli düşmanın vahşi silahları</p>
				<p class="normal">yasalardan daha güçlü kıldığı bu yer beni öyle bir hale </p>
				<p class="indentmetin"><span class="indentmetin1"> getiriyor ki,</span></p><div class="clrb"/>
				<p class="normal">yıllar geçtikçe kadının, erkeğin, çocuğun bile</p>
				<p class="normal">benden şikayet edecek bir şeyi kalmıyor.</p>
				<p class="normal">Tomislilerin bu zavallıya sağladığı yarar işte bu;</p>
				<p class="normal">çünkü bu topraklar bana tanıklık etmek zorunda.</p>
				<p class="normal">Onlar benim gitmek istediğimi anladıklarından</p>
				<p class="normal">buradan ayrılmamı istiyorlar;</p>
				<p class="normal">ama kendilerine kalsa, burada olmamı arzularlar.</p>
				<p class="normal">Bana inanma: Beni öven resmi buyruklar var,</p>
				<p class="normal">balmumununa yazılan ve beni vergi dışı tutan.</p>
				<p class="normal">Zavallılara şöhret yakışmasa bile,</p>
				<p class="normal">komşu kasabalar da bana aynı lütfu sağlıyorlar.</p>
				<p class="normal">Benim sadakatimi bilmiyorlar,</p>
				<p class="normal">ama o yabancı toprak, evimde Caesar’ın mabedini görüyor.</p>
				<p class="normal">Yanında aziz oğlu ve azize eşi duruyor,</p>
				<p class="normal">o, tanrı yapıldığına göre, ilahlar da ondan daha önemsiz </p>
				<p class="indentmetin"><span class="indentmetin1"> sayılmaz.</span></p><div class="clrb"/>
				<p class="normal">Ev halkından kimseyi atlamayalım diye, torunların da</p>
				<p class="indentmetin"><span class="indentmetin1"> orada duruyor,</span></p><div class="clrb"/>
				<p class="normal">biri büyükannesinin yanında, diğeri babasının.</p>
				<p class="normal">Bunlara tütsüler sunuyorum ve yakarıcı dualar,</p>
				<p class="normal">güneşin doğudan doğması kadar sık.</p>
				<p class="normal">Benim sadakatime tanık olan,</p>
				<p class="normal">Pontus’un tüm toprakları, araştırabilirsin,</p>
				<p class="normal">benim bunu uydurmadığımı söyleyecektir sana.</p>
				<p class="normal">Pontus toprağı bilir benim bu sunakta, </p>
				<p class="normal">tanrının doğum gününü kaç tane bayramla kutlayabildiğimi,</p>
				<p class="normal">onlar kadar bilir bu sulara Propontis’in yolladığı yabancılar da,</p>
				<p class="normal">kim olurlarsa olsunlar, benim sadakatimi.</p>
				<p class="normal">O da, Pontus’un sol kıyısına yollanan,</p>
				<p class="normal">kardeşin de belki bunu duymuştur.</p>
				<p class="normal">Olanaklarım isteğime denk değil, </p>
				<p class="normal">böyle bir görevde harcıyorum kıt da olsa kaynaklarımı, </p>
				<p class="indentmetin"><span class="indentmetin1"> seve seve.</span></p><div class="clrb"/>
				<p class="normal">Bunları gözünün önüne getiremiyorum, şehirden oldukça </p>
				<p class="indentmetin"><span class="indentmetin1"> uzakta olduğumdan; </span></p><div class="clrb"/>
				<p class="normal">ama hoşnutum suskun sadakatimden.</p>
				<p class="normal">Yine de bir gün bunlar Caesar’ın kulağına ulaşacak;</p>
				<p class="normal">bütün dünyada hiçbir şey yok ki ondan gizli tutulsun.</p>
				<p class="normal">Tanrılara eş biri olarak, Caesar, kuşku yok bunları bilirsin,</p>
				<p class="normal">yeryüzü senin gözlerinin önüne serilmiş olduğuna göre.</p>
				<p class="normal">Sen işitirsin, yıldız çemberine yerleşmiş biri olarak</p>
				<p class="normal">çekingen dilimden dökülen duaları.</p>
				<p class="normal">Yeni bir tanrısallıkla yazılıp sana yollanan</p>
				<p class="normal">o şiirler de belki oraya ulaşırlar.</p>
				<p class="normal">Sezinliyorum senin ilahının bu yakarana teslim olduğunu,</p>
				<p class="normal">ve senin bağışlayıcı Baba’nın adını haksız yere almadığını.</p>
				<h3 class="normal1" id="calibre_toc_46">10</h3>
				<p class="normal">Altıncı kış bu, Cimmerii’nin kıyısında geçirdiğim,</p>
				<p class="normal">deri giysili Getaların arasında yaşamak zorunda kaldığım.</p>
				<p class="normal">Benim dayanıklılığımı herhangi bir çakmak taşıyla</p>
				<p class="normal">ya da bir demirle kıyaslayabilir misin, sevgili </p>
				<p class="indentmetin"><span class="indentmetin1"> Albinovanus’cuğum?</span></p><div class="clrb"/>
				<p class="normal">Su damlası taşı oyar, yüzük kullana kullana aşınır,</p>
				<p class="normal">çengelli saban toprağın direnciyle basa basa sürtülür.</p>
				<p class="normal">Obur zaman da böyle yer bitirir her şeyi benim dışımda:</p>
				<p class="normal">Ölüm bile benim dayanıklılığıma yenik düşüp mesafeli </p>
				<p class="indentmetin"><span class="indentmetin1"> duruyor.</span></p><div class="clrb"/>
				<p class="normal">İnsanüstü bir sabır örneğidir Ulixes,</p>
				<p class="normal">on yıl tehlikelerle dolu bir denizde oradan oraya atıldı durdu:</p>
				<p class="normal">Yine de huzur kaçırıcı yazgının bütün saatlerine dayanmadı,</p>
				<p class="normal">çoğu kez rahat molalar da verildi.</p>
				<p class="normal">Ya da altı yıl tatlı Calypso’nun okşaması</p>
				<p class="normal">ve deniz tanrıçasının yatağını paylaşması ağır bir iş miydi yani?</p>
				<p class="normal">Hippotas’ın oğlu ağırladı onu ve armağan olarak </p>
				<p class="indentmetin"><span class="indentmetin1"> rüzgârlar verdi,</span></p><div class="clrb"/>
				<p class="normal">yararlı bir meltem yelkenlerini şişirip itsin diye.</p>
				<p class="normal">Ne şarkılar söyleyen kızları da işitmek eziyet geldi ona,</p>
				<p class="normal">ne de tadını alana lotos acı geldi.</p>
				<p class="normal">Ben, vatanımı unutturan bu lezzetlere ömrümün yarısını </p>
				<p class="indentmetin"><span class="indentmetin1"> verirdim.</span></p><div class="clrb"/>
				<p class="normal">Asla kıyaslayamazsın Laestrygones’in şehirlerini</p>
				<p class="normal">Hister’in rüzgârlı sularına maruz kalan kabilelerle.</p>
				<p class="normal">Cyclops vahşilikte yabani Piacches’i geçemez.</p>
				<p class="normal">Bunlar sadece küçücük bir bölümü yakamı bırakmayan </p>
				<p class="indentmetin"><span class="indentmetin1"> korkumun!</span></p><div class="clrb"/>
								<p class="normal">Scylla’nın eciş büçüş kasığından vahşi canavarlar havlasa da,</p>
				<p class="normal">Heniochia’nın gemileri gemicilere çok daha fazla zarar </p>
				<p class="indentmetin"><span class="indentmetin1"> vermiştir. </span></p><div class="clrb"/>
				<p class="normal">Kıyaslayamazsın Charybdis’i, düşman Akhalılarla,</p>
				<p class="normal">üç kez yutup üç kez kussa da boğaz suyunu.</p>
				<p class="normal">Akhalılar doğu bölgelerinde dolansalar bile özgürce,</p>
				<p class="normal">yine de bu sol kıyının güvenli olmasına izin vermezler.</p>
				<p class="normal">Tek yaprağı bile olmayan araziler var burada,</p>
				<p class="normal">zehir sürülmüş ok uçları burada,</p>
				<p class="normal">burada kış denizi bir geçit kılar yayaya,</p>
				<p class="normal">öyle ki küreğin dalgaları yarıp bir şekilde kendine yol açtığı </p>
				<p class="indentmetin"><span class="indentmetin1"> yerde,</span></p><div class="clrb"/>
				<p class="normal">yolcu gemisine burun kıvırıp ıslanmadan yoluna devam eder.</p>
				<p class="normal">Senin vatanından gelenler, bunlara inanmadığını söylüyorlar.</p>
				<p class="normal">Ne kadar zavallıdır, güvenilmesi çok güç olan şeye dayanan!</p>
				<p class="normal">Yine de inan: Senin nedenleri bilmemene izin vermiyoruz,</p>
				<p class="normal">nedendir korkunç denizin Sarmatia denizini dondurması.</p>
				<p class="normal">Yanıbaşımızda vagon biçimi yıldızlar var,</p>
				<p class="normal">aşırı soğuktur bunlar.</p>
				<p class="normal">Burada doğar Kuzey Rüzgârı ve bu kıyı onun evidir</p>
				<p class="normal">ve ona daha yakın bir yerden güç alır.</p>
				<p class="normal">Ama karşı kutuptan ılık ılık esen Güney Rüzgârı</p>
				<p class="normal">uzaktır ve nadiren daha bezgin gelir.</p>
				<p class="normal">Dahası burada, denize çıkışsız Pontus’ta nehirler birbirine </p>
				<p class="indentmetin"><span class="indentmetin1"> karışır,</span></p><div class="clrb"/>
				<p class="normal">ve deniz birçok dere yüzünden kendi gücünü yitirir.</p>
				<p class="normal">Buraya Lycus, buraya Sagaris, Penius, Hypanis,</p>
				<p class="normal">Cales akar ve Halys kesif çevrimleriyle burkula burkula,</p>
				<p class="normal">ve yırtıcı Parthenius, ve kayaları yuvarlayarak akıp gider </p>
				<p class="indentmetin"><span class="indentmetin1"> Cynapses,</span></p><div class="clrb"/>
				<p class="normal">hızlılıkta hiçbir nehirden aşağı kalmayan Tyras,</p>
				<p class="normal">ve sen, Thermedon, kadın birliğinin akrabası,</p>
				<p class="normal">ve bir zamanlar Yunan yiğitlerinin gözdesi Phasis,</p>
				<p class="normal">ve Borusthenes ile dupduru Dyrapses,</p>
				<p class="normal">ve Melanthus sessizce incecik yolunu tamamlayan,</p>
				<p class="normal">ve o nehir iki karayı, Asia ile Cadmus’un kızkardeşini ayırıp,</p>
				<p class="normal">ve kendisine her ikisinin arasında yol bulan,</p>
				<p class="normal">ve sayısız başkaları, bütün hepsinin en büyüğü olan,</p>
				<p class="normal">sana, ah Nil, akmayı reddeden Danuvius.</p>
				<p class="normal">Bunca suyun zenginliği dalgaları çoğaltıp bozguna uğratır,</p>
				<p class="normal">denizin kendi gücüne sahip olmasına izin vermez.</p>
				<p class="normal">Mavi değil artık rengi, akıp gitmiş,</p>
				<p class="normal">sakin bir göleti andırır daha çok ya da durgun bir bataklığı. </p>
				<p class="normal">Tatlı su denizin üstünde yüzer, daha hafiftir deniz suyundan,</p>
				<p class="normal">tuzla karıştığından ağırlaşan.</p>
				<p class="normal">Eğer biri sorsa, bütün bunları neden anlattığımı Pedo’ya,</p>
				<p class="normal">ve bu tür konuşmaktan ne yarar sağlayacağımı,</p>
				<p class="normal">“Endişelerime ara verdim” derim ona, “ve zamanı atlattım.</p>
				<p class="normal">İçinde bulunduğum zaman bana bu armağanı getirdi.</p>
				<p class="normal">Bunları yazarak her zamanki acımdan uzaklaştım,</p>
				<p class="normal">Getaların ortasında olduğumu hissetmiyorum artık.”</p>
				<p class="normal">Ama sen, kuşku duymuyorum, dizelerinde Theseus’u överken,</p>
				<p class="normal">konunun başlıklarını onurlandırıyorsun,</p>
				<p class="normal">ve tanımladığın yiğidi de örnek gösteriyorsun.</p>
				<p class="normal">Gerçekten O, güvenin sadece dingin anların yoldaşı </p>
				<p class="indentmetin"><span class="indentmetin1"> olmasını yasaklıyor.</span></p><div class="clrb"/>
				<p class="normal">Başardıkları büyük işler olsa da ve senin tarafından</p>
				<p class="normal">bir kahramana yakışır biçimde tanımlansa da,</p>
				<p class="normal">yine de bizim örnek alacağımız bir şey var onda:</p>
				<p class="normal">Hiç kimse güvenilirlik konusunda Theseus’un eline </p>
				<p class="indentmetin"><span class="indentmetin1"> su dökemez.</span></p><div class="clrb"/>
				<p class="normal">Düşmanlara kılıçla ve sopayla boyun eğdirmemelisin,</p>
				<p class="normal">Isthmos’u hiç kimseye geçilemez kıldığın bu araçlarla:</p>
				<p class="normal">Sevgi göstermelisin, isteyene hiç te zor bir şey değil bu.</p>
				<p class="normal">Hangi sıkıntı vardır ki saf güveni bozmamış olsun?</p>
				<p class="normal">Arkadaşının yanında kararlılıkla duran sen,</p>
				<p class="normal">düşünmemelisin bu sözlerin şikayet eden bir dilin </p>
				<p class="indentmetin"><span class="indentmetin1"> ürünü olduğunu. </span></p><div class="clrb"/>
				<h3 class="normal1" id="calibre_toc_47">11</h3>
				<p class="normal">Neredeyse bağışlanamaz bir suç olacak benim için, Gallio,</p>
				<p class="normal">şiirimde senin adına yer vermemiş olmak.</p>
				<p class="normal">Çünkü, sen de, anımsıyorum, tanrısal bir kargının </p>
				<p class="normal">açtığı yaralarımı gözyaşlarınla iyileştirdin.</p>
				<p class="normal">Keşke gaspedilen dostunun yokluğundan kederlenip</p>
				<p class="normal">yasını körükleyecek daha ileri bir acı hissetmemiş olsaydın!</p>
				<p class="normal">Tanrılar bununla da yetinmediler, senden erdemli eşini</p>
				<p class="normal">zorbaca almanın yanlış olacağını düşünmediler.</p>
				<p class="normal">Kederini haber veren mektubun henüz ulaştı bana,</p>
				<p class="normal">ve senin kaybını gözyaşları içinde okudum.</p>
				<p class="normal">Ama daha aptalca davranıp da sağduyulu birini teselliye </p>
				<p class="indentmetin"><span class="indentmetin1"> kalkışmayayım,</span></p><div class="clrb"/>
				<p class="normal">ve bilgelerin bilindik laflarını sana tekrarlamaya;</p>
				<p class="normal">sanırım acın, mantıklı değil belki ama, zamanla çoktan </p>
				<p class="indentmetin"><span class="indentmetin1"> son bulmuştur.</span></p><div class="clrb"/>
				<p class="normal">Senin mektubun bana ulaşana kadar </p>
				<p class="normal">ve benimki de bunca deniz ve bunca ülke aşarak </p>
				<p class="normal">sana gelinceye kadar tam bir yıl geçti.</p>
				<p class="normal">Teselli vermek belli bir zamanın görevidir,</p>
				<p class="normal">acı hâlâ sürerken ve hasta yardım dilerken.</p>
				<p class="normal">Ama günler geçip ruhun yaraları dinince</p>
				<p class="normal">onlara zamansız dokunan biri sadece onları yeniden açar.</p>
				<p class="normal">(keşke, bu kehânet sende gerçekleşse!)</p>
				<p class="normal">Ayrıca, şimdiden yeni bir eşle mutluluğu yakalayabilirsin.</p>
				<h3 class="normal1" id="calibre_toc_48">12</h3>
				<p class="normal">Eserimde yer almamana dostum</p>
				<p class="normal">senin adının özelliği neden oluyor.</p>
				<p class="normal">Kendi adıma bundan daha başka bir şerefle onurlandırılamam.</p>
				<p class="normal">Sadece benim şiirimin bir onur olması yeter.</p>
				<p class="normal">Bu benim şiirimin ölçüsünün yasası ve lanetli ad övgüye </p>
				<p class="indentmetin"><span class="indentmetin1"> engel oluyor,</span></p><div class="clrb"/>
				<p class="normal">şiirimin ritmine gireceğin bir yer yok.</p>
				<p class="normal">Çünkü utanç verici ismini iki dizeye ayırmak,</p>
				<p class="normal">bir dizeyle birincisini sona erdirip diğeriyle ikinciye başlamak.</p>
				<p class="normal">Ayrıca utanç verici olabilir eğer hecenin uzun olduğu yerde</p>
				<p class="indentmetin"><span class="indentmetin1"> kısaltmam gerekse,</span></p><div class="clrb"/>
				<p class="normal">ve sana Tuticˇanus diye hitap etsem.</p>
				<p class="normal">Tˇuticanus şeklinde gene uymuyorsun,</p>
				<p class="normal">öyle ki ilk uzun hece kısaltılsın,</p>
				<p class="normal">ya da halihazırda kısa olan ikinci hece</p>
				<p class="normal">onun vurgusunu uzatarak uzun olabilsin.</p>
				<p class="normal">Ben bu kusurlarla adını bozmaya kalksam,</p>
				<p class="normal">gülünç olurum ve haklı olarak hiç zevkim olmadığı söylenir.</p>
				<p class="normal">Bu armağanı geciktirmemin nedeni bu oldu,</p>
				<p class="normal">ama aşkım çift kat bir ilgiyle bunu yerine getirecek,</p>
				<p class="normal">ve seni herhangi bir simgeyle terennüm edeceğim,</p>
				<p class="normal">sana şiirler yollayacağım,</p>
				<p class="normal">neredeyse çocukluğumdan beri seninle tanışıyoruz,</p>
				<p class="normal">uzun yıllar boyunca birlikteliğimizden zevk aldık,</p>
				<p class="normal">kardeşin kardeşi sevmesi kadar sevdim seni.</p>
				<p class="normal">Sen bana şefkatle yürek verdin,</p>
				<p class="normal">hem önderim oldun, hem yoldaşım oldun,</p>
				<p class="normal">deneyimsiz ellerime yeni aldığım dizginleri idare ederken,</p>
				<p class="normal">çoğu kez senin eleştirine kulak verip eserimi düzelttim,</p>
				<p class="normal">çoğu kez benim öğüdümle sen silip bozdun,</p>
				<p class="normal">Maeonialının sayfalarına layık <span class="ideitalik">Phaeacis</span>’i yaratmayı</p>
				<p class="normal">tanrıça Pieris’ler sana öğretirlerken.</p>
				<p class="normal">Bu vefa, bu uyum gençliğimizin baharında başlayıp</p>
				<p class="normal">saçlarımız ağarana dek sürdü, hiç bozulmadan.</p>
				<p class="normal">Bu seni heyecanlandırmazsa, demirden bir yüreğin </p>
				<p class="indentmetin"><span class="indentmetin1"> olduğuna inanırım</span></p><div class="clrb"/>
								<p class="normal">ya da kırılmaz bir çelikle kaplı.</p>
				<p class="normal">Ama bu toprak savaştan ve soğuktan yoksun kalır,</p>
				<p class="normal">Pontus’un bu iki özelliğidir nefretimi kazanan,</p>
				<p class="normal">Boreas ısınır ve Auster buz keser,</p>
				<p class="normal">yazgım da daha yumuşayabilir,</p>
				<p class="normal">senin kalbin dostuna karşı katılaşmadan önce.</p>
				<p class="normal">Bu son darbe uzak olsun aman, uzak olsun ıstıraplarından da.</p>
				<p class="normal">Sen sadece tanrılar aracılığıyla ki, onların en güvenileni O’dur,</p>
				<p class="normal">onun egemenliğinde onurun sürekli yükseldi,</p>
				<p class="normal">sağlam bir bağlılıkla bir sürgünü gözeterek</p>
				<p class="normal">umut rüzgârının gemimi terk etmemesini sağla.</p>
				<p class="normal">Ne buyurayım bunu mu soruyorsun? Söylemektense öleyim </p>
				<p class="indentmetin"><span class="indentmetin1"> daha iyi;</span></p><div class="clrb"/>
				<p class="normal">eğer daha önce ölen bir adam tekrar ölebilirse.</p>
				<p class="normal">Yapacak bir şeyim yok, ne istemeyecek, ne de isteyecek,</p>
				<p class="normal">neyin bana yararlı olacağını bile çok iyi bilmiyorum.</p>
				<p class="normal">Bana inan, zavallıları ilkin öngörü terk eder,</p>
				<p class="normal">yazgısıyla birlikte duyguları ve aklı da uçup gider.</p>
				<p class="normal">Şahsen sen nasıl bir yardımda bulunabilirsin, bir araştır, </p>
				<p class="indentmetin"><span class="indentmetin1"> yalvarırım,</span></p><div class="clrb"/>
				<p class="normal">ve hangi sığlıkta dileklerime bir yol açabilirsin.</p>
				<h3 class="normal1" id="calibre_toc_49">13</h3>
				<p class="normal">Ah, benim için sadakatinden kuşku duymadığım</p>
				<p class="normal">dostlarımın arasında sayılması gereken, Carus,</p>
				<p class="normal">gerçekte olduğun gibi adlandırılan, selam sana!</p>
				<p class="normal">Nereden selamlandığını, bu şiirin biçemi</p>
				<p class="normal">ve kurgusu sana hemen söyleyebilir.</p>
				<p class="normal">Olağanüstülüğünden değil, en azından sıradan olmadığından:</p>
				<p class="normal">Çünkü nasıl olursa olsun, bana ait olduğunu gizlemez.</p>
				<p class="normal">Ben de, sayfanın üstündeki başlık yırtılsa bile,</p>
				<p class="normal">hangi eserin sana ait olduğunu sanırım söyleyebilirim.</p>
				<p class="normal">Birçok kitabın arasına yerleşsen de hangisinin sana ait olduğu </p>
				<p class="indentmetin"><span class="indentmetin1"> bilinebilir</span></p><div class="clrb"/>
				<p class="normal">ve gözlemlediğim özellikler aracılığıyla bulunabilirsin.</p>
				<p class="normal">Yazarını ele verir Hercules’e layık olarak</p>
				<p class="normal">bildiğim güçler ve bizzat senin terennüm ettiğin konuya </p>
				<p class="indentmetin"><span class="indentmetin1"> da yakışır.</span></p><div class="clrb"/>
				<p class="normal">Kendine özgü rengiyle farkedilen Esin Perim de,</p>
				<p class="normal">belki kendi kusurlarıyla ayırt edilebilir.</p>
				<p class="normal">Çirkin görünümü Thersites’in gözden kaçmasını önledi,</p>
				<p class="normal">güzelliğin Nireus’u gözler önüne sermesi kadar.</p>
				<p class="normal">Şaşırmamam gerekir, şiirlerim kusurluysa,</p>
				<p class="normal">neredeyse Getik bir şair olarak yazıyorum onları.</p>
				<p class="normal">Ah, utanıyorum, Getik dilinde de bir eser kaleme aldım,</p>
				<p class="normal">ve bizim şiir türlerimize yabancı kelimeler taşındı;</p>
				<p class="normal">hatta bundan hoşlandım (bravo bana!) ve</p>
				<p class="normal">ilkel Getalar arasında şair adını kullanmaya başladım.</p>
				<p class="normal">Konumu mu soruyorsun? Övebilirsin: Caesar’ı dile getirdim.</p>
				<p class="normal">Bu yeniliğime tanrının gücü yardımcı oldu.</p>
				<p class="normal">Çünkü babamız Augustus’un ölümlü bir bedeni olduğu halde,</p>
				<p class="normal">ruhunun cennetteki evine uçtuğunu anlattım;</p>
				<p class="normal">erdeminin babasına benzediğini, zorunlu kalınca,</p>
				<p class="normal">hep reddettiği imparatorluğun dizginlerini ele geçiren</p>
				<p class="indentmetin"><span class="indentmetin1"> Tiberius’un;</span></p><div class="clrb"/>
				<p class="normal">ve senin, Livia, iffetli eşler arasında bir Vesta rahibesi olduğunu,</p>
				<p class="normal">senin oğlundan mı yoksa kocandan mı daha değerli olduğunun </p>
				<p class="indentmetin"><span class="indentmetin1"> belirsiz olduğunu;</span></p><div class="clrb"/>
				<p class="normal">babalarının güçlü destekçisi iki oğlu olduğunu,</p>
				<p class="normal">ruhlarının gücüne dair kesin deliller sunan.</p>
				<p class="normal">Bunları, benim yerli Esin Perimle yazılmamış </p>
				<p class="indentmetin"><span class="indentmetin1"> olanları okuduğumda,</span></p><div class="clrb"/>
				<p class="normal">ve son sayfa da parmaklarıma geldiğinde,</p>
				<p class="normal">Getaların hepsi başlarını ve dopdolu sadaklarını </p>
				<p class="indentmetin"><span class="indentmetin1"> harekete geçirdiler,</span></p><div class="clrb"/>
				<p class="normal">ve kendi dillerinde uzun uzun mıraldanmaya başladılar.</p>
				<p class="normal">İçlerinden biri “Caesar’a ilişkin yazdığından”, dedi,</p>
				<p class="normal">“yeniden Caesar’ın emrinde yaşaman gerekir.”</p>
				<p class="normal">Gerçekten de o böyle dedi: Ama bu buzlu kutup altında</p>
				<p class="normal">sürgün olarak benim geçirdiğim altıncı kış bu.</p>
				<p class="normal">Şiirlerim hiç işe yaramıyor, bir zamanlar şiirlerim incitti</p>
				<p class="normal">ve bu kadar zavallı bir sürgünün ilk nedeni bu oldu.</p>
				<p class="normal">Ama sen bu kutsal sanatın ortak andıyla,</p>
				<p class="normal">senin için ucuz olmayan dostluğun adıyla,</p>
				<p class="normal">(Germanicus düşmanı esir alıp Latin zincirleriyle</p>
				<p class="normal">yeteneklerinize konu sağlasın:</p>
				<p class="normal">Çocukları sağlıklı olsun, tanrıların ortak duası bu,</p>
				<p class="normal">eğitimlerinin senin tarafından sağlanması büyük bir</p>
				<p class="indentmetin"><span class="indentmetin1"> övünç kaynağı senin için)</span></p><div class="clrb"/>
				<p class="normal">elinden geldiğince kurtuluşum için destek ol,</p>
				<p class="normal">yoksa yerim değişmedikçe buna sahip olamayacağım.</p>
				<h3 class="normal1" id="calibre_toc_50">14</h3>
				<p class="normal">Bu dizeleri sana yolluyorum, son yazdığım şiirde kendisinden </p>
				<p class="indentmetin"><span class="indentmetin1"> yakındığım,</span></p><div class="clrb"/>
				<p class="normal">adı benim veznime uymayan sana,</p>
				<p class="normal">bunlarda hâlâ bir şekilde bende kalan sağlık dışında,</p>
				<p class="normal">beni rahatlatan hiçbir şey bulamayacaksın.</p>
				<p class="normal">Sağlığın kendisi bile nefret edici şimdi, en son duam</p>
				<p class="normal">buradan başka bir yere gitmek, neresi olursa olsun kuşkusuz.</p>
				<p class="normal">Hiç aldırmıyorum, şu ülkeden nereye gönderileceğime,</p>
				<p class="normal">çünkü her yer daha hoş olacak şu gördüğün yerden.</p>
				<p class="normal">Syrtislerin ortasına ya da Charybdislerin ortasına</p>
				<p class="normal">yelken açmama izin veriniz, şu anki topraklardan </p>
				<p class="indentmetin"><span class="indentmetin1"> ayrılayım da.</span></p><div class="clrb"/>
								<p class="normal">Styx bile, böyle bir şey varsa eğer, Hister’in yerine </p>
				<p class="indentmetin"><span class="indentmetin1"> geçse iyi olur,</span></p><div class="clrb"/>
				<p class="normal">ya da Styx’ten daha aşağı ne varsa şu dünyada.</p>
				<p class="normal">Sürülmüş tarla bile ottan daha az nefret eder, </p>
				<p class="indentmetin"><span class="indentmetin1"> kırlangıç da soğuktan,</span></p><div class="clrb"/>
				<p class="normal">Naso’nun savaşçısı Getaların yakınındaki bölgeden </p>
				<p class="indentmetin"><span class="indentmetin1"> nefret etmesinden.</span></p><div class="clrb"/>
				<p class="normal">Böyle sözler yüzünden Tomis’in öfkesi karşıma dikilir,</p>
				<p class="normal">şiirlerimle de halkınki depreşir.</p>
				<p class="normal">O halde ben hiçbir zaman şiirlerimle incitilmekten </p>
				<p class="indentmetin"><span class="indentmetin1"> kurtulamayacak mıyım</span></p><div class="clrb"/>
				<p class="normal">hep boşboğaz yeteneğimden başım belada mı olacak?</p>
				<p class="normal">Öyleyse ben yazmamak için parmaklarımı kesmede </p>
				<p class="indentmetin"><span class="indentmetin1"> tereddüt mü edeyim,</span></p><div class="clrb"/>
				<p class="normal">ya da aklımı yitirmiş bir halde bana zarar veren mızrakların hâlâ </p>
				<p class="indentmetin"><span class="indentmetin1"> peşinden mi gideyim?</span></p><div class="clrb"/>
				<p class="normal">Bir kez daha mı sürükleneyim eski sığ kayalıklara,</p>
				<p class="normal">şu sulara, teknemin içine gömülüp battığı?</p>
				<p class="normal">Ama hiçbir suç işlemedim, hiçbir suçum yok, Tomis’liler,</p>
				<p class="normal">sizleri ben, kasabanızdan iğrensem de, seviyorum.</p>
				<p class="normal">Herhangi biriniz çektiğim eziyetlerin izlerini yoklasın,</p>
				<p class="normal">mektubumun sizlerden hiç şikayeti yok.</p>
				<p class="normal">Şikayetim soğuktan, her taraftan gelebilecek korkunç </p>
				<p class="indentmetin"><span class="indentmetin1"> saldırılardan</span></p><div class="clrb"/>
				<p class="normal">düşmanın surlara yaptığı o ani baskınlardan.</p>
				<p class="normal">Topraklarınızın aleyhine, insanlarınızın değil, tam anlamıyla gerçek suçlamalarda bulundum.</p>
				<p class="normal">Siz de sık sık toprağınızdan yakınıyorsunuz.</p>
				<p class="normal">Ascra’sından nasıl da kararlı biçimde kaçılmasını</p>
				<p class="normal">öğretmeye cüret etti yaşlı çiftçinin Esin Perisi;</p>
				<p class="normal">bir de bunu yazan o toprakta doğmuştu,</p>
				<p class="normal">yine de Ascra ozanına öfkelenmedi.</p>
				<p class="normal">Kim vatanına kurnaz Ulixes’ten daha fazla aşıktı?</p>
				<p class="normal">Scepsislinin yakıcı yazılarında yerden yere vurduğu</p>
				<p class="normal">Ausonialıların memleketi değil</p>
				<p class="normal">yaşam tarzlarıydı, Roma da itham edildi;</p>
				<p class="normal">ama uydurma sövgülere sakin bir ruh haliyle dayandı,</p>
				<p class="normal">yazarının insafsız dili ona bir zarar vermedi.</p>
				<p class="normal">Ama aleyhimdeki kötü yorumlar halkın öfkesini kabartır</p>
				<p class="normal">şiirime karşı yeni bir suçlama getirir.</p>
				<p class="normal">Apak yüreğim kadar keşke mutlu olsaydım!</p>
				<p class="normal">Bugüne değin ağzımdan dökülenlerle incinmiş kimse yok.</p>
				<p class="normal">Dahası, Illyria katranından daha kara olmuş olsaydım,</p>
				<p class="normal">sadık halk tarafımdan didiklenmeyecekti.</p>
				<p class="normal">Talihime şefkatle kucak açmanız, Tomisliler,</p>
				<p class="normal">Yunanlıların ne kadar kibar insanlar olduğunun delilidir.</p>
				<p class="normal">Benim kendi insanlarım, Paeligni,</p>
				<p class="normal">ve kendi vatanım Sulmo</p>
				<p class="normal">talihsizliklerime daha nazik yaklaşmadı.</p>
				<p class="normal">Lekesiz ve güvenlikte olmadıkça kimseye bağışlanmayan</p>
				<p class="normal">o şeref tarafınızdan bana yakınlarda bahşedildi.</p>
				<p class="normal">Bugüne kadar yalnızca ben kıyılarınızda vergiden muaf </p>
				<p class="indentmetin"><span class="indentmetin1"> tutuldum,</span></p><div class="clrb"/>
				<p class="normal">kanunlar tarafından lütfedilmişler dışında.</p>
				<p class="normal">Alnıma takıldı kutsal bir çelenk,</p>
				<p class="normal">istemesem de ben onu, halk lütfederek yerleştirdi.</p>
				<p class="normal">Öyleyse Latona’ya Delos toprağı nasıl değerliyse,</p>
				<p class="normal">başıboş dolaşan bana sadece güvenli bir yer sağladığından,</p>
				<p class="normal">Tomis de benim için öyle değerli, vatanımdan sürülmüş bana</p>
				<p class="normal">bugüne kadar konuksever ve sadık kaldı.</p>
				<p class="normal">Keşke tanrılar huzur dolu bir barışın ümidine sahip olmamı </p>
				<p class="indentmetin"><span class="indentmetin1"> sağlamış olsaydı</span></p><div class="clrb"/>
				<p class="normal">ve şu buzlu kutuptan uzakta olmamı!</p>
				<h3 class="normal1" id="calibre_toc_51">15</h3>
				<p class="normal">Şimdiye değin beni hâlâ unutmayan biri kalmışsa,</p>
				<p class="normal">ve Naso’nun nasıl sürgün edildiğini soruşturan, anlatayım:</p>
				<p class="normal">Bilin yaşamımı Caesar’lara, kurtuluşumu Sextus’a borçlu </p>
				<p class="indentmetin"><span class="indentmetin1"> olduğumu.</span></p><div class="clrb"/>
				<p class="normal">Gökteki tanrılardan sonra, O benim için önde gelir.</p>
				<p class="normal">Çünkü sefil yaşamımım her anını hesaba katsam bile,</p>
				<p class="normal">hiçbir kısmında onun yardımından yoksun kalmadım.</p>
				<p class="normal">Sayıları verimli arazinin meyve bahçesindeki nar taneleri </p>
				<p class="indentmetin"><span class="indentmetin1"> kadar çoktur,</span></p><div class="clrb"/>
				<p class="normal">yavaş büyüyen kabuğunda kırmızılaşan,</p>
				<p class="normal">Afrika’nın buğdayları kadar çok, </p>
				<p class="normal">Tmolus topraklarının üzüm salkımları kadar çok,</p>
				<p class="normal">Sicyon’un zeytinleri kadar çok, Hybla’nın bal petekleri </p>
				<p class="indentmetin"><span class="indentmetin1"> kadar çok.</span></p><div class="clrb"/>
				<p class="normal">İtiraf ediyorum; sen tanık olabilirsin. İmzanızı basın, Quirites!</p>
				<p class="normal">Yasaların zorlamasına hiç gerek yok, kendim konuşuyorum.</p>
				<p class="normal">Beni de, değersiz bir mal olarak, </p>
				<p class="normal">miras kalan servetinizin arasına yerleştirin;</p>
				<p class="normal">mallarınızdan bir parçayım ben, ne kadar küçük olursam </p>
				<p class="indentmetin"><span class="indentmetin1"> olayım.</span></p><div class="clrb"/>
				<p class="normal">Trinacria topraklarının senin olması gibi</p>
				<p class="normal">ya da bir zamanlar Philippus’un denetimindeki toprakların da,</p>
				<p class="normal">Augustus forumuna bitişik evin sahibi olman gibi,</p>
				<p class="normal">Campania’na sahip olduğun gibi, şu efendisinin gözbebeği </p>
				<p class="indentmetin"><span class="indentmetin1"> olan köye.</span></p><div class="clrb"/>
				<p class="normal">Ya da sana kalan şeylere sahip olduğun gibi, Sextus,</p>
				<p class="normal">işte ben de senin malınım, sana ait olan bu hüzünlü </p>
				<p class="indentmetin"><span class="indentmetin1"> armağan yüzünden</span></p><div class="clrb"/>
				<p class="normal">Pontus’ta hiçbir şeyin olmadığını söyleyemezsin.</p>
				<p class="normal">Keşke yapabilseydin ve keşke çok daha sevimli bir arazi </p>
				<p class="indentmetin"><span class="indentmetin1"> verilseydi sana,</span></p><div class="clrb"/>
				<p class="normal">keşke malını mülkünü daha iyi bir yere yerleştirebilseydin </p>
				<p class="indentmetin"><span class="indentmetin1"> buradan!</span></p><div class="clrb"/>
				<p class="normal">Mademki bu tanrıların elinde,</p>
				<p class="normal">dua ederek onları yatıştırmayı dene öyleyse,</p>
				<p class="normal">içten bir sadakatle tapındığın tanrıları.</p>
				<p class="normal">Çünkü ayırt etmek çok zor,</p>
				<p class="normal">sen daha çok hatamın bir kanıtı mısın, yoksa imdadıma </p>
				<p class="indentmetin"><span class="indentmetin1"> yetişen biri mi?</span></p><div class="clrb"/>
				<p class="normal">Şüphe duyduğum için yalvarmıyorum;</p>
				<p class="normal">ama çok kez akıntı yönüne kürek çekerek</p>
				<p class="normal">akıp giden sularda yolculuğumuzu hızlandırırız.</p>
				<p class="normal">utanıyorum hem de çekiniyorum,</p>
				<p class="normal">hem her zaman hem de hep aynı dileklerde bulunacağımdan,</p>
				<p class="normal">ruhuna haklı olarak bıkkınlık vereceğimden.</p>
				<p class="normal">Ama ne yapayım gerçekten? Sınırsız bir arzu benimki.</p>
				<p class="normal">Kusurumu affet kibar dostum.</p>
				<p class="normal">Çok kez başka bir şey yazmayı arzulasam da,</p>
				<p class="normal">aynı konuya takılıyorum;</p>
				<p class="normal">mektubum kendi kendine bir çıkış yolu arıyor.</p>
				<p class="normal">Ama ister senin saygınlığın etkinlik sağlasın</p>
				<p class="normal">ister merhametsiz Parca buzlu kutup altında ölmemi emretsin,</p>
				<p class="normal">hep senin bana gösterdiğin yardımı yaşatacağım</p>
				<p class="indentmetin"><span class="indentmetin1"> kadirbilir yüreğimde,</span></p><div class="clrb"/>
				<p class="normal">ve şimdi yaşadığım topraklar sana ait olduğumu işitecek.</p>
				<p class="normal">Her toprak işitecek hangi gökyüzü altında yerleşmiş </p>
				<p class="indentmetin"><span class="indentmetin1"> olursa olsun</span></p><div class="clrb"/>
				<p class="normal">(Esin Perim’in yabani Getaları aşabilmesi şartıyla)</p>
				<p class="normal">senin benim kurtuluşumun sebebi ve koruyucusu olduğunu,</p>
				<p class="normal">ve hiç paraya pula ihtiyaç duymadan senin olduğumu.</p>
				<h3 class="normal1" id="calibre_toc_52">16</h3>
				<p class="normal">Kıskanç adam, ne diye sürgün edilmiş Naso’nun </p>
				<p class="indentmetin"><span class="indentmetin1"> şiirlerini yaralarsın?</span></p><div class="clrb"/>
				<p class="normal">Son gün yetenekli kişilere zarar vermez,</p>
				<p class="normal">küller sonrası gelen ün daha büyük olur.</p>
				<p class="normal">Benim de bir adım vardı, yaşar sayılırken bile:</p>
				<p class="normal">Marsus sağken, koca ağızlı Rabirius da,</p>
				<p class="normal">Ilionlu Macer ve yıldızlara ağan Pedo;</p>
				<p class="normal">ve Carus, <span class="ideitalik">Hercules</span>’inde Iuno’ya öfkesini kusan,</p>
				<p class="normal">kendisi daha Iuno’nun damadı bile değildi henüz;</p>
				<p class="normal">ve sen Severus, yasal bir şiir yazan Latium’a,</p>
				<p class="normal">ve iki Priscus, damak tadı olan Numa ile birlikte;</p>
				<p class="normal">ve sen, Montanus, uzunlu kısalı dizeler yazan</p>
				<p class="normal">ününü ikiliklerine borçlu olan Montanus;</p>
				<p class="normal">ve Penelope’ye yazmasını buyuran</p>
				<p class="normal">vahşi denizde on sene dönüp dolaşan Ulixses’e,</p>
				<p class="normal">ve sen, Sabinus, <span class="ideitalik">Troesmis</span>’ini zamansız ölüme terk eden,</p>
				<p class="normal">şu günlerin tamamlayamadığı yapıtını;</p>
				<p class="normal">ailesinin soyadıyla çağrılan Largus,</p>
				<p class="normal">yaşlı Frigyalıyı Galya arazilerine götüren;</p>
				<p class="normal">ve sen, Camerinus, Hector’un hakkından gelip Troia’yı</p>
				<p class="indentmetin"><span class="indentmetin1"> şiirleştiren;</span></p><div class="clrb"/>
				<p class="normal">ve sen, Tuscus, <span class="ideitalik">Phyllis</span>’i sayesinde ün kazanan;</p>
				<p class="normal">ve yelken kanatlı denizin ozanı, </p>
				<p class="normal">sanırsın şiirlerini deniz renkli tanrılar derledi;</p>
				<p class="normal">ve sen, Libya’nın harp saflarını ve Roma’nın savaşlarını </p>
				<p class="indentmetin"><span class="indentmetin1"> dile getiren;</span></p><div class="clrb"/>
				<p class="normal">ve her çeşit biçemin üstadı sen Marius;</p>
				<p class="normal">ve sen, Trinacrius, <span class="ideitalik">Perseis’</span>in yazarı</p>
				<p class="normal">Tantalos’un oğullarıyla, Tyndarus’un kızının eve dönüşünü </p>
				<p class="indentmetin"><span class="indentmetin1"> yazan Lupus;</span></p><div class="clrb"/>
				<p class="normal">ve sen, Maeonialı’nın <span class="ideitalik">Phaeacis’</span>ini tercüme eden,</p>
				<p class="normal">ve sen, Rufus, Pindaros’un eşşiz lir çalgıcısı;</p>
				<p class="normal">ve Turranius’un Esin Perisi, trajedinin çizmesini </p>
				<p class="indentmetin"><span class="indentmetin1"> ayağına geçiren;</span></p><div class="clrb"/>
				<p class="normal">ve senin Esin Perin, Melissus, hafif terlikleriyle;</p>
				<p class="normal">Varius ile Graccus tiranlara insafsız sözler sarfederken,</p>
				<p class="normal">Proculus, Callimachus’un nazik yolunun ardından giderken,</p>
				<p class="normal">Passer, Tityrus’a ve alıştığı çayırlara dönerken,</p>
				<p class="normal">ve Grattius avcıya yaraşır silahlar verirken;</p>
				<p class="normal">Fontanus, satyrlerin gözdesi Naias’lara terennüm ederken,</p>
				<p class="normal">Capella sözcükleri eş değerde olmayan ölçülere hapsederken,</p>
				<p class="normal">ve burada hepsinin isimlerini sıralamanın çok vaktimi alacağı,</p>
				<p class="normal">şiirlerine halkın sahip olduğu diğerleri yaşarken;</p>
				<p class="normal">eserleri basılmadığı için adlarını vermeye </p>
				<p class="normal">hakkım olmayan genç şairler de yaşarken</p>
				<p class="normal">(ama seni bu kalabalık arasında saymamaya cüret edemem </p>
				<p class="indentmetin"><span class="indentmetin1"> Cotta;</span></p><div class="clrb"/>
				<p class="normal">Pieris’lerin ışığı ve forum’un bekçisi,</p>
				<p class="normal">şu kendisine anne tarafından Cotta’lara </p>
				<p class="normal">baba tarafından Messalla’lara ait çifte soyluluk verilen, </p>
				<p class="indentmetin"><span class="indentmetin1"> Maximus).</span></p><div class="clrb"/>
				<p class="normal">Söylemesi caizse, Esin Perim parlak bir ada sahipti</p>
				<p class="normal">ve eserleri okunan bir çok büyük ismin arasında yer alırdı.</p>
				<p class="normal">O halde, ey Garez, vatanından sürgün edilmiş birini </p>
				<p class="normal">yermekten vazgeç, zalimce davranarak dağıtma küllerimi.</p>
				<p class="normal">Her şeyimi yitirdim; sadece bir yaşam kaldı elimde,</p>
				<p class="normal">hüzün duygusu ve hüzün kaynağı sağlasın diye bana.</p>
				<p class="normal">Çoktan ölmüş bedenimi demirle dağlamaktan ne zevk alırsın?</p>
				<p class="normal">Yeni bir darbeye yer yok artık içimde.</p>
			<div class="calibre1" id="calibre_pb_11"/></body>
</html>