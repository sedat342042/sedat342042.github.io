<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Karadeniz_den-Mektuplar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<h1 class="h1baslik" id="calibre_toc_1">OVIDIUS <br class="chapter"/>VE <br class="chapter"/>EPISTULAE EX PONTO <br class="chapter"/>ÜZERİNE</h1>
				<p class="ortayazi"><span class="idebold">Çiğdem Dürüşken</span></p>
				<p class="normal"><span class="ideitalik">Ovidius: Aşkın, Özlemin, Sürgünün şairi</span></p>
				<p class="normal">Günümüze kalan yapıtlarından, yaşam öyküsüne ilişkin birinci elden ayrıntılı bilgi edindiğimiz ender şairlerden biri Publius Ovidius Naso. İ.Ö. 43-yak. 18 yılları arasında yaşamış olan şairin, <span class="ideitalik">Tristia</span> 4, 10’da, ayrıntılı bir yaşam öyküsüne rastlıyoruz: </p>
				<p class="normal">“<span class="ideitalik">Ille ego qui fuerim, tenerorum lusor amarum,</span></p>
				<p class="normal"><span class="ideitalik">quem legis, ut noris, accipe posteritas.</span>”</p>
				<p class="normal">“Okuduğunuz bu adamın kim olduğunu, beni, </p>
				<p class="normal">tatlı aşkın oyunbaz şairini, tanımak için, </p>
				<p class="normal">kulağınızı açın genç kuşaklar!” (<span class="ideitalik">Tristia</span>, 4.10.1-2) diyerek kendini, vatanı olan Sulmo’nun yeşil vadilerini sulayan soğuk kaynak sularından dem vurarak<sup class="calibre3"><a href="Karadeniz_den-Mektuplar_split_010.html#footnote-100-1" id="footnote-100-1-backlink" name="footnote-100-1-backlink">[1]</a></sup> anlatmaya başlar. Atlı sınıfından bir ailenin iki oğlundan biridir. Genç yaşlarından başlayarak şiire karşı büyük bir merak duymasına karşın, babasının isteği üzerine hitabet ve siyaset eğitimi almak için, İ.Ö. 31 yılında, genç yaşında yitirdiği kardeşiyle<sup class="calibre3"><a href="Karadeniz_den-Mektuplar_split_010.html#footnote-100-2" id="footnote-100-2-backlink" name="footnote-100-2-backlink">[2]</a></sup> birlikte Roma’ya gelir ve burada, zaman zaman da Atina’da, dönemin en iyi öğretmenlerinden Latince, Yunanca, gramer ve edebiyat eğitimi alır; ünlü retorlardan da konuşma teknikleri öğrenir. Yaşlı Seneca’ya göre, Ovidius retorik teknikleri açısından zengin bir konuşmacıdır.<sup class="calibre3"><a href="Karadeniz_den-Mektuplar_split_010.html#footnote-100-3" id="footnote-100-3-backlink" name="footnote-100-3-backlink">[3]</a></sup> Dönemin şairlerinden Macer ile birlikte Küçük Asya’ya (Anadolu’ya) ve Sicilya’ya bir seyahat gerçekleştirir. Bu seyahat sırasında Yunan kültürünü, söylence dünyasını daha iyi tanıma fırsatı bulur ve edindiği bilgileri zamanı geldiğinde yazacağı yapıtlarında kullanır. Eğitimini tamamladıktan sonra, babasının isteği üzerine, bir süre devlet işlerinde çalışır. 21 yaşlarındayken, <span class="ideitalik">triumvir capitalis</span><sup class="calibre3"><a href="Karadeniz_den-Mektuplar_split_010.html#footnote-100-4" id="footnote-100-4-backlink" name="footnote-100-4-backlink">[4]</a></sup> olur. Ayrıca, miras davalarına bakan centumvir’den (105 kişiden) oluşan mahkemenin bir üyesi olarak görev yapar. Ancak, daha eğitimi tamamlamadan bile iyi bir şair olarak bilinen ve ilk yapıtı olan <span class="ideitalik">Amores</span>’i<span class="ideitalik"> </span>(Aşklar) çok genç yaşında, bu eser basılmadan aydınlara okuyan (<span class="ideitalik">Tristia</span> 4.10 55vd) Ovidius’un gönlü her zaman şiirden yanadır; bu yüzden toplumsal görevlerini seve seve bir kenara bırakıp, sonunda sadece edebiyat alanına yönelir. </p>
				<p class="normal">Ailesinin atlı sınıfından ve varlıklı olmasından dolayı, Roma’nın üst düzey kişileriyle, devlet adamları, retorlar, askerler, yüksek memurları ve şairleriyle yakın bir ilişki kurmada gecikmeyen Ovidius, çağdaşı şairlerden Gallus, Propertius ve Tibullus çizgisinde erotik elegia’lar yazmaya başladı. Ünlü retorlar Arellius Fuscus ile Porcius Latro’dan almış olduğu söylev dersleri ve hukuk eğitimi de şiirlerinde çok etkin bir rol oynuyordu. İlk yapıtlarını verdikten sonra, Roma’nın soylu ailelerinden gelen, çoğunu gençliğinde tanıdığı ünlü kişileri etkilediği ve Tibullus gibi ünlü şairleri evinde toplayan zengin devlet adamı, komutan ve söylev ustası, Marcus Valerius Messalla Corvinus gibi ünlülerle kurduğu ilişkileri sağlamlaştırdığı görüldü. Augustus’un sağ kolu olan ve kendisini, şiirlerini bastırmaya teşvik eden Messalla’nın evine ilk gençlik yıllarından başlayarak giderdi. Saray çevresiyle yakınlığı kanıtlanmamış olsa da, son eşinin ünlü Fabius ailesinden geliyor olması ve İmparatorun anne tarafından teyzesi olan Atia Minor’u iyi tanıması sonucu, bu soylu aileye de bir anlamda yakınlığı vardı. Üç kez evlenmişti. İlk karısıyla daha çocuk yaşlarındayken evlenmiş, ikincisiyle de boşanma ya da ölümle sonuçlanan bir evlilik gerçekleştirmiştir (<span class="ideitalik">Amores</span> 3.13.1). Soylu Fabius’lardan olan üçüncü eşi (<span class="ideitalik">Epistulae ex Ponto</span>, 1.2.136; ana-babasını yitirmiş, Fabius’ların evinde kalan bir kişi de olabilir) duldu ve Perilla isminde bir kızı vardı. Ovidius’un da önceki evliliklerinin birinden bir kızı bulunuyordu. Son eşinin kendisine gösterdiği sadakatten şiirlerinde hep övgüyle bahsetmiş, onu söylenlerin örnek kadınlarına eş tutmuştur. </p>
				<p class="normal">Augustus dönemi (İ.Ö. 27-İ.S. 14) şairi olan Ovidius, tek adam yönetiminin benimsetilmesi için girişilen siyasal ve sosyo-kültürel yeniden yapılanma hareketlerinde, dönemin çoğu yazarı kendilerine sunulan ısmarlama konular çerçevesinde, Roma’nın eski ahlaksal ve dinsel erdemlerini yeni rejime uygun tarzda işleyip, insanların zihnine ulusal ülküleri, vatan aşkını, yüce komutanların kazandığı başarıları ekmeye çabalarken, birkaç başka şairle birlikte aşk ve tutku gibi insanın ruh hallerine ilişkin şiirler yazmaya yönelmiştir<sup class="calibre3"><a href="Karadeniz_den-Mektuplar_split_010.html#footnote-100-5" id="footnote-100-5-backlink" name="footnote-100-5-backlink">[5]</a></sup>
. Ancak, onun yazdığı şiirleri, zamanının diğer aşk şairlerinden ayıran ve daha tanınır kılan özellik, aşk şiirlerini öğretici bir anlatım biçemiyle sunması ve aşkın el kitabını yazmış olmasındadır. </p>
				<p class="normal">Ovidius’un yapıtlarını sürgünden önce ve sürgünden sonra yazılanlar olarak incelemek gerekir: İlk yayımlanan yapıtı, kısa aşk şiirlerinden oluşan <span class="ideitalik">Amores</span>’ti (<span class="ideitalik">Aşklar</span>). İ.Ö. 20 yılından başlayarak 5 kitapta toplanan ve Corinna adlı bir kadına duyulan aşkı anlatan bu yapıtın ardından, söylence dünyasının ünlü kadınlarının âşıklarına yazdığı şiirsel mektupları içeren <span class="ideitalik">Heroides</span>’i kaleme aldı. Öğretici yapıtlarından sayılan ve yarı alaylı bir dille yazdığı, kadınların makyajıyla ilgili <span class="ideitalik">De Medicamina Faciei Feminae</span> (<span class="ideitalik">Kadınların Yüz Makyajı Üzerine</span>) adlı yapıtı da ilk çalışmaları arasında yerini aldı. Bu yapıtları, aşk sanatı üzerine öğretici kitabı olan <span class="ideitalik">Ars Amatoria</span> (<span class="ideitalik">Aşk Sanatı</span>) ve âşıkların derdine deva arayan <span class="ideitalik">Remedia Amores</span> (<span class="ideitalik">Aşkın Çaresi</span>) izledi. Daha sonra, heksametron vezniyle 15 kitaplık büyük eseri <span class="ideitalik">Metamorphoses</span>’i (<span class="ideitalik">Dönüşümler</span>) yazdı. Yaradılıştan başlayarak, Iulius Caesar’ın ölümü ve tanrılaştılması ile Augustus döneminde iç huzurun sağlanmasına kadarki olayları anlatan bu yapıt, insansal ve tanrısal tutkuların bir araştırması niteliğindedir. Bu arada, Roma takvimiyle ilgili <span class="ideitalik">Fasti </span>adlı eseri üzerinde çalışırken, İ.S. 8 yılında, sürgün cezasına çarptırıldığını öğrendi. Sürgün, yapıtlarıyla ünlendikten sonra, 50 yaşında ve tam verimli olması gereken bir zamanda çıkageldi. Karar Augustus tarafından alındı; bu karar ne senatoya getirildi ne de mahkemeye; moda deyimle, yargısız infaz edildi. Bu kararın alınmasında rolü olan <span class="ideitalik">Ars Amatoria</span> adlı yapıtı kütüphanelerden çıkarıldı ve okunması yasaklandı. Bir <span class="ideitalik">relegatus</span> olarak, yani mallarına ve vatandaşlık haklarına el konmadan<sup class="calibre3"><a href="Karadeniz_den-Mektuplar_split_010.html#footnote-100-6" id="footnote-100-6-backlink" name="footnote-100-6-backlink">[6]</a></sup>
, Roma barışının girmediği, ilkel insanların yabanıl geleneklerle yaşam sürdürdüğü, coğrafyasından ötürü kimsenin gelip gitmediği sapa bir memlekete sürgün edildi. <span class="ideitalik">Karadeniz’in sol kıyısı</span> (Pontus Laevus; Pontus Sinister<sup class="calibre3"><a href="Karadeniz_den-Mektuplar_split_010.html#footnote-100-7" id="footnote-100-7-backlink" name="footnote-100-7-backlink">[7]</a></sup>) dediği ve ilkel havasını, hem yaşayanları hem de genel coğrafyasıyla her zaman korumuş olan Tomis kasabasına.</p>
				<p class="normal">Sürgün nedeni, şairin ağzından <span class="ideitalik">carmen et error</span> olarak nitelenir <span class="ideitalik">(Tristia 2..207)</span>: <span class="ideitalik">şiir ve kabahat. Carmen</span> olarak adlandırılan birinci neden, ahlaksal yasaları hiçe sayan, aşkın aşk için yaşanmasını öğütleyen, İmparator’un yasaları için değil sanat için yazılmış olan <span class="ideitalik">Ars Amatoria</span>’dır. Ancak bu yapıt, İ.Ö. 2 ya da 1 yılında yayımlanmıştır. İmparator’un bu yapıtı lanetleyerek halk kütüphanelerinden çıkartıp yasaklaması ise sekiz dokuz yıl sonraya rastlar. Bu nedenle, Ovidius’un sürgün nedenini araştırırken <span class="ideitalik">error </span>konusu üzerinde daha ayrıntılı durulması gerekir: Ovidius, şiirlerinde zaman zaman kendisinin bilmeden bir hata işlediğini, görülmemesi gereken bir şeyi gördüğünü ve bu hatanın İmparator’da kırgınlık ve dizginlenmez bir öfkeye yol açtığını dile getirir. Bu hatanın ne olduğu açıkça yazılmaz, daha doğrusu yazılamaz, sadece ima edilir. Şairin işlediği hata, yıllardır gençleri etkisi altına aldığı aşk şiirlerinin içeriğiyle ilgilidir. Bu şiirler, İmparator’un tahtta oluşunun ikinci dönemine rastlar; kendisi o zamana değin Roma’nın benimsediği yeni rejimde iç ve dış siyaseti, sosyal yaşamı, sanat, ahlak ve din yaşamını, yapılanma girişimleriyle rayına oturtmak için çabalamış, hukuk alanında çıkarılan yeni yasalarla aile düzeninin oluşmasına özen göstermiştir. Bu bağlamda evlilik kurumunun düzeni ve sürekliliği için, İ.Ö. 18 yılında <span class="ideitalik">Lex Iulia de maritandis ordinibus </span>çıkarılmıştır. Yine aynı yılda çıkarılan <span class="ideitalik">Lex Iulia de adulteriis coercendis</span> ile evlilik dışı ilişkilere ağır cezalar getirilmiştir<sup class="calibre3"><a href="Karadeniz_den-Mektuplar_split_010.html#footnote-100-8" id="footnote-100-8-backlink" name="footnote-100-8-backlink">[8]</a></sup>. Roma İmparatorluğu <span class="ideitalik">Pax Romana (Roma Barışı)</span> ile toplumsal güven ve huzur ortamına girmişken, Ovidius’un, zinayı teşvik eder görünümdeki <span class="ideitalik">Ars Amatoria</span> adlı yapıtı, yayımlandıktan yıllar sonra ahlak dışı bir olay olduğu sezilen ve <span class="ideitalik">error </span>olarak nitelenen durumla karşılaşıldığında, günah keçisi olmuştur. </p>
				<p class="normal">İ.Ö yaklaşık 8 yılında, Augustus ve Ovidus’un bazı yakınları bir jurnalci ya da herhangi bir gizli düşman tarafından, Ovidius’un adının karıştığı tatsız bir olayın haberini alırlar. Augustus son derece öfkelenir. Bu haber o sırada Elba’da<sup class="calibre3"><a href="Karadeniz_den-Mektuplar_split_010.html#footnote-100-9" id="footnote-100-9-backlink" name="footnote-100-9-backlink">[9]</a></sup> bulunan Ovidius’un edebiyat koruyucusu Cotta Maximus’un da kulağına gider (<span class="ideitalik">Tristia</span> 2.77-80). O da İmparator kadar öfkelenir (<span class="ideitalik">P</span>. 2.3.61-64). Ama olayın aslını öğrenince öfkesi yatışır ve Ovidius’a Elba’dan bir mektup yollar; bu mektupta, Augustus’un da öfkesinin yatışması gerektiğini belirtir (<span class="ideitalik">ibid.</span> 67-68). Bunun üzerine Ovidius Cotta’ya danışmak üzere Elba’ya gider (<span class="ideitalik">ibid.</span> 85-90); ancak çok geçmeden İmparator tarafından sürgün cezasına çarptırıldığını ve Roma’ya geri dönmesi için hakkında karar çıkarıldığını öğrenir. Ovidius, korkuyla karışık bir utanç ve hayal kırıklığı içindedir. Roma’ya döndüğünde, Augustus tarafından çok ağır bir dille azarlandığı sanılır (<span class="ideitalik">Tristia</span> 2.133-134). Roma’ya dönüp haberin doğruluğunu öğrendikten ve yakınlarının da kendisi için o sırada hiç bir girişimde bulunamayacağını sezdikten sonra, Ovidius’un yaşamı tam anlamıyla altüst olur ve ruhu derinden yara alır <span class="ideitalik">(P. </span>3.3.72<span class="ideitalik">).</span> Kendisine göre, tamamen yanlış bir anlaşılma sonucu suçlandığı bu olayda, gözleriyle yanlış bir şeye tanık olmuş ve gizlenmesi gereken bu şeyi bilinçsizce açığa vurmuştur. İş işten geçince bunun bir suç olduğunu kavramıştır. İmparator bu olayın açıklanmaması konusunda kesin bir yargıya vardığından, sürgün nedenini hiç açıklayamamıştır.<sup class="calibre3"><a href="Karadeniz_den-Mektuplar_split_010.html#footnote-100-10" id="footnote-100-10-backlink" name="footnote-100-10-backlink">[10]</a></sup> Ancak, e<span class="ideitalik">rror</span>’un Augustus’un kişisel bir olayı olduğu (olasılıkla, torunu Iulia’nın adının karıştığı evlilik dışı bir ilişki ve ardından aynı yıl Iulia’nın sürgün edilmesi<sup class="calibre3"><a href="Karadeniz_den-Mektuplar_split_010.html#footnote-100-11" id="footnote-100-11-backlink" name="footnote-100-11-backlink">[11]</a></sup>) ve burada şairin suçunun gerçekten çok ağır olmadığı, onun <span class="ideitalik">relegatio</span> ile cezalandırılmasından bellidir.</p>
				<p class="normal">Sürgün yöresine giderken kaleme aldığı ve dostlarına mektup biçiminde yazdığı şiirleri içeren <span class="ideitalik">Tristia</span> (<span class="ideitalik">Hüzünler</span>) adlı yapıtı, sürgün yolculuğundan başlayarak, İ.S. 12 baharına kadar şairin Tomis’te yaşadıklarını ve duyumsadıklarını, zaman zaman da kendi savunusunu kapsar. Özellikle, bu yapıtın ikinci kitabında karşılaştığımız savunma şiiri, konuyla ilgili düşüncelerimize temel oluşturur. Ovidius bu savunularında, ve fırsat buldukça diğer şiirlerinde, yazgısını <span class="ideitalik">Ars Amatoria</span>’nın<span class="ideitalik"> </span>belirlediğini ve onu bu yabanıl yörede yaşamaya mahkum ettiğini belirtir. Bu yapıtı, ona göre, yanlış değerlendirilmiş ve Roma’nın erdemli, evli kadınlarını hedef aldığı ileri sürülmüştür; oysa, şair bu kitabını tamamiyle kurtezanlar için yazmayı planlamış, evlilik yasalarına aykırı öğütler kaleme almayı hiç düşünmemiştir. Ancak, sürgündeki mektuplarında zaman zaman yaptığı bu savunmanın amacına ulaşmadığını ve kendisine hâlâ inanılmadığını görünce, bir başka mektubunda, aşk şiirlerinin masumiyetini aşk tanrısı Eros’un ağzından kanıtlamayı bile düşünmüştür.<span class="ideitalik"> Epistulae ex Ponto</span>’nun 3.3 kitabında etkili sözcüklerle resimlediği, bu yabanıl yerde öğretmenini ziyarete gelen aşk tanrısının hayali ile şairin karşılaşması, şairin kendini savunmasının şiirsel açıdan etkileyici örneklerinden biridir.</p>
				<p class="normal">Ovidius, sürgünün ilk yıllarında, 50. doğum yılının geçtiği <span class="ideitalik">Ibis</span> adlı çalışmasını kaleme alır ve sürgünde olduğundan dolayı gerçekte söylemek isteyip söyleyemediklerini, taşlamalar biçiminde, hayali bir düşmana saldırarak dile getirir. <span class="ideitalik">Tristia </span>adlı yapıtından sonra, sürgünün son yıllarına kadar yazdığı mektupları da <span class="ideitalik">Epistulae ex Ponto</span>’da aktarır. Sürgününün son yıllarına doğru Karadeniz’deki balık ve balıkçılıkla ilgili bir yapıt kaleme alır. Sonra, sürgüne gitmeden önce üzerinde çalıştığı <span class="ideitalik">Fasti</span> adlı yapıtını yazmaya koyulur. Yılın her bir ayı için yazılmış, 12 kitaptan oluşan bu yapıtta şair, olayların söylencesel kökenlerini vererek, tarihsel olaylardan, dinsel törenlerden ve şenliklerden sözeder. Ancak, Roma takviminin sadece 6 ayını kapsayan bu yapıtı bitiremeden<sup class="calibre3"><a href="Karadeniz_den-Mektuplar_split_010.html#footnote-100-12" id="footnote-100-12-backlink" name="footnote-100-12-backlink">[12]</a></sup>, İ.S 17 ya da 18 yılında, Tomis’te ve Tomisliler arasında hüzünle başlayan sürgününe ve zorlu yaşamına veda eder. </p>
				<p class="normal"><span class="ideitalik">Epistulae ex Ponto: Buzlu Tomis’ten gönderilen şiirler.</span></p>
				<p class="normal">Çevirisini sunduğumuz, 4 kitaptan oluşan ve İ.S. yaklaşık 12 (ya da 13)-16 yıllarını kapsayan <span class="ideitalik">Epistulae ex Ponto</span>’da Ovidius, sürgünden kurtulma ümidini hâlâ gönlünde taşıyan, Roma’ya geri dönemese bile yaşamını daha huzurla geçireceği bir başka yere gitmeyi dileyen bir ruh hali sergiler. Bu yapıt, evvelce kaleme aldığı <span class="ideitalik">Tristia</span>’daki mektuplardan farklı bir anlatım içermez. Tek değişiklik, <span class="ideitalik">Tristia</span>’da mektupların alıcısının adı verilmezken<sup class="calibre3"><a href="Karadeniz_den-Mektuplar_split_010.html#footnote-100-13" id="footnote-100-13-backlink" name="footnote-100-13-backlink">[13]</a></sup>, <span class="ideitalik">Epistulae ex Ponto</span>’da, mektupların kişilerin adlarına gönderilmesidir. Şair sadece, 4.3 ve 16.’da söz ettiği iki düşmanının ve 3.6.’da, sürgündeki bir insanın kendisine mektup yazmasından hâlâ büyük korku duyan birinin adını vermez. </p>
				<p class="normal"><span class="ideitalik">Epistulae ex Ponto</span> Brutus’a seslendiği bir girişle başlar ve şiirlerinin Roma’da kabul görmesini diler. 1. ve 3. kitapları İ.S. 12-13’te derlenmiş ve birlikte yayımlanmıştır. 4. kitap ise, İ.S. 13-16 yılları arasında derlenmiştir. Şiirlerdeki birtakım imalar, bu tarihlerin aşağı yukarı doğruluğunu kanıtlamaktadır. Ovidius, 4.6.16’da, Augustus’un ölümüne ilişkin dizelerde, 5 yıldır Scythia’da bulunduğunu belirtmektedir. İmparator’un ölüm yılı İ.S. 14’tür (19 Ağustos). Bu yüzden, 4. kitabın İ.S. 14 yılının sonbaharında yazılmış olması gerekir. 4.9.4’te Graecinus’un konsüllüğünden söz edilir ki, bu yıl İ.S. 16’dır. 1. ve 3. kitapların tarihlerinin 12-13 olarak gösterilmesi ise, şairin 2.26’da, kendisinin Tomis’te 4 kış geçirdiğini belirtmesinden çıkarılabilir.</p>
				<p class="normal"><span class="ideitalik">Ex Ponto</span>’nun her bir mektubu, adına yazılan kişiye teker teker yollanmıştır ve kronolojik bir sıra izlemez. Yeterli mektup olunca, bunların biraraya getirilip kitaplaştığı görülmektedir. Ovidius, 3.9.53’te, 1. ve 3. kitapların “<span class="ideitalik">sine ordine</span>: <span class="ideitalik">sıra takip etmeden</span>” yazıldığını kendi ağzından dile getirmektedir. </p>
				<p class="normal">Şairin bu yapıtındaki mektupların ana konusunu, sürgün yeri Tomis’in yabanıllığı, halkının ve komşularının ilkelliği, savaşçıllığı, sürgününü hâlâ içine sindirememesi ve Roma’daki dostlarına yakarısı oluşturur. Mektup sayfalarından yansıyan ve şairin bir türlü ısınamadığı Tomis, adeta kapkara bir gömüttür. Buranın Yunanlılardan sonra diğer kesimini oluşturan ve safkan barbar olan Getalar, deri giysiler giyen, saç sakal uzatan, iyi ata binen, ok ve yayla dolaşan ve ilkel bir yaşam süren insanlardır. Yaşamlarını ticaretle ve hayvancılıkla sürdürürler. Yörenin coğrafyasının olanak tanımaması ve sınırda süregelen savaşlar, tarım yapılmamasında önemli etkenlerdir. Buranın halkı Latinceyi hiç bilmez, genelde bir çeşit kırma Yunanca konuşur. Geta dili ve Sarmatça da konuşulur. Hatta Ovidius bu iki dili de öğrenip Geta dilinde bir şiir bile kaleme aldığını yazmıştır. Şair buranın kıyı bölgesini, yukarıda da söz ettiğimiz gibi, <span class="ideitalik">Pontus Laevus</span> ya da <span class="ideitalik">Sinister</span> olarak adlandırır. </p>
				<p class="normal">Tomis düz ve ağaçsız bir bölgedir. Suları hastalıklara neden olduğundan içilmez. İklimi son derece soğuktur. Her kış sürekli kar altındadır. Nehir ve deniz aylarca buzla kaplanır; şarap bile buz tutar, parça parça sunulur. Sınırda yer aldığı için, nehrin karşısındaki kabilelerin ve bunların ucu zehirli oklarının saldırısına her zaman açıktır. </p>
				<p class="normal">Tomis’ten yollanan mektuplarda adına en fazla rastlanan kişilerin çoğunun Ovidius’un yakını olup, bunların bir şekilde İmparatorluk ailesiyle yakın ilişki içinde bulundukları gözlemlenir. Örneğin, 1.2, 3.3, 3.8, ve 4.6. mektupların gönderildiği Paullus Fabius Maximus, orator ve devlet adamıydı. İ.Ö. 11’de konsül olmuştu. Augustus’un yakın bir dostuydu ve eşi Marcia, Augustus’un eşi Livia’yı tanıyordu. Ovidius’un son eşi de Fabius ailesinden geldiği için Marcia ile dosttu. İyi bir söylev ustası olan Maximus, Ovidius için İmparator’a af dileyici bir konuşma yapmayı tasarladığı sıralarda öldü. 4.1, 4,5 ve 15. mektubun gönderildiği Sextus Pompeius ise İ.Ö. 14 yılında konsül olmuştu. Kendisinden saygın bir dille bahsedilen bu kişi, şairin sürgün yerine güvenli olarak ulaşımını sağlamakta etkin olmuştur. Ovidius, onun İmparator ailesinden Germanicus ile dostluğunu bildiğinden, bu durumun kendisine yarar getirmesini amaçlar. 1.6, 2.6, 4.9. mektuplar ise edebiyata düşkün bir devlet adamı olan Graecinus’a yollanmıştır. Ovidius’un bu kişiyle oldukça yakın olduğu gözlemlenir. Graecinus’un kardeşi, L. Pomponius Flaccus ise İ.S. 16 yılında Moesia’da görevli olarak bulunmuş ve Augustus sonrası başa geçen Tiberius ile yakın bir ilişki kurmuştur. Ovidius’un Pomponius kadar yakın olmadığı bu kişiye yazmasının nedeni, onun Tiberius’la olan bu dostluğunun kendisine yarar sağlamasıdır. Ovidius, edebiyat koruyucusu olan ve onun edebiyat çevresinden zamanında epeyce yararlanmış olduğu Marcus Valerius Messalla Corvinus’un iki oğluna da yazar. Bunlardan, M. Valerius Messalla Corvinus (ya da Messalinus)’a, 1.7, 2.2. mektubu yollar. Bu kişi, İ.Ö. 3 yılında konsül olmuştur. Kardeşi M. Aurelius Cotta Maximus’a (Cotta Maximus) ise, 1.5, 9; 2.3, 8; 3.2, 5; 4.16. (41-44) mektupları ithaf eder. Diğerleri, Ovidius’un çok yakın dostları olan kişiler ve yapıtlarının düzeltmeni Brutus’tur.</p>
				<p class="normal">Ovidius İmparatorluk ailesinden hiç kimseyle çok yakın bir ilişki içinde değildir. Dostlarına yolladığı ve onlardan aldığı mektuplarla bir tanrı gibi gördüğü İmparator ve ailesinden yardım bekler. Augustus İ.S. 14 yılında öldüğünde, Ovidius için Roma’ya dönme umudu yeniden alevlenir. Bu nedenle, Augustus’un yerine geçen Tiberius ile oğlu Drusus ve evlatlığı Germanicus’a övgüler yağdırır. Yeni İmparator’un yönetimin başına geçişini, soylu kişiliğini, kazandığı başarıları yazdığı şiirlerle idealleştirir. </p>
				<p class="normal">Şair, karşısında konuşacağı hiç kimse olmadığı için Latincesinin gerilediğinden ve öğrendiği ilkel dillerden giren sözcüklerle bozulduğundan sürekli yakınır bu yapıtında. Ancak, mektuplardaki dili oldukça yalın, ifadeleri açık ve seçiktir. Güzel konuşma teknikleri konusunda iyi bir eğitim aldığının göstergesi olan etkileyici biçemi, sürekli hüzünlü bir tonlamayı bile canlı kılmaktadır. Ayrıca, tüm yapıt boyunca, dileklerini belirtme sırasındaki vurgulamaları, ince alayları, özenli mecaz kullanımları dikkat çekicidir. Sürgün şiirlerindeki ifadeleri birbirine çok benzer olsa da, ve bu konu bütünlük içinde değerlendirildiği zaman yeknesak bir görüntü sergilese de (zaman zaman o da bu yönden kendini eleştirmektedir), her şeye karşın, bir sürgünün genel ruh durumunun ortaya konması, acının, sevincin, sabrın, telaşın ve korkunun, özlemin birbirine karıştığı duyguların yaşatılması, sürgün yerinin ve bu yerin sahiplerinin inceden inceye alaylı bir gözlemle yerilmesi, Roma’nın üstünlüğünün fırsat doğdukça çeşitli biçimlerde vurgulanması, vatan aşkının derinden işlenmesi gibi ayrıntılarda dil açısından şiirlerin birer retorik örneği olduğu belirginlik kazanır. </p>
				<p class="normal"><span class="ideitalik">Epistulae ex Ponto,</span> sürgün mektupları olarak edebi değeri yanında, o dönemde Tomis ve çevresinde yaşayan çeşitli halkların yaşam biçimlerine ilişkin bilgiler vermesi açısından da önemlidir. Bu yapıtta, şairin en çok sözünü ettiği halklar ve yaşadıkları bölgeler şöyledir:</p>
				<p class="normal"><span class="ideitalik">Tomis</span>: Bugün Romanya’nın Köstence (Costantza) şehri olan ve Aşağı Moesia’da yer alan bu yöre, eski bir Miletus kolonisi olup, M. Lucullus tarafından, İ.Ö. 72’de Roma’ya bağlanmıştı. Yöre halkı Yunanlılar ve Getalardan oluşmaktaydı. Karadeniz kıyısında, Danuvius (Tuna) ırmağının ağzının güneyinde yer alıyordu. İlkin İskitler’e, daha sonra da Mithridates’e ve Roma’ya bağlı olarak yaşamış, bağımsız olamamıştı.<sup class="calibre3"><a href="Karadeniz_den-Mektuplar_split_010.html#footnote-100-14" id="footnote-100-14-backlink" name="footnote-100-14-backlink">[14]</a></sup></p>
				<p class="normal"><span class="ideitalik">Moesia</span>: Bugünkü Bulgaristan ve Yugoslavya’nın bir kısmını içine alan ve bir Trakya halkı olan <span class="ideitalik">Moesi</span>’den adını alan Roma eyaleti ve askeri bir sınır bölgesidir. İ.S. 2 yılında eyalet olmuştur.</p>
				<p class="normal"><span class="ideitalik">Danuviu</span>s (Danubius): Tuna nehrinin, yukarı kısmına bu ad, aşağı kısmına <span class="ideitalik">Hister </span>adı verilir.</p>
				<p class="normal"><span class="ideitalik">Getae</span>: (Getalar): Herodotos’un (4.92’de) çok zeki bir halk olarak söz ettiği, Aşağı Tuna’nın her iki kıyısında, Karadeniz’e yakın olan bölgede yerleşmiş bir Trakya halkı. <span class="ideitalik">Geticus</span>: Getalar’a ait, Getik.</p>
				<p class="normal"><span class="ideitalik">Scythes</span> (Scythalar) (çoğ: Scythae) (Scythialılar, İskitler): Karadeniz’in ve Hazar denizinin (Caspium mare) kuzeyindeki halkları da içine alan göçebe halklar. Ovidius’un döneminde, Trakya’nın kuzeyinden, Rusya’nın güneyi ve Hazar denizine kadar olan bölgede yaşayanlara bu ad veriliyordu. Bu halklar Getae ve Sarmatları da içeriyordu. Bunlar, yaşam biçimleri ve döğüş yöntemleriyle birbirine benzer halklardı. <span class="ideitalik">Scythia</span>: Bu halkın yaşadığı bölgenin adı. </p>
				<p class="normal"><span class="ideitalik">Sarmata</span>: (çoğ: Sarmatae) (Sarmatlar): Göçebe<span class="ideitalik"> </span>bir Hint-Avrupa halkı olan Sarmatlar, Scythialılara yaşam biçimi olarak çok benzerler ve benzer bir dil kullanırlardı. Aşağı Tuna havzasında yerleşik olduklarına ilişkin görüşler vardır. <span class="ideitalik">Sarmatia</span>: Bu halkın yaşadığı bölge.</p>
				<p class="normal"><span class="ideitalik">Epistulae ex Ponto</span>’nun elyazmaları ise şöyle sıralanabilir: Yalnızca 4.9, 101-108, 127-133; 4.12, 15-19, 41-44. bölümlerin yer aldığı, 6. yüzyıla ait bir el yazması (G) başta olmak üzere, 9. yüzyıla ait, Hamburg’da bulunan ve sadece 1-3.2.67’nin (1.3 dışında) yer aldığı (A) elyazması, 12. yüzyıla ait Münih’te bulunan (B) elyazması ve yine bu yüzyıla ait, bu kentte bulunan bir başka elyazması (C), I. Gruptaki elyazmaları olarak bir başlık altında toplanırlar. II. Gruptaki elyazmaları ise, 13. yüzyıla ait, Eton’da bulunan (E) el yazması, yine aynı yüzyıla ait, Holkham House’da bulunan (H) el yazması ve 15. yüzyıla ait Bodleian’daki (O) elyazmasıdır. </p>
				<p class="normal">Bu çeviride, Ovid, <span class="ideitalik">Tristia - Epistulae ex Ponto</span>, (çev.: A.L. Wheeler), Londra, 1965, (Loeb)’teki Latince metin temel alınmıştır; Loeb’deki metin ise, R. Ehwahld, Leipzig, 1884 (Teubnertext)’de seçilen Latince metne dayandırılmıştır. Ayrıca, P. Green, Ovid, <span class="ideitalik">The Poems of Exile</span>, Londra, 1994 (Penguin Classics) künyeli çalışmadaki yorumlardan yararlanılmıştır.</p>
				<p class="normal"><span class="ideitalik">KAYNAKÇA</span></p>
				<p class="normal">Duff, J. W., <span class="ideitalik">A Literary History of Rome</span>, Vol.1, Londra, 1953.</p>
				<p class="normal">Green, P., <span class="ideitalik">Classical Bearings-Interpreting Ancient History and Culture</span>, GMR, 1989.</p>
				<p class="normal">Highet, G., <span class="ideitalik">Poets in a Landscape</span>, Londra, 1957.</p>
				<p class="normal">Millar, F., “Ovid the Domus Augusta: Rome Seen From Tomoi”, The Journal of Roman Studies, Vol. 83, 1993.</p>
				<p class="normal">Mommsen, T., <span class="ideitalik">The Provinces of the Roman Empire</span>, Vol.1,2, ABD, 1996.</p>
				<p class="normal">Ovid, <span class="ideitalik">The Erotic poems</span>, (çev.: P. Green), Londra, 1982.</p>
				<p class="normal">Ovid, <span class="ideitalik">Tristia - Epistulae ex Ponto</span>, (tr. A.L. Wheeler), Londra, 1965, (Loeb).</p>
				<p class="normal">P. Green, <span class="ideitalik">Ovid</span>, <span class="ideitalik">The Poems of Exile</span>, Londra, 1994 (Penguin Classics).</p>
				<p class="normal">White, P., Promised Verse- Poets in the Society of Augustan Rome, ABD, 1993.</p>
				<p class="normal">Wilkinson, L.P., <span class="ideitalik">Ovid Surveyed</span>, Cambridge, 1962.</p>
			
			</div>
			<div class="calibre1" id="calibre_pb_5"/></body>
</html>