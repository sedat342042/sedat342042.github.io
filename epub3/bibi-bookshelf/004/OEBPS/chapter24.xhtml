<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Alnı Mavide</title>
		<link href="main.css" rel="stylesheet" type="text/css"/>
	</head>
	<body class="chapter epub-type_chapter">
    <div class="container html5_section">
		<h1>YAZ DA GÖR EBENİN ŞEYİNİ</h1>
			<p>“Astronotlar uzayda sekiz saat çalıştı...”</p>
			<p>“Rıza Abi, sana diyorum.”</p>
			<p>Rıza kucağında şişesi uyukluyor. Çok efkârlı bu akşam. Kitabı satmamış. “Puşt yayıncı,” diye sayıklıyor arada. Balık da vurmadı zaten. İki kaput, üç çöp torbası çektik. </p>
			<p>Gazeteyi lüks ışığına çeviriyorum. Arka sayfalarda hanım kızlar var. Kayık tatlı tatlı salınıyor. Karşıda İnciraltı’nın ışıkları. Şimdi hangi evde neler oluyor acaba?</p>
			<p>“Kim kimi domaltmıştır, değil mi?”</p>
			<p>“Rıza Abi, sen beni mi dinliyorsun, Allasen?”</p>
			<p>“Puşt yayıncı. Koydurtmadı kitapları ön raflara.”</p>
			<p>Uzaktan bir yolcu gemisi geçiyor. Işıltıları suyun aynasını kırıyor.</p>
			<p>Rıza Abi’yi bacaklarından tuttuğum gibi hoop denize atıyorum. İyi yüzücü. İki çeyrek yüzsün kendine gelir. Yoksa sabaha kadar beynimi oyar. Kitabı satmamış. Ulan senin o boktan öykülerini kim okur!</p>
			<p>“Ahmet, kıyıda siktim ebeni.”</p>
			<p>“Abi ben masayı kurarım. Buz da bulurum.”</p>
			<p>“Ahmeeet...”</p>
			<p>Kayık kız gibi kayıyor karanlık sularda. Aysız gece içime doluyor. </p>
			<p>Ulan ben de yazayım bari. Kız yurdundaki Işıl’ı mesela. Gece duvardan atlayıp bizim barakaya gelmesini.Usulca soyunmasını. Nereye saklayacağını bilemediği aletini. Ondan kurtulmak için biriktirdiği paraları. Rıza Abi’nin arkadaşlardan onun için para toplamasını.</p>
			<p>Ulan Ahmet, yazsan seni kim okur!</p>
			<p>Puşt hayat.</p>
			<p>Çakıllar seçiliyor. Yaklaşıyorum cehenneme.</p>
			<p class="tarih">1 Şubat 2007</p>
			</div>
  </body>
</html>