<html xmlns="http://www.w3.org/1999/xhtml">
	<head>
		<title>1-19.html</title>
		<link href="template.css" rel="stylesheet" type="text/css"/>
	</head>
	<body>
		<div id="x1-19.html" xml:lang="tr-TR">
			<div class="Basic-Text-Frame">
				<p class="split"/>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Gövdemin altına doğru yeni bir kök uzandı, sürünerek ilerliyor, yukarıya doğru gidiyordu, hareket ettikçe gıdıkladı beni. O kök, derenin kenarındaki badem ağacına ait olduğunu söyledi. Bademin kökü toprağın bütün nemini, besin zerrelerini hırsla emdi ve içine çekti. </span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Benim üzerime damlayan sular toprağın yüzeyinde eriyen kardan geliyordu, birkaç gün sonra suların damlaması sona erdi. </span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Bir gün bir hışırtı duydum; sinsi, kara karıncalar sürü halinde yanıma yaklaştılar, beni sokmaya, ısırmaya başladılar. Karıncalar toprağın altına güneşin ısısını ve ilkbahar havasının kokularını getirmişlerdi. Beni ısırırlarken bir tünel kazmakta olduklarını anladım. Bir süre beni ısırıp <br/>durdular, ama gövdemde bir çukur açamayacaklarını anlayınca dönüp bir başka tarafa yöneldiler. Toprağın üstüne çıkana ve bir ağaç olana kadar onları bir daha görmedim.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">İçime öyle çok su çekmiştim ki iyice şiştim, sonunda çekirdeğim çatladı. İncecik beyaz ipliklere benzeyen küçük köklerimi çekirdeğimdeki çatlaklardan dışarı gönderdim. Büyüsünler diye toprağın içine doğru ittim onları, büyüsünler de besin gereksinimimi sağlamamda bana yardımcı olsunlar diye. Sonra minik sapımı çıkardım dışarı, ona başını eğip yüzünü yukarı çevirerek toprakta bir çukur açmayı öğrettim, güneşi görmeli ve boyu uzamalıydı. Sapımın ucunda küçük bir filiz vardı, toprağın üzerine çıktığımda o filizi bir yaprağa dönüştürebilirdim. Köklerim iyice sağlamlaşana ve besin toplayana kadar biriktirmiş olduğum besinden yararlandım, bu besinle küçük köklerimi ve minik sapımı besledim.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Toprakta hava da vardı benim için, böylece bayılmıyordum. Dışarının sıcağı toprağın içine işliyordu.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Artık bir çekirdek değildim. Kendi içimde büyümüş, yok olmuş, sonra da başka bir şeye dönüşmüştüm. Elbette ben çekirdekken iyice gelişmiştim, ne ondan fazla büyüyebilir ne de daha fazla hareket edebilirdim. Oysa artık ağaç olmaya hazırdım, ama ağaç sayılmak için yeterince gelişmemiştim henüz, yine de büyümek ve hareket etmek için bolca yerim vardı. Şöyle düşündüm: Gelişmiş bir çekirdekle gelişmemiş bir ağaç arasındaki fark şudur: Gelişmiş çekirdek daha fazla büyüyemez ve eğer başka bir şeye dönüşmezse çürür; ama tam gelişmemiş bir ağacı mükemmel bir gelecek bekler. Her şey her saniye değişir, bu değişiklikler üst üste binerse ve dikkatle gözlenirse, o nesnenin eskisi gibi olmadığı, bambaşka bir şey olduğu görülür. Örneğin, ben artık bir çekirdek değildim, bir filizdim. Bir köküm ve küçük bir sapım vardı, iki küçük sarı yaprağımı başımın <br/>tepesinde toplamıştım. Boyum sürekli uzuyordu. Toprağın üstüne çıktığımda yapraklarımın güneşte açılmalarını istiyordum, böylece güneş onların renklerini yeşile döndürebilecekti. Durmadan çiçeklenmiş dalları, sulu şeftalileri ve yere düşen çiçekleri düşünüyordum. Ben sıradan, küçük bir ağaçtım; buna rağmen beni ne kadar parlak bir gelecek bekliyordu...</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Ceviz büyüklüğünde küçük bir taş yolumu tıkadı ve yukarı doğru daha fazla ilerlememe engel oldu. O taşı oyamayacağımı anladım, büyümeye devam edebilmek için taşın çevresinden dolanmalıydım.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Boyum uzadıkça güneşin sıcaklığını daha çok hissediyor, dolayısıyla güneşe doğru daha çok dönüyordum yüzümü. Artık toprağın üzerindeki otların köklerinin arasında ilerliyordum. Çok geçmeden aşağıya biraz güneş ışığı sızan bir tabakaya ulaştm.  Artık başımın üzerindeki <br/>toprak tabakasının pek kalın olmadığının farkındaydım. Birkaç saat sonra, son bir kez kendimi zorlayarak toprağı deldim, beni bekleyen ışığa ve ısıya kavuştum. Artık toprağın yüzeyine çıkmıştım, bu toprak annemin annesiydi, benim annemdi ve bütün canlıların annesiydi. </span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Toprak yığınının öbür tarafındaki bembeyaz badem ağacı güneşin altında ışıl ışıl parlıyordu ve öyle bir mutluluk saçıyordu ki benim yüreğim de mutlulukla titredi. “Merhaba,” dedim ona.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Merhaba, seni güzel şey!” diye yanıt verdi badem ağacı. “Yeryüzüne hoşgeldin! Yeraltında neler oluyor?”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Şifalı otlar iyice uzamışlardı, gölgeleri büyümüştü, oysa benim hâlâ iki tanecik soluk yaprağım vardı, başımı da zar zor doğrultabiliyordum.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Polat ile Sahip Ali’nin beni buldukları güne kadar artık on-on iki tane yeşil yaprağım olmuştu, boyum da bazı bitkilerden daha uzundu, öte yandan şifalı otların boyları benim boyumu çok çok aşmıştı. Bu kadar hızlı büyümeleri beni çok şaşırtmıştı. İlk başta birkaç gün sonra onların boylarının badem ağacının boyunu bile aşacağını düşündüm. Ama sonra farkına vardım ki otların damarları, toprağın altındaki kökleri cılızdı; bu nedenle bu otlar çok geçmeden sararıp solacaklar dedim içimden.</span></p>
			</div>
		</div>
	</body>
</html>