<html xmlns="http://www.w3.org/1999/xhtml">
	<head>
		<title>1-7.html</title>
		<link href="template.css" rel="stylesheet" type="text/css"/>
	</head>
	<body>
		<div id="x1-7.html" xml:lang="tr-TR">
			<div class="Basic-Text-Frame">
				<p class="split"/>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Yüz-yüz elli kadar olgun şeftali olduğumuzu söylemiştim. Ben kendim de tatlı, lezzetli özsuyla doluydum. Görenler pürüzsüz, pırıl pırıl kabuğumun patlayacağını sanırlardı. Yanaklarım öyle bir kırmızıydı ki, eğer beni görebilseydiniz kendi çıplaklığımdan utanıp kızardığımı sanırdınız, özellikle sanki az önce yıkanmışım gibi tepem ve yan taraflarım hâlâ sonbaharın çiyiyle nemliyken. </span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">İri, sert çekirdeğim yeni bir hayat başlatmayı düşünüyordu. Daha doğrusu kendim yeni bir hayat düşünüyordum diyebilirim, çünkü çekirdeğimle ben aynı şey sayılırız. </span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">İlk bakışta görüleyim diye bahçıvan beni sepetin en üstüne yerleştirmişti, bunun nedeni belki de öteki şeftalilerin hepsinden daha iri ve daha sulu olmamdı. Elbette kendimle övünüyor değilim. Büyüme ve irileşip olgunlaşma fırsatı bulan bütün şeftaliler kocaman ve sulu olurlar, dikkatsiz olanlar ve içlerine kurt girmesine, o kurdun çekirdeklerine varana kadar kendilerini <br/>kemirmesine izin verenler dışında elbette.  </span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Sepete böyle yerleştirilmiş olarak köy ağasının evine varmış olsaydık, o adamın biricik sevgili kızının eline düşerdim, o da yanağımdan bir kez ısırıp beni bir kenara atardı. Çünkü köy ağasının evi, sofralarına bir tek kayısı, salatalık ya da şeftali konmayan Sahip Ali ile Polat’ın yoksul evlerine benzemiyordu. Bahçıvanın dediğine bakılırsa köy ağası kızı için yabancı ülkelerden meyveler getirtiyormuş. Kızı için portakal, muz, üzüm hatta çiçekler taşıtıyormuş uçakla. Kuşkusuz bu iş için avuç dolusu para harcıyormuş. Bir hesabedin bakalım, köy ağasının kızının elbiselerine, okuluna, yiyeceklerine, doktoruna, dadısına, hizmetçilerine, oyuncaklarına, gezip dolaşmalarına kaç para gider? Bir ayda on bin lira mı dediniz? Yo, yetmez bu... Ama  ben yine hikâyeme döneyim.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Bağın ortasından geçen yolda elinde sepetiyle yürüyen bahçıvan ansızın bir fare yuvasının üzerine bastı. Az daha düşü-<br/>yordu ama hemen toparlandı. Ne var ki elindeki sepet birden hoplayınca ben kayıp toz toprağın içine yuvarlandım. Ama düştüğümün farkına varmayan bahçıvan yoluna devam etti.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">O arada güneş yükselmiş, bütün bağa dolmuştu. Toprak ısınmıştı, ama güneş topraktan daha da sıcaktı. Belki de benim gövdem soğuk olduğu için güneşi bu kadar sıcak hissediyordum. </span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Güneşin ısısı yavaş yavaş kabuğumun altına sızdı, etime doldu. Özsuyum ısındı. Sonra sıcak çekirdeğime de ulaştı. Çok geçmeden susamıştım bile.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Annemden ayrılmadan önce, ne zaman susasam annemden su içerdim. Üzerime daha çok vursun ve beni ısıtsın diye güneşe bakardım. Güneş üzerime ışır, yanaklarımı sıcacık yapardı. Annemden su emerdim, besin alırdım ve özsuyum dışarı akardı. Her geçen gün daha da büyürdüm, daha da güzel, pembe ve sulu olurdum. Suratımın damarları daha da kırmızılaşırdı. <br/>Ağırlaşırdım, annemin kolunu büker, yere sarkardım. </span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Annem, “Güzel kızım benim,” derdi, “güneşten saklanma. Güneş bizim dostumuzdur. Toprak bize besin verir, güneş de onu pişirir. Senin güzelliğin de güneş sayesindedir. Bak, güneşten saklanan şeftaliler ne kadar soluk ve cılız. Güzel kızım benim, şuna inan ki eğer bir gün güneş yeryüzüne kızıp da onu ısıtmazsa yeryüzünde bir tek canlı bile kalmaz, ne bitki kalır ne de hayvan.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Böylece ben de gövdemi güneşe olabildiğince çok verdim,  güneşin sıcağını içimde biriktirdim. Her geçen gün daha da güçleniyordum. Kendime hep şu soruyu soruyordum: </span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Eğer günün birinde biri kalkıp güneşe hakaret ederse ve güneş de bize öfkelenirse ne yaparız?” Bu sorunun yanıtını asla bulamazdım, bu yüzden anneme, “Anneciğim, eğer günün birinde biri kalkıp Güneş Hanıma hakaret ederse ve Güneş Hanım da bize öfkelenirse, ne yapmamız gerek?” diye sorardım.</span></p>
			</div>
		</div>
	</body>
</html>