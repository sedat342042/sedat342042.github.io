<html xmlns="http://www.w3.org/1999/xhtml">
	<head>
		<title>1-11.html</title>
		<link href="template.css" rel="stylesheet" type="text/css"/>
	</head>
	<body>
		<div id="x1-11.html" xml:lang="tr-TR">
			<div class="Basic-Text-Frame">
				<p class="split"/>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Polat, bahse girerim ki bugüne kadar bu kadar büyük bir şeftali görmedik.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Haklısın, görmedik,” dedi Polat.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Haydi gel havuza gidelim,” diye önerdi Sahip Ali. “Şeftaliyi orada soğutalım, sonra yiyelim. O zaman tadı daha güzel olur.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Sanki incecik bir camdan yapılmışım da yere düşersem oracıkta kırılıverecekmişim gibi büyük bir özenle taşıyorlardı beni. </span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Havuz başı gölgeli ve serindi. Salkımsöğütlerin ve  karaağaçların gölgeleri öyle serindi ki ferahlatan rüzgârı ta çekirdeğime kadar hissettim. Beni dikkatle havuza koydular, havuzdaki su beni alıp götürmesin diye nasırlı küçük elleriyle beni korudular. Su pek soğuktu.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Bir süre oturduktan sonra Polat, “Baksana Sahip Ali,” dedi.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Ne var?”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Bence bu şeftali çok değerli.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Haklısın.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Haklısın demekle iş bitmiyor,” diye itiraz etti Polat. “Eğer biliyorsan söyle bakalım, ne eder bu şeftali?”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Sahip Ali biraz düşündükten sonra, “Bana kalırsa da pek değerli,” dedi.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Örneğin, kaç para eder?”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Sahip Ali biraz daha düşündü, sonra, “Eğer onu soğutursak, yani iyice soğutursak demek istiyorum, bin lira eder.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Sen hayatında para görmediğin için bin liranın büyük para olduğunu sanıyorsun,” dedi Polat.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Tamam,” dedi Sahip Ali, “Madem senin çok paran var, sen söyle bakalım, kaç para eder bu şeftali.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Yüz lira.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Ama bin lira yüz liradan daha fazladır.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Boşversene sen,” dedi Polat. “Bunu ben uydurmadım ki, babamdan duydum.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Bu durumda,” dedi Ali, “belki ikisi de aynı şeydir. Çünkü ben de uydurmadım. Ben de babamdan duydum.”</span></p>
			</div>
		</div>
	</body>
</html>