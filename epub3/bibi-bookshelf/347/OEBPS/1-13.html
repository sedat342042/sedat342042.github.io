<html xmlns="http://www.w3.org/1999/xhtml">
	<head>
		<title>1-13.html</title>
		<link href="template.css" rel="stylesheet" type="text/css"/>
	</head>
	<body>
		<div id="x1-13.html" xml:lang="tr-TR">
			<div class="Basic-Text-Frame">
				<p class="split"/>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Polat bana usulca dokundu ve “Ellerim buz gibi oluyor,” dedi, “bana kalırsa artık yiyebiliriz onu.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Sahip Ali de dokundu bana. “Doğru, çok soğumuş,” dedi.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Beni sudan çıkardılar. Sudan çıkarken ılık hava yüzümü yaladı.  Şimdi beni hemen yemelerini istiyordum, böylece sandıklarından da lezzetli olduğumu onlara gösterebilecektim. Güneşten ve annemden aldığım bütün enerjiyi ve ısıyı bu iki köylü çocuğuna sunmak istiyordum. </span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Sahip Ali ile Polat beni nasıl yiyeceklerine karar verirlerken ben de durumumun hayatta ne kadar çok değiştiğini ve bundan sonra da ne kadar değişeceğini düşünüyordum. “Bir zamanlar gövdemdeki hücreler toprak, su ve güneşten oluşuyordu,” diye düşündüm. Annem topraktan azar azar beslendi ve bu besini dallarının ucuna kadar taşıdı. Sonra sürgün verdi, çiçek açtı ve yavaş yavaş ben şekillendim. Annemin gövdesini emerek kendi gövdemin taneciklerini oluşturdum, onları güneşle <br/>birleştirdim, böylece çekirdeğim, kabuğum ve etim gelişti, sonunda olgun, sulu bir şeftali oldum. Ama şimdi Polat ile Sahip Ali beni yiyeceklerdi, biraz sonra benim taneciklerim onların etinin, saçlarının ve kemiklerinin bir parçası olacaktı. Elbette onlar da gün gelecek öleceklerdi. O zaman benim gövdemin tanecikleri ne olacaktı?</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Çocuklar beni yemeye karar verdiler. Sahip Ali beni Polat’a uzattı ve “Isır haydi,” dedi.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Polat bir ısırık alıp beni Sahip Ali’ye verdi, sonra da dudaklarını yaladı. Sahip Ali de beni ısırdıktan sonra yine Polat’a uzattı. Daha önce kendi kendime söylediğim gibi gerçekten çok lezzetliydim.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Etim yok oluyordu, çekirdeğim de yeni bir hayata başlamanın  düşünü kuruyordu. Bir dakika sonra benden iz bile kalmayacaktı ortada ama çekirdeğim ne zaman ve nasıl büyümeye başlayacağını düşünüyordu. Aynı anda hem ölecektim hem de <br/>yeniden doğacaktım.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Polat son bir kez ağzına aldı beni, kalan son etimi kopardı, yuttu, çekirdeğimi çıkardı. Artık bir şeftali değildim. Canlı bir çekirdektim, sert bir kabuğum vardı, onun altında da yeni bir canlı tohum gizliyordum. Çekirdeğimi yarıp dışarı çıkmak ve yeniden büyümeye başlamak için sadece  biraz dinlenmeye ve nemli toprağa gereksinmem vardı.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Çocuklar dudaklarını ve parmaklarını yaladıktan sonra Polat, “Şimdi ne yapacağız,” diye sordu.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Gel havuza girelim.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Şeftalinin çekirdeğini yemeyecek miyiz?” diye sordu Polat.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Benim bir planım var,” diye yanıt verdi Sahip Ali. “Sen bırak çekirdeği.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Polat beni bir salkımsöğüdün dibine bıraktı, koşmaya hazırlandı, geri geri giderek suya atladı; bacaklarını karnına doğru çekmiş ve kollarıyla sarmıştı. Bir an suyun altına gömüldü, sonra kollarıyla bacak-larını açıp ayağa kalktı. Havuzun dibindeki çamur ve birikintiler yüzeye çıktı. Su Polat’ın çenesine kadar geliyordu. Saçlarından, kulaklarından ve suratından yosunlar sarkıyordu.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Polat,” dedi Sahip Ali, “arkanı dön.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Pantolonunu mu çıkaracaksın?”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Evet. Yüzmeye gittiğimizi babamın bilmesini istemiyorum. Yoksa döver beni.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Öğlen olmadan dönebiliriz eve,” dedi Polat. “Daha çok zamanımız var.”</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">“Tependeki güneşi görmüyor musun sen?” diye sordu Sahip Ali.</span></p>
				<p class="Default para-style-override-11" xml:lang="en-US"><span class="char-style-override-6" xml:lang="tr-TR">Polat başka bir şey söylemedi ve arkasını döndü. Sahip Ali’nin suya atladığını duyunca tekrar öne döndü, yüzmeye, suya dalıp çıkmaya ve birbirlerine su atmaya başladılar. Daha sonra, istemeyerek de olsa gitme zamanının geldiğine ve sudan çıkmaları gerektiğine karar verdiler. Polat pantolonunun paçalarını sıktı. Beni salkım söğüdün dibinden aldılar ve yola koyuldular, bağın kenarındaki duvara tırmanıp öbür tarafa atladılar. Köyün evleri köy ağasının bağından epeyce uzaktaydı. </span></p>
			</div>
		</div>
	</body>
</html>