<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_12">5. Sahne</h2>
				<p class="ortayazi"><span class="ideitalik">(Aynı kişiler ve komiser.)</span></p>
				<p class="normal">KAYMAKAM</p>
				<p class="normal">A, Stepan İlyiç! Hangi deliğe girdiniz söylesenize kuzum? Böyle şey olur mu hiç?</p>
				<p class="normal">KOMİSER</p>
				<p class="normal">Şurada, kapının ardında bekliyordum.</p>
				<p class="normal">KAYMAKAM</p>
				<p class="normal">Dinleyin Stepan İlyiç. Peterburg’dan bir müfettiş gelmiş. Neler yaptınız bakalım?</p>
				<p class="normal">KOMİSER</p>
				<p class="normal">Emirlerinizin hepsi yerine getirildi. Memur Pugovitsin’i, on kişiyle birlikte caddeyi, kaldırımları temizlemeye yolladım.</p>
				<p class="normal">KAYMAKAM</p>
				<p class="normal">Peki Derjimorda nerede?</p>
				<p class="normal">KOMİSER</p>
				<p class="normal">İtfaiyecilerle beraber gitti.</p>
				<p class="normal">KAYMAKAM</p>
				<p class="normal">Ya Prohorov, hâlâ sarhoş mu?</p>
				<p class="normal">KOMİSER</p>
				<p class="normal">Sarhoş.</p>
				<p class="normal">KAYMAKAM</p>
				<p class="normal">Buna nasıl izin veriyorsunuz?</p>
				<p class="normal">KOMİSER</p>
				<p class="normal">Bu hale nasıl geldiğini ancak Tanrı bilir. Dün bir kavga haberi üzerine şehir dışına çıkmıştı; döndüğündeyse körkütük sarhoştu.</p>
				<p class="normal">KAYMAKAM</p>
				<p class="normal">Tamam, şimdi yapacaklarınızı söylüyorum, beni iyi dinleyin: Memur Pugovitsin’i köprüye yollayın, boylu boslu bir adamdır, oralara göz kulak olsun. Sonra ayakkabıcının yanındaki eski çiti hemen yıktırıp, yerine sarı işaret kazıkları diktirin de, sanki yol çalışması varmış gibi görünsün. Bir kentte ne kadar çok yıkım varsa, kentin başkanı o kadar meşgul görünür. Ah Tanrım! O çitin arkasına kırk araba kadar çöp atıldığını unutuyordum neredeyse. Amma pis kent burası! Bir yerlere bir anıt ya da sadece bir çit dikmeye gör, artık nereden buluyorlarsa getirip her türlü çerçöpü oraya yığarlar! </p>
				<p class="normal">(<span class="ideitalik">İç geçirir</span>.) </p>
				<p class="normal">Ha, müfettiş tutup da size “Her şeyden memnun musunuz?” diye sorarsa, “Her şeyden memnunuz ekselansları” diyeceksiniz; memnun olmadığını söyleyen olursa, ben sonra gösteririm ona memnuniyetsizliği ona göre... Ah, ah, ah! Suçluyum, hem de çok suçluyum. </p>
				<p class="normal">(<span class="ideitalik">Şapka yerine kutuyu alarak</span>.) </p>
				<p class="normal">Tanrı yardım eder de bu işten çabucak sıyrılırsam, kilisede, kimsenin görmediği büyüklükte bir mum dikeceğim; o hilekâr tüccarların her birinden, zorla üçer pud2 balmumu alacağım. Ah Tanrım, Tanrım! Gidelim Pyotr İvanoviç! </p>
				<p class="normal">(<span class="ideitalik">Şapka yerine kutuyu, başına geçirmeye uğraşır</span>.)</p>
				<p class="normal">KOMİSER</p>
				<p class="normal">O şapka değil, kutu Anton Antonoviç.</p>
				<p class="normal">KAYMAKAM</p>
				<p class="normal">(<span class="ideitalik">Kutuyu fırlatarak</span>.) </p>
				<p class="normal">Kutuysa kutu. Kutuya da lanet olsun! Ha bir de, geçen yıl ödenek ayrılmasına karşın Yoksulları Koruma binasının yanındaki kilisenin neden hâlâ yapılmadığını sorarsa, yapıma başlandığını ama yangın çıktığını söylemeyi unutmayın sakın. Bunu rapor etmiştim zaten. Bunu unutmayın, belki aptalın biri çıkıp inşaata hiç başlanmadı deyiverir. Derjimorda’ya da söyleyin, önüne geleni dövmesin; düzeni koruyacağım diye, suçlu, suçsuz ayırmadan herkesin gözünü patlatıyor herif. Haydi gidelim artık Pyotr İvanoviç! </p>
				<p class="normal">(<span class="ideitalik">Çıkar ve hemen girer</span>.) </p>
				<p class="normal">Askerleri de sokağa bırakmasınlar; bitli herifler, kaputlarını sadece gömleklerinin üstüne giyiyorlar, altlarında bir şey yok.</p>
				<p class="normal"><span class="ideitalik">(Hepsi çıkar.)</span></p>
				</body>
</html>