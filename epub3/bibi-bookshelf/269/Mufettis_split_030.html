<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_29">6. Sahne</h2>
				<p class="ortayazi"><span class="ideitalik">(Aynı kişiler, Anna Andreyevna ve Marya Antonovna.)</span></p>
				<p class="normal">KAYMAKAM</p>
				<p class="normal">İzninizle ailemi takdim edeyim: Eşim ve kızım.</p>
				<p class="normal">HLESTAKOV</p>
				<p class="normal">(<span class="ideitalik">Eğilerek selamlar</span>.) </p>
				<p class="normal">Sizinle tanışmak şerefine eriştiğim çok memnun oldum hanımefendi.</p>
				<p class="normal">ANNA ANDREYEVNA</p>
				<p class="normal">Sizin gibi biriyle tanışmak bizim için daha büyük bir onurdur.</p>
				<p class="normal">HLESTAKOV</p>
				<p class="normal">(<span class="ideitalik">Cakayla</span>.) </p>
				<p class="normal">Rica ederim hanımefendi; tam aksine, sizinle tanışmak benim için daha büyük bir mutluluk.</p>
				<p class="normal">ANNA ANDREYEVNA</p>
				<p class="normal">Nasıl olur efendim? Herhalde kompliman olarak söylüyorsunuz. Buyurun oturun rica ederim.</p>
				<p class="normal">HLESTAKOV</p>
				<p class="normal">Sizin yanınızda ayakta durmak bile büyük onurdur; yine de ısrar ediyorsanız otururum. Sonunda yanınızda oturabildiğim için ne denli mutluyum anlatamam.</p>
				<p class="normal">ANNA ANDREYEVNA</p>
				<p class="normal">Rica ederim, komplimanlarınızı üzerime almaya dahi cesaret edemem... Başkent yaşamından sonra burası size epey yavan geliyordur sanırım.</p>
				<p class="normal">HLESTAKOV</p>
				<p class="normal">Hem de son derece yavan; Comprenez vous5, sosyete yaşamına alıştıktan sonra, birden kendini yollarda bulmak: Pis hanlar, insanların kara cahilliği... ama itiraf etmeliyim ki bunların... </p>
				<p class="normal">(<span class="ideitalik">Cakayla Anna Andreyevna’ya bakar</span>.) </p>
				<p class="normal">karşılığını fazlasıyla aldım...</p>
				<p class="normal">ANNA ANDREYEVNA</p>
				<p class="normal">Ne kötü şeyler çekmişsiniz gerçekten.</p>
				<p class="normal">HLESTAKOV</p>
				<p class="normal">Ama şu anda gayet keyifliyim hanımefendi.</p>
				<p class="normal">ANNA ANDREYEVNA</p>
				<p class="normal">Ah, yapmayın! Bana büyük bir onur bahşediyorsunuz. Bu kadarını da hak etmiyorum.</p>
				<p class="normal">HLESTAKOV</p>
				<p class="normal">Neden hak etmeyeceksiniz?</p>
				<p class="normal">ANNA ANDREYEVNA</p>
				<p class="normal">Bir kere taşrada yaşıyorum...</p>
				<p class="normal">HLESTAKOV</p>
				<p class="normal">Ama taşranın da kendine özgü güzellikleri, doğası vardır... Peterburg’la karşılaştırılamaz elbette! Ah, Peterburg! Orada yaşam bambaşkadır! Belki de benim önemsiz biri olduğumu düşünüyorsunuzdur; aksine, bölüm şefimizle çok yakınım. Bazen omzuma vurarak, “Haydi yemeği bizde yiyelim kardeş!” bile der. Bölüme de en fazla iki dakikalığına uğrayıp “Bu böyle, şu şöyle yapılacak!” deyip çıkarım. Oradaki memur da alır kalemi eline, sıçan gibi sinerek yazar durur... Hatta bir keresinde başmüfettiş olmamı bile istediler de ben ne gereği var diye düşünüp reddettim. Düşünsenize, bekçi elinde fırçayla, ben daha merdivenlerdeyken ardımdan koşup, “İzin verin de çizmelerinizi parlatayım İvan Aleksandroviç,” deyip duracaktı. </p>
				<p class="normal">(<span class="ideitalik">Kaymakam’a</span>.) </p>
				<p class="normal">Siz neden ayakta dikiliyorsunuz bayım? Oturun lütfen!</p>
				<p class="normal"><span class="ideitalik">(Hepsi aynı anda yanıt verir.)</span></p>
				<p class="normal">KAYMAKAM</p>
				<p class="normal">Sizin rütbenizde birinin karşısında ayakta durmak<span class="ideitalik"> </span>bile onur verici.</p>
				<p class="normal">ARTEMİ FİLİPPOVİÇ</p>
				<p class="normal">Biz ayakta duralım.</p>
				<p class="normal">LUKA LUKİÇ</p>
				<p class="normal">Siz bizi merak etmeyin hiç.</p>
				<p class="normal">HLESTAKOV</p>
				<p class="normal">Bırakın rütbeyi falan da oturun lütfen.</p>
				<p class="normal"><span class="ideitalik">(Kaymakam ve diğerleri oturur.)</span></p>
				<p class="normal">HLESTAKOV</p>
				<p class="normal">Ben resmiyetten hiç hoşlanmam. Aksine kimseye görünmeden geçip gitmeye çalışırım hep. Ama gizlenmeyi de bir türlü beceremem! Nereye gitsem, hemen tanıyıp, “İşte İvan Aleksandroviç geliyor!” derler. Hatta bir defasında beni başkomutan bile sanmışlardı; askerler nöbet yerlerini bırakıp ellerinde silahlarıyla beni selamlamaya çıkmıştı. Dostum olan subayları sonradan “Ya kardeş, gerçekten başkomutan sandık seni,” demişti.</p>
				<p class="normal">ANNA ANDREYEVNA</p>
				<p class="normal">Gerçekten mi?</p>
				<p class="normal">HLESTAKOV</p>
				<p class="normal">Güzel aktrislerle tanışıklığım da vardır. Pek çok vodvil de yazdım... Edebiyatçılarla da aram iyidir. Puşkin’le çok iyi dostuz. Ona sık sık “Ne haber Puşkin kardeş?” diye sorarım; o da “Bildiğin gibi kardeş, geçinip gidiyoruz işte...” diye yanıt verir. Çok ilginç bir adamdır.</p>
				<p class="normal">ANNA ANDREYEVNA</p>
				<p class="normal">Siz de yazıyorsunuz demek? Yazar olmak çok keyifli olmalı! Herhalde dergilerde de yazıyorsunuzdur, değil mi?</p>
				<p class="normal">HLESTAKOV</p>
				<p class="normal">Evet, dergilere yazarım. Pek çok eserim de yayımlandı: “Figaro’nun Düğünü”, “Robert le Diable”, “Norma” gibi. Daha adlarını hatırlayamadıklarım da var. Bunları da rastlantı sonucu yazdım; aslında yazmak istemiyordum ama, tiyatro müdürü “Lütfen bir şeyler yaz azizim,” dedi. Ben de düşünüp, “Peki yazayım!” dedim. Sonra da oturup, bir gecede hepsini yazıp bitirdim; herkes şaşkına döndü. Kafam olağanüstü düşüncelerle doludur. Baron Brambeus6 imzasıyla çıkan her şeyi, “Umut Gemisi”ni7, “Moskova Postası”ndaki8 tüm yazıları... ben yazdım.</p>
				<p class="normal">ANNA ANDREYEVNA</p>
				<p class="normal">Yani Baron Brambeus siz misiniz?</p>
				<p class="normal">HLESTAKOV</p>
				<p class="normal">Evet benim; ayrıca dergideki bütün yazıları da ben düzeltirim. Smirdin9 bu iş için yılda kırk bin ruble ödüyor.</p>
				<p class="normal">ANNA ANDREYEVNA</p>
				<p class="normal">“Yuri Miloslavski”10 de sizin yapıtınız, değil mi?</p>
				<p class="normal">HLESTAKOV</p>
				<p class="normal">Evet benim yapıtım.</p>
				<p class="normal">MARYA ANTONOVNA</p>
				<p class="normal">Ama kitapta Bay Zagoskin’in11 adı yazıyor anneciğim.</p>
				<p class="normal">ANNA ANDREYEVNA</p>
				<p class="normal">Al işte; illa bir tartışma çıkaracak.</p>
				<p class="normal">HLESTAKOV</p>
				<p class="normal">Ah, evet, kızınız haklı, kitap Zagoskin’in; ama başka bir “Yuri Miloslavski” daha var, işte onu ben yazdım.</p>
				<p class="normal">ANNA ANDREYEVNA</p>
				<p class="normal">Ben de sizinkini okudum galiba. Öyle harika yazılmış ki!</p>
				<p class="normal">HLESTAKOV</p>
				<p class="normal">Bir edebiyatçı olduğumu itiraf ediyorum. Evim de Peterburg’da birinci sıradadır. İvan Aleksandroviç’in evini herkes bilir. </p>
				<p class="normal">(<span class="ideitalik">Diğerlerine dönerek</span>.) </p>
				<p class="normal">Baylar, yolunuz Peterburg’a düşerse hepinizi evime beklerim; rica ederim bana uğramak lütfunu esirgemeyin. Hem evimde balolar da veririm.</p>
				<p class="normal">ANNA ANDREYEVNA</p>
				<p class="normal">Mutlaka çok görkemli, çok güzel balolar veriyorsunuzdur!</p>
				<p class="normal">HLESTAKOV</p>
				<p class="normal">Ya, hiç sormayın. Örneğin masada duran karpuz bile yedi yüz ruble değerindedir. Çorba da tenceresiyle, Paris’ten gelir; kapağını kaldırınca, benzersiz bir koku yayılır etrafa. Her gün bir baloya giderim. Bir de iskambil grubumuz var: Dışişleri Bakanı, Fransız, İngiliz, Alman Elçileri ve ben. Öyle çok oynuyoruz ki artık bıkkınlık geldi ama. Dördüncü kattaki evime geldiğimde hizmetçime: “Al şu paltomu Mavruşka...” derim. Ama durun yanlış söyledim; birinci katta oturduğumu unuttum bir an. Yalnız bir merdivenim vardır... Ama sabah ben daha yeni uyandığımda, antremin halini görmelisiniz. Kontlar, prensler toplanmış, yabanarısı gibi içeride vızıldanır dururlar; tek duyduğunuz ses şudur: vızz... vızz... vızz... Kimi zaman bakan da gelir... </p>
				<p class="normal">(<span class="ideitalik">Kaymakam ve arkadaşları korkuyla sandalyelerinden fırlarlar</span>.) </p>
				<p class="normal">Hatta bana gelen paketlerde “ekselansları” diye yazılır. Bir keresinde de bütün bölümü tek başıma yönetmiştim. Garip ama müdür birden ortadan kayboluvermişti ve nerede olduğunu da bilen yoktu. Doğal olarak, yerine kimin, nasıl atanacağına dair söylentiler başladı. Pek çok general gönüllü oldu ama başarılı olamadılar. Kolay bir görev gibi görünse de, işe girişti mi şeytan bile içinden çıkamaz! Sonra yapacak bir şey olmadığını görünce bana geldiler. Hemen sokaklar haberci doldu... düşünsenize bir tek kişi için, otuz beş bin haberci! Gözünüzün önünde bir canlandırsanıza! “Lütfen bölümün başına geçin İvan Aleksandroviç,” dediler. Açıkçası başta biraz şaşırıp geceliğimle dışarı çıkmışım; reddetmek niyetindeydim ama sonra, hükümetin kulağına gideceğini, hem de sicilime işleneceğini düşündüm... “Peki, baylar, bu sorumluluğu kabul ediyorum,” dedim, “Dediğiniz gibi olsun bakalım,” dedim, “Ama hareketlerinize dikkat edin!.. Ben uyanığımdır!”dedim. Sonra da tam istediğim gibi oldu: Ben bölümün başına geçince, karşımdaki herkes, sanki deprem oluyormuş gibi, korkusundan tir tir titredi. </p>
				<p class="normal">(<span class="ideitalik">Kaymakam ve arkadaşları korkudan titremeye başlarlar. Hlestakov iyice coşarak devam eder</span>.) </p>
				<p class="normal">Yoo! Benimle şaka olmaz. Herkesin gözünü yıldırmasını bilirim. Hükümetin bile benden ödü kopar. Öyle değil mi efendim? Ben böyle bir adamım işte! Kimse bana karışamaz... herkese “Ben işimi bilirim,” derim. Ben her yerdeyim, her yerde! Her gün saraya giderim. Beni yakında feldmareşal bile... </p>
				<p class="normal">(<span class="ideitalik">Ayağı kayar ve düşecek gibi olur; ama memurlar büyük bir saygıyla onu tutarlar</span>.)</p>
				<p class="normal">KAYMAKAM</p>
				<p class="normal">(<span class="ideitalik">Bütün bedeni titreyerek yaklaşır ve bir şeyler söylemeye çalışır</span>.) </p>
				<p class="normal">E... eek... eks... </p>
				<p class="normal">HLESTAKOV</p>
				<p class="normal">(<span class="ideitalik">Ters, haşin bir sesle</span>.) </p>
				<p class="normal">Ne oldu?</p>
				<p class="normal">KAYMAKAM</p>
				<p class="normal">E..ek..</p>
				<p class="normal">HLESTAKOV</p>
				<p class="normal">(<span class="ideitalik">Aynı sesle</span>.) </p>
				<p class="normal">Hiçbir şey anlamıyorum, neler saçmalıyorsunuz?</p>
				<p class="normal">KAYMAKAM</p>
				<p class="normal">Ek... ekselansları, dinlenmek isterler mi?.. Odanız hazır da.</p>
				<p class="normal">HLESTAKOV</p>
				<p class="normal">Dinlenmekmiş, ne saçma. Ya da haydi dinleneyim biraz. Yemekleriniz çok güzeldi baylar... Çok hoşuma gitti, çok memnun oldum. </p>
				<p class="normal">(<span class="ideitalik">Söylev verir gibi</span>.) </p>
				<p class="normal">Morina! Morina balığı! </p>
				<p class="normal">(<span class="ideitalik">Yandaki odaya geçer. Kaymakam da onu izler</span>.)</p>
				</body>
</html>