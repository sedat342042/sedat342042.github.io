<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_32">9. Sahne</h2>
				<p class="ortayazi"><span class="ideitalik">(Aynı kişiler ve Kaymakam.)</span></p>
				<p class="normal">KAYMAKAM</p>
				<p class="normal">Şişt... şişt...</p>
				<p class="normal">ANNA ANDREYEVNA</p>
				<p class="normal">Ne??</p>
				<p class="normal">KAYMAKAM</p>
				<p class="normal">Bu kadar içirmekle iyi etmedim. Anlattıklarının yarısı bile doğruysa ne yaparız? </p>
				<p class="normal">(<span class="ideitalik">Düşünür</span>.) </p>
				<p class="normal">Nasıl doğru olmasın? İnsan içti mi, içindeki her 
				şeyi dışarı döker; yüreğindeki her şey diline vurur. Biraz atar 
				elbette; ama atmadan da konuşulmaz ki. Bakanlarla kâğıt oynuyor, saraya gidiyormuş... Bunlar doğruysa durum fena... Kahretsin, bunları düşündükçe iyice kafam karışıyor; çan kulesine çıkmışım ya da asılacakmışım gibi başım dönüyor.</p>
				<p class="normal">ANNA ANDREYEVNA</p>
				<p class="normal">Bense onun yanında hiç çekingenlik hissetmedim; eğitimli, aydın, yüksek tabakadan biri gibi geldi bana, rütbesi de hiç umurumda değil.</p>
				<p class="normal">KAYMAKAM</p>
				<p class="normal">Ah siz kadınlar! Hoş bir söz duymak size yeter! Boyuna ipe sapa gelmez 
				şeylerle uğraşırsınız! Ağzınızdan da mutlaka bir şeyler kaçırırsınız. Sonra da kocanızı umursamadan sizi kırbaçlarlar. Canımın içi, adamla sanki karşında Dobçinski varmış gibi rahat konuştun.</p>
				<p class="normal">ANNA ANDREYEVNA</p>
				<p class="normal">Bunun için meraklanma sen. Bizim de bir bildiğimiz var elbet... </p>
				<p class="normal">(<span class="ideitalik">Kızına anlamlı bir bakış atar</span>.)</p>
				<p class="normal">KAYMAKAM</p>
				<p class="normal">(<span class="ideitalik">Alçak sesle</span>.) </p>
				<p class="normal">Sizinle de konuşulmaz ki!.. Ah, şu halime bak! Korkudan kendime gelemedim bir türlü. </p>
				<p class="normal">(<span class="ideitalik">Kapıyı açıp dışarıya seslenir</span>.) </p>
				<p class="normal">Mişka, bana polisler Svistunov’la Derjimorda’yı çağırsana; buralarda olacaklar, belki de avludadırlar. </p>
				<p class="normal">((<span class="ideitalik">Kısa bir süre sustuktan sonra</span>.) </p>
				<p class="normal">Artık dünya garip bir yer oldu; çelimsiz, ufak tefek adamlar bile önemli kişiler olabiliyor, ama kim olduklarını nasıl anlayacaksın ki? Asker olsa hemen anlarsın ama frak giydiler mi kanatsız sineklere benziyorlar. Bak demin handayken kendini hiç açık etmiyor, öyle kinayeli, öyle belirsiz konuşuyordu ki hiçbir şey anlayamazdın. Şimdiyse her şeyi anlattı. Hatta gereğinden fazlasını bile söyledi. Daha toy olduğu belli canım.</p>
				</body>
</html>