<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_10">3. Sahne</h2>
				<p class="ortayazi"><span class="ideitalik">(Aynı kişiler. </span></p>
				<p class="ortayazi"><span class="ideitalik">Bobçinski ile Dobçinski soluk soluğa girerler.)</span></p>
				<p class="normal">BOBÇİNSKİ</p>
				<p class="normal">İnanılmaz bir şey!</p>
				<p class="normal">DOBÇİNSKİ</p>
				<p class="normal">Hiç beklenmedik bir şey!</p>
				<p class="normal">HEPSİ BİRLİKTE</p>
				<p class="normal">Ne? Ne oldu?</p>
				<p class="normal">DOBÇİNSKİ</p>
				<p class="normal">Olmayacak iş: Tam hana giriyorduk...</p>
				<p class="normal">BOBÇİNSKİ</p>
				<p class="normal">(<span class="ideitalik">Sözünü keser</span>.) </p>
				<p class="normal">Tam Pyotr İvanoviç ile hana giriyorduk...</p>
				<p class="normal">DOBÇİNSKİ</p>
				<p class="normal">(<span class="ideitalik">Sözünü keser</span>.) </p>
				<p class="normal">İzin verin de anlatayım Pyotr İvanoviç.</p>
				<p class="normal">BOBÇİNSKİ</p>
				<p class="normal">Yok, siz izin verin de ben anlatayım... izin verin, izin verin lütfen... Zaten sizin dağarcığınız buna yetmez...</p>
				<p class="normal">DOBÇİNSKİ</p>
				<p class="normal">Ama her şeyi hatırlayamayıp karıştıracaksınız şimdi.</p>
				<p class="normal">BOBÇİNSKİ</p>
				<p class="normal">Hatırlarım, yemin ederim hatırlarım. Engel olmayın, yeter ki sözümü kesmeyin de anlatayım! Baylar bana bir iyilik edin, söyleyin Pyotr İvanoviç’e sözümü kesmesin.</p>
				<p class="normal">KAYMAKAM</p>
				<p class="normal">Yahu neler oluyor, söylesenize Tanrı aşkına? Kalbim duracak şimdi. Oturun baylar! Sandalye verin! Pyotr İvanoviç, şöyle sandalyeye geçin. </p>
				<p class="normal">(<span class="ideitalik">Herkes iki Pyotr İvanoviç’in çevresine oturur</span>.))</p>
				<p class="normal">E söyleyin bakalım ne oldu?</p>
				<p class="normal">BOBÇİNSKİ</p>
				<p class="normal">Tamam, izin verin; her şey sırasıyla. Siz şeyi, o mektubu alıp da paylaşmak lütfunda bulununca, ben de gayet memnun bir şekilde sizden ayrılıp, evet efendim, işte doğruca şeye koştum... ama lütfen kesmeyin Pyotr İvanoviç! Hepsini hatırlıyorum efendim. İzin verin. İşte hemen Karobkin’e koştum. Karobkin evde yoktu, ben de Rastakovski’ye uğradım ama onu da bulamayınca, aldığınız haberi bildirmek için doğruca İvan Kuzmiç’e gittim. Oradan çıkarken de Pyotr İvanoviç ile karşılaştık...</p>
				<p class="normal">DOBÇİNSKİ</p>
				<p class="normal">(<span class="ideitalik">Sözünü keser</span>.) </p>
				<p class="normal">Şu börekçinin orada...</p>
				<p class="normal">BOBÇİNSKİ</p>
				<p class="normal">Börekçinin orada. Evet, Pyotr İvanoviç’le karşılaştık işte ve ona “Anton Antonoviç’in güvenilir bir yerden aldığı mektuptan haberiniz var mı?” diye sordum. Meğer Pyotr İvanoviç de bu konuyu, bilmem hangi iş için Filip Antonoviç Poçeçuyev’e gitmiş olan sizin kâhya kadın Avdotya’dan duymuş.</p>
				<p class="normal">DOBÇİNSKİ</p>
				<p class="normal">(<span class="ideitalik">Sözünü keser</span>.) </p>
				<p class="normal">Fransız votkası1 koymak için küçük bir fıçı almaya gitmiş.</p>
				<p class="normal">BOBÇİNSKİ</p>
				<p class="normal">(<span class="ideitalik">Dobçinski’nin elini çeker</span>.) </p>
				<p class="normal">Fransız votkası koymak için küçük bir fıçı almaya gitmiş. Biz de Pyotr İvanoviç’le Poçeçuyev’e gittik... ama yapmayın Pyotr İvanoviç... lütfen, sözümü kesmeyin!.. Poçeçuyev’e giderken yolda, Pyotr İvanoviç “Haydi meyhaneye gidelim. Sabahtan beri bir şey yemedim... açlıktan midem kazınıyor...” dedi. Evet, Pyotr İvanoviç’in karnı acıkmış işte. “Meyhaneye taze alabalık getirmişler, gidip biraz atıştırırız,” dedi. Meyhaneye henüz girmiştik ki genç bir adam gördük...</p>
				<p class="normal">DOBÇİNSKİ</p>
				<p class="normal">(<span class="ideitalik">Sözünü keser</span>.) </p>
				<p class="normal">Sivil giyinmiş, epey yakışıklı bir adam...</p>
				<p class="normal">BOBÇİNSKİ</p>
				<p class="normal">Sivil giyimli, epey yakışıklı bir adam, yüzünde düşünceli bir ifadeyle odada dolaşıyordu... görünüşünden... davranışlarından </p>
				<p class="normal">(<span class="ideitalik">Parmağını şakağında çevirir</span>.) </p>
				<p class="normal">burasının epey dolu olduğu belliydi. Ben de bir şeyler sezdim ve Pyotr İvanoviç de “Burada bir şeyler dönüyor efendim,” dedim. Pyotr İvanoviç’te hemen meyhaneciyi, meyhaneci Vlas’ı işaretle çağırdı; Vlas’ın karısı da üç hafta önce doğum yaptı. Öyle hareketli bir çocuk ki, büyüyünce babası gibi meyhaneci olacak anlaşılan. Neyse, Pyotr İvanoviç, Vlas’ı çağırıp alçak sesle “Kim bu genç adam?” diye sordu. Vlas da dedi ki “Bu adam...” E, kesmeyin ama Pyotr İvanoviç, rica ederim sözümü kesmeyin; inanın bana, siz anlatamazsınız: Bir kere pelteksiniz; konuşurken dişinizin arasından ıslık gibi bir ses çıkarıyorsunuz, biliyorsunuz ki... Ha işte Vlas “Bu genç adam,” dedi, “Memurmuş,” evet efendim, “Peterburg’dan geliyormuş, adı da İvan Aleksandroviç Hlestakov’muş,” dedi. “Saratov’a gidiyormuş ama çok garip görünüyor doğrusu; bir haftadır burada kalıyor, dışarıya adımını atmadı ve her şeyi de hesaba yazdırıyor, daha bir kapik bile vermedi,” dedi. Bunları duyunca birden aklım başıma geldi. Pyotr İvanoviç’e “Vay!” dedim...</p>
				<p class="normal">DOBÇİNSKİ</p>
				<p class="normal">Hayır Pyotr İvanoviç, “Vay!” diyen bendim.</p>
				<p class="normal">BOBÇİNSKİ</p>
				<p class="normal">Önce siz, sonra da ben dedim. Pyotr İvanoviç’le ben “Vay!” dedik. Madem Saratov’a gidecekmiş burada ne arıyor? Değil mi efendim? İşte memur bu adamdır.</p>
				<p class="normal">KAYMAKAM</p>
				<p class="normal">Kim, hangi memur?</p>
				<p class="normal">BOBÇİNSKİ</p>
				<p class="normal">Aldığınız mektupta söz edilen memur işte, müfettiş.</p>
				<p class="normal">KAYMAKAM</p>
				<p class="normal">(<span class="ideitalik">Korkuyla</span>.) </p>
				<p class="normal">Neler diyorsunuz, Tanrı korusun! O değildir.</p>
				<p class="normal">DOBÇİNSKİ</p>
				<p class="normal">Gerçekten o! Ne para veriyor, ne de çekip gidiyor. O değilse, ya kim olacak? Yol evrakına göre de Saratov’a gidiyormuş.</p>
				<p class="normal">BOBÇİNSKİ</p>
				<p class="normal">O, yemin ederim o... Öyle de dikkatli ki, gözünden bir şey kaçmıyor. Bizim Pyotr İvanoviç’le alabalık yediğimizi görünce – hani Pyotr İvanoviç’in karnı acıktı demiştim ya – tabaklarımıza öyle bir göz attı ki korkudan titremeye başladım.</p>
				<p class="normal">KAYMAKAM</p>
				<p class="normal">Tanrım biz günahkâr kullarına acı! Hangi odada kalıyormuş?</p>
				<p class="normal">DOBÇİNSKİ</p>
				<p class="normal">Beş numarada, merdiven altındaki.</p>
				<p class="normal">BOBÇİNSKİ</p>
				<p class="normal">Geçen yıl yabancı subayların kavga ettikleri oda işte.</p>
				<p class="normal">KAYMAKAM</p>
				<p class="normal">Ne zamandır oradaymış?</p>
				<p class="normal">DOBÇİNSKİ</p>
				<p class="normal">Neredeyse iki haftadır. Aziz Vasili Yortusu’nda gelmiş.</p>
				<p class="normal">KAYMAKAM</p>
				<p class="normal">İki hafta ha! </p>
				<p class="normal">(<span class="ideitalik">Alçak sesle söylenir</span>.) </p>
				<p class="normal">Ah Tanrım, yüce Tanrım! Acı bana, kurtar beni! Bu iki hafta içinde başçavuşun karısı dövüldü! Mahkûmlara yemek verilmedi! Sokaklar, meyhaneler leş gibi! Pislik içinde! Ne utanç! </p>
				<p class="normal">(<span class="ideitalik">Başını elleri arasına alır</span>.)</p>
				<p class="normal">ARTEMİ FİLİPPOVİÇ</p>
				<p class="normal">Ne dersiniz Anton Antonoviç? Üniformalarımızı giyip hana bir uğrayalım mı?</p>
				<p class="normal">AMMOS FYODOROVİÇ</p>
				<p class="normal">Yok, yok! Önce başkan, ruhban sınıfı ve tüccarlar gitmeli; “Yohan Mason’un Yaşamı” kitabındaki gibi…</p>
				<p class="normal">KAYMAKAM</p>
				<p class="normal">Yok, olmaz; izin verin bu işi tek başıma halledeyim. Yaşamımda karşıma çıkan tüm zorlukların altından kalkmasını becerdim, hatta takdirname almışlığım bile var. Bu defa da Tanrı yardım eder elbet. </p>
				<p class="normal">(<span class="ideitalik">Bobçinski’ye dönerek</span>.) </p>
				<p class="normal">Genç bir adam mı demiştiniz?</p>
				<p class="normal">BOBÇİNSKİ</p>
				<p class="normal">Genç, yirmi üç, yirmi dörtten fazla yoktur.</p>
				<p class="normal">KAYMAKAM</p>
				<p class="normal">Öylesi daha iyi; gençleri kandırmak kolaydır. Yaşlı bir iblis olsaydı fenaydı ama gençlerin içi dışı birdir. Haydi, siz de kendi bölümlerinizi hazırlayın baylar; ben de tek başıma ya da Pyotr İvanoviç’le birlikte gidip, sanki yolcuların keyifleri yerinde mi diye şöyle bir yoklamaya çıkmış gibi davranırım. Hey Svistunov!</p>
				<p class="normal">SVİSTUNOV</p>
				<p class="normal">Buyurun.</p>
				<p class="normal">KAYMAKAM</p>
				<p class="normal">Hemen komisere git; ya da bekle, sen bana lazımsın. Birine söyle de komiseri hemen bana getirsin, sen de buraya gel.</p>
				<p class="normal"><span class="ideitalik">(Polis memuru aceleyle çıkar.)</span></p>
				<p class="normal">ARTEMİ FİLİPPOVİÇ</p>
				<p class="normal">Yürü gidelim, Ammos Fyodoroviç! Bizim başımız da derde girebilir.</p>
				<p class="normal">AMMOS FYODOROVİÇ</p>
				<p class="normal">Siz niye korkuyorsunuz ki? Hastalara temiz başlıklar giydirin yeter.</p>
				<p class="normal">ARTEMİ FİLİPPOVİÇ</p>
				<p class="normal">Ne başlığı yahu? Sözde hastalara yulaf çorbası veriliyor, ama bütün koridorlarda insanın burnunun direğini sızlatan bir lahana kokusu var.</p>
				<p class="normal">AMMOS FYODOROVİÇ</p>
				<p class="normal">Benimse hiç kaygılandığım yok. Kim kalkıp mahkemeye gelir ki? Kazara uğrayıp da bir evraka bakacak olsa, ömrünün sonuna dek pişmanlıktan kurtulamaz. On beş yıldır yargıç koltuğunda oturuyorum, ama bir dosyayı azıcık incelesem hemen fırlatıp atarım! Hazreti Süleyman bile gelse bu dosyalarda kimin haklı kimin haksız olduğunu bulamaz.</p>
				<p class="normal"><span class="ideitalik">(Yargıç, Yoksulları Koruma Kurumları Müdürü, </span></p>
				<p class="normal"><span class="ideitalik">Lise Müdürü, Postane Müdürü çıkarken kapıda </span></p>
				<p class="normal"><span class="ideitalik">geri dönen polis memuruyla çarpışırlar.)</span></p>
				</body>
</html>