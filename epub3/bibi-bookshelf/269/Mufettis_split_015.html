<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_15">2. Sahne</h2>
				<p class="ortayazi"><span class="ideitalik">(Osip ve Hlestakov.)</span></p>
				<p class="normal">HLESTAKOV</p>
				<p class="normal">Al şunları. </p>
				<p class="normal">(<span class="ideitalik">Şapkasıyla bastonunu uzatır</span>.)</p>
				<p class="normal">Yine mi yatağımda yuvarlandın?</p>
				<p class="normal">OSİP</p>
				<p class="normal">Neden yuvarlanayım? Hiç mi yatak görmedim sanki?</p>
				<p class="normal">HLESTAKOV</p>
				<p class="normal">Yalan söyleme, yuvarlanmışsın; bak karmakarışık olmuş.</p>
				<p class="normal">OSİP</p>
				<p class="normal">Muhtaç mıyım yatağınıza? Hiç yatak yüzü görmedik sanki. Ayaklarım var; şuracıkta dikiliyordum işte. Bana ne yatağınızdan?</p>
				<p class="normal">HLESTAKOV</p>
				<p class="normal">(<span class="ideitalik">Odada dolaşmaya başlar</span>.) </p>
				<p class="normal">Bak bakalım, kesede tütün kalmış mı?</p>
				<p class="normal">OSİP</p>
				<p class="normal">Nasıl kalsın? Son tutamı dört gün önce içtiniz ya.</p>
				<p class="normal">HLESTAKOV</p>
				<p class="normal">(<span class="ideitalik">Dudaklarını şekilden şekle sokarak dolaşır; </span></p>
				<p class="normal"><span class="ideitalik">sonunda sert, kesin bir sesle</span>.) </p>
				<p class="normal">Bana bak... Osip!</p>
				<p class="normal">OSİP</p>
				<p class="normal">Buyurun efendim?</p>
				<p class="normal">HLESTAKOV</p>
				<p class="normal">(<span class="ideitalik">Sert ama deminkinden daha kararsız bir sesle</span>.) </p>
				<p class="normal">Git oraya.</p>
				<p class="normal">OSİP</p>
				<p class="normal">Nereye?</p>
				<p class="normal">HLESTAKOV</p>
				<p class="normal">(<span class="ideitalik">Artık hiç de sert ve kendinden emin olmayan bir sesle, neredeyse yalvarırcasına</span>.) </p>
				<p class="normal">Aşağıya, mutfağa... Söyle de... bana yemek getirsinler.</p>
				<p class="normal">OSİP</p>
				<p class="normal">Yo, olmaz, gitmek istemiyorum.</p>
				<p class="normal">HLESTAKOV</p>
				<p class="normal">Bu ne cüret sersem!</p>
				<p class="normal">OSİP</p>
				<p class="normal">Kusura bakmayın ama, gitsem de bir işe yaramaz zaten. Hancı artık bize yemek vermeyeceğini söyledi.</p>
				<p class="normal">HLESTAKOV</p>
				<p class="normal">Nasıl vermeyecekmiş? Böyle saçmalık olur mu?</p>
				<p class="normal">OSİP</p>
				<p class="normal">Dahası kaymakama gidip, “Bu bayın üç haftadır beş kapik verdiği yok,” diyecekmiş. Üstelik “İkiniz de hırsızsınız, efendin de dolandırıcının teki. Biz sizin gibi dolandırıcıları, alçakları çok gördük,” dedi.</p>
				<p class="normal">HLESTAKOV</p>
				<p class="normal">Bunları gelip bana anlatmak hoşuna gidiyor değil mi hayvan herif!</p>
				<p class="normal">OSİP</p>
				<p class="normal">Bir de “Sizin gibiler gelip, yer içer, borçlanır, sonra da kovmak olanaksız olur. Ama benim şakam yoktur; gidip sizi şikâyet edeceğim ve hapse attıracağım,” dedi.</p>
				<p class="normal">HLESTAKOV</p>
				<p class="normal">Kes artık sersem! Git, ona dediklerimi söyle. Ne kaba, ne hayvan herifmiş!</p>
				<p class="normal">OSİP</p>
				<p class="normal">İyisi mi hancıyı size getireyim.</p>
				<p class="normal">HLESTAKOV</p>
				<p class="normal">Neden buraya getireceksin? Git kendin söyle.</p>
				<p class="normal">OSİP</p>
				<p class="normal">Ama insaf edin, efendim...</p>
				<p class="normal">HLESTAKOV</p>
				<p class="normal">Peki, lanet olasıca! Git hancıyı çağır.</p>
				<p class="normal"><span class="ideitalik">(Osip çıkar.)</span></p>
				</body>
</html>