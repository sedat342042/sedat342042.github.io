<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_11">4. Sahne</h2>
				<p class="ortayazi"><span class="ideitalik">(Kaymakam, Bobçinski, Dobçinski ve Polis Memuru.)</span></p>
				<p class="normal">KAYMAKAM</p>
				<p class="normal">Ee, araba hazır mı?</p>
				<p class="normal">POLİS MEMURU</p>
				<p class="normal">Hazır.</p>
				<p class="normal">KAYMAKAM</p>
				<p class="normal">Tamam fırla sokağa... ya da dur, bekle! Buraya getir... Diğerleri nerede? Tek sen mi varsın? Prohorov’un da buraya gelmesini emretmedim mi? Prohorov nerede?</p>
				<p class="normal">POLİS MEMURU</p>
				<p class="normal">Prohorov karakolda ama bir işinize yaramaz.</p>
				<p class="normal">KAYMAKAM</p>
				<p class="normal">Neden?</p>
				<p class="normal">POLİS MEMURU</p>
				<p class="normal">Neden olacak, sabah getirdiklerinde ölü gibiydi. Başından 
				aşağı iki kova su dökmüşler ama hâlâ ayılamadı.</p>
				<p class="normal">KAYMAKAM</p>
				<p class="normal">(<span class="ideitalik">Başını iki eliyle kavrayarak</span>.) </p>
				<p class="normal">Aman Tanrım, aman Tanrım! Hemen aşağı in, ya da dur, inme; çabuk odama koş, duydun mu? Kılıcımla yeni 
				şapkamı getir. Haydi gidelim, Pyotr İvanoviç!</p>
				<p class="normal">BOBÇİNSKİ</p>
				<p class="normal">Ben de, ben de... izin verin ben de geleyim Anton Antonoviç!</p>
				<p class="normal">KAYMAKAM</p>
				<p class="normal">Yok, olmaz Pyotr İvanoviç, imkânsız! Gelmeniz uygunsuz olur, hem arabaya da sığmayız zaten.</p>
				<p class="normal">BOBÇİNSKİ</p>
				<p class="normal">Olur, olur; ben arabanın arkasından koşa koşa gelirim. Kapının aralığından bakıp, neler yapacak 
				şöyle bir görsem yeter...</p>
				<p class="normal">KAYMAKAM</p>
				<p class="normal">(<span class="ideitalik">Kılıcını alır, Polis Memuru’na</span>.) </p>
				<p class="normal">Koş yanına on tane adam al, ellerine de birer süpürge tutuştur... Bu kılıç da amma paslıymış yahu! O lanet olası Tüccar Abdulin yok mu; kaymakamın eski kılıcını görüyor ama yenisini yollamıyor. Ah, herkes düzenbaz olmuş! Bu hırsızlar, el altından şikâyet dilekçelerini hazırlamışlardır mutlaka. Herkes eline bir sokak alsın... lanet olsun, sokak değil süpürge alsın! Sonra da hana giden caddeyi baştan sona yıkayıp pırıl pırıl yapsınlar... Anladın mı? Bana bak, sen de... sen de... ah ben seni bilmez miyim! Kendini aptal gibi gösterirsin ama gümüş kaşıkları gizlice çizmelerine sokmayı bilirsin; ayağını denk al, benim gözümden bir şey kaçmaz!.. Tüccar Çerniyayev’e yaptıklarını bilmiyorum mu sanıyorsun, ha? Adamdan üniforma için iki arşın kumaş alacağım diye bütün topu iç ettin. Dikkatli ol! Rütben kadar çalmıyorsun pek! Haydi kaybol şimdi!</p>
				</body>
</html>