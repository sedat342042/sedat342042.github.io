<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_18">5. Sahne</h2>
				<p class="ortayazi"><span class="ideitalik">(Yalnız Hlestakov.)</span></p>
				<p class="normal">HLESTAKOV</p>
				<p class="normal">Yemek vermezse gerçekten fena olacak. Hiç bu kadar acıkmamıştım. Elbiselerimden birini rehin olarak versem mi acaba? Yoksa pantolonumu mu satsam? Yok, açlığa biraz daha katlanıp eve Peterburg giysileriyle dönmek daha iyi. Yohim’in araba kiralamaması kötü oldu; eve fenerli bir arabayla döner, arabayı da o zengin, mendebur komşulardan birinin verandasının önüne çekerdik, Osip de arkada hizmetçi üniformasıyla otururdu. “Kimmiş? Kim gelmiş?” diye ortalık ayağa kalkardı herhalde. Uşak içeri girip:</p>
				<p class="normal">(<span class="ideitalik">Uşağı taklit eder</span>.)</p>
				<p class="normal">“Peterburg’dan İvan Aleksandroviç Hlestakov huzura kabulünü rica ediyor,” derdi. Ama bu öküz herifler “huzura kabul” sözünün anlamını bilmezler. Örneğin kaz kafalı bir pomeşçik, ziyarete gittiği evin salonuna ayı gibi dalar. Ama ben, doğruca evin güzel hanımefendisine gidip “izninizle hanımefendi” derim ve... </p>
				<p class="normal">(<span class="ideitalik">Ellerini ovuşturur ve bir ayağını ileri uzatarak selam verir.)</span></p>
				<p class="normal">Tüh! </p>
				<p class="normal">(<span class="ideitalik">Tükürür</span>.) </p>
				<p class="normal">Açlıktan midem bulanıyor yahu.</p>
				</body>
</html>