<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_40">6. Sahne</h2>
				<p class="ortayazi"><span class="ideitalik">(Hlestakov ve Artemi Filippoviç. Artemi Filippoviç kılıcını tutarak içeri girer ve hazır ola geçer.)</span></p>
				<p class="normal">ARTEMİ FİLİPPOVİÇ</p>
				<p class="normal">İzninizle kendimi tanıtayım: Yoksulları Koruma Kurumları Müdürü, 7. derece memur Zemlyanika.</p>
				<p class="normal">HLESTAKOV</p>
				<p class="normal">Merhaba, oturun lütfen.</p>
				<p class="normal">ARTEMİ FİLİPPOVİÇ</p>
				<p class="normal">Size, yönetimim altındaki Koruma Kurumları’nı gezerken eşlik etme onuruna erişmiştim.</p>
				<p class="normal">HLESTAKOV</p>
				<p class="normal">A, evet! Hatırladım. Beni çok güzel bir yemekle ağırlamıştınız.</p>
				<p class="normal">ARTEMİ FİLİPPOVİÇ</p>
				<p class="normal">Yurduma hizmet etmekten mutluluk duyarım.</p>
				<p class="normal">HLESTAKOV</p>
				<p class="normal">Ben –bunun bir zaaf olduğunu itiraf etmeliyim– iyi yemekleri severim. Baksanıza, sanırım sizin boyunuz dün biraz daha kısa gibiydi, değil mi?</p>
				<p class="normal">ARTEMİ FİLİPPOVİÇ</p>
				<p class="normal">Gayet mümkün efendim. </p>
				<p class="normal">(<span class="ideitalik">Duralar</span>.) </p>
				<p class="normal">Bakın size çok yoğun bir şekilde çalıştığımı söyleyebilirim. </p>
				<p class="normal">(<span class="ideitalik">Sandalyesini biraz yakınlaştırır ve konuşmasına alçak sesle devam eder</span>.) </p>
				<p class="normal">Ama şu Postane Müdürü’nün bir şey yaptığı yok: Bütün işler birbirine girmiştir, paketler uzun zaman postanede bekletilir... bunu kendiniz de araştırabilirsiniz. Benden biraz önce yanınıza gelen yargıç da yalnız tavşan peşinde koşan, resmi dairede köpek yetiştiren bir adamdır; benim hem akrabam hem de dostum olmasına karşın yurdumun çıkarları için şunu da söylemek zorundayım ki davranışları hiç de kabul edilebilir değil. Buranın pomeşçiklerinden, sizin de gördüğünüz Dobçinski diye biri vardır; işte bu Dobçinski evden çıkar çıkmaz, bizim yargıç hemen adamın karısına koşar, bunun üzerine yemin etmeye hazırım... Hem gerekirse çocuklarına bir bakarsınız: Hiçbiri Dobçinski’ye benzemiyor, hatta en küçük kız tıpkı yargıç.</p>
				<p class="normal">HLESTAKOV</p>
				<p class="normal">Devam edin lütfen! Böyle bir şey hiç aklıma gelmezdi.</p>
				<p class="normal">ARTEMİ FİLİPPOVİÇ</p>
				<p class="normal">Bir de şu Lise Müdürü var... Hükümet böyle bir görev için bu adama nasıl güveniyor, hiç anlayamıyorum. Adam Jakoben’den bile beter; gençlerin kafasını ağza bile alınmayacak düşüncelerle dolduruyor. Bütün bunlara yazılı olarak size sunmamı emreder misiniz?</p>
				<p class="normal">HLESTAKOV</p>
				<p class="normal">Yazılı olursa iyi olur. Hem daha çok hoşuma gider. Canım sıkıldığında böyle eğlenceli şeyler okumaya bayılırım, biliyor musunuz?.. Adınız neydi? Hep unutuyorum.</p>
				<p class="normal">ARTEMİ FİLİPPOVİÇ</p>
				<p class="normal">Zemlyanika.</p>
				<p class="normal">HLESTAKOV</p>
				<p class="normal">Ah, evet! Zemlyanika. Söyleyin bakalım, sizin de çocuklarınız var mı?</p>
				<p class="normal">ARTEMİ FİLİPPOVİÇ</p>
				<p class="normal">Beş tane; ikisi artık yetişkin bile sayılır.</p>
				<p class="normal">HLESTAKOV</p>
				<p class="normal">Vay canına, epey büyükmüşler! Peki nasıl... şeyleri nedir?..</p>
				<p class="normal">ARTEMİ FİLİPPOVİÇ</p>
				<p class="normal">Adlarını merak etmek lütfunda mı bulunuyorsunuz?</p>
				<p class="normal">HLESTAKOV</p>
				<p class="normal">Evet, adları nedir?</p>
				<p class="normal">ARTEMİ FİLİPPOVİÇ</p>
				<p class="normal">Nikolay, İvan, Yelizaveta, Marya ve Perepetuya.</p>
				<p class="normal">HLESTAKOV</p>
				<p class="normal">Çok güzel.</p>
				<p class="normal">ARTEMİ FİLİPPOVİÇ</p>
				<p class="normal">Sizi daha fazla rahatsız edip de kutsal görevinize ayırdığınız zamanı almayayım efendim... </p>
				<p class="normal">(<span class="ideitalik">Gitmek üzere selam verir</span>.)</p>
				<p class="normal">HLESTAKOV</p>
				<p class="normal">(<span class="ideitalik">Onu geçirir</span>.) </p>
				<p class="normal">Yok, yok. Anlattıklarınız çok garipti. Başka zaman yine uğrayın lütfen... Böyle konuşmalara bayılırım. </p>
				<p class="normal">(<span class="ideitalik">Geri dönerken durur ve kapıyı açıp arkasından seslenir</span>:) </p>
				<p class="normal">Hey, siz! Adınız neydi? Adınızı baba adınızı hep unutuyorum.</p>
				<p class="normal">ARTEMİ FİLİPPOVİÇ</p>
				<p class="normal">Artemi Filippoviç.</p>
				<p class="normal">HLESTAKOV</p>
				<p class="normal">Bana bir iyilik yapar mısınız Artemi Filippoviç? Başıma çok garip bir şey geldi; yollarda beş parasız kaldım. Bana borç verebileceğiniz dört yüz rubleniz var mı acaba?</p>
				<p class="normal">ARTEMİ FİLİPPOVİÇ</p>
				<p class="normal">Var.</p>
				<p class="normal">HLESTAKOV</p>
				<p class="normal">Tam zamanında imdadıma yetiştiniz. Çok teşekkür ederim.</p>
				</body>
</html>