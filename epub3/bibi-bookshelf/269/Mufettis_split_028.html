<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_27">4. Sahne</h2>
				<p class="ortayazi"><span class="ideitalik">(Mişka ve Osip.)</span></p>
				<p class="normal">OSİP</p>
				<p class="normal">Nereye geçeyim?</p>
				<p class="normal">MİŞKA</p>
				<p class="normal">Buraya amcacığım, buraya.</p>
				<p class="normal">OSİP</p>
				<p class="normal">Dur, önce bir soluk alayım. Yaşam ne berbat yahu! Mide boşken, en hafif yük bile insana ağır geliyor galiba.</p>
				<p class="normal">MİŞKA</p>
				<p class="normal">General hemen mi gelecek amca?</p>
				<p class="normal">OSİP</p>
				<p class="normal">Hangi general?</p>
				<p class="normal">MİŞKA</p>
				<p class="normal">Efendin işte.</p>
				<p class="normal">OSİP</p>
				<p class="normal">Efendim mi? Ne generali yahu?</p>
				<p class="normal">MİŞKA</p>
				<p class="normal">General değil mi yoksa?</p>
				<p class="normal">OSİP</p>
				<p class="normal">General ama başka türlü general.</p>
				<p class="normal">MİŞKA</p>
				<p class="normal">Nasıl yani, normal generalin üstü mü astı mı?</p>
				<p class="normal">OSİP</p>
				<p class="normal">Üstü.</p>
				<p class="normal">MİŞKA</p>
				<p class="normal">Deme yahu? İşe bak! Demek bunca şamata bu yüzden.</p>
				<p class="normal">OSİP</p>
				<p class="normal">Baksana delikanlı; gördüğüm kadarıyla epey uyanıksın. Bana yiyecek bir şeyler hazırlayıversene.</p>
				<p class="normal">MİŞKA</p>
				<p class="normal">Sizin için henüz hiçbir şey hazırlanmadı amcacığım. Tabii siz öyle sıradan yemekler yemezsiniz; yemeğiniz efendiniz masaya oturunca verilecek.</p>
				<p class="normal">OSİP</p>
				<p class="normal">Peki neymiş sıradan yemekleriniz?</p>
				<p class="normal">MİŞKA</p>
				<p class="normal">Lahana çorbası, lapa bir de börek.</p>
				<p class="normal">OSİP</p>
				<p class="normal">Lahana çorbası, lapa, börek fark etmez, ver sen! Önemli değil, ne olursa yeriz. Haydi şu bavulu götürelim! Bu odanın başka çıkışı var mı?</p>
				<p class="normal">MİŞKA</p>
				<p class="normal">Var.</p>
				<p class="normal"><span class="ideitalik">(İkisi birlikte, bavulu yan odaya götürürler.)</span></p>
				</body>
</html>