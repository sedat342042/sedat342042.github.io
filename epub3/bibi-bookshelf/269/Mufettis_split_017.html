<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_17">4. Sahne</h2>
				<p class="ortayazi"><span class="ideitalik">(Hlestakov, Osip, han uşağı.)</span></p>
				<p class="normal">UŞAK</p>
				<p class="normal">Patron ne istediğinizi soruyor.</p>
				<p class="normal">HLESTAKOV</p>
				<p class="normal">Merhaba kardeş! Eh, nasılsın, iyi misin?</p>
				<p class="normal">UŞAK</p>
				<p class="normal">Tanrı’ya şükür iyiyiz.</p>
				<p class="normal">HLESTAKOV</p>
				<p class="normal">Handa işler nasıl? Her şey yolunda mı?</p>
				<p class="normal">UŞAK</p>
				<p class="normal">Çok şükür yolunda.</p>
				<p class="normal">HLESTAKOV</p>
				<p class="normal">Çok müşteriniz var mı?</p>
				<p class="normal">UŞAK</p>
				<p class="normal">Yeterince var.</p>
				<p class="normal">HLESTAKOV</p>
				<p class="normal">Bak azizim, bu saate dek bana öğle yemeği getirmediler; lütfen söyleyiver de çabucak getirsinler, çünkü yemekten sonra yapacak işlerim var.</p>
				<p class="normal">UŞAK</p>
				<p class="normal">Ama patron, artık size yemek verilmemesini emretti. Hatta bugün kaymakama gidip sizi şikâyet edecekmiş.</p>
				<p class="normal">HLESTAKOV</p>
				<p class="normal">Neden şikâyet edecekmiş? Bir düşünsene azizim, olacak şey mi bu? Yemek yemem gerek. Böyle aç karnına oturamam ya. Şaka yapmıyorum, gerçekten çok acıktım.</p>
				<p class="normal">UŞAK</p>
				<p class="normal">Anlıyorum efendim. Ama patron “Eski hesabını kapatmadan ona yemek vermeyeceğim,” diyor. Bu da onun yanıtı.</p>
				<p class="normal">HLESTAKOV</p>
				<p class="normal">Sen ona benim yemek istediğimi anlatırsın. Para işi en kolayı... Senin patron köylü olduğu için bir gün yemek yemeden durabilir, ama herkesi kendisi gibi sanıyor. Ama öyle olmaz!</p>
				<p class="normal">UŞAK</p>
				<p class="normal">Bir sorayım bakalım.</p>
				</body>
</html>