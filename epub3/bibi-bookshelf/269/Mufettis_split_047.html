<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_45">11. Sahne</h2>
				<p class="ortayazi"><span class="ideitalik">(Hlestakov, Çilingirin Karısı ve Başçavuşun Karısı.)</span></p>
				<p class="normal">ÇİLİNGİRİN KARISI</p>
				<p class="normal">(<span class="ideitalik">Hlestakov’un ayaklarına kapanarak</span>.) </p>
				<p class="normal">Acı bize...</p>
				<p class="normal">BAŞÇAVUŞUN KARISI</p>
				<p class="normal">Acı bize...</p>
				<p class="normal">HLESTAKOV</p>
				<p class="normal">Siz de kimsiniz hanımlar?</p>
				<p class="normal">BAŞÇAVUŞUN KARISI</p>
				<p class="normal">Başçavuşun karısı İvanovna.</p>
				<p class="normal">ÇİLİNGİRİN KARISI</p>
				<p class="normal">Çilingirin karısı Fevronya Petrovna Poşlyopkina, babacığım...</p>
				<p class="normal">HLESTAKOV</p>
				<p class="normal">Durun, önce birer birer konuşun. Sen, ne istiyorsun?</p>
				<p class="normal">ÇİLİNGİRİN KARISI</p>
				<p class="normal">Merhametinizi diliyorum; kaymakamdan şikâyetçiyim! Tanrı’nın laneti üzerinden hiç eksik olmasın! O düzenbazın yalnız kendisi değil, çocukları da, amcaları da, teyzeleri de gün yüzü görmesin!</p>
				<p class="normal">HLESTAKOV</p>
				<p class="normal">Neden?</p>
				<p class="normal">ÇİLİNGİRİN KARISI</p>
				<p class="normal">Sıra bizde bile değilken kocamın kafasını kazıtıp askere yazdırdı, düzenbaz herif! Üstelik evli erkeklerin askere alınması kanuna da aykırı.</p>
				<p class="normal">HLESTAKOV</p>
				<p class="normal">Bunu nasıl yapabilir ki?</p>
				<p class="normal">ÇİLİNGİRİN KARISI</p>
				<p class="normal">Yapar, o alçak yapar; dilerim Tanrı ne bu dünyada, ne de öbür dünyada huzur vermez ona! Teyzesi varsa Tanrı onun da belasını versin; pis düzenbazın babası sağsa, o alçak da geberip gitsin! Aslında sıra terzinin ayyaş oğlundaydı, ama ana babası zengin olduğundan hediyeler verip kurtuldular; sonra da Tüccar Panteleyevna’nın oğlu vardı ama Panteleyevna, kaymakamın karısına üç top kumaş yollayınca, sıra bize geldi. Bana “Koca senin nene gerek? Zaten bir işine yaradığı yok,” dedi. Gerekli mi değil mi benim bileceğim iş; düzenbaz herif! “Kocan hırsızın teki!” dedi, “Şimdiye kadar bir şey çalmamış olsa da fark etmez, bundan sonra çalabilir; hem zaten gelecek yıl askere alacaklar,” dedi. Ben kocasız ne yapacağım şimdi, pis düzenbaz? Zaten hasta bir kadınım, alçak herif! Tanrı soyunun sopunun belasını versin! Kaynanası varsa, kaynanasının da...</p>
				<p class="normal">HLESTAKOV</p>
				<p class="normal">Tamam, tamam. Ya senin sorunun ne?</p>
				<p class="normal">(<span class="ideitalik">Yaşlı kadını geçirir</span>.)</p>
				<p class="normal">ÇİLİNGİRİN KARISI</p>
				<p class="normal">(<span class="ideitalik">Çıkarken</span>.) </p>
				<p class="normal">Ne olur unutmayın babacığım! Acıyın bana!</p>
				<p class="normal">BAŞÇAVUŞUN KARISI</p>
				<p class="normal">Kaymakam’dan şikâyetçiyim babacığım...</p>
				<p class="normal">HLESTAKOV</p>
				<p class="normal">Tamam, ama neden? Uzatmadan anlat.</p>
				<p class="normal">BAŞÇAVUŞUN KARISI</p>
				<p class="normal">Beni kırbaçlattı, babacığım!</p>
				<p class="normal">HLESTAKOV</p>
				<p class="normal">Nasıl?</p>
				<p class="normal">BAŞÇAVUŞUN KARISI</p>
				<p class="normal">Yanlışlıkla oldu babacığım! Köylü karıları pazarda kavga çıkarmışlar, polisler de gelip beni yakaladılar. Öyle dövdüler ki, iki gün oturamadım.</p>
				<p class="normal">HLESTAKOV</p>
				<p class="normal">Peki ne yapacağız şimdi?</p>
				<p class="normal">BAŞÇAVUŞUN KARISI</p>
				<p class="normal">Şimdi yapılacak bir şey yok tabii. Ama bu yanlış yüzünden para cezasına çarptırsanız. Böyle bir fırsatı kaçırmayayım, şimdilerde paraya çok ihtiyacım var.</p>
				<p class="normal">HLESTAKOV</p>
				<p class="normal">Tamam, tamam. Haydi gidin artık! Ben bu konuyla ilgileneceğim. </p>
				<p class="normal">(<span class="ideitalik">Pencereden dilekçeler uzatan bir sürü el görünür</span>.) </p>
				<p class="normal">Daha da mı var? </p>
				<p class="normal">(<span class="ideitalik">Pencereye yaklaşır</span>.) </p>
				<p class="normal">Hayır, istemiyorum! Olanaksız, olanaksız! </p>
				<p class="normal">(<span class="ideitalik">Pencereden uzaklaşır</span>.) </p>
				<p class="normal">Bıktım bu lanet işten! Kimseyi içeri alma Osip!</p>
				<p class="normal">OSİP</p>
				<p class="normal">(<span class="ideitalik">Pencereden bağırır</span>.) </p>
				<p class="normal">Haydi gidin artık! Şimdi zamanı değil, yarın gelin! </p>
				<p class="normal">(<span class="ideitalik">Kapı açılır, kaba çuhadan bir palto giymiş, uzun sakallı, dudağı patlamış, yanakları sargılı bir adam girer; arkasından birkaç kişi daha görünür</span>.) </p>
				<p class="normal">Dışarı, dışarı! Ne doluştunuz? </p>
				<p class="normal">(<span class="ideitalik">İlk giren adamı karnından itekleyerek, onunla beraber antreye çıkar ve kapıyı da arkasından kapatır</span>.)</p>
				</body>
</html>