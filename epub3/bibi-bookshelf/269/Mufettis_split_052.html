<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_50">16. Sahne</h2>
				<p class="ortayazi"><span class="ideitalik">(Aynı kişiler ve Osip.)</span></p>
				<p class="normal">OSİP</p>
				<p class="normal">Atlar hazır.</p>
				<p class="normal">HLESTAKOV</p>
				<p class="normal">Tamam... şimdi geliyorum.</p>
				<p class="normal">KAYMAKAM</p>
				<p class="normal">Nasıl efendim? Gidiyor musunuz?</p>
				<p class="normal">HLESTAKOV</p>
				<p class="normal">Evet, gidiyorum.</p>
				<p class="normal">KAYMAKAM</p>
				<p class="normal">Nasıl olur, yani... bağışlayın ama az önce evlenmekten söz etmiyor muydunuz?</p>
				<p class="normal">HLESTAKOV</p>
				<p class="normal">Evet... Kısa bir süreliğine gidiyorum... zengin, ihtiyar bir amcam var, bir günlüğüne ona uğrayıp yarın döneceğim.</p>
				<p class="normal">KAYMAKAM</p>
				<p class="normal">Sizi alıkoymaya cüret edemeyiz tabii, umarım sağ salim dönersiniz.</p>
				<p class="normal">HLESTAKOV</p>
				<p class="normal">Tabii, tabii, hemen döneceğim zaten. Hoşça kal aşkım... yok, içimdekileri anlatamayacağım! Hoşça kal sevgilim! </p>
				<p class="normal">(<span class="ideitalik">Genç kızın elini öper</span>.)</p>
				<p class="normal">KAYMAKAM</p>
				<p class="normal">Yolluk bir şeyler gerekli mi? Paraya ihtiyacınız var mı?</p>
				<p class="normal">HLESTAKOV</p>
				<p class="normal">Ah, hiç gerek yok. </p>
				<p class="normal">(<span class="ideitalik">Biraz düşünür</span>.) </p>
				<p class="normal">Belki ihtiyacım olabilir.</p>
				<p class="normal">KAYMAKAM</p>
				<p class="normal">Ne kadar lazımdı?</p>
				<p class="normal">HLESTAKOV</p>
				<p class="normal">Geçen gün iki yüz almıştım, aman dört yüz –sizi yanıltmak istemem– şunu sekiz yüze tamamlayalım isterseniz.</p>
				<p class="normal">KAYMAKAM</p>
				<p class="normal">Hemen! </p>
				<p class="normal">(<span class="ideitalik">Paraları çıkarır</span>.) </p>
				<p class="normal">Bakın özel seçilmiş gibi yepyeni banknotlar.</p>
				<p class="normal">HLESTAKOV</p>
				<p class="normal">A, evet! </p>
				<p class="normal">(<span class="ideitalik">Paraları alıp kontrol eder</span>.) </p>
				<p class="normal">Çok güzel. Yeni para şans getirir derler.</p>
				<p class="normal">KAYMAKAM</p>
				<p class="normal">Çok doğru efendim.</p>
				<p class="normal">HLESTAKOV</p>
				<p class="normal">Hoşça kalın Anton Antonoviç! Konukseverliğinizden çok memnun kaldım. Tüm içtenliğimle söylüyorum, hiçbir yerde böylesine iyi ağırlanmadım. Hoşça kalın Anna Andreyevna! Hoşça kal sevgilim Marya Antonovna!</p>
				<p class="normal"><span class="ideitalik">(Hepsi çıkar.)</span></p>
				<p class="normal">HLESTAKOV’UN SESİ</p>
				<p class="normal">(<span class="ideitalik">Sahne arkasından</span>.) </p>
				<p class="normal">Hoşça kal ruhumun meleği, hoşça kal Marya Antonovna!</p>
				<p class="normal">KAYMAKAMIN SESİ</p>
				<p class="normal">Aman bu da ne böyle? Posta arabasıyla mı gideceksiniz?</p>
				<p class="normal">HLESTAKOV’UN SESİ</p>
				<p class="normal">Evet, ben alışığım. Diğer arabaların yayları başımı ağrıtıyor.</p>
				<p class="normal">ARABACININ SESİ</p>
				<p class="normal">Bürsst!</p>
				<p class="normal">KAYMAKAMIN SESİ</p>
				<p class="normal">Hiç değilse hasır gibi bir şey serselerdi. Emrederseniz bir halı getirsinler?</p>
				<p class="normal">HLESTAKOV’UN SESİ</p>
				<p class="normal">Yok canım, ne gereği var? Boş verin; ya da... haydi getirsinler bakalım.</p>
				<p class="normal">KAYMAKAMIN SESİ</p>
				<p class="normal">Hey, Avdotya! Koş kilerden, en iyi halıyı, hani mavi İran halısı var ya, işte onu getir. Fırla!</p>
				<p class="normal">ARABACININ SESİ</p>
				<p class="normal">Bürsst!</p>
				<p class="normal">KAYMAKAMIN SESİ</p>
				<p class="normal">Sizi ne zaman karşılamamızı istersiniz?</p>
				<p class="normal">HLESTAKOV’UN SESİ</p>
				<p class="normal">Yarın ya da öbür gün.</p>
				<p class="normal">OSİP’İN SESİ</p>
				<p class="normal">Halı bu mu? Getir, ser şuraya! Bu tarafa da biraz saman getir.</p>
				<p class="normal">ARABACININ SESİ</p>
				<p class="normal">Bürsst...</p>
				<p class="normal">OSİP’İN SESİ</p>
				<p class="normal">Bu tarafa getir! Şuraya da koy! Biraz daha! Tamam. Şimdi oldu. </p>
				<p class="normal">(<span class="ideitalik">Eliyle halıya vurur</span>.) </p>
				<p class="normal">Artık oturabilirsiniz efendimiz!</p>
				<p class="normal">HLESTAKOV’UN SESİ</p>
				<p class="normal">Hoşça kalın Anton Antonoviç!</p>
				<p class="normal">KAYMAKAMIN SESİ</p>
				<p class="normal">Güle güle ekselansları!</p>
				<p class="normal">KADINLARIN SESLERİ</p>
				<p class="normal">Güle güle İvan Aleksandroviç!</p>
				<p class="normal">HLESTAKOV’UN SESİ</p>
				<p class="normal">Hoşça kal anneciğim!</p>
				<p class="normal">ARABACININ SESİ</p>
				<p class="normal">Haydi, deeh!</p>
				<p class="normal"><span class="ideitalik">(Çıngırak sesleri duyulur ve perde iner.)</span></p>
				</body>
</html>