<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_33">10. Sahne</h2>
				<p class="ortayazi"><span class="ideitalik">(Aynı kişiler ve Osip. Hepsi elleriyle işaretler yaparak Osip’e doğru koşarlar.)</span></p>
				<p class="normal">ANNA ANDREYEVNA</p>
				<p class="normal">Biraz gelsene kuzum!</p>
				<p class="normal">KAYMAKAM</p>
				<p class="normal">Şişt!.. Ne oldu? Uyudu mu?</p>
				<p class="normal">OSİP</p>
				<p class="normal">Daha değil, dönüp duruyor..</p>
				<p class="normal">ANNA ANDREYEVNA</p>
				<p class="normal">Baksana, adın ne senin?</p>
				<p class="normal">OSİP</p>
				<p class="normal">Osip, hanımefendi.</p>
				<p class="normal">KAYMAKAM</p>
				<p class="normal">(<span class="ideitalik">Karısına ve kızına</span>.) </p>
				<p class="normal">Yeter, kesin artık! </p>
				<p class="normal">(<span class="ideitalik">Osip’e:</span>) </p>
				<p class="normal">Ee dostum, iyice doyurdular mı karnını?</p>
				<p class="normal">OSİP</p>
				<p class="normal">Doyurdular efendim, bol bol yemek verdiler sağ olsunlar.</p>
				<p class="normal">ANNA ANDREYEVNA</p>
				<p class="normal">Söylesene, efendine sık sık kontlar, prensler gelir mi?</p>
				<p class="normal">OSİP</p>
				<p class="normal">(<span class="ideitalik">Alçak sesle</span>.) </p>
				<p class="normal">Ne diyeceğim şimdi? Böyle güzel yemek verdiklerine göre belki sonra daha da iyisini verirler. </p>
				<p class="normal">(<span class="ideitalik">Yüksek sesle</span>.) </p>
				<p class="normal">Evet kontların geldiği olur.</p>
				<p class="normal">MARYA ANTONOVNA</p>
				<p class="normal">Efendin ne kadar hoş biri Osip!</p>
				<p class="normal">ANNA ANDREYEVNA</p>
				<p class="normal">Osip, lütfen söyler misin, efendin...</p>
				<p class="normal">KAYMAKAM</p>
				<p class="normal">Kesin artık canım! Bu saçmalıklarla benim işimi engelliyorsunuz. Peki dostum efendin...</p>
				<p class="normal">ANNA ANDREYEVNA</p>
				<p class="normal">Efendinin rütbesi ne?</p>
				<p class="normal">OSİP</p>
				<p class="normal">Bildiğiniz rütbe işte..</p>
				<p class="normal">KAYMAKAM</p>
				<p class="normal">Ah Tanrım, kesin şu aptal soruşturmayı artık! İşle ilgili tek sözcük ettirmiyorsunuz adama. Neyse dostum, efendin nasıl biridir?.. Sert mi? Sinirli mi, azarlar mı?</p>
				<p class="normal">OSİP</p>
				<p class="normal">Düzeni sever. Her şeyin yolunda olmasını ister.</p>
				<p class="normal">KAYMAKAM</p>
				<p class="normal">Senden hoşlandım. İyi bir adama benziyorsun. Eh madem...</p>
				<p class="normal">ANNA ANDREYEVNA</p>
				<p class="normal">Baksana Osip, efendin başkentte üniformayla mı dolaşır yoksa...</p>
				<p class="normal">KAYMAKAM</p>
				<p class="normal">Yemin ederim sıktınız artık, çıngıraklı yılan gibisiniz yahu! Burada önemli, hayati bir meseleyi konuşuyoruz... </p>
				<p class="normal">(<span class="ideitalik">Osip’e:</span>)  </p>
				<p class="normal">Neyse, cidden senden çok hoşlandım dostum. Yollardayken, hele hava da soğuksa, bazen insanın canı bir fincan çay içmek ister, bilirsin. Al sana iki ruble, benden bir çay içersin.</p>
				<p class="normal">OSİP</p>
				<p class="normal">((<span class="ideitalik">Paraları alır</span>.) </p>
				<p class="normal">Çok teşekkür ederim efendim. Bir yoksula yardım ettiğiniz için Tanrı sizi korusun!</p>
				<p class="normal">KAYMAKAM</p>
				<p class="normal">Tamam, tamam, benim için de zevkti. Şimdi dostum...</p>
				<p class="normal">ANNA ANDREYEVNA</p>
				<p class="normal">Osip, efendin en çok hangi renk gözlerden hoşlanır?</p>
				<p class="normal">MARYA ANTONOVNA</p>
				<p class="normal">Ah Osipciğim, efendinin öyle tatlı bir burnu var ki!..</p>
				<p class="normal">KAYMAKAMM</p>
				<p class="normal">Bir dakika izin verin yahu!.. </p>
				<p class="normal">(<span class="ideitalik">Osip’e:</span>) </p>
				<p class="normal">Söylesene dostum, efendinin en çok ilgisini çeken şey nedir; yani yoldayken en çok neden hoşlanır?</p>
				<p class="normal">OSİP</p>
				<p class="normal">Duruma göre değişir, her şeyden hoşlanabilir. En sevdiği şey de görkemli ziyafetler verilmesidir.</p>
				<p class="normal">KAYMAKAM</p>
				<p class="normal">Görkemli ziyafetler mi?</p>
				<p class="normal">OSİP</p>
				<p class="normal">Evet. Ben onun kölesi olduğum halde, bana da özen gösterilmesini ister. Yemin ederim! Bir davete gittiğimizde bana “Ee, Osip, seni de iyi ağırladılar mı?” diye sorar. Ben “Hayır efendimiz!” dersem, o da “Demek öyle Osip…”der, “Ev sahibi iyi bir adam değilmiş. Eve döndüğümüzde bana bunu hatırlat.” Ben de kendi kendime: </p>
				<p class="normal">((<span class="ideitalik">Elini sallar</span>.)</p>
				<p class="normal">“Zavallı adamcağızın Tanrı yardımcısı olsun!” derim.</p>
				<p class="normal">KAYMAKAM</p>
				<p class="normal">Tamam, doğru söylemen güzel bir şey. Çay parası vermiştim, şunu da al, çayla birlikte bagel yersin.</p>
				<p class="normal">OSİP</p>
				<p class="normal">Neden zahmet ediyorsunuz efendim? </p>
				<p class="normal">(<span class="ideitalik">Paraları alıp cebine atar</span>.) </p>
				<p class="normal">Neyse, belki de sağlığınıza bir kadeh içerim.</p>
				<p class="normal">ANNA ANDREYEVNA</p>
				<p class="normal">Sonra bana uğra, ben de bir şeyler vereyim Osip.</p>
				<p class="normal">MARYA ANTONOVNA</p>
				<p class="normal">Efendini benim için öp Osipciğim!</p>
				<p class="normal">KAYMAKAM</p>
				<p class="normal">Şişt! </p>
				<p class="normal">(<span class="ideitalik">Ayaklarının ucuna basarak yürür; sahnedeki herkes alçak sesle konuşur</span>.) </p>
				<p class="normal">Gürültü etmeyin, Tanrı’dan korkun! Haydi herkes odasına! Yettiniz artık…</p>
				<p class="normal">ANNA ANDREYEVNA</p>
				<p class="normal">Gidelim Maşenka! Bak sana konuğumuzla ilgili, yalnızca ikimizin arasında kalması gereken bir şey söyleyeceğim.</p>
				<p class="normal">KAYMAKAM</p>
				<p class="normal">Ah, kim bilir neler konuşacaklar! Durup dinlemeye kalksan, bir süre sonra kulaklarını tıkamak zorunda kalırsın. </p>
				<p class="normal">(<span class="ideitalik">Osip’e dönerek</span>.)  </p>
				<p class="normal">Bak dostum…</p>
				</body>
</html>