<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_13">6. Sahne</h2>
				<p class="ortayazi"><span class="ideitalik">(Anna Andreyevna ile Marya Antonovna koşarak girerler.)</span></p>
				<p class="normal">ANNA ANDREYEVNA</p>
				<p class="normal">Neredeler, neredeler? Ah Tanrım!.. </p>
				<p class="normal">(<span class="ideitalik">Kapıyı açarak</span>.) </p>
				<p class="normal">Kocacığım! Antoşa! Anton! </p>
				<p class="normal">(<span class="ideitalik">Aceleyle konuşur</span>.) </p>
				<p class="normal">Al işte, hepsi senin suçun. Tam da oyalanacak zamanı buldun: “Gerdanlığım yok, eşarbım nerede?” </p>
				<p class="normal">(<span class="ideitalik">Pencereye koşup bağırır</span>.) </p>
				<p class="normal">Nereye Anton, nereye? Kim gelmiş? Müfettiş mi? Bıyıklı mı? Bıyıkları nasıl?</p>
				<p class="normal">KAYMAKAMIN SESİ</p>
				<p class="normal">Sonra karıcığım, sonra!</p>
				<p class="normal">ANNA ANDREYEVNA</p>
				<p class="normal">Sonra mı? Bu da yeni çıktı: Sonraymış! Sonra falan dinlemem... Bir tek şey söyle: Rütbesi ne, albay mı, ha? </p>
				<p class="normal">(<span class="ideitalik">Kinle</span>.) </p>
				<p class="normal">Gitti! Hesabını sorarım bunun! Hep senin yüzünden: “Bekleyin eşarbımı bağlıyorum anneciğim, şimdi geliyorum anneciğim.” Gördün mü “şimdiyi”! Al işte, hiçbir şey öğrenemedik! Hepsi senin o lanet olasıca cilvelerin yüzünden; postane müdürünün geldiğini duyunca aynanın karşısına geçip pozlar takınmaya başladın: Bu yandan nasıl görünüyormuş, o yandan nasıl görünüyormuş. Sana tutkun olduğunu sanıyorsun ama sen arkanı döner dönmez herif yüzünü buruşturuyor.</p>
				<p class="normal">MARYA ANTONOVNA</p>
				<p class="normal">Ne olacak ki anneciğim? İki saat sonra her şeyi öğreniriz nasıl olsa.</p>
				<p class="normal">ANNA ANDREYEVNA</p>
				<p class="normal">İki saat sonra ha! Çok teşekkür ederim efendimiz. Böyle yanıt olur mu? Nasıl oldu da iki ay sonra öğrensek daha iyi olur demedin acaba? </p>
				<p class="normal">(<span class="ideitalik">Pencereden sarkar</span>.)</p>
				<p class="normal">Hey, Avdotya! Gelen kimmiş duydun mu?.. Duymadın mı? Şaşkın sen de! Elini mi salladı? Sallasın, yine de sorsaydın. Bunu öğrenemedin gitti! Kafan bir sürü saçmalıkla, damat adaylarıyla dolu tabii. Ne? Çabucak gittiler öyle mi? Sen de koşsaydın arabanın arkasından. Haydi hemen fırla! Duymuyor musun, koş nereye gidiyorlarmış sor; gelen kimmiş, nasıl biriymiş iyice öğren, duymuyor musun? Kapının aralığından bak, gözleri ne renkmiş, siyah mı başka renk mi her şeyi öğren; sonra da hemen buraya dön, duydun mu? Çabuk, çabuk, çabuk!</p>
				<p class="normal">(<span class="ideitalik">Perde ininceye dek bağırmayı kesmez. İki kadın da pencerenin önünde durup bağrışırlarken perde iner.)</span></p>
				</body>
</html>