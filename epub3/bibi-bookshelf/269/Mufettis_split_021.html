<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_21">8. Sahne</h2>
				<p class="ortayazi"><span class="ideitalik">(Hlestakov, Kaymakam ve Dobçinski. </span></p>
				<p class="ortayazi"><span class="ideitalik">Kaymakam içeri girer ve duralar. İki adam da, gözleri korkudan fal taşı gibi açılmış, bir iki saniye birbirlerini süzerler.)</span></p>
				<p class="normal">KAYMAKAM</p>
				<p class="normal">(<span class="ideitalik">Kendini biraz toplar ve elini alnına götürerek bir selam çakar</span>.) </p>
				<p class="normal">Saygılar sunarım!</p>
				<p class="normal">HLESTAKOV</p>
				<p class="normal">(<span class="ideitalik">Selamı alarak</span>.) </p>
				<p class="normal">Bendeniz de...</p>
				<p class="normal">KAYMAKAM</p>
				<p class="normal">Bağışlayın.</p>
				<p class="normal">HLESTAKOV</p>
				<p class="normal">Rica ederim...</p>
				<p class="normal">KAYMAKAM</p>
				<p class="normal">Bu kentin yöneticisi olarak görevim, soylu yolcularla ilgilenmek, herhangi bir sıkıntıyla karşılaşmamalarını sağlamaktır...</p>
				<p class="normal">HLESTAKOV</p>
				<p class="normal">(<span class="ideitalik">Başta biraz kekelemektedir, ama sözlerinin sonuna doğru yüksek sesle konuşur</span>.) </p>
				<p class="normal">Ne yapayım? Suç bende değil... Yemin ederim ödeyeceğim... Köyden para bekliyorum. </p>
				<p class="normal">(<span class="ideitalik">Bobçinski kapıdan içeri başını uzatır</span>.) </p>
				<p class="normal">Esas suçlu o: Bana verdiği sığır eti, odun gibi; çorbanın içine neler koyduğunu da ancak şeytan bilir, olduğu gibi pencereden atmak zorunda kaldım. Günlerdir açlıktan öldürüyor beni... Çay desen o da bir garip; çay değil de balık kokuyor resmen. Neden ben... böyle şey olur mu?</p>
				<p class="normal">KAYMAKAM</p>
				<p class="normal">(<span class="ideitalik">Çekinerek</span>.) </p>
				<p class="normal">Bağışlayın lütfen, inanın bu işte hiç suçum yok. Pazarımızdaki etler daima çok iyidir. Etleri, iyi huylu, ağızlarına damla içki koymayan Holmogorsk tacirleri getirir buraya. Hancının eti nereden aldığını bilmiyorum. Ama buradan memnun kalmadıysanız... Yüksek müsaadenizle size başka bir yer önerebilirim.</p>
				<p class="normal">HLESTAKOV</p>
				<p class="normal">Yok, istemem! Başka yer derken neyi kastettiğiniz biliyorum: Hapishane yani. Ne hakkınız var buna? Nasıl böyle bir şeye cüret edersiniz?.. Hem ben... Peterburg’da memurum. </p>
				<p class="normal">(<span class="ideitalik">Cesaretini toplar</span>.) </p>
				<p class="normal">Ben, ben...</p>
				<p class="normal">KAYMAKAM</p>
				<p class="normal">(<span class="ideitalik">Alçak sesle</span>.) </p>
				<p class="normal">Aman Tanrım, amma da kızmış! Her şeyi biliyor, o mendebur esnaflar her şeyi anlatmışlar!</p>
				<p class="normal">HLESTAKOV</p>
				<p class="normal">(<span class="ideitalik">Diklenir</span>.) </p>
				<p class="normal">Bütün adamlarınızla gelseniz bile gitmiyorum! Doğruca bakana çıkacağım! </p>
				<p class="normal">(<span class="ideitalik">Masaya bir yumruk indirir</span>.) </p>
				<p class="normal">Hem siz kimsiniz ki? Kim oluyorsunuz, ha?</p>
				<p class="normal">KAYMAKAM</p>
				<p class="normal">(<span class="ideitalik">Hazır ola geçer, her yanı titreyerek</span>.) </p>
				<p class="normal">Yapmayın, acıyın bana! Bir karım, daha pek küçük çocuklarım var... bağışlayın bu zavallıyı.</p>
				<p class="normal">HLESTAKOV</p>
				<p class="normal">Hayır canım, öyle şey olmaz! Hem bu da ne demek? Sizin karınız, çocuklarınız var diye hapse mi gireceğim; oh, çok hoş doğrusu! </p>
				<p class="normal">(<span class="ideitalik">Kapıdan bakan Bobçinski korkuyla geri çekilir</span>.) </p>
				<p class="normal">Yok, teşekkür ederim, kalsın!</p>
				<p class="normal">KAYMAKAM</p>
				<p class="normal">(<span class="ideitalik">Titreyerek</span>.) </p>
				<p class="normal">Cahillikten, yemin ederim cahillikten. Hem maaş da yetmiyor... Siz de bilirsiniz: Memur maaşını çayla şekere bile zor yetiştiriyoruz. Aldığım rüşvetler de öyle büyük şeyler değil hani; biraz yiyecek, birkaç çift de elbise o kadar. Ayrıca başçavuşun ticaretle uğraşan dul karısını da dövdürtmedim; hepsi iftira, yemin ederim iftira. Bunları hep düşmanlarım uyduruyor, bunlar fırsatını bulsalar beni öldürmeye bile hazırlar zaten.</p>
				<p class="normal">HLESTAKOV</p>
				<p class="normal">İyi de bana ne bunlardan? </p>
				<p class="normal">(<span class="ideitalik">Biraz düşünür</span>.) </p>
				<p class="normal">Neden bana, düşmanlarınızdan, başçavuşun dul karısından söz ettiğinizi bilmiyorum... Ama ben başçavuşun dul karısına benzemem; bana elinizi bile süremezsiniz... İşte o kadar! Ne biçim adammışsınız!.. Ben borcumu, hem de bütün borcumu ödeyeceğim ama şimdilik param yok. Zaten bir kapiğim olsa burada durmam.</p>
				<p class="normal">KAYMAKAM</p>
				<p class="normal">(<span class="ideitalik">Alçak sesle</span>.) </p>
				<p class="normal">Vay canına! Yem atıyor galiba! Ama öyle bir bulandırdı ki çözene aşkolsun! Hangi yolu tutacağını bilemiyor insan. Şansımızı bir denemeli mi acaba? Neyse, ne olursa olsun bir deneyelim bakalım. </p>
				<p class="normal">(<span class="ideitalik">Yüksek sesle</span>.) </p>
				<p class="normal">Gerçekten paraya ya da başka bir şeye ihtiyacınız varsa emrinizdeyim. Yolculara yardımcı olmak görevimdir.</p>
				<p class="normal">HLESTAKOV</p>
				<p class="normal">Tamam, bana biraz borç verin! Hemen şu hancının hesabını kapatayım. İki yüz ruble, hatta daha azı işimi görür.</p>
				<p class="normal">KAYMAKAM</p>
				<p class="normal">(<span class="ideitalik">Parayı çıkarıp verir</span>.) </p>
				<p class="normal">Buyurun tam iki yüz ruble, hiç sayma zahmetine girmeyin.</p>
				<p class="normal">HLESTAKOV</p>
				<p class="normal">(<span class="ideitalik">Parayı alır</span>.) </p>
				<p class="normal">Çok teşekkür ederim. Köyüme dönünce paranızı yollarım... birden böyle sıkıştım işte... Gerçekten soylu bir adammışsınız. Şimdi işler değişti işte.</p>
				<p class="normal">KAYMAKAM</p>
				<p class="normal">(<span class="ideitalik">Alçak sesle</span>.) </p>
				<p class="normal">Şükürler olsun Tanrım! Parayı aldı. Paçayı kurtardık galiba. İyi ki iki yüz yerine dört yüz sıkıştırmışım.</p>
				<p class="normal">HLESTAKOV</p>
				<p class="normal">Hey Osip! </p>
				<p class="normal">(<span class="ideitalik">Osip girer</span>.) </p>
				<p class="normal">Git uşağı çağır! </p>
				<p class="normal">(<span class="ideitalik">Kaymakam’la Dobçinski’ye dönerek</span>.) </p>
				<p class="normal">Neden ayakta dikiliyorsunuz? Buyurun oturun azizim. </p>
				<p class="normal">(<span class="ideitalik">Dobçinski’ye:</span>) </p>
				<p class="normal">Buyurun, oturun lütfen.</p>
				<p class="normal">KAYMAKAM</p>
				<p class="normal">Olsun efendim, biz ayakta iyiyiz.</p>
				<p class="normal">HLESTAKOV</p>
				<p class="normal">Rica ederim, oturun azizim. Ne kadar konuksever, ne kadar iyi yürekli insanlar olduğunuzu şimdi anlıyorum; itiraf edeyim ki ben sizin şey için geldiğinizi sanmıştım... </p>
				<p class="normal">(<span class="ideitalik">Dobçinski’ye</span>:) </p>
				<p class="normal">Ama oturun canım.</p>
				<p class="normal"><span class="ideitalik">(Kaymakam’la Dobçinski otururlar. Bobçinski kapıdan başını uzatıp dinlemeye başlar.)</span></p>
				<p class="normal">KAYMAKAM</p>
				<p class="normal">(<span class="ideitalik">Alçak sesle</span>.) </p>
				<p class="normal">Biraz daha yürekli olmalı. Kimliğini gizli tutmak istiyor herhalde. İyi, biz de kanmış gibi yaparız; kim olduğunu hiç bilmiyor gibi davranalım bakalım. </p>
				<p class="normal">(<span class="ideitalik">Yüksek sesle</span>.) </p>
				<p class="normal">Biz de, kentin pomeşçiklerinden Pyotr İvanoviç Dobçinski’yle birlikte, handaki yolculara hizmette kusur ediliyor mu diye bir bakmak için özellikle buraya geldik, çünkü ben görevini umursamayan diğer kaymakamlar gibi bir adam değilim; tabii bunu sırf görevim olduğu için değil, iyi bir Hıristiyan, bir hümanist olarak, herkese iyi davranılmasını arzuladığımdan yapıyorum aslında. İşte hayırlı bir rastlantı oldu da sizinle tanışma şerefine eriştik.</p>
				<p class="normal">HLESTAKOV</p>
				<p class="normal">Ben de sizinle tanıştığıma çok memnun oldum. Ne yalan söyleyeyim, siz olmasaydınız uzun süre burada kalacaktım; borcumu nasıl ödeyeceğime dair hiçbir fikrim yoktu doğrusu.</p>
				<p class="normal">KAYMAKAM</p>
				<p class="normal">(<span class="ideitalik">Alçak sesle</span>.) </p>
				<p class="normal">Borcunu nasıl ödeyeceğini bilmiyormuş; peki uydur bakalım. </p>
				<p class="normal">(<span class="ideitalik">Yüksek sesle</span>.) </p>
				<p class="normal">İzin verirseniz, nereye gittiğinizi sorabilir miyim?</p>
				<p class="normal">HLESTAKOV</p>
				<p class="normal">Saratov’a, köyüme gidiyorum.</p>
				<p class="normal">KAYMAKAM</p>
				<p class="normal">(<span class="ideitalik">Alaylı bir ifade takınarak alçak sesle</span>.) </p>
				<p class="normal">Saratov’a gidiyormuş! Yalan söylerken adamın kılı bile kıpırdamıyor! Böylelerine karşı gözünü dört açacaksın. </p>
				<p class="normal">(<span class="ideitalik">Yüksek sesle</span>.) </p>
				<p class="normal">İyi yapıyorsunuz. Yalnız yollarda at bulmak epey zor oluyormuş galiba; yine de yolculuk yapmak keyiflidir. Siz de daha çok kendi keyfiniz için yolculuk ediyorsunuz herhalde?</p>
				<p class="normal">HLESTAKOV</p>
				<p class="normal">Hayır azizim, beni babam çağırtmış. İhtiyar, bunca zamandır Peterburg’da olup da terfi edemeyişime öfkelenmiş. Peterburg’da her gelene Vladimir Nişanı taktıklarını sanıyor. Bir yolunu bulup onu da yollamalı ki, resmi <br class="chapter"/>dairelerin halini kendi görsün.</p>
				<p class="normal">KAYMAKAM</p>
				<p class="normal">(<span class="ideitalik">Alçak sesle</span>.) </p>
				<p class="normal">Amma da atıyor yahu! Yaşlı babasını bile işin içine kattı! </p>
				<p class="normal">(<span class="ideitalik">Yüksek sesle</span>.) </p>
				<p class="normal">Yolculuğunuz uzun mu sürecek?</p>
				<p class="normal">HLESTAKOV</p>
				<p class="normal">Doğrusunu söylemek gerekirse bilmiyorum. Babam, inatçı, odun kafalı sersemin tekidir. Ama bu kez dosdoğru “Ne derseniz deyin, ben Peterburg’dan başka yerde yaşayamam,” diyeceğim. Neden köylülerin arasında yaşamımı mahvedeyim, değil mi? Artık insanların farklı gereksinimleri var; ben de öğrenmeye açım elbette.</p>
				<p class="normal">KAYMAKAM</p>
				<p class="normal">(<span class="ideitalik">Alçak sesle</span>.) </p>
				<p class="normal">Gerçekten çok iyi yalan söylüyor! Adam atıyor, atıyor ama hiç kendini açık etmiyor! Üstelik ufak tefek, gösterişsiz bir adam; tırnağınla bile ezebilirmişsin gibi geliyor. Bak ben seni nasıl konuşturuyorum şimdi. Seni bülbül gibi şakıtmayı bilirim ben! </p>
				<p class="normal">(<span class="ideitalik">Yüksek sesle</span>.) </p>
				<p class="normal">Çok doğru bir noktaya temas ettiniz. Taşrada ne yapılır ki? İşte biz de burada, gece gündüz demeden, hiçbir karşılık beklemeksizin anayurdumuz için çalışıyoruz; bunun karşılığını alıp almayacağımız bile belli değil. </p>
				<p class="normal">(<span class="ideitalik">Odaya şöyle bir göz atar</span>.) </p>
				<p class="normal">Bu oda biraz küf kokuyor galiba?</p>
				<p class="normal">HLESTAKOV</p>
				<p class="normal">İğrenç bir oda; bir de tahtakurusu var ki böylesini ömrümde görmedim: Köpek gibi ısırıyorlar.</p>
				<p class="normal">KAYMAKAM</p>
				<p class="normal">Yapmayın yahu! Sizin gibi aydın bir konuk neler çekiyor böyle? Hem de dünyaya neden geldikleri belli olmayan, bir işe yaramaz tahtakuruları yüzünden. Burası biraz da karanlık galiba?</p>
				<p class="normal">HLESTAKOV</p>
				<p class="normal">Evet epey karanlık. Hancı mum vermeyi kesti. Kimi zaman içimden bir şeyler yapmak, bir şeyler okumak geliyor ama olanaksız: Karanlık, öyle karanlık ki.</p>
				<p class="normal">KAYMAKAM</p>
				<p class="normal">Size bir teklifte bulunmaya cüret edebilir miyim… ama yok, buna layık değilim.</p>
				<p class="normal">HLESTAKOV</p>
				<p class="normal">Nedir?</p>
				<p class="normal">KAYMAKAM</p>
				<p class="normal">Yok, yok, buna layık değilim!</p>
				<p class="normal">HLESTAKOV</p>
				<p class="normal">Söylesenize, nedir?</p>
				<p class="normal">KAYMAKAM</p>
				<p class="normal">Cesaret edebilsem… evimde sizin için çok güzel, aydınlık, rahat bir oda var da… Yok, olmaz, bu benim için çok büyük bir onur… Kızmayın; yemin ederim bunu yüreğimin tüm saflığıyla öneriyorum.</p>
				<p class="normal">HLESTAKOV</p>
				<p class="normal">Kızmıyorum, aksine böyle bir öneriyi memnuniyetle kabul ederim. Bu meyhanede kalmaktansa bir evde olmak benim için de daha iyi olur.</p>
				<p class="normal">KAYMAKAM</p>
				<p class="normal">Ah, ben de öyle memnun olurum ki! Eşim de çok sevinecektir! Benim de böyle bir huyum var işte: Çocukluğumdan bu yana çok konukseverimdir; hele bir de kültürlü bir konuğum olursa… Sakın bunu yaltaklanmak için söylediğimi sanmayın; ben o türde bir adam değilim, içimden geldiği gibi konuşurum.</p>
				<p class="normal">HLESTAKOV</p>
				<p class="normal">Çok teşekkürler. Ben de sizin gibiyim: İkiyüzlü insanları hiç sevmem. Açık yürekliliğiniz ve konukseverliğiniz çok hoşuma gitti; zaten ben de insanlardan sadakat ve saygıdan, saygı ve sadakatten başka bir şey beklemem.</p>
				</body>
</html>