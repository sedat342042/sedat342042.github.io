<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_37">3. Sahne</h2>
				<p class="ortayazi"><span class="ideitalik">(Hlestakov ve Ammos Fyodoroviç.)</span></p>
				<p class="normal">AMMOS FYODOROVİÇ</p>
				<p class="normal">(<span class="ideitalik">Girer ve duralar; kendi kendisine</span>.) </p>
				<p class="normal">Tanrım, Tanrım! Sen beni koru; dizlerimin bağı çözülecek gibi. </p>
				<p class="normal">(<span class="ideitalik">Bir eliyle kılıcının kabzasını kavrayarak selam verir; yüksek sesle</span>.) </p>
				<p class="normal">Kendimi tanıtmaktan onur duyarım: Kaza Yargıcı 8. derece memur Lyapkin-Tyapkin.</p>
				<p class="normal">HLESTAKOV</p>
				<p class="normal">Oturun lütfen. Demek buranın yargıcı sizsiniz.</p>
				<p class="normal">AMMOS FYODOROVİÇ</p>
				<p class="normal">Soylular tarafından üç yıllığına seçildiğim 1816’dan beri bu görevdeyim.</p>
				<p class="normal">HLESTAKOV</p>
				<p class="normal">Yargıçlık kazançlı mı bari?</p>
				<p class="normal">AMMOS FYODOROVİÇ</p>
				<p class="normal">Dokuz yılda, üstlerim tarafından dördüncü derece Vladimir nişanına layık görüldüm. </p>
				<p class="normal">(<span class="ideitalik">Alçak sesle</span>.) </p>
				<p class="normal">Ah şu avucumdaki paralar elimi yakıyor.</p>
				<p class="normal">HLESTAKOV</p>
				<p class="normal">Vladimir nişanını severim. Ama üçüncü derce Anna nişanından hiç hoşlanmam.</p>
				<p class="normal">AMMOS FYODOROVİÇ</p>
				<p class="normal">(<span class="ideitalik">Sımsıkı kapalı tuttuğu elini hafifçe öne uzatır. </span></p>
				<p class="normal"><span class="ideitalik">Alçak sesle</span>.) </p>
				<p class="normal">Aman Tanrım! Neler oluyor böyle? Sanki ateş üstünde oturuyorum.</p>
				<p class="normal">HLESTAKOV</p>
				<p class="normal">Elinizdeki nedir?</p>
				<p class="normal">AMMOS FYODOROVİÇ</p>
				<p class="normal">(<span class="ideitalik">Kendini kaybetmiş gibidir; elindeki paraları düşürür</span>.) </p>
				<p class="normal">Hiçbir şey efendim.</p>
				<p class="normal">HLESTAKOV</p>
				<p class="normal">Hiçbir şey olur mu? Para düşürdüğünüzü görüyorum işte.</p>
				<p class="normal">AMMOS FYODOROVİÇ</p>
				<p class="normal">(<span class="ideitalik">Tüm bedeni titreyerek</span>.) </p>
				<p class="normal">Hiç de değil efendim! </p>
				<p class="normal">(<span class="ideitalik">Alçak sesle</span>.) </p>
				<p class="normal">Tanrım, mahkemelere düşeceğim! Al işte beni götürmek için araba da geldi galiba!</p>
				<p class="normal">HLESTAKOV</p>
				<p class="normal">(<span class="ideitalik">Paraları toplar</span>.)</p>
				<p class="normal">İşte paralar.</p>
				<p class="normal">AMMOS FYODOROVİÇ</p>
				<p class="normal">(<span class="ideitalik">Alçak sesle</span>.) </p>
				<p class="normal">Ah, her şey bitti! Mahvoldum! Bittim ben!</p>
				<p class="normal">HLESTAKOV</p>
				<p class="normal">Bakın ne diyeceğim? Bu paraları bana borç olarak versenize.</p>
				<p class="normal">AMMOS FYODOROVİÇ</p>
				<p class="normal">(<span class="ideitalik">Acele acele</span>.) </p>
				<p class="normal">Ne demek efendim... büyük bir memnuniyetle veririm. </p>
				<p class="normal">(<span class="ideitalik">Alçak sesle</span>.) </p>
				<p class="normal">Cesaret, biraz daha cesaret! Sen bana yardım et Kutsal Meryem!</p>
				<p class="normal">HLESTAKOV</p>
				<p class="normal">Bilirsiniz, yolda ıvır zıvıra bir sürü para harcanıyor... Köye döner dönmez paranızı yollarım.</p>
				<p class="normal">AMMOS FYODOROVİÇ</p>
				<p class="normal">Rica ederim, hiç gereği yok! Benim için bundan büyük onur olamaz... Elbette, tüm gayretimle, kölece çalışarak... üstlerime hizmet etmeye çabalıyorum... </p>
				<p class="normal">(<span class="ideitalik">Sandalyeden fırlayıp kılıcının kabzasını kavrayarak selam durur</span>.)</p>
				<p class="normal"> Sizi daha fazla rahatsız etmeyeyim efendim. Bir emriniz var mıydı acaba?</p>
				<p class="normal">HLESTAKOV</p>
				<p class="normal">Ne emri?</p>
				<p class="normal">AMMOS FYODOROVİÇ</p>
				<p class="normal">Buradaki mahkeme için bir emriniz var mı demek istiyorum.</p>
				<p class="normal">HLESTAKOV</p>
				<p class="normal">Neden olsun? Artık mahkemeye hiç ihtiyacım yok.</p>
				<p class="normal">AMMOS FYODOROVİÇ</p>
				<p class="normal">(<span class="ideitalik">Selam vererek çıkarken alçak sesle</span>.) </p>
				<p class="normal">Ah, bizimkiler!</p>
				<p class="normal">HLESTAKOV</p>
				<p class="normal">(<span class="ideitalik">Yargıç çıktıktan sonra</span>.) </p>
				<p class="normal">Yargıç iyi adammış.</p>
				</body>
</html>