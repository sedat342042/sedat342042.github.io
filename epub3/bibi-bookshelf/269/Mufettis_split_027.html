<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_26">3. Sahne</h2>
				<p class="normal"><span class="ideitalik">(Anna Andreyevna ve Marya Antonovna.)</span></p>
				<p class="normal">ANNA ANDREYEVNA</p>
				<p class="normal">Haydi Maşenka, şimdi süslenme zamanı. Ne de olsa adam başkentte yaşıyor; umarım bizde gülecek bir şey bulmaz. Mavi farbalalı elbiseni giy, sana en çok o yakışıyor.</p>
				<p class="normal">MARYA ANTONOVNA</p>
				<p class="normal">Öf anne, maviymiş! O elbiseden hiç hoşlanmıyorum; Lyapkina-Tyapkina da Zemlyanika’nın kızı da mavi giyerler. Mavi olmaz, çiçekli elbisemi giysem daha iyi.</p>
				<p class="normal">ANNA ANDREYEVNA</p>
				<p class="normal">Çiçekli mi?.. Bunu sırf bana inat olsun diye yapıyorsun. İnan mavi elbise sana hepsinden çok yakışacak, çünkü ben de açık sarı elbisemi giyeceğim; en çok onu seviyorum.</p>
				<p class="normal">MARYA ANTONOVNA</p>
				<p class="normal">Ah anneciğim, açık sarı size hiç yakışmıyor!</p>
				<p class="normal">ANNA ANDREYEVNA</p>
				<p class="normal">Hiç yakışmıyor mu?</p>
				<p class="normal">MARYA ANTONOVNA</p>
				<p class="normal">Yakışmıyor, yemin ederim yakışmıyor; yakışması için gözlerinizin koyu renk olması gerek.</p>
				<p class="normal">ANNA ANDREYEVNA</p>
				<p class="normal">Amma da yaptın! Peki benim gözlerim koyu renk değil mi? Hem de kopkoyu. Saçma sapan konuşma! Hem koyu olmasa, fal açarken kendim için neden sinek kızını tutuyorum o zaman?</p>
				<p class="normal">MARYA ANTONOVNA</p>
				<p class="normal">Ah, anneciğim! Size kupa kızı daha uygun olur.</p>
				<p class="normal">ANNA ANDREYEVNA</p>
				<p class="normal">Büsbütün saçmaladın şimdi! Ben hiç de kupa kızı falan olamam. </p>
				<p class="normal">(<span class="ideitalik">Marya Antonovna’yla birlikte acele acele çıkarlar; </span></p>
				<p class="normal"><span class="ideitalik">sahne arkasından konuşmaya devam eder</span>.) </p>
				<p class="normal">Amma da uydurdu ha! Kupa kızıymış! Nereden aklına geldi Tanrı bilir!</p>
				<p class="normal"><span class="ideitalik">(Onlar çıkarken yan kapı açılır ve Mişka ortalığı süpürerek dışarı çıkar. Diğer kapıdan da başında bir bavulla Osip girer.)</span></p>
				</body>
</html>