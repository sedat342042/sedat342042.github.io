<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_35">1. Sahne</h2>
				<p class="ortayazi"><span class="ideitalik">(Hepsi de resmi üniformalarını giymiş olan </span></p>
				<p class="ortayazi"><span class="ideitalik">Ammos Fyodoroviç, Artemi Filippoviç, Postane Müdürü, </span></p>
				<p class="ortayazi"><span class="ideitalik">Luka Lukiç, Dobçinski ve Bobçinski, ayaklarının ucuna basarak usulca girerler. Sahne boyunca </span></p>
				<p class="ortayazi"><span class="ideitalik">herkes alçak sesle konuşur.)</span></p>
				<p class="normal">AMMOS FYODOROVİÇ</p>
				<p class="normal">(<span class="ideitalik">Hepsini yarım daire halinde sıraya sokar</span>.) </p>
				<p class="normal">Tanrı aşkına, daha çabuk daire olun beyler, daha düzgün durun! Tanrı bizi korusun; adam saraya gidiyor, hükümeti azarlıyormuş! Askeri düzende sıra olmalısınız, mutlaka askeri düzende sıra olmalı! Pyotr İvanoviç, siz şöyle geçin; siz de şuraya Pyotr İvanoviç.</p>
				<p class="normal"><span class="ideitalik">(Pyotr İvanoviç’lerin ikisi de ayakuçlarına basarak koşar.)</span></p>
				<p class="normal">ARTEMİ FİLİPPOVİÇ</p>
				<p class="normal">Siz daha iyi bilirsiniz Ammos Fyodoroviç, ama bence bir şeyler yapmamız gerek.</p>
				<p class="normal">AMMOS FYODOROVİÇ</p>
				<p class="normal">Nasıl bir şey?</p>
				<p class="normal">ARTEMİ FİLİPPOVİÇ</p>
				<p class="normal">Bilirsiniz işte.</p>
				<p class="normal">AMMOS FYODOROVİÇ</p>
				<p class="normal">Avucuna bir şeyler mi sıkıştıralım?</p>
				<p class="normal">ARTEMİ FİLİPPOVİÇ</p>
				<p class="normal">Fena olmaz.</p>
				<p class="normal">AMMOS FYODOROVİÇ</p>
				<p class="normal">Tehlikeli olur, lanet olsun! İyi de ya sinirlenirse; devlet adamı bu. Ne bileyim, örneğin bir heykel için, soylularımızdan küçük bir bağış diye versek nasıl olur?</p>
				<p class="normal">POSTANE MÜDÜRÜ</p>
				<p class="normal">Ya da “Posta ile para gelmiş, ama sahibi belli değil,” desek.</p>
				<p class="normal">ARTEMİ FİLİPPOVİÇ</p>
				<p class="normal">Dikkat edin de o sizi, uzak bir yere postalamasın. Dinleyin; düzenli bir resmi örgütte bu iş böyle yapılmaz. Neden hepimiz buraya toplandık ki? Bence herkes, onun karşısına birer birer çıkmalı ve açıkgöz davranıp işi halletmeli; hem böyle yaparsak birbirimizden hiç haberimiz yokmuş gibi olur. Örgütlü toplumlarda böyle yapılır işte! Bu iş sizden başlasın Ammos Fyodoroviç.</p>
				<p class="normal">AMMOS FYODOROVİÇ</p>
				<p class="normal">Ama sizin başlamanız daha iyi olur: Yüce konuğumuz ilk sizin binada yemek yedi.</p>
				<p class="normal">ARTEMİ FİLİPPOVİÇ</p>
				<p class="normal">Öyleyse gençliğin eğitimcisi olarak Luka Lukiç’in başlaması daha doğru olur.</p>
				<p class="normal">LUKA LUKİÇ</p>
				<p class="normal">Hayır baylar, yapamam. İtiraf edeyim ki, aldığım eğitim gereği, ben bir derece üstümle konuşurken bile beynim durur, dilim düğümlenmiş gibi olur. Yok baylar, beni bu işe hiç sokmayın.</p>
				<p class="normal">ARTEMİ FİLİPPOVİÇ</p>
				<p class="normal">Aslında sizden başkası bu işi kıvıramaz Ammos Fyodoroviç. Her sözcüğünüz Cicero’nun ağzından çıkmış gibi gelir insana.</p>
				<p class="normal">AMMOS FYODOROVİÇ</p>
				<p class="normal">Amma da yaptınız! Ben kim, Cicero kim! Uydurduğunuz şeye bakın! Bir kere ev köpekleri ile av köpekleri üzerine konuştuğumu duydunuz diye…</p>
				<p class="normal">HEPSİ BİRDEN</p>
				<p class="normal">(<span class="ideitalik">Onu zorlayarak</span>.) </p>
				<p class="normal">Hayır, siz yalnızca köpeklerden değil, kıyamet gününden de söz edersiniz… Yapmayın Ammos Fyodoroviç, bırakmayın bizi, babalık yapın bize!.. Yapmayın Ammos Fyodoroviç!</p>
				<p class="normal">AMMOS FYODOROVİÇ</p>
				<p class="normal">Baylar, bırakın beni!</p>
				<p class="normal"><span class="ideitalik">(Aynı anda Hlestakov’un odasından ayak sesleri </span></p>
				<p class="normal"><span class="ideitalik">ve öksürükler duyulur. Hepsi aceleyle kapıya doğru koşar ve bir an önce kendilerini dışarı atmak için itişmeye başlarlar. Alçak sesle sızlanmalar duyulur.)</span></p>
				<p class="normal">BOBÇİNSKİ’NİN SESİ</p>
				<p class="normal">Ay Pyotr İvanoviç, Pyotr İvanoviç! Ayağımı ezdiniz!</p>
				<p class="normal">ZEMLYANİKA’NIN SESİ</p>
				<p class="normal">Bırakın geçeyim baylar; hiç acımanız yok mu, sıkıştım buraya!</p>
				<p class="normal"><span class="ideitalik">(Birkaç hafif çığlık duyulur, “Ay! Ay!” Sonunda hepsi dışarı çıkar ve oda boş kalır.)</span></p>
				</body>
</html>