<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_39">5. Sahne</h2>
				<p class="ortayazi"><span class="ideitalik">(Hlestakov ve Luka Lukiç. Luka Lukiç neredeyse iteklenerek içeri girer. Arkasından açıkça “Ne korkuyorsun?” dendiği duyulur.)</span></p>
				<p class="normal">LUKA LUKİÇ</p>
				<p class="normal">(<span class="ideitalik">Titreyerek hazır ola geçer</span>.) </p>
				<p class="normal">Kendimi tanıtmaktan onur duyarım: Lise Müdürü, 9. derece memur Hlopov.</p>
				<p class="normal">HLESTAKOV</p>
				<p class="normal">A, hoş geldiniz! Oturun, oturun. sigara içer misiniz? </p>
				<p class="normal">(<span class="ideitalik">Sigara uzatır</span>.)</p>
				<p class="normal">LUKA LUKİÇ</p>
				<p class="normal">(<span class="ideitalik">Kendi kendine, kararsız bir tavırla</span>.) </p>
				<p class="normal">Şu işe bak! Bunu hiç düşünmemiştim. Almalı mı, almamalı mı?</p>
				<p class="normal">HLESTAKOV</p>
				<p class="normal">Alın, alın; iyi bir sigaradır. Elbette Peterburg’dakilere benzemez. Ben orada, içtiğim sigaraların yüz tanesini yirmi beş rubleye alırım azizim; öyle bir sigaradır ki içtikten sonra ellerin hiç tütün kokmaz. İşte, sigaranız için ateş. </p>
				<p class="normal">(<span class="ideitalik">Mumu uzatır. Luka Lukiç tir tir titreyerek sigarayı yakmaya çabalar</span>.) </p>
				<p class="normal">Hayır tersten yakıyorsunuz!</p>
				<p class="normal">LUKA LUKİÇ</p>
				<p class="normal">(<span class="ideitalik">Korkudan sigarasını düşürür; yere tükürür; elini sallayarak kendi kendine</span>.) </p>
				<p class="normal">Kahretsin! Bu lanet olası ürkekliğim yüzünden rezil oldum!</p>
				<p class="normal">HLESTAKOV</p>
				<p class="normal">Sigara tiryakisi değilsiniz galiba. Bunun benim zaafım olduğunu itiraf ediyorum. Kadın cinsine karşı da böyleyim: Hiç kayıtsız kalamıyorum. Ya siz? En çok esmerlerden mi yoksa sarışınlardan mı hoşlanırsınız? </p>
				<p class="normal">(<span class="ideitalik">Luka Lukiç şaşkınlıktan ne diyeceğini bilemez</span>.) </p>
				<p class="normal">Haydi açık açık söyleyin: Esmerler mi sarışınlar mı?</p>
				<p class="normal">LUKA LUKİÇ</p>
				<p class="normal">Yanıt vermeye cüret edemem efendim.</p>
				<p class="normal">HLESTAKOV</p>
				<p class="normal">Yo, yo konuşmaktan kaçmayın! Sizin zevkinizi öğrenmeyi çok istiyorum.</p>
				<p class="normal">LUKA LUKİÇ</p>
				<p class="normal">Söylemem gerekliyse... </p>
				<p class="normal">(<span class="ideitalik">Kendi kendine</span>.) </p>
				<p class="normal">Ne söyleyeceğimi bilmiyorum ki.</p>
				<p class="normal">HLESTAKOV</p>
				<p class="normal">Vay, vay! Demek söylemek istemiyorsunuz. Galiba esmerin biri, size küçük bir oyun oynamış. Doğru söyleyin öyle değil mi? </p>
				<p class="normal">(<span class="ideitalik">Luka Lukiç sesini çıkarmaz</span>.) </p>
				<p class="normal">İşte! Bakın! Kızardınız! Gördünüz mü işte! Neden susuyorsunuz?</p>
				<p class="normal">LUKA LUKİÇ</p>
				<p class="normal">Çekiniyorum, ekse... </p>
				<p class="normal">(<span class="ideitalik">Kendi kendine</span>.) </p>
				<p class="normal">Dilim, hep bu lanet dilim yüzünden!</p>
				<p class="normal">HLESTAKOV</p>
				<p class="normal">Çekiniyor musunuz? Gerçekten de benim bakışlarımda karşımdakini utandıran bir 
				şeyler vardır. En azından hiçbir kadının bu bakışlara dayanamadığını biliyorum, öyle değil mi?</p>
				<p class="normal">LUKA LUKİÇ</p>
				<p class="normal">Haklısınız efendim.</p>
				<p class="normal">HLESTAKOV</p>
				<p class="normal">Başıma geleni bir bilseniz; yollarda beş parasız kaldım. Bana üç yüz ruble borç verebilir misiniz acaba?</p>
				<p class="normal">LUKA LUKİÇ</p>
				<p class="normal">(<span class="ideitalik">Ceplerini karıştırırken, kendi kendine</span>.) </p>
				<p class="normal">Ya yoksa? Var, var! </p>
				<p class="normal">(<span class="ideitalik">Paraları çıkarıp titreyerek Hlestakov’a verir</span>.)</p>
				<p class="normal">HLESTAKOV</p>
				<p class="normal">Çok teşekkürler.</p>
				<p class="normal">LUKA LUKİÇ</p>
				<p class="normal">(<span class="ideitalik">Kılıcının kabzasını tutarak hazır ola geçer</span>.) </p>
				<p class="normal">Sizi daha fazla rahatsız etmeyeyim.</p>
				<p class="normal">HLESTAKOV</p>
				<p class="normal">Güle güle.</p>
				<p class="normal">LUKA LUKİÇ</p>
				<p class="normal">(<span class="ideitalik">Koşarak çıkarken kendi kendine</span>.) </p>
				<p class="normal">Tanrı’ya şükür! Belki sınıflara uğramaz artık!</p>
				</body>
</html>