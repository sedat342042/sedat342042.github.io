<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_47">13. Sahne</h2>
				<p class="ortayazi"><span class="ideitalik">(Aynı kişiler ve Anna Andreyevna.)</span></p>
				<p class="normal">ANNA ANDREYEVNA</p>
				<p class="normal">(<span class="ideitalik">Diz çökmüş Hlestakov’u görür</span>.) </p>
				<p class="normal">Ah, bu da ne böyle?</p>
				<p class="normal">HLESTAKOV</p>
				<p class="normal">(<span class="ideitalik">Ayağa kalkar</span>.) </p>
				<p class="normal">Kahretsin!</p>
				<p class="normal">ANNA ANDREYEVNA</p>
				<p class="normal">(<span class="ideitalik">Kızına</span>.) </p>
				<p class="normal">Bu da ne demek oluyor küçükhanım? Neler dönüyor burada?</p>
				<p class="normal">MARYA ANTONOVNA</p>
				<p class="normal">Anneciğim, ben...</p>
				<p class="normal">ANNA ANDREYEVNA</p>
				<p class="normal">Çabuk çık dışarı! Duydun mu, çık, defol! Gözüm görmesin seni. </p>
				<p class="normal">(<span class="ideitalik">Marya Antonovna ağlayarak çıkar</span>.) </p>
				<p class="normal">Özür dilerim, öyle şaşırdım ki...</p>
				<p class="normal">HLESTAKOV</p>
				<p class="normal">(<span class="ideitalik">Alçak sesle</span>.) </p>
				<p class="normal">Bu da epey iştah açıcı bir kadın; hiç fena değil. </p>
				<p class="normal">(<span class="ideitalik">Diz çöker</span>.) </p>
				<p class="normal">Hanımefendi bakın, aşktan yanıyorum.</p>
				<p class="normal">ANNA ANDREYEVNA</p>
				<p class="normal">Neden diz çöküyorsunuz? Ah, kalkın, kalkın! Yerler çok pis.</p>
				<p class="normal">HLESTAKOV</p>
				<p class="normal">Hayır kalkamam, diz çökmeliyim! Yazgım nedir öğrenmek istiyorum: Yaşam mı ölüm mü?</p>
				<p class="normal">ANNA ANDREYEVNA</p>
				<p class="normal">Bağışlayın ama sözlerinizi pek anlayamıyorum. Yanılmıyorsam kızıma ilanı aşk ediyorsunuz, değil mi?</p>
				<p class="normal">HLESTAKOV</p>
				<p class="normal">Hayır, ben size âşığım. Yaşamım pamuk ipliğine bağlı. Ebedi aşkımı reddederseniz bu dünyada yaşamam için hiçbir neden kalmayacak. Yüreğim yanıyor, evlenin benimle.</p>
				<p class="normal">ANNA ANDREYEVNA</p>
				<p class="normal">Ama dikkatinizi çekerim: Ben biraz... evli bir kadınım.</p>
				<p class="normal">HLESTAKOV</p>
				<p class="normal">Olsun! Aşk için böyle şeyler önemsizdir; Karamzin’in dediği gibi “Yasalardır mahkûm eden”. Gelin yıkalım bu yasaları... Verin elinizi, evlenin benimle!</p>
				</body>
</html>