<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_28">5. Sahne</h2>
				<p class="ortayazi"><span class="ideitalik">(Polisler kapının iki kanadını da açar. Hlestakov girer;</span></p>
				<p class="ortayazi"><span class="ideitalik">Kaymakam, Yoksulları Koruma Kurumu Müdürü, </span></p>
				<p class="ortayazi"><span class="ideitalik">Lise Müdürü, Dobçinski ve burnunda küçük bir bantla Bobçinski de onu izlerler. Kaymakam, polislere yerdeki bir kâğıt parçasını gösterir; onlar da çabucak koşup, itişerek, kâğıdı kaldırırlar.)</span></p>
				<p class="normal">HLESTAKOV</p>
				<p class="normal">Kurumlar çok güzel! Bütün yolculara kentinizi gezdirmenizden hoşlandım. Diğer kentlerde bana hiçbir şey göstermediler.</p>
				<p class="normal">KAYMAKAM</p>
				<p class="normal">Yüksek müsaadenizle şunu söyleyeyim: Diğer kentlerdeki yönetici ve memurlar hep kendilerini, yani kendi çıkarlarını gözetir. Ama buradaki herkes, onurla ve özenle hizmet ederek baştakilerin ilgisine mazhar olmaktan başka bir şey düşünmez diyebiliriz.</p>
				<p class="normal">HLESTAKOV</p>
				<p class="normal">Yemek çok güzeldi; yemekten patlayacaktım az daha. Sizde yemekler her gün böyle midir?</p>
				<p class="normal">KAYMAKAM</p>
				<p class="normal">Yalnız saygıdeğer konuğumuz için böyleydi.</p>
				<p class="normal">HLESTAKOV</p>
				<p class="normal">Yemek yemeyi çok severim. İnsan yaşamın bütün zevklerini tatmalı. Adı neydi o balığın?</p>
				<p class="normal">ARTEMİ FİLİPPOVİÇ</p>
				<p class="normal">(<span class="ideitalik">Koşarak yanına gelir</span>.) </p>
				<p class="normal">Tuzlanmış morina balığı efendim.</p>
				<p class="normal">HLESTAKOV</p>
				<p class="normal">Çok lezzetliydi. Nerede yemek yemiştik? Hastanede, değil mi?</p>
				<p class="normal">ARTEMİ FİLİPPOVİÇ</p>
				<p class="normal">Evet, tam dediğiniz gibi hastanede efendim.</p>
				<p class="normal">HLESTAKOV</p>
				<p class="normal">Ha hatırladım, bir sürü yatak da vardı. Peki hastalar iyileşti mi? Sanırım çok az hasta vardı.</p>
				<p class="normal">ARTEMİ FİLİPPOVİÇ</p>
				<p class="normal">On kişiden fazla kalmadı; diğerlerinin hepsi iyileşti. Tabii düzenli, disiplinli çalışma sayesinde. Ben yönetime geçtikten sonra –büyük olasılıkla bu size inanılmaz gelecek– hepsi iyileşmeye başladı. Hatta hiç yatmadan iyileşen hastalar bile oldu; tabii bunda ilaç tedavisinin olduğu kadar, dürüstlük ve disiplinin de payı var.</p>
				<p class="normal">KAYMAKAM</p>
				<p class="normal">İzninizle ben de şunu belirteyim: Bir kaymakamın görevi inanılmayacak denli zordur! Öyle çok işimiz var ki, temizlik, onarım, çevre düzenlemesi... kısacası en akıllı insan bile bu durum karşısında zorlanabilir; ama Tanrı’ya şükür burada her şey yolunda. Başka bir kaymakam olsa kendi çıkarını düşünür elbette; ama inanın bana ben, yatmaya gittiğimde bile hep şunu düşünürüm: “Yüce Tanrım, amirlerim benim bu çalışmalarımı görüp memnun olacaklar mı acaba?..” Beni ödüllendirip ödüllendirmeyecekleri elbette kendi bilecekleri iş; benim yüreğim rahat olsun yeter. Kentteki her şey düzenli, sokaklar tertemiz, mahkûmlara iyi bakılıyor, çok az ayyaş var... Neden daha fazlasını isteyeyim? Ah, ah, benim yükselmek, rütbe almak gibi bir derdim yok. Bunların hepsi akıl çelici şeyler elbet ama, erdemin yanında lafları bile edilmez.</p>
				<p class="normal">ARTEMİ FİLİPPOVİÇ</p>
				<p class="normal">(<span class="ideitalik">Alçak sesle</span>.) </p>
				<p class="normal">Amma da atıyor serseri! Tanrı yetenek vermiş tabii!</p>
				<p class="normal">HLESTAKOV</p>
				<p class="normal">Haklısınız. Ben de ara sıra düşüncelere dalmayı severim: Sonra da bazen düzyazı, bazen mısralar olarak kâğıda dökerim onları.</p>
				<p class="normal">BOBÇİNSKİ</p>
				<p class="normal">(<span class="ideitalik">Dobçinski’ye</span>.) </p>
				<p class="normal">Ne hoş, ne hoş, Pyotr İvanoviç! Ne güzel yorumlar... Okumuş adam anlaşılan.</p>
				<p class="normal">HLESTAKOV</p>
				<p class="normal">Söylesenize, sizin buralarda eğlence yerleri, örneğin kâğıt falan oynayacak bir yer yok mudur?</p>
				<p class="normal">KAYMAKAM</p>
				<p class="normal">(<span class="ideitalik">Alçak sesle</span>.) </p>
				<p class="normal">Hah, hangi bostana taş attığını anladık azizim! </p>
				<p class="normal">(<span class="ideitalik">Yüksek sesle</span>.) </p>
				<p class="normal">Tanrı korusun! Burada, hiç o türden toplantılar yapılmaz. Benim de elime oyun kâğıdı almışlığım yoktur; dahası nasıl oynanacağını bile bilmem. Kâğıt oyunları hiçbir zaman ilgimi çekmedi; bir kupa papazı veya başka bir kâğıt görsem hemen bir bulantı gelir, kusacak gibi olurum. Bakın bir defasında oyun olsun diye çocuklara iskambil kâğıdından kule yapmıştım, bütün gece rüyama girdi lanet olası kâğıtlar. Tanrı cezalarını versin! İnsan değerli zamanını iskambil kâğıtlarıyla nasıl harcar?</p>
				<p class="normal">LUKA LUKİÇ</p>
				<p class="normal">(<span class="ideitalik">Alçak sesle</span>.) </p>
				<p class="normal">Daha dün yüz rublemi aldın ama namussuz.</p>
				<p class="normal">KAYMAKAM</p>
				<p class="normal">Ben zamanımı yönetim işlerine ayırmayı yeğlerim.</p>
				<p class="normal">HLESTAKOV</p>
				<p class="normal">Yok yahu, siz boşuna bunca... Neyse herkesin görüşü ve yaklaşımı farklı tabii. Örneğin üç katı artıracağınıza oyundan çekilirseniz... kuşkusuz... Yok ama böyle demeyin; bazen kâğıt oynamak çok hoş olabilir.</p>
				</body>
</html>