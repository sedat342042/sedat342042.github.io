<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_57">7. Sahne</h2>
				<p class="ortayazi"><span class="ideitalik">(Aynı kişiler, Komiser ve polis memurları.)</span></p>
				<p class="normal">KOMİSER</p>
				<p class="normal">Tebrik ederim ekselansları, Tanrı uzun yıllar mutluluk versin!</p>
				<p class="normal">KAYMAKAM</p>
				<p class="normal">Sağ ol, sağ ol! Lütfen oturun baylar!</p>
				<p class="normal"><span class="ideitalik">(Konuklar oturur.)</span></p>
				<p class="normal">AMMOS FYODOROVİÇ</p>
				<p class="normal">Ee, Anton Antonoviç, anlatsanıza bütün bunlar, yani bu evlilik işi nasıl oldu?</p>
				<p class="normal">KAYMAKAM</p>
				<p class="normal">Olağanüstü oldu; evlenme teklifini kendisi yaptı.</p>
				<p class="normal">ANNA ANDREYEVNA</p>
				<p class="normal">Hem de çok saygılı ve kibar bir dille istedi kızımızı. Çok ince, çok kibar konuştu hep. “Salt sizin varlığınıza duyduğum saygıdan böyle bir şey yapıyorum Anna Andreyevna...” dedi. Öylesine seçkin, eğitimli, soylu bir insan ki! “İnanın Anna Andreyevna yaşamıma bir kapik değer vermiyorum; yalnızca sizin eşi bulunmaz yeteneklerinize saygı duyduğumdan...” dedi.</p>
				<p class="normal">MARYA ANTONOVNA</p>
				<p class="normal">Ah, anneciğim! Bunları bana söyledi ya.</p>
				<p class="normal">ANNA ANDREYEVNA</p>
				<p class="normal">Sus bakayım, senin bir şeyden haberin yok; hem seni ilgilendirmeyen işlere karışma! “Beni büyülüyorsunuz Anna Andreyevna...” dedi. Sonra da bir sürü kompliman yaptı... Sonra da soylu bir şekilde önümde diz çöküp “Beni bedbaht bir insan yapmayın Anna Andreyevna! Duygularımı reddederseniz, yaşamıma son veririm,” dedi.</p>
				<p class="normal">MARYA ANTONOVNA</p>
				<p class="normal">İyi de anneciğim bunları benim için söylüyordu sana.</p>
				<p class="normal">ANNA ANDREYEVNA</p>
				<p class="normal">Elbette senin için söylüyordu canım... Ben de bunu inkâr etmiyorum ki.</p>
				<p class="normal">KAYMAKAM</p>
				<p class="normal">Hatta kendini vuracağını söyleyerek bizi korkuttu. “Kendimi vuracağım! Kendimi vuracağım!” diye bağırdı.</p>
				<p class="normal">KONUKLARIN ÇOĞU</p>
				<p class="normal">Aman Tanrım!</p>
				<p class="normal">AMMOS FYODOROVİÇ</p>
				<p class="normal">İşe bak!</p>
				<p class="normal">LUKA LUKİÇ</p>
				<p class="normal">Gerçekten yazgının işi işte.</p>
				<p class="normal">ARTEMİ FİLİPPOVİÇ</p>
				<p class="normal">Yazgı falan değil azizim. Kaymakam hizmetlerinin ödülünü alıyor işte. </p>
				<p class="normal">(<span class="ideitalik">Alçak sesle</span>.) </p>
				<p class="normal">Şans, hep böyle domuzların yüzüne güler zaten!</p>
				<p class="normal">AMMOS FYODOROVİÇ</p>
				<p class="normal">Artık şu pazarlık edip durduğunuz köpeği alırsınız herhalde Anton Antonoviç.</p>
				<p class="normal">KAYMAKAM</p>
				<p class="normal">Yok yahu, köpek falan düşünecek halde değilim.</p>
				<p class="normal">AMMOS FYODOROVİÇ</p>
				<p class="normal">Onu istemiyorsanız, başka bir köpek vereyim.</p>
				<p class="normal">KAROBKİN’İN KARISI</p>
				<p class="normal">Ah, Anna Andreyevna, sizin adınıza ne denli sevindiğimi hiç tahmin edemezsiniz!</p>
				<p class="normal">KAROBKİN</p>
				<p class="normal">Ünlü konuğunuzun şimdi nerede olduğunu sorabilir miyim? Bir yerlere gittiğini duydum da.</p>
				<p class="normal">KAYMAKAM</p>
				<p class="normal">Evet gayet önemli bir iş için bir günlüğüne gitti.</p>
				<p class="normal">ANNA ANDREYEVNA</p>
				<p class="normal">Amcasının hayır duasını almaya gitti.</p>
				<p class="normal">KAYMAKAM</p>
				<p class="normal">Hayır duası alacak, ama yarın... </p>
				<p class="normal">(<span class="ideitalik">Hapşırır. Herkes bir ağızdan “Çok yaşa!” der</span>.) </p>
				<p class="normal">Çok sağ olun! Ama yarın geriye... </p>
				<p class="normal">(<span class="ideitalik">Yine hapşırır, yine “Çok yaşa!” sesleri yükselir, </span></p>
				<p class="normal"><span class="ideitalik">ama kimilerinin sesi daha yüksek çıkar.)</span></p>
				<p class="normal">KOMİSERİN SESİ</p>
				<p class="normal">Çok yaşayın ekselansları!</p>
				<p class="normal">BOBÇİNSKİ’NİN SESİ</p>
				<p class="normal">Yüz yıl yaşayın, çuvalla paranız olsun!</p>
				<p class="normal">DOBÇİNSKİ’NİN SESİ</p>
				<p class="normal">Tanrı uzun ömürler versin!</p>
				<p class="normal">ARTEMİ FİLİPPOVİÇ’İN SESİ</p>
				<p class="normal">Tanrı belanı versin!</p>
				<p class="normal">KAROBKİN’İN KARISININ SESİ</p>
				<p class="normal">Şeytan alsın seni!</p>
				<p class="normal">KAYMAKAM</p>
				<p class="normal">Çok teşekkür ederim! Siz de görün.</p>
				<p class="normal">ANNA ANDREYEVNA</p>
				<p class="normal">Bundan sonra Peterburg’da oturmaya niyetliyiz. Buranın havası beni boğuyor doğrusu... Hem burası iyice taşrada kalıyor!.. İtiraf edeyim ki hiç de güzel değil... Hem kocam da... orada general rütbesi alacak.</p>
				<p class="normal">KAYMAKAM</p>
				<p class="normal">Evet, general olmayı çok istiyorum gerçekten.</p>
				<p class="normal">LUKA LUKİÇ</p>
				<p class="normal">İyi Tanrı versin!</p>
				<p class="normal">RASTAKOVSKİ</p>
				<p class="normal">İnsanın elinden gelmeyeni, Tanrı verir.</p>
				<p class="normal">AMMOS FYODOROVİÇ</p>
				<p class="normal">Büyük gemiye, büyük deniz gerek.</p>
				<p class="normal">ARTEMİ FİLİPPOVİÇ</p>
				<p class="normal">Bu onura layıksınız.</p>
				<p class="normal">AMMOS FYODOROVİÇ</p>
				<p class="normal">(<span class="ideitalik">Alçak sesle</span>.) </p>
				<p class="normal">Gerçekten general olursa yandık! Buna generallik vermek öküze eyer vurmaya benzer yahu! Yok kardeş, sen generallik borusunu öttürmeye daha çok uzaksın. Burada o rütbeyi senden çok hak edenler var ama daha onlar bile general olamadı.</p>
				<p class="normal">ARTEMİ FİLİPPOVİÇ</p>
				<p class="normal">(<span class="ideitalik">Alçak sesle</span>.) </p>
				<p class="normal">Lanet olası herif, bir de generallik istiyor! Belki gerçekten de olur. Yeterince kurnaz bir herif, kendini göstermesini biliyor. </p>
				<p class="normal">(<span class="ideitalik">Kaymakam’a dönerek</span>.) </p>
				<p class="normal">General olunca bizi unutmayın ama Anton Antonoviç.</p>
				<p class="normal">AMMOS FYODOROVİÇ</p>
				<p class="normal">Bir şey olur, bir işimiz düşerse yardımınızı esirgemeyin!</p>
				<p class="normal">KAROBKİN</p>
				<p class="normal">Oğlumu, yurduna yararlı biri olsun diye gelecek yıl Peterburg’a yollayacağım; bir iyilik yapıp onu korumanız altına alır, yetime babalık edersiniz değil mi?</p>
				<p class="normal">KAYMAKAM</p>
				<p class="normal">Elimden geleni yapmaya hazırım.</p>
				<p class="normal">ANNA ANDREYEVNA</p>
				<p class="normal">Ah Antoşa, her zaman böyle sözler vermeye hazırsındır. Bir defa bununla uğraşmaya hiç zamanın olmayacak. Hem ne demeye böyle sözler verip boş yere sorumluluk alıyorsun?</p>
				<p class="normal">KAYMAKAM</p>
				<p class="normal">Neden almayayım sevgilim? Bazen böyle şeyler yapmak gerek.</p>
				<p class="normal">ANNA ANDREYEVNA</p>
				<p class="normal">Tamam gerek ama her önemsiz insanı da koruman altına alamazsın.</p>
				<p class="normal">KAROBKİN’İN KARISI</p>
				<p class="normal">Bize ne dediğini duydunuz mu?</p>
				<p class="normal">KONUKLARDAN BİRKAÇI</p>
				<p class="normal">Evet, bu kadın böyledir işte; onu uzun zamandır tanırım. Oturt masaya, alttan sana tekme atar...</p>
				</body>
</html>