<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_48">14. Sahne</h2>
				<p class="ortayazi"><span class="ideitalik">(Aynı kişiler ve Marya Antonovna.)</span></p>
				<p class="normal">MARYA ANTONOVNA</p>
				<p class="normal">(<span class="ideitalik">Koşarak girer</span>.) </p>
				<p class="normal">Anneciğim, babam dedi ki siz... </p>
				<p class="normal">(<span class="ideitalik">Hlestakov’u dizlerinin üzerinde görünce bir çığlık atar</span>.) </p>
				<p class="normal">Ah, bu da ne böyle?</p>
				<p class="normal">ANNA ANDREYEVNA</p>
				<p class="normal">Ne oluyorsun? Nasıl? Neden? Bu ne terbiyesizlik! Öyle kuyruğu yanık kedi gibi koşarak girilir mi? Neden 
				şaşırıyorsun? Ne bekliyordun ki? Üç yaşında çocuk gibisin. Hiç ama hiç, hem de hiç on sekiz yaşında bir genç kıza benzemiyorsun. Ne zaman aklını başına toplayıp akıllı 
				uslu, terbiyeli, ağırbaşlı bir genç kız gibi davranmaya başlayacaksın hiç bilmiyorum.</p>
				<p class="normal">MARYA ANTONOVNA</p>
				<p class="normal">(<span class="ideitalik">Ağlamaya başlar</span>.) </p>
				<p class="normal">Yemin ederim bilmiyordum anneciğim...</p>
				<p class="normal">ANNA ANDREYEVNA</p>
				<p class="normal">Yaşamın boyunca aklın bir karış havada gezeceksin; hep Lyapkina-Tyapkina’yla kızını örnek alıyorsun da ondan tabii. Sana ne onlardan? Onlara bakmasana sen. Karşında başka örnekler var; bak örneğin annen. 
				İşte beni örnek al kendine.</p>
				<p class="normal">HLESTAKOV</p>
				<p class="normal">(<span class="ideitalik">Genç kızın elini tutarak</span>.) </p>
				<p class="normal">Anna Andreyevna, mutluluğumuza engel olmayın, kutsayın ebedi aşkımızı!</p>
				<p class="normal">ANNA ANDREYEVNA</p>
				<p class="normal">(<span class="ideitalik">Şaşkınlıkla</span>.) </p>
				<p class="normal">Ne yani, ona mı âşıksınız?..</p>
				<p class="normal">HLESTAKOV</p>
				<p class="normal">Söyleyin: Yaşam mı ölüm mü?</p>
				<p class="normal">ANNA ANDREYEVNA</p>
				<p class="normal">Bak aptal kız, görüyor musun? Konuğumuz senin için bu pis yerde diz çöküyor; sense deli gibi koşuyorsun. Aslında inadına reddetmeliyim; sen bu mutluluğa layık değilsin.</p>
				<p class="normal">MARYA ANTONOVNA</p>
				<p class="normal">Bir daha yapmam anneciğim. Yemin ederim bir daha yapmayacağım.</p>
				</body>
</html>