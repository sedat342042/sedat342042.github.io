<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_52">2. Sahne</h2>
				<p class="ortayazi"><span class="ideitalik">(Aynı kişiler ve esnaflar.)</span></p>
				<p class="normal">KAYMAKAM</p>
				<p class="normal">A! Hoş geldiniz baylar!</p>
				<p class="normal">ESNAFLAR</p>
				<p class="normal">(<span class="ideitalik">Selam verirler</span>.) </p>
				<p class="normal">Esenlikler dileriz babamız!</p>
				<p class="normal">KAYMAKAM</p>
				<p class="normal">Eh, nasılsınız dostlar? İşleriniz nasıl? Çaycılar, terziler, bir olup beni şikâyet ettiniz demek? Sizi gidi sefiller, arsızlar, dolandırıcılar, saygısızlar! Şikâyet etmek ha? Ee, elinize ne geçti? Beni hapse attırabileceğinizi sandınız demek!.. Yedi ceddinizin canına okuyacağımı bilmiyor musunuz?..</p>
				<p class="normal">ANNA ANDREYEVNA</p>
				<p class="normal">Ah Tanrım, ne biçim konuşuyorsun Antoşa?</p>
				<p class="normal">KAYMAKAM</p>
				<p class="normal">(<span class="ideitalik">Öfkeyle</span>.) </p>
				<p class="normal">Lafımı seçecek halim yok şimdi! Beni şikâyet ettiğiniz o memurun kızımla evleneceğini biliyor musunuz? Ha? Şimdi ne diyeceksiniz? Göstereceğim size!... Halkı dolandırmak ha... Çürük kumaşlardan yüz binler kazanıp, yirmi arşın için beni kurban etmeye kalkışırsınız; yoksa ödül mü bekliyordunuz? Bunları duysalardı, görürdünüz gününüzü... Bir de karşılarında el pençe divan durulmasını isterler; neymiş, esnaflara dokunulmazmış. “Soylulardan aşağı değiliz,” dersiniz bir de. Soyluymuş... Şu suratlarınıza bir bakın! Soylu dediğin ilim sahibidir; ilim öğrenmek için okulda kırbaç bile yer. Ya siz? Dolandırıcılığı iyi öğrenemediğiniz için ustanızdan dayak yersiniz. Daha çocukluğunuzda, “Yüce İsa” duasını öğrenmeden, dolandırıcılığı öğrenirsiniz; göbeğiniz biraz büyüyüp, cüzdanınız kabardıktan sonra da burnunuz havalara kalkar! Tüh size, bulunmaz Hint kumaşısınız sanki! Günde on altı semaver çay içmekle kibirli mi oldunuz? Suratınıza da, kibrinize da tüküreyim sizin!</p>
				<p class="normal">ESNAFLAR</p>
				<p class="normal">(<span class="ideitalik">Eğilirler</span>.) </p>
				<p class="normal">Bağışla Anton Antonoviç!</p>
				<p class="normal">KAYMAKAM</p>
				<p class="normal">Şikâyet etmek ha? Sen! Köprüyü yaparken yüz rubleyi bile aşmayan kereste masraflarını, yirmi bin ruble gibi göstermene kim yardım etti, unuttun mu? Ben, keçisakallı, ben! Ne çabuk unuttun? Bunu açıklasam anında Sibirya’ya sürülürsün. Ne dersin buna? Ha?</p>
				<p class="normal">ESNAFLARDAN BİRİ</p>
				<p class="normal">Tanrı biliyor ya, suçluyuz Anton Antonoviç! Şeytana uyduk işte. Söz veriyoruz bir daha seni kimseye şikâyet etmeyeceğiz. Ne istersen yaparız, yeter ki kızma!</p>
				<p class="normal">KAYMAKAM</p>
				<p class="normal">Kızmayayım demek! Bakın şimdi de ayaklarıma kapanıyorsunuz. Neden? Çünkü şimdi ben üstünüm; durum birazcık sizden yana olsa, anında beni yere yıkar, o çamurlu ayaklarınızla üstümde tepinirsiniz, hatta elinize odunları alıp kafama kafama vurursunuz.</p>
				<p class="normal">ESNAFLAR</p>
				<p class="normal">(<span class="ideitalik">Kaymakam’ın ayaklarına kapanarak</span>.) </p>
				<p class="normal">Bağışla bizi Anton Antonoviç!</p>
				<p class="normal">KAYMAKAM</p>
				<p class="normal">Bağışlayayım ha! Tabii şimdi bağışla dersiniz! Önceden aklınız neredeydi? Şimdi sizi...</p>
				<p class="normal">(<span class="ideitalik">Elini sallar</span>.) </p>
				<p class="normal">Neyse cezanızı Tanrı versin! Bu kadarı size yeter! Ben kindar biri değilim; ama bundan sonra gözünüzü dört açın! Kızımı verdiğim adam, sıradan bir soylu değil; kutlamaya geldiğinizde... anladınız değil mi? Bu kez, öyle kurutulmuş mersin balığıyla, 
				şekerle falan yakayı sıyıramazsınız... Haydi çekin arabanızı!</p>
				<p class="normal"><span class="ideitalik">(Esnaflar çıkar.)</span></p>
				</body>
</html>