<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_59">Son Sahne</h2>
				<p class="ortayazi"><span class="ideitalik">(Aynı kişiler ve Jandarma.)</span></p>
				<p class="normal">JANDARMA</p>
				<p class="normal">Peterburg’dan özel emirle bir memur gelmiş, derhal sizi görmek istiyor. Handa kalıyor.</p>
				<p class="normal"><span class="ideitalik">(Bu sözler herkeste heyecan yaratır. Kadınlar hep bir ağızdan şaşkınlık çığlıkları atar; bütün grubun durumu değişir ve hepsi taş kesilmiş gibi kalır.)</span></p>
				<p class="normal1">Sessiz Sahne</p>
				<p class="normal"><span class="ideitalik">(Tam ortadaki Kaymakam başı arkada, elleri iki yanına açılmış, heykel gibi durur. Sağında karısıyla kızı, bütün vücutlarıyla ona doğru hamle yapmışlardır; onların arkasındaki Postane Müdürü soru sorarcasına, şaşkın bir ifadeyle seyircilere dönmüştür. Arkasında, yüzünde masum bir ifadeyle Luka Lukiç ve onun da arkasında, sahnenin en ucundaki, birbirlerine iyice sokulmuş üç kadın, yüzlerinde alaycı bir ifadeyle Kaymakam’ın ailesine bakar. Kaymakam’ın solunda, sanki bir şeyler dinliyormuşçasına başını yana eğmiş Zemlyanika; arkasında da ellerini açmış, neredeyse yere oturur durumda, sanki ıslık çalmak ya da “Gördün başımıza gelenleri anacığım!” demek ister gibi dudaklarını kıpırdatan yargıç bulunmaktadır. Onun arkasında seyircilere dönük, gözlerinde alaycı bir ifadeyle Kaymakam’a bakan Karobkin, onun da arkasında, sahnenin en ucunda, ellerini birbirlerine doğru uzatmış, ağızları açık, gözlerini devirerek bakışan Bobçinski ile Dobçinski vardır. Diğer konuklar da heykel gibi durmaktadır. Bu taş kesilmiş topluluk, bir buçuk dakika kadar kıpırdamadan durur. Perde iner.)</span></p>
				<p class="sagitalik">1836</p>
	</body>
</html>