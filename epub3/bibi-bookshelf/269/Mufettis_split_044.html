<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_42">8. Sahne</h2>
				<p class="ortayazi"><span class="ideitalik">(Hlestakov yalnızdır.)</span></p>
				<p class="normal">HLESTAKOV</p>
				<p class="normal">Burada da ne çok memur varmış. Beni bir devlet görevlisi sandılar galiba. Dün akşam gözlerini epey korkuttum herhalde. Ne aptal adamlar! Her şeyi Peterburg’a Tryapiçkin’e yazayım da bunlarla alay eden bir makale yazsın; bu işte ustadır. Hey Osip, bana kâğıt kalem getir! </p>
				<p class="normal">(<span class="ideitalik">Osip kapıdan başını uzatarak “Şimdi” der</span>.) </p>
				<p class="normal">Tryapiçkin’in diline düşmekten korkacaksın; adam babasından bile sözünü esirgemez, paraya da bayılır. Aslında bu memurlar iyi insanlarmış; bana bir sürü borç verdiler, bu da iyi yanları işte. Bakalım kaç param olmuş. Yargıçtan üç yüz, Postane Müdürü’nden üç yüz, etti altı yüz; yedi yüz, sekiz yüz... Ne yağlı banknot bu! Sekiz yüz, dokuz yüz... Ohoo! Binden fazla! Haydi bakalım yüzbaşı, şimdi karşıma çık da görelim! Bakalım kim kimi soyuyormuş!</p>
				</body>
</html>