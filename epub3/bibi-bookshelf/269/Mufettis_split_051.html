<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Mufettis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_49">15. Sahne</h2>
				<p class="ortayazi"><span class="ideitalik">(Aynı kişiler ve Kaymakam.)</span></p>
				<p class="normal">KAYMAKAM</p>
				<p class="normal">(<span class="ideitalik">Soluk soluğa</span>.) </p>
				<p class="normal">Ekselansları! Yapmayın! Acıyın bana!</p>
				<p class="normal">HLESTAKOV</p>
				<p class="normal">Ne oluyorsunuz?</p>
				<p class="normal">KAYMAKAM</p>
				<p class="normal">Esnaflar beni ekselanslarına şikâyet etmişler. Şerefim üzerine yemin ederim ki, anlattıklarının yarısı bile doğru değil. Asıl onlar halkı dolandırıyorlar. Başçavuşun karısı da gelip onu kırbaçlattığımı söylemiş; yalan söylüyor, yemin ederim yalan söylüyor. Aslında kendi kendisini kırbaçladı.</p>
				<p class="normal">HLESTAKOV</p>
				<p class="normal">Boş verin başçavuşun karısını falan, bana ne ondan?</p>
				<p class="normal">KAYMAKAM</p>
				<p class="normal">İnanmayın, sakın inanmayın! Bunlar öyle yalancıdırlar ki... el kadar çocuklar bile inanmaz bunlara. Bütün kent onları yalancı diye tanır. Yaptıkları dolandırıcılıkları bir bilseniz; inanın böyle dolandırıcılıklar dünyada görülmemiştir.</p>
				<p class="normal">ANNA ANDREYEVNA</p>
				<p class="normal">İvan Aleksandroviç’in bize bahşettiği onurdan haberin var mı? Kızımızla evlenmek istiyorlar.</p>
				<p class="normal">KAYMAKAM</p>
				<p class="normal">Ne? Nasıl?.. Çıldırdın mı hanım? Bağışlayın ekselansları, bizim hanım biraz çatlaktır; annesi de böyleydi zaten.</p>
				<p class="normal">HLESTAKOV</p>
				<p class="normal">Ama doğru, gerçekten kızınızla evlenmek istiyorum. Onu seviyorum.</p>
				<p class="normal">KAYMAKAM</p>
				<p class="normal">İnanamıyorum, ekselansları!</p>
				<p class="normal">ANNA ANDREYEVNA</p>
				<p class="normal">Kendileri söylüyor işte, duymuyor musun?</p>
				<p class="normal">HLESTAKOV</p>
				<p class="normal">Şaka yapmıyorum... Aşkımdan aklımı yitirecek gibiyim.</p>
				<p class="normal">KAYMAKAM</p>
				<p class="normal">İnanmaya cesaret edemiyorum; ben böyle bir onura layık değilim.</p>
				<p class="normal">HLESTAKOV</p>
				<p class="normal">Marya Antonovna’yı bana vermezseniz, neler yapabileceğimi görürsünüz...</p>
				<p class="normal">KAYMAKAM</p>
				<p class="normal">İnanamıyorum; bağışlayın ama bizimle eğleniyorsunuz galiba ekselansları!</p>
				<p class="normal">ANNA ANDREYEVNA</p>
				<p class="normal">Ah, gerçekten de budalanın tekisin! Açık açık söylediler ya işte!</p>
				<p class="normal">KAYMAKAM</p>
				<p class="normal">İnanamıyorum.</p>
				<p class="normal">HLESTAKOV</p>
				<p class="normal">Verin kızınızı, verin! Ben gözü kara biriyim, her 
				şeyi yapabilirim; kendimi falan vurursam mahkemelere düşersiniz.</p>
				<p class="normal">KAYMAKAM</p>
				<p class="normal">Ah, Tanrım! Ben tamamen suçsuzum. Ne olur kızmayın! Nasıl isterseniz öyle olsun! Kafam iyice karıştı artık... ne yaptığımı hiç bilmiyorum. 
				İyice aptallaştım, başıma hiç böyle bir 
				şey gelmemişti.</p>
				<p class="normal">ANNA ANDREYEVNA</p>
				<p class="normal">Haydi kutsa onları!</p>
				<p class="normal"><span class="ideitalik">(Hlestakov’la Marya Antonovna yaklaşırlar.)</span></p>
				<p class="normal">KAYMAKAM</p>
				<p class="normal">Tanrı sizi korusun, ama ben masumum. </p>
				<p class="normal">(<span class="ideitalik">Hlestakov’la Marya Antonovna öpüşür. Kaymakam onlara bakar</span>.) </p>
				<p class="normal">Hay lanet! Bu gerçek yahu! </p>
				<p class="normal">(<span class="ideitalik">Gözlerini ovuşturur</span>.) </p>
				<p class="normal">Öpüşüyorlar! Ah, Tanrım, öpüşüyorlar! Tıpkı nişanlılar gibi! </p>
				<p class="normal">(<span class="ideitalik">Sevincinden çığlıklar atarak, zıplamaya başlar</span>.) </p>
				<p class="normal">Ay, Anton! Ay, Anton! Ay, kaymakam! Şu işe bak sen!</p>
				</body>
</html>