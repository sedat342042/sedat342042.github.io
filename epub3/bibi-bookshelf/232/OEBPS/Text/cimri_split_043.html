<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_40">SAHNE III</h2>

  <p class="ortabaslik">valère, harpagon, jacques usta<br class="calibre1"/>
  komiser ve yardımcısı</p>

  <p class="idebold1">harpagon</p>

  <p class="normal">Gel, gel buraya da itiraf et, dünyanın en kara, en korkunç suçunu işlediğini!</p>

  <p class="idebold1">valère</p>

  <p class="normal">Efendim?.. Ne dediniz?</p>

  <p class="idebold1">harpagon</p>

  <p class="normal">Alçak herif! Utanmıyor musun bu yaptığından?</p>

  <p class="idebold1">valère</p>

  <p class="normal">Ne olmuş? Ne yapmışım?</p>

  <p class="idebold1">harpagon</p>

  <p class="normal">Ne mi yapmışsın, rezil! Bilmiyorsun değil mi ne yaptığını? Saklamak boşuna artık, foyan çıktı meydana! Şimdi söylediler her şeyi. Nasıl yaparsın bunu? İyiliğimden yararlan, sinsi sinsi evime sokul ve bana bu oyunu oyna!</p>

  <p class="idebold1">valère</p>

  <p class="normal">Madem her şeyi söylediler, ben de saklamayacağım artık sizden.</p>

  <p class="idebold1">jacques usta</p>

  <p class="ideitalik">(Kendi kendine)</p>

  <p class="normal">Hoppala! Üstüne mi bastık yoksa!</p>

  <p class="idebold1">valère</p>

  <p class="normal">Er geç söyleyecektim size; iyi bir fırsat kolluyordum. Ama böyle oldu madem, kızmayın da dinleyin, rica ederim; niçin böyle yaptığımı anlatayım.</p>

  <p class="idebold1">harpagon</p>

  <p class="normal">Bak namussuz hırsıza! Bir de niçin yaptığını söyleyecekmiş!</p>

  <p class="idebold1">valère</p>

  <p class="normal">Yoo, bayım, o kadar da değil. Size karşı bir kusur işledim, kabul; ama, nihayet, affedilir böylesi.</p>

  <p class="idebold1">harpagon</p>

  <p class="normal">Ne dedin, af mı edilir böylesi? Sen beni pusuya düşür, canıma kıy, sonra çık karşıma…</p>

  <p class="idebold1">valère</p>

  <p class="normal">Aman efendim, öfkeye kapılmayın. Bir dinleyin beni; göreceksiniz ki bu suç pek öyle büyüttüğünüz kadar değil.</p>

  <p class="idebold1">harpagon</p>

  <p class="normal">Büyüttüğüm kadar değil mi? Sen ne söylüyorsun be? Kanımla, canım ciğerimle oynadın benim.</p>

  <p class="idebold1">valère</p>

  <p class="normal">Kanınız o kadar kötü ellere geçmedi, bayım. Ona iyi bakacak bir ailenin çocuğuyum; sokağa atacak değilim onu.</p>

  <p class="idebold1">harpagon</p>

  <p class="normal">Lafa bak, kim bırakıyor sana da sokağa atıyorsun?</p>

  <p class="idebold1">valère</p>

  <p class="normal">Şerefinize kıl kadar zarar gelmeyecek.</p>

  <p class="idebold1">harpagon</p>

  <p class="normal">Sen şerefi merefi bir yana bırak da söyle bana: Nasıl yaptın bu işi, hangi şeytana uydun?</p>

  <p class="idebold1">valère</p>

  <p class="normal">Ah bunu bilmiyor da mı soruyorsunuz bana?</p>

  <p class="idebold1">harpagon</p>

  <p class="normal">Evet ya! Bilmiyor da soruyorum!</p>

  <p class="idebold1">valère</p>

  <p class="normal">Bir tanrıya uydum da yaptım, her istediğini yaptıran bir tanrıya: Aşka!</p>

  <p class="idebold1">harpagon</p>

  <p class="normal">Aşk mı dedin?</p>

  <p class="idebold1">valère</p>

  <p class="normal">Evet.</p>

  <p class="idebold1">harpagon</p>

  <p class="normal">Aman ne güzel aşk, ne güzel aşk! Altıncıklarıma âşık olmuş, baksanıza!</p>

  <p class="idebold1">valère</p>

  <p class="normal">Hayır bayım, servetinizin peşinde değilim; o tarafınızda gözüm yok. Mal mülk, hiçbir şey istemiyorum sizden; bana aldığımı bırakın, yeter.</p>

  <p class="idebold1">harpagon</p>

  <p class="normal">Yetermiş, şuna bak! Kılına dokunamazsın alimallah! Herifteki yüzsüzlüğe bakın! Çaldığım bende kalsın diyor.</p>

  <p class="idebold1">valère</p>

  <p class="normal">Siz buna çalmak mı diyorsunuz?</p>

  <p class="idebold1">harpagon</p>

  <p class="normal">Ya ne diyeyim? Bir hazine bu be, bir hazine!</p>

  <p class="idebold1">valère</p>

  <p class="normal">Bir hazine, doğru, hem de en değerli hazineniz. Dizlerinize kapanıp bu sihirli hazineyi istiyorum sizden; yapacağınız şey de onu bana vermektir.</p>

  <p class="idebold1">harpagon</p>

  <p class="normal">Ne vermesi! Ne vermesi! Sen ne söylüyorsun!</p>

  <p class="idebold1">valère</p>

  <p class="normal">Birbirimize yemin ettik, hiçbir şey ayıramaz artık bizi.</p>

  <p class="idebold1">harpagon</p>

  <p class="normal">Aman ne güzel! Yeminlerini sevsinler.</p>

  <p class="idebold1">valère</p>

  <p class="normal">Evet, dünya durdukça o benim olacak, ben onun.</p>

  <p class="idebold1">harpagon</p>

  <p class="x09-ara-basl-k">Dünyayı kafana yıkarım senin!</p>

  <p class="idebold1">valère</p>

  <p class="normal">Yalnız ölüm ayırabilir bizi.</p>

  <p class="idebold1">harpagon</p>

  <p class="normal">Altınlarım herifin aklını başından almış!</p>

  <p class="idebold1">valère</p>

  <p class="normal">Demin de söyledim: Ben bu işte hiçbir çıkar düşünmüş değilim. Kalbimi buralara çeken sizin sandığınızdan çok başka bir şey, çok daha yüksek bir duyguyla yaptım yaptığımı.</p>

  <p class="idebold1">harpagon</p>

  <p class="normal">Görürsünüz, herif İsa aşkına paramın üstüne oturmaya kalkacak. Ama dur! Ben malımı almasını bilirim! Adalet hakkından gelir senin, ipini satmış herif!</p>

  <p class="idebold1">valère</p>

  <p class="normal">Ne isterseniz yapabilirsiniz. Çıkaracağınız bütün zorluklara katlanmaya razıyım. Ama şuna inanmanızı rica ederim ki, bu işte bir kötülük varsa, kabahat yalnız benimdir, kızınızın hiçbir günahı yoktur.</p>

  <p class="idebold1">harpagon</p>

  <p class="normal">Yoktur elbette; bir de kızım mı canıma kıyacaktı? Ama yeter artık, getir aldığını! Nereye kaçırdın, söyle bakalım!</p>

  <p class="idebold1">valère</p>

  <p class="normal">Bir yere kaçırdığım yok! Daha evinizde.</p>

  <p class="idebold1">harpagon</p>

  <p class="ideitalik">(Kendi kendine)</p>

  <p class="normal">Canım çekmecem, buradaymış! Evden dışarı çıkmadı demek!</p>

  <p class="idebold1">valère</p>

  <p class="normal">Hayır efendim.</p>

  <p class="idebold1">harpagon</p>

  <p class="normal">Hiç el sürmedin ya, doğrusunu söyle?</p>

  <p class="idebold1">valère</p>

  <p class="normal">Ben mi? Ne münasebet! Onun da, benim de günahımıza giriyorsunuz. Tertemiz ve saygılı bir bağ aramızdaki.</p>

  <p class="idebold1">harpagon</p>

  <p class="ideitalik">(Kendi kendine)</p>

  <p class="normal">Herifin bir nikâh olmadığı kalmış bizim çekmeceyle!</p>

  <p class="idebold1">valère</p>

  <p class="normal">Ölürüm de aklımdan geçirmem ona bir kötülük etmeyi; bir meleğe kötülük edilmez.</p>

  <p class="idebold1">harpagon</p>

  <p class="ideitalik">(Kendi kendine)</p>

  <p class="normal">Çekmecem melek oldu, uçacak!</p>

  <p class="idebold1">valère</p>

  <p class="normal">Bütün arzum, oturup ona bakmak. Güzel gözlerinden içime dolan sevgiyi hiçbir şey kirletmedi.</p>

  <p class="idebold1">harpagon</p>

  <p class="ideitalik">(Kendi kendine)</p>

  <p class="normal">Güzel gözleri de varmış çekmecemin.</p>

  <p class="idebold1">valère</p>

  <p class="normal">Claude Kadın bu işin aslını biliyor, gelip size anlatabilir.</p>

  <p class="idebold1">harpagon</p>

  <p class="normal">Ne? Hizmetçim de mi karıştı bu işe?</p>

  <p class="idebold1">valère</p>

  <p class="normal">Evet, antlaşmamızda bulundu. Sevgimin dürüstlüğünü görünce kızınızın bana bağlanmasına, söz vermesine yardım etti.</p>

  <p class="idebold1">harpagon</p>

  <p class="ideitalik">(Kendi kendine)</p>

  <p class="normal">Ne oluyor? Asılmak korkusu herifi zıvanadan mı çıkardı ne!</p>

  <p class="normal">(Yüksek sesle)</p>

  <p class="normal">Kızımı ne karıştırıyorsun şimdi?</p>

  <p class="idebold1">valère</p>

  <p class="normal">Demek istiyorum ki, utancından sevgime karşılık vermesi kolay olmadı. Zor söz alabildim ağzından.</p>

  <p class="idebold1">harpagon</p>

  <p class="normal">Kimin utancından bahsediyorsun?</p>

  <p class="idebold1">valère</p>

  <p class="normal">Kızınızın. Ancak dün sözleşebildik kendisiyle.</p>

  <p class="idebold1">harpagon</p>

  <p class="normal">Kızım sana evlenme sözü mü verdi?</p>

  <p class="idebold1">valère</p>

  <p class="normal">Evet, nişanlandık.</p>

  <p class="idebold1">harpagon</p>

  <p class="normal">Hey Allahım! Bu da mı gelecekti başıma!</p>

  <p class="idebold1">jacques usta</p>

  <p class="ideitalik">(Komiser’e)</p>

  <p class="normal">Yazsanıza, bayım, yazsanıza…</p>

  <p class="idebold1">harpagon</p>

  <p class="normal">Bela üstüne bela! Yıkım üstüne yıkım! Hadi Bay Komiser, ne duruyorsunuz? Vazifenizi yapın! Hem hırsız, hem kız ayartıcı diye zapta geçin!</p>

  <p class="idebold1">valère</p>

  <p class="normal">Bunlar bana söylenecek sözler değil; kim olduğumu öğrendiğiniz zaman…</p>

  <div class="calibre2" id="calibre_pb_75"/>
</body>
</html>
