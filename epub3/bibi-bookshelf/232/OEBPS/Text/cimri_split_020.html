<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_20">SAHNE IV</h2>

  <p class="ortabaslik">la flèche, frosıne</p>

  <p class="idebold1">la flèche</p>

  <p class="normal">Şaştım bu işe doğrusu. Demek bu herifin kocaman bir eskiler ambarı var bir yerde; listedeki eşyadan hiçbirini görmüş değiliz buralarda.</p>

  <p class="idebold1">frosıne</p>

  <p class="normal">A a! Bizim La Flèche dayı! Sen ne arıyorsun burada?</p>

  <p class="idebold1">la flèche</p>

  <p class="normal">Vay! Frosine abla! Senin ne işin var bu evde?</p>

  <p class="idebold1">frosıne</p>

  <p class="normal">Her yerde işim neyse burada da o: Ona buna çöpçatanlık etmek, herkesin işine koşmak, akılcağızımı işletip biraz dünyalık koparmak. Yaşamak istiyor musun bu dünyada, işini bileceksin. Ne yaparsın, benim gibilere Allah dalavereden başka gelir kaynağı vermemiş; dolap çevirmeden karın doymuyor.</p>

  <p class="idebold1">la flèche</p>

  <p class="normal">Bu evin efendisiyle bir alışverişin mi var?</p>

  <p class="idebold1">frosıne</p>

  <p class="normal">Evet, bir küçük işi var, ona bakıyorum; becerirsem kesemi doldururum.</p>

  <p class="idebold1">la flèche</p>

  <p class="normal">Ondan mı? Sen hava alırsın! Metelik çıkmaz ondan. Bu evde para pahalı bacı, çok pahalı.</p>

  <p class="idebold1">frosıne</p>

  <p class="normal">Kimi işlerde en ummadığın insan canını ciğerini verir.</p>

  <p class="idebold1">la flèche</p>

  <p class="normal">Verir, verir; ama sen daha hazreti tanımıyorsun. Bu Hargapon Efendi yok mu, dünyadaki insanların en az insan olanı; yeryüzündeki canlıların en katı yüreklisi, pintilerin en pintisidir. Ağzınla kuş tutsan ona kesenin ağzını açtıramazsın. Aferin, maaşallah, eyvallah gibi laflar edebilir, hem de bol bol, ama para, ı-ıh! İmkânı yok! Onun sevmesinden kuru, onun okşamasından kısır bir şey olamaz. Vermek öylesine zoruna gider ki, selam bile vermez kimseye, onu bile alır; yalnız alır.</p>

  <p class="idebold1">frosıne</p>

  <p class="normal">Sen bana bırak! Ben insanları sağmasını bilirim. Allem eder kallem eder, yüreklerinin kapısını açtırırım. Gıdıklanacak yerlerini bir buldum mu, gevşeyiverirler.</p>

  <p class="idebold1">la flèche</p>

  <p class="normal">Burada sökmez onlar. Paradan yana bu adamı gevşetecek olanın alnını karışlarım. Para dedin mi taş kesilir, taşoğlu taş; karşısında gebersen kılı kıpırdamaz. İyilik, namus, şeref meref bir yana, para bir yana, kısacası. Para isteyen birini gördü mü Azrail’i görmüş gibi olur. Ha para istemişsin, ha can evine girmiş, yüreğine hançer saplamış, bağırsaklarını söküp çıkarmışsın bu herifin. Hele bir de… Nah, geliyor. Ben kaçıyorum.</p>

  <div class="calibre2" id="calibre_pb_34"/>
</body>
</html>
