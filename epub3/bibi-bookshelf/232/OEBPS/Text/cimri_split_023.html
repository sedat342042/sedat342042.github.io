<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_22">SAHNE I</h2>

  <p class="ortabaslik">harpagon, cléante, élıse, valère,<br class="calibre1"/>
  claude kadın, jacques usta,<br class="calibre1"/>
  brındavoıne, la merluche</p>

  <p class="idebold1">harpagon</p>

  <p class="normal">Hadi, hep gelin bakalım buraya. Her birinize söyleyeyim bugün ne yapacağınızı. Yaklaş Claude Kadın, senden başlayalım. Aferin be, hep böyle görmeliyim seni, silah omuzda. Senden istediğim şu: Dört bir yanı silip süpüreceksin; ama öyle hoyratça değil, okşar gibi; aşınır, eskir diye korka korka. Bundan başka, akşam yemeğinde şişelerin idaresini de sana veriyorum. Bir tanesi eksilir, kırılırsa senden sorarım, aylığından keserim ceza olarak.</p>

  <p class="idebold1">jacques usta</p>

  <p class="ideitalik">(Kendi kendine)</p>

  <p class="normal">Ceza değil, ticaret maşallah.</p>

  <p class="idebold1">harpagon</p>

  <p class="normal">Sen git. Sen gel Brindavoine, bir de sen Merluche. Sizin işiniz bardakları yıkayıp içki vermek. Ama istemeyene vermek yok ha. Nedir o münasebetsiz bazı uşakların yaptığı! Kimsenin aklında içmek yokken zırt diye içki getirirler ortaya; gel de içme. Bekleyin bir istesinler, bir daha istesinler. Hep de şarap getirmezsiniz tabii; bol bol su da getirin.</p>

  <p class="idebold1">jacques usta</p>

  <p class="ideitalik">(Kendi kendine)</p>

  <p class="normal">Öyle ya, şarap başına vurur milletin.</p>

  <p class="idebold1">la merluche</p>

  <p class="normal">İş gömleklerimizi çıkaracak mıyız efendim?</p>

  <p class="idebold1">harpagon</p>

  <p class="normal">Evet, çıkarabilirsiniz; ama tam misafirler geldiği zaman. Verdiğim elbiselerde leke meke istemem.</p>

  <p class="idebold1">brındavoıne</p>

  <p class="normal">Benim cekette kocaman bir yağ lekesi var, biliyorsunuz, lambanın yağı.</p>

  <p class="idebold1">la merluche</p>

  <p class="normal">Benim de pantolonumun arkası delik. Neredeyse, ayıptır söylemesi…</p>

  <p class="idebold1">harpagon</p>

  <p class="normal">Uzatma! Hep şöyle arkanı duvardan yana verir, yalnız önünü gösterirsin misafirlere. Sen de hizmet ederken şapkanı hep böyle tutar lekeyi gizlersin. Sana gelince, kızım; sen sofradan kaldırılanlara göz kulak ol, artan şeyler güme gitmesin, dikkat et. Bu iş evin kızına yakışır. Bir de nişanlımı bekler, karşılarsın; seni görmeye gelecek. Beraber panayıra gidersiniz. Anlıyorsun değil mi ne demek istediğimi?</p>

  <p class="idebold1">élıse</p>

  <p class="normal">Evet baba.</p>

  <p class="idebold1">harpagon</p>

  <p class="normal">Sen de, küçük bey oğlumuz, deminki hikâyeyi unuttuğuma şükret; aklını başına topla da gelecek hanıma surat asayım deme.</p>

  <p class="idebold1">cléante</p>

  <p class="normal">Ben mi? Ne diye surat asayım?</p>

  <p class="idebold1">harpagon</p>

  <p class="normal">Hadi canım sende! Biz bilmez miyiz evlenen babalara çocukların nasıl davrandığını? Üvey ana dediklerine ne gözle baktıklarını? Ama son yaptığın münasebetsizliği iyice unutmamı istiyorsan, bu hanıma iyi yüz göstermeni, kendisini elinden geldiği kadar iyi karşılamanı tavsiye ederim; hakkında hayırlı olur.</p>

  <p class="idebold1">cléante</p>

  <p class="normal">Bakın baba, size açık açık söyleyeyim: Üvey annem olmasına sevineceğim diyemem size; yalan söylemiş olurum bunu söylersem. Ama iyi karşılamak, güler yüz göstermek, baş üstüne; bunları tam istediğiniz gibi yapmaya hazırım.</p>

  <p class="idebold1">harpagon</p>

  <p class="normal">Hadi, göreyim seni.</p>

  <p class="idebold1">cléante</p>

  <p class="normal">Görürsünüz, bundan yana istediğinizden iyisini yaparım.</p>

  <p class="idebold1">harpagon</p>

  <p class="normal">İyi edersin. Valère; bu işte bana yardım edecek sensin. Ha, Jacques Usta, gel bakayım yanıma. Son sözüm sana.</p>

  <p class="idebold1">jacques usta</p>

  <p class="normal">Arabacınız olarak mı çağırdınız beni, aşçınız olarak mı? Hem arabacı, hem de aşçıyım çünkü.</p>

  <p class="idebold1">harpagon</p>

  <p class="normal">İkisini birden çağırdım.</p>

  <p class="idebold1">jacques usta</p>

  <p class="normal">İlk emriniz hangisine olacak?</p>

  <p class="idebold1">harpagon</p>

  <p class="normal">Aşçıya.</p>

  <p class="idebold1">jacques usta</p>

  <p class="normal">Öyleyse bir dakika efendimiz.</p>

  <p class="idebold1">harpagon</p>

  <p class="normal">Bu merasim de ne oluyor be?</p>

  <p class="idebold1">jacques usta</p>

  <p class="ideitalik">(Çıkıp aşçı elbisesiyle döner)</p>

  <p class="normal">Buyrun, dinliyorum.</p>

  <p class="idebold1">harpagon</p>

  <p class="normal">Jacques Usta, bu akşam misafirlerim var, yemeğe.</p>

  <p class="idebold1">jacques usta</p>

  <p class="normal">Olur şey değil!</p>

  <p class="idebold1">harpagon</p>

  <p class="normal">Söyle bakalım, güzel yemekler yapar mısın bize?</p>

  <p class="idebold1">jacques usta</p>

  <p class="normal">Yapmaz olur muyum, paradan sakınmazsanız…</p>

  <p class="idebold1">harpagon</p>

  <p class="normal">Hey Allahım! Hep para, para! Başka söyleyecek lafları yok bu adamların: Para, para, para! Ağızlarını açtılar mı ilk söz para! Sabah, akşam para! Tek bildikleri, tek düşündükleri bir şey var: Para!</p>

  <p class="idebold1">valère</p>

  <p class="normal">Bu kadar yersiz laf işitmedim. Parayla iyi yemek yapmak da bir marifet mi canım! Bundan kolay ne var dünyada? En kafasız adam da yapar bunu. Az parayla iyi yemek çıkarabiliyor musun? Ustalık orada!</p>

  <p class="idebold1">jacques usta</p>

  <p class="normal">Az parayla iyi yemek ha?</p>

  <p class="idebold1">valère</p>

  <p class="normal">Tabii ya!</p>

  <p class="idebold1">jacques usta</p>

  <p class="normal">Aman, kâhya efendimiz, bunun sırrı neyse öğretin bize; aşçılık işini de siz alın üstünüze. Nasıl olsa karışmadığınız iş yok bu evde.</p>

  <p class="idebold1">harpagon</p>

  <p class="normal">Bırak gevezeliği. Neler lazım, onu söyle.</p>

  <p class="idebold1">jacques usta</p>

  <p class="normal">Kâhya efendimiz söyledi. Az parayla iyi yemek yapılırmış, yapsın.</p>

  <p class="idebold1">harpagon</p>

  <p class="normal">Öf be! Ben ne soruyorsam ona cevap ver.</p>

  <p class="idebold1">jacques usta</p>

  <p class="normal">Sofrada kaç kişi olacaksınız?</p>

  <p class="idebold1">harpagon</p>

  <p class="normal">Sekiz on kişi. Ama sen sekiz de. Sekiz kişilik yemek oldu mu on kişi de doyar.</p>

  <p class="idebold1">valère</p>

  <p class="normal">Doyar da artar bile.</p>

  <p class="idebold1">jacques usta</p>

  <p class="normal">Öyleyse dört büyük çanak çorba, beş kap değişik baş yemek, sonra efendime söyleyeyim…</p>

  <p class="idebold1">harpagon</p>

  <p class="normal">Dur yahu, ne oluyorsun? Bütün şehri mi doyuracağız?</p>

  <p class="idebold1">jacques usta</p>

  <p class="normal">Kızartmalar da olacak elbet.</p>

  <p class="idebold1">harpagon</p>

  <p class="normal">Vay hain herif, varımı yoğumu tüketecek!</p>

  <p class="idebold1">jacques usta</p>

  <p class="normal">Sebzelere gelince…</p>

  <p class="idebold1">harpagon</p>

  <p class="normal">Ne?.. Daha mı yemek?</p>

  <p class="idebold1">valère</p>

  <p class="normal">Öldürecek misin milleti yahu? Efendimiz herkesi buraya yemekten çatlatmaya mı çağırıyor? Sen git, biraz sağlık bilgisi edin, hekimlere sor bakalım, insan için çok yemekten daha zararlı bir şey var mı?</p>

  <p class="idebold1">harpagon</p>

  <p class="normal">Doğru söylüyor.</p>

  <p class="idebold1">valère</p>

  <p class="normal">Jacques Usta, sen ve senin gibiler şunu öğrenmelisiniz artık: Bol yemekli sofralar birer cinayet sofrasıdır. Çağırdığımız insanlara dostluk göstermek istiyorsak, hafif, sade yemekler vermeli ve unutmamalıyız ki, eski bir filozofun dediği gibi, insan yemek için yaşamaz, yaşamak için yer.</p>

  <p class="idebold1">harpagon</p>

  <p class="normal">Aman, ne güzel söz! Gel alnından öpeyim seni bu söz için. Ömrümde bundan daha güzel bir atasözü duymadım: İnsan yemek için yaşar, yaşamak için yer… Yok, yok; öyle değil. Nasıl demiştin?</p>

  <p class="idebold1">valère</p>

  <p class="normal">İnsan yemek için yaşamaz, yaşamak için yer.</p>

  <p class="idebold1">harpagon</p>

  <p class="normal">Ya! Anlıyor musun çorbacı? Hangi büyük adam söylemiş bu sözü?</p>

  <p class="idebold1">valère</p>

  <p class="normal">Adı aklıma gelmiyor şimdi.</p>

  <p class="idebold1">harpagon</p>

  <p class="normal">Unutma da bu sözü yaz, ver bana. Yemek odamdaki ocağın üstüne altın harflerle yazdıracağım bu sözü.</p>

  <p class="idebold1">valère</p>

  <p class="normal">Unutmam. Bu akşam yemeğini de bana bırakın. Ben icabına bakarım.</p>

  <p class="idebold1">harpagon</p>

  <p class="normal">Aman bak!</p>

  <p class="idebold1">jacques usta</p>

  <p class="normal">İyi ya! Bana göre hava hoş!</p>

  <p class="idebold1">harpagon</p>

  <p class="normal">İnsanı hemen doyuran yemekler vardır hani, pek o kadar yemez kimse, onlardan olmalı: Şöyle iri iri, yağlı yağlı bir fasulye, yanında bol kestaneli bir hamur işi. Bol bol verin gitsin, esirgemeyin.</p>

  <p class="idebold1">valère</p>

  <p class="normal">Siz bana bırakın.</p>

  <p class="idebold1">harpagon</p>

  <p class="normal">Şimdi gelelim arabaya, Jacques Usta. Bir güzel temizlersin arabayı…</p>

  <p class="idebold1">jacques usta</p>

  <p class="normal">Durun. Arabacıyı mı istediniz? Şimdi… Emriniz?</p>

  <p class="idebold1">harpagon</p>

  <p class="normal">Arabamı temizle, atları da koş, bekle; panayıra gideceksin.</p>

  <p class="idebold1">jacques usta</p>

  <p class="normal">Atları mı dediniz? Vallahi efendim, adım atacak halleri yok zavallıların. Yatağa düştüler desem, yersiz bir laf olur; çünkü yatacak yerleri yok, ama öylesine oruç tutturuyorsunuz ki hayvanlara, birer ruh, birer hayalet, birer at taslağı haline geldiler.</p>

  <p class="idebold1">harpagon</p>

  <p class="normal">Demek atlar hasta! Neden? Hiçbir iş gördükleri yok!</p>

  <p class="idebold1">jacques usta</p>

  <p class="normal">Etmeyin efendim, hiçbir iş görmesen de bir şeyler yiyeceksin! Keşke karınları doysa da bol bol iş görseler, canlarına minnet! Yüreğim sızlıyor onları bitik halde görünce. Ne de seviyorum atlarımı. Kendim aç kalmış gibi oluyorum vallahi. Her gün kendi nafakamdan kesip bir şeyler veriyorum onlara. İnsanın yüreği taştan olmalı ki yakınlarına acımasın, değil mi ya efendim…</p>

  <p class="idebold1">harpagon</p>

  <p class="normal">Panayıra kadar gitmek bir iş mi sanki?</p>

  <p class="idebold1">jacques usta</p>

  <p class="normal">Kusura bakmayın, ben yapamam; bu hallerinde kırbaçlamaya elim varmaz hayvanları. Koca arabayı nasıl çeksinler, canım; kendi kendilerini kıpırdatamıyorlar.</p>

  <p class="idebold1">valère</p>

  <p class="normal">Bırakın efendim, komşumuz Picard’a söylerim, sürer arabayı. Hem akşam yemeğini hazırlamak için de lazım bize.</p>

  <p class="idebold1">jacques usta</p>

  <p class="normal">Öyle olsun. Benim elimde öleceğine başkasının elinde ölsünler.</p>

  <p class="idebold1">valère</p>

  <p class="normal">Jacques Usta’nın bütün ukalalığı üstünde bugün.</p>

  <p class="idebold1">jacques usta</p>

  <p class="normal">Bay kâhyanın da bütün kel kâhyalığı!</p>

  <p class="idebold1">harpagon</p>

  <p class="normal">Yeter artık!</p>

  <p class="idebold1">jacques usta</p>

  <p class="normal">Ne yapayım efendim, dalkavuklara tahammülüm yok. Bakıyorum bütün yaptıkları, durmadan ekmeği, şarabı, odunu, tuzu muzu yoklaması, hep size yaranmak, gözünüze girmek için. Fena içerliyorum buna; üstelik bir duysanız neler söylüyorlar sizin için Allahın günü, ona da üzülüyorum. Neden derseniz, acıyorum size; istemeye istemeye acıyorum. Ne de olsa, atlarımdan sonra en sevdiğim sizsiniz.</p>

  <p class="idebold1">harpagon</p>

  <p class="normal">Neler diyorlar benim için Jacques, söyler misin?</p>

  <p class="idebold1">jacques usta</p>

  <p class="normal">Kızmayacağınızı bilsem söylerim, niye söylemeyeyim.</p>

  <p class="idebold1">harpagon</p>

  <p class="normal">Yoo, hiç de kızmam, söyle.</p>

  <p class="idebold1">jacques usta</p>

  <p class="normal">Kızarsınız, kızarsınız; küplere binersiniz.</p>

  <p class="idebold1">harpagon</p>

  <p class="normal">Hayır, hayır, tam tersine; beni memnun edersin. Benim için neler söylendiğini bilmek istemez olur muyum?</p>

  <p class="idebold1">jacques usta</p>

  <p class="normal">Madem istiyorsunuz, söyleyeyim: Dört bir yanda düpedüz alay ediyorlar sizinle. Demedikleri kalmıyor sizin için. Millet diline dolamış, tefe koymuş sizi; veryansın ediyorlar. Neler neler anlatmıyorlar cimriliğiniz üstüne. Kimi diyor ki, siz özel takvimler bastırıp perhiz, oruç günlerini iki misline çıkarıyormuşsunuz; evinizde az yemek yensin diye. Kimi de diyor ki bayram seyran günleri punduna getirip uşaklarınızla bir kavga çıkarıyormuşsunuz, kimseye beş para vermemek için. Güya komşunun kedisini, bir koyun eti artığınızı yedi diye mahkemeye vermişsiniz. Bir gece de sizi, kendi atlarınızın yulafını çalarken yakalamışlar; benden önceki arabacınız sizi karanlıkta bir temiz pataklamış, siz de sineye çekmişsiniz. Daha söyleyeyim mi? Nereye gitsek, ağız dolusu veriştiriyorlar size. Dünya âlemin maskarası olmuşsunuz. Nerede adınız geçse cimri, pinti, mendebur, tefeci, moruk diyorlar.</p>

  <p class="idebold1">harpagon</p>

  <p class="ideitalik">(Jacques’ı bastonuyla döverek)</p>

  <p class="normal">Seni ahmak, seni serseri, seni haydut, seni yüzsüz herif seni!</p>

  <p class="idebold1">jacques usta</p>

  <p class="normal">Nasılmış! Ben demedim mi size? İnanmıyordunuz bana. Doğruyu söyleyince kızarsınız demedim mi ben size?</p>

  <p class="idebold1">harpagon</p>

  <p class="normal">Konuşmasını öğren de öyle konuş.</p>

  <div class="calibre2" id="calibre_pb_39"/>
</body>
</html>
