<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_31">SAHNE I</h2>

  <p class="ortabaslik">cléante, marıane,<br class="calibre1"/>
  élıse, frosıne</p>

  <p class="idebold1">cléante</p>

  <p class="normal">İçeri girelim, çok daha rahat oluruz. Kuşkulanacak kimseler kalmadı ortalarda. Serbestçe konuşabiliriz.</p>

  <p class="idebold1">élıse</p>

  <p class="normal">Kardeşim bana anlattı Mariane, size ne kadar tutkun olduğunu. Böyle aksiliklerin insanı ne hale sokabileceğini de bilirim. Sizin işlerinizle candan ilgilendiğimi bilmenizi isterim.</p>

  <p class="idebold1">marıane</p>

  <p class="normal">Sizin gibi birisini dost görmek insanın yüreğine su serpiyor. Ne olur, bu cömert ilginizi hiç esirgemeyin bizden. Talihimin acı şakalarına daha kolay katlanırım sizinle.</p>

  <p class="idebold1">frosıne</p>

  <p class="normal">Vallahi, ikiniz de gerçekten talihsizmişsiniz. Durumunuzu bütün bunlardan önce bana çıtlatmış olsanız böyle olur muydu? Başınızı derde sokmaz, işleri bugünkü haline getirmezdim.</p>

  <p class="idebold1">cléante</p>

  <p class="normal">Ne yaparsın! Kader böyleymiş. Siz ne düşünüyorsunuz, güzel Mariane?.. Kararınız ne?</p>

  <p class="idebold1">marıane</p>

  <p class="normal">Ah, ne kararı! Benim karar verecek halim mi var? Öyle kıskıvrak bağlıyım ki, duadan başka şey gelmiyor elimden.</p>

  <p class="idebold1">cléante</p>

  <p class="normal">Kuru duadan başka dayanacak şeyim yok mu kalbinizde? Bana acıyıp bir şeyler yapmak gelmiyor mu içinizden? Yardıma koşmak da mı yok? Sizin sevgi dediğiniz oturup bekler mi sadece?.. Bir şeyler yapmaz mı?</p>

  <p class="idebold1">marıane</p>

  <p class="normal">Ben ne diyeyim size? Kendinizi yerime koyun, söyleyin ne yapabileceğimi. Şunu yap, bunu yap deyin bana; size bırakıyorum her şeyi, ama rica ederim, şeref ve ahlak kurallarına sığmayacak şeyler istemeyin benden.</p>

  <p class="idebold1">cléante</p>

  <p class="normal">Eyvahlar olsun! Şeref, ahlak kurallarıyla elimi kolumu bağlıyorsunuz benim! Bunlar öyle sert, öyle insafsız olabilir ki; ne yapabilirim o zaman?</p>

  <p class="idebold1">marıane</p>

  <p class="normal">Peki ama ne yapayım, söyleyin? Hadi biz kadınların düşünmek zorunda olduğumuz birçok şeyleri düşünmeyeyim; annemin sözünden çıkamam ki! Öyle cömert, öyle görülmedik bir sevgiyle yetiştirdi ki beni, onun kalbini kırmak gelmez elimden. Siz görüşün, uğraşın kendisiyle, aklını çelmeye çalışın. Hangi çareye başvurursanız vurun, razıyım. İş yalnız benim sizden yana olduğumu söylemeye kalsın! İsterseniz kendisine içimi döküp sizin için duyduklarımı da söyleyeyim.</p>

  <p class="idebold1">cléante</p>

  <p class="normal">Frosine, canım Frosine, sana düşüyor bu iş. Bize yardım edemez misin?</p>

  <p class="idebold1">frosıne</p>

  <p class="normal">Aşkolsun, bu da sorulur mu? Canla başla çalışırım sizin için. Ben sıcakkanlıyımdır, bilirsiniz. Allah taş yürekli yaratmamış beni. Kimseye kötülük etmeden kuzu kuzu sevişen insanlar gördüm mü dayanamam; ufak tefek yardımlardan kaçınmam onlara, yüreğim yufkadır. Ne yapabiliriz acaba, onu söyleyin.</p>

  <p class="idebold1">cléante</p>

  <p class="normal">Sen bir düşün, ne olur.</p>

  <p class="idebold1">marıane</p>

  <p class="normal">Şimdi göster işte marifetini.</p>

  <p class="idebold1">élıse</p>

  <p class="normal">Kendi yaptığını bozmanın yolunu bul.</p>

  <p class="idebold1">frosıne</p>

  <p class="normal">Pek kolay değil bu iş.</p>

  <p class="ideitalik">(Mariane’a)</p>

  <p class="normal">Annen pek o kadar anlayışsız bir insan değil. Onu kazanabiliriz belki. Babasına verdiğini oğluna vermeye razı edebiliriz.</p>

  <p class="ideitalik">(Cléante’a)</p>

  <p class="normal">Ama işin berbat tarafı sizin babanızın babanız gibi bir adam olması.</p>

  <p class="idebold1">cléante</p>

  <p class="normal">Orası öyle!</p>

  <p class="idebold1">frosıne</p>

  <p class="normal">Demek istiyorum ki, istenmediğini anlayacak olursa kin bağlar size, evlenmenize de izin vermeye yanaşmaz. Öyle bir şey yapmalı ki, kendisi istemesin, sizden soğuyuversin birdenbire.</p>

  <p class="idebold1">cléante</p>

  <p class="normal">Doğru söylüyorsun.</p>

  <p class="idebold1">frosıne</p>

  <p class="normal">Doğru söylüyorum tabii, biliyorum. Yapılacak şey bu. Gel gelelim, nasıl bir yolunu bulmalı? Durun bakayım: Şöyle yaşlıca bir kadın bulsak; benim gibi becerikli olsa, pek kibar bir kadın numarası yapsa; etrafında uşaklar, cariyeler filan, bir de acayip bir markiz yahut vikontes adı, Aşağı Brötanya’dan geliyor mesela kadın. Ben allem kallem eder, yuttururum ona kadının zengin olduğunu. Bir sürü evi barkı, ayrıca da tıkır tıkır yüz bin gümüş lirası var derim. Size öyle tutkun ki, derim, hemen evlenmek, varını yoğunu da size bağışlamak istiyor. Gelsin de bu teklife kulak kabartmasın bakalım. Seni çok seviyor, biliyorum, ama parayı birazcık daha fazla seviyor. Bu yalanla gözleri kamaşıp sizin işe olur dedi mi, ondan sonra isterse dalgayı çaksın, markizin paracıklarını bir görelim desin.</p>

  <p class="idebold1">cléante</p>

  <p class="normal">Çok güzel, vallahi iyi buldun!</p>

  <p class="idebold1">frosıne</p>

  <p class="normal">Siz bana bırakın. Şimdi aklıma geldi. Bir ahbabım var bu işi becerecek.</p>

  <p class="idebold1">cléante</p>

  <p class="normal">Bu işi başarırsan Frosine, karşılığını görürsün benden, emin ol. Peki ama, Mariane, biz önce annenizi kazanmaya çalışalım. Bu evlenmeyi bozduk mu az bir iş görmüş olmayız. Yalvarırım elinizden geleni yapın siz. Sizi ne kadar seviyor, değil mi? Faydalanın bundan. Var gücünüzü kullanın. Allah öyle dokunaklı, öyle büyülü güzellik vermiş ki size! Neler yapmaz o gözleriniz, o diliniz! İsterseniz öyle tatlı sözler, öyle cana işleyen yalvarışlar bulursunuz ki siz, kimseler dayanamaz.</p>

  <p class="idebold1">marıane</p>

  <p class="normal">Elimden gelen her şeyi, her şeyi yapacağım.</p>

  <div class="calibre2" id="calibre_pb_57"/>
</body>
</html>
