<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_39">SAHNE II</h2>

  <p class="ortabaslik">jacques usta, harpagon,<br class="calibre1"/>
  komiser ve yardımcısı</p>

  <p class="idebold1">jacques usta</p>

  <p class="normal">Ben şimdi dönerim. Siz hemen boğazını kesin, tabanlarını dağlayın, kaynar suda haşlayın, tavana asın.</p>

  <p class="idebold1">harpagon</p>

  <p class="normal">Kimi? Hırsızı mı?</p>

  <p class="idebold1">jacques usta</p>

  <p class="normal">Bir süt domuzu yollamış bana kâhyanız. Şöyle gönlümce bir pişireyim size de görün.</p>

  <p class="idebold1">harpagon</p>

  <p class="normal">O değil şimdi mesele. Bak, bu bay başka bir şey konuşacak seninle.</p>

  <p class="idebold1">komiser</p>

  <p class="normal">Korkmayın, telaş etmeyin. Ben öyle adam değilim, sizi el âleme maskara etmem. Tatlılıkla bitiririz bu işi.</p>

  <p class="idebold1">jacques usta</p>

  <p class="normal">Bay da yemeğe mi geliyor?</p>

  <p class="idebold1">komiser</p>

  <p class="normal">Bakın, dostum, efendinize her şeyi söylemek hakkınızda hayırlı olur.</p>

  <p class="idebold1">jacques usta</p>

  <p class="normal">Vallahi efendim, bütün marifetimi göstereceğim, elimden geldiği kadar beğendirmeye çalışacağım size yaptıklarımı.</p>

  <p class="idebold1">harpagon</p>

  <p class="normal">Bırak bunları şimdi.</p>

  <p class="idebold1">jacques usta</p>

  <p class="normal">Yemekler istediğim gibi olmazsa kabahat kâhyanızda. Soğanı sarmısağı bile dirhemle veriyor insana.</p>

  <p class="idebold1">harpagon</p>

  <p class="normal">Bre vicdansız herif, yemekten bahsetmenin sırası mı şimdi? Çalınan paralarımdan haber ver bize.</p>

  <p class="idebold1">jacques usta</p>

  <p class="normal">Paranızı mı çaldılar?</p>

  <p class="idebold1">harpagon</p>

  <p class="normal">Evet, eşkıya! Geri vermezsen astıracağım seni!</p>

  <p class="idebold1">komiser</p>

  <p class="normal">Aman, rica ederim, hırpalamayın onu. Efendiden bir adam olduğu belli yüzünden. Hapse girmektense, her şeyi söylemeye razıdır size. Bak dostum, itiraf edersen sana hiçbir kötülük yapacak değiliz, üstelik efendin cebini de dolduracak. Bugün parası çalındı buradan; senin bu işten hiçbir haberin olmamasına imkân yok.</p>

  <p class="idebold1">jacques usta</p>

  <p class="ideitalik">(Kendi kendine)</p>

  <p class="normal">Bizim kâhyadan öcümü almanın tam sırası. Herif geldi geleli el bebek, gül bebek; bir onun lafı dinleniyor, deminki sopaların acısı da sırtımda hâlâ.</p>

  <p class="idebold1">harpagon</p>

  <p class="normal">Ne mırıldanıyorsun ağzının içinde?</p>

  <p class="idebold1">komiser</p>

  <p class="normal">Rahat bırakın. Hazırlasın kendini. Şimdi söyleyecek işte size. Ben demedim mi size efendiden bir adam diye bu?</p>

  <p class="idebold1">jacques usta</p>

  <p class="normal">Bakın, efendim; siz zorladığınız için söylüyorum; bana sorarsanız bu işi yapan kim, biliyor musunuz?.. Valère yaptı bu işi.</p>

  <p class="idebold1">harpagon</p>

  <p class="normal">Valère mi dedin?</p>

  <p class="idebold1">jacques usta</p>

  <p class="normal">Evet.</p>

  <p class="idebold1">harpagon</p>

  <p class="normal">O ha? O kadar güvendiğim adam!</p>

  <p class="idebold1">jacques usta</p>

  <p class="normal">O ya! Bence paranızı çalan o!</p>

  <p class="idebold1">harpagon</p>

  <p class="normal">Neye dayanarak söylüyorsun bunu?</p>

  <p class="idebold1">jacques usta</p>

  <p class="normal">Neye dayanarak mı söylüyorum?</p>

  <p class="idebold1">harpagon</p>

  <p class="normal">Evet.</p>

  <p class="idebold1">jacques usta</p>

  <p class="normal">Neye mi dayanıyorum? Şeye… Dayandığım şeye dayanıyorum.</p>

  <p class="idebold1">komiser</p>

  <p class="normal">Bir şeyler gördün mü gözünle?.. Onu söyle.</p>

  <p class="idebold1">harpagon</p>

  <p class="normal">Paramı koyduğum yerde gördün mü kendisini?</p>

  <p class="idebold1">jacques usta</p>

  <p class="normal">Gördüm tabii. Paranız nerdeydi sizin?</p>

  <p class="idebold1">harpagon</p>

  <p class="normal">Bahçede.</p>

  <p class="idebold1">jacques usta</p>

  <p class="normal">Tamam! Bahçede gezdiğini gördüm. Neyin içindeydi paranız?</p>

  <p class="idebold1">harpagon</p>

  <p class="normal">Bir çekmecenin içinde.</p>

  <p class="idebold1">jacques usta</p>

  <p class="normal">Ta kendisi. Çekmeceyi gördüm.</p>

  <p class="idebold1">harpagon</p>

  <p class="normal">Nasıl bir şeydi bu çekmece?.. Bakalım benimki mi?</p>

  <p class="idebold1">jacques usta</p>

  <p class="normal">Nasıl mıydı?</p>

  <p class="idebold1">harpagon</p>

  <p class="normal">Evet.</p>

  <p class="idebold1">jacques usta</p>

  <p class="normal">Şey gibiydi… Tıpkı bir çekmece gibiydi.</p>

  <p class="idebold1">harpagon</p>

  <p class="normal">Anladık, ama biraz anlat bakalım, nasıldı?</p>

  <p class="idebold1">jacques usta</p>

  <p class="normal">Büyücek bir çekmeceydi.</p>

  <p class="idebold1">harpagon</p>

  <p class="normal">Benimki küçük bir çekmeceydi, küçücük!</p>

  <p class="idebold1">jacques usta</p>

  <p class="normal">Ha, tamam! Küçüktü elbette, ben içindeki bakımından söylemiştim.</p>

  <p class="idebold1">komiser</p>

  <p class="normal">Ne renkteydi bu çekmece?</p>

  <p class="idebold1">jacques usta</p>

  <p class="normal">Ne renkte miydi?</p>

  <p class="idebold1">komiser</p>

  <p class="normal">Evet.</p>

  <p class="idebold1">jacques usta</p>

  <p class="normal">Şey renginde… Neydi canım?.. Şey… Söylesenize!</p>

  <p class="idebold1">harpagon</p>

  <p class="normal">Evet.</p>

  <p class="idebold1">jacques usta</p>

  <p class="normal">Kırmızı değil miydi canım, kırmızı?</p>

  <p class="idebold1">harpagon,</p>

  <p class="normal">Hayır, kül rengi.</p>

  <p class="idebold1">jacques usta</p>

  <p class="normal">Öyle ya! Kızıl kül rengi; onu demek istiyordum ben de!</p>

  <p class="idebold1">harpagon</p>

  <p class="normal">Şüphe kalmadı artık… Benim çekmecem. Yazsanıza Bay Komiser, zabıt filan tutsanıza! Ulu Tanrım! Kime güvenmeli gayrı bu dünyada? Herkesten şüphe etmeli demek, herkesten! Kendimden bile! Öyle ya, kendim de çalabilirmişim demek.</p>

  <p class="idebold1">jacques usta</p>

  <p class="normal">Geliyor işte, bakın. Aman ne olur, benden duyduğunuzu söylemeyin.</p>

  <div class="calibre2" id="calibre_pb_73"/>
</body>
</html>
