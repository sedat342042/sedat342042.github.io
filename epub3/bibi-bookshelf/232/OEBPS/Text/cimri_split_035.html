<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_33">SAHNE III</h2>

  <p class="ortabaslik">harpagon, cléante</p>

  <p class="idebold1">harpagon</p>

  <p class="normal">E, söyle bakalım: Üvey anneliği bir yana, bu bayanı nasıl buluyorsun?</p>

  <p class="idebold1">cléante</p>

  <p class="normal">Nasıl mı buluyorum?</p>

  <p class="idebold1">harpagon</p>

  <p class="normal">Evet! Hali tavrı, boyu bosu, güzelliği, zekâsı nasıl sence?</p>

  <p class="idebold1">cléante</p>

  <p class="normal">Hani, yani pek o kadar ahım şahım da değil.</p>

  <p class="idebold1">harpagon</p>

  <p class="normal">Hele hele! Söyle, söyle bakalım.</p>

  <p class="idebold1">cléante</p>

  <p class="normal">Doğrusunu söyleyeyim mi size, onu burada yakından görünce hiç de zannettiğim gibi bulmadım. Düpedüz hoppa halleri var. Endamı şöyle böyle, güzelliği ortanın ortası, hele zekâsı ortadan bir hayli aşağı. Sizi soğutmak için söylüyorum sanmayın baba; üvey anne değil mi nihayet, bana göre hepsi bir; ha bu olmuş, ha başkası.</p>

  <p class="idebold1">harpagon</p>

  <p class="normal">Demin öyle demiyordun ama!</p>

  <p class="idebold1">cléante</p>

  <p class="normal">Sizin adınıza biraz pohpohladım, hoşunuza gider diye.</p>

  <p class="idebold1">harpagon</p>

  <p class="normal">Demek bir kadın olarak hoşlanmıyorsun ondan?</p>

  <p class="idebold1">cléante</p>

  <p class="normal">Ben mi? Ne münasebet!</p>

  <p class="idebold1">harpagon</p>

  <p class="normal">Buna üzüldüm doğrusu; aklımdan geçen bir şey suya düşmüş oluyor böylece. Onu burada görünce, yaşım biraz düşündürdü beni. Bu kadar genç biriyle evlenmem bir hayli dedikoduya yol açacak; iyisi mi, vazgeçeyim bu işten diyordum. Ama kızı da bir kere istemiş, söz kesmiş olduğum için, birazcık olsun hoşlandığını söylesen sana verecektim.</p>

  <p class="idebold1">cléante</p>

  <p class="normal">Bana mı?</p>

  <p class="idebold1">harpagon</p>

  <p class="normal">Sana.</p>

  <p class="idebold1">cléante</p>

  <p class="normal">Evlenecektim yani onunla?</p>

  <p class="idebold1">harpagon</p>

  <p class="normal">Evlenecektin tabii.</p>

  <p class="idebold1">cléante</p>

  <p class="normal">Şimdi bakın; benim pek hoşlandığım bir kız değil, orası doğru, ama sizin gönlünüzü hoş etmek için, babacığım, evlenirim onunla, isterseniz.</p>

  <p class="idebold1">harpagon</p>

  <p class="normal">Yoo! Ben senin sandığın kadar fena adam değilim; sevmediğin biriyle evlenmene gönlüm razı olmaz.</p>

  <p class="idebold1">cléante</p>

  <p class="normal">Ne olur canım; sizin hatırınız için sevmeye de çalışırım, severim de.</p>

  <p class="idebold1">harpagon</p>

  <p class="normal">Hayır, hayır; evlenmede aşk olmadı mı saadet de olmaz.</p>

  <p class="idebold1">cléante</p>

  <p class="normal">Sonradan gelir belki baba; aşk evlenmenin bir meyvesidir demezler mi?</p>

  <p class="idebold1">harpagon</p>

  <p class="normal">Olmaz, erkeğin böyle bir tehlikeye atılması doğru değil. Öyle kötü sonuçları olur ki bunun, neme lazım. Ona biraz için kaynamış olsaydı, o başka; o zaman benim yerime seni evlendirirdim. Öyle olmayınca, ilk dediğimi yapacağım çaresiz, kendim evleneceğim.</p>

  <p class="idebold1">cléante</p>

  <p class="normal">Peki, baba, madem iş bu kerteye geldi, içimi dökmeliyim size, sırrımı söylemeliyim: İşin doğrusu, ben Mariane’ı bir gezintide gördüğüm günden beri seviyorum. Bu sabah da sizden onunla evlenmeme izin isteyecektim. Siz niyetinizi açıklayınca kendimi tuttum, sizi üzmekten korktum.</p>

  <p class="idebold1">harpagon</p>

  <p class="normal">Evine gittin mi?</p>

  <p class="idebold1">cléante</p>

  <p class="normal">Gittim, baba.</p>

  <p class="idebold1">harpagon</p>

  <p class="normal">Kaç defa, çok mu?</p>

  <p class="idebold1">cléante</p>

  <p class="normal">Eh, çok denebilir bu kısa zamanda.</p>

  <p class="idebold1">harpagon</p>

  <p class="normal">İyi karşılanıyor muydun orada?</p>

  <p class="idebold1">cléante</p>

  <p class="normal">Çok iyi; ama kim olduğumu bilmiyorlardı. Demin Mariane’ı şaşırtan da bu oldu ya.</p>

  <p class="idebold1">harpagon</p>

  <p class="normal">Seni seviyorum, seninle evlenmek istiyorum dedin mi kendisine?</p>

  <p class="idebold1">cléante</p>

  <p class="normal">Elbette; hatta annesine de biraz çıtlatmıştım.</p>

  <p class="idebold1">harpagon</p>

  <p class="normal">Nasıl karşıladı bu çıtlatmanı?</p>

  <p class="idebold1">cléante</p>

  <p class="normal">Hiç de yadırgamadı.</p>

  <p class="idebold1">harpagon</p>

  <p class="normal">Ya kız?.. O da seni seviyor mu?</p>

  <p class="idebold1">cléante</p>

  <p class="x09-ara-basl-k">Vallahi, ne diyeyim baba; görünüşe bakılırsa biraz hoşlanıyor benden.</p>

  <p class="idebold1">harpagon</p>

  <p class="x09-ara-basl-k">Bu sırrını öğrendiğime çok sevindim; benim bilmek istediğim de buydu zaten. Ha, şimdi bak, oğlum; senin yapacağın şey nedir, biliyor musun? Hemen aklını başına toplayıp bu sevdadan vazgeçmek, benim almak istediğim insanın yanından elini ayağını iyice kesmek ve sana seçtiğim kadınla bir an önce evlenmek.</p>

  <p class="idebold1">cléante</p>

  <p class="normal">Ya! Demek bu oyunu ettiniz bana öyle mi? Peki, baba; madem bu yola girdi işler, ben de şunu söyleyeyim size açıkça: Mariane’ı sevmekten vazgeçmeyeceğim; onu elinizden almak için hiçbir şeyi yapmaktan çekinmeyeceğim. Annesi size peki demiş de olsa, benden yana olacak birilerini bulurum belki ben de.</p>

  <p class="idebold1">harpagon</p>

  <p class="normal">Bu ne yüzsüzlük ulan? Babanın lokmasını ağzından alacaksın ha?</p>

  <p class="idebold1">cléante</p>

  <p class="normal">Siz alıyorsunuz benimkini; ben sizden önceyim.</p>

  <p class="idebold1">harpagon</p>

  <p class="normal">Baban değil miyim senin?.. Beni saymak zorunda değil misin?</p>

  <p class="idebold1">cléante</p>

  <p class="normal">Bu gibi işlerde evlatlar babalara boyun eğmek zorunda değildir; hem aşk kimseyi dinlemez.</p>

  <p class="idebold1">harpagon</p>

  <p class="normal">Sopayı kafana yedin mi öğrenirsin dinlemesini!</p>

  <p class="idebold1">cléante</p>

  <p class="normal">Hiçbir şeyle yıldıramazsınız beni.</p>

  <p class="idebold1">harpagon</p>

  <p class="normal">Mariane’dan vazgeçeceksin…</p>

  <p class="idebold1">cléante</p>

  <p class="normal">Geçmeyeceğim.</p>

  <p class="idebold1">harpagon</p>

  <p class="normal">Getirin, hemen bir sopa getirin bana!</p>

  <div class="calibre2" id="calibre_pb_61"/>
</body>
</html>
