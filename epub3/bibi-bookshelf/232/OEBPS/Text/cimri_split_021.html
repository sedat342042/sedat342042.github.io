<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_21">SAHNE V</h2>

  <p class="ortabaslik">harpagon, frosıne</p>

  <p class="idebold1">harpagon</p>

  <p class="ideitalik">(Kendi kendine)</p>

  <p class="normal">Aman neyse, her şey yerli yerinde. Ee, söyle bakalım Frosine; ne haber?</p>

  <p class="idebold1">frosıne</p>

  <p class="normal">Olur şey değil! Ne kadar iyisiniz maaşallah! Yüzünüzden kan damlayacak neredeyse.</p>

  <p class="idebold1">harpagon</p>

  <p class="normal">Kimin?.. Benim mi?</p>

  <p class="idebold1">frosıne</p>

  <p class="normal">Sizi hiç bu kadar dinç, bu kadar canlı görmemiştim doğrusu.</p>

  <p class="idebold1">harpagon</p>

  <p class="normal">Yok canım!</p>

  <p class="idebold1">frosıne</p>

  <p class="normal">Yok canım da söz mü? Ömrünüzde böylesine genç olmamışsınızdır. Öyle erkekler görüyorum ki ortalıkta, yaşları yirmi beş, sizden daha yaşlı geliyorlar bana.</p>

  <p class="idebold1">harpagon</p>

  <p class="normal">Gel gelelim, bizde yaş tam altmış.</p>

  <p class="idebold1">frosıne</p>

  <p class="normal">E, ne olmuş altmış olmuş da? Fena mı? En güzel yaş aslına bakarsanız. En güzel erkeklik çağınız bundan sonra sizin.</p>

  <p class="idebold1">harpagon</p>

  <p class="normal">Doğru, ama şu altmışın yirmisi eksik olsa pek kaybım olmazdı gibi geliyor bana!</p>

  <p class="idebold1">frosıne</p>

  <p class="normal">Alay mı ediyorsunuz! Sizin hiç de ihtiyacınız yok buna! Hem sizinki sağlam yapı maşallah; en azından yüz yaşını bulursunuz siz.</p>

  <p class="idebold1">harpagon</p>

  <p class="normal">Bulur muyum dersin?</p>

  <p class="idebold1">frosıne</p>

  <p class="normal">Elbette canım. Her şeyiniz bunu gösteriyor. Durun bakayım şöyle. Nah işte, tam iki gözünüzün ortasında; uzun yaşama alameti; evet, ta kendisi.</p>

  <p class="idebold1">harpagon</p>

  <p class="normal">Sen anlar mısın bu işten?</p>

  <p class="idebold1">frosıne</p>

  <p class="normal">Anlamaz olur muyum! Şu elinizi de göreyim. Aman yarabbi! Şu hayat çizgisine bakın!</p>

  <p class="idebold1">harpagon</p>

  <p class="normal">Nesi var?</p>

  <p class="idebold1">frosıne</p>

  <p class="normal">Görmüyor musunuz nereye kadar gidiyor bu çizgi?</p>

  <p class="idebold1">harpagon</p>

  <p class="normal">Ee, peki? Ne olur giderse?</p>

  <p class="idebold1">frosıne</p>

  <p class="normal">Ben yüz diyorum ama, vallahi yüz yirminiz var, sağlam.</p>

  <p class="idebold1">harpagon</p>

  <p class="normal">Etme be! Sahi mi?</p>

  <p class="idebold1">frosıne</p>

  <p class="normal">Sizi öldürmekten başka çare yok, vallahi! Kendiliğinizden ölmek yok size. Çocuklarınızı da gömersiniz siz, çocuklarınızın çocuklarını da.</p>

  <p class="idebold1">harpagon</p>

  <p class="normal">Aman ne iyi! Bizim iş ne halde?</p>

  <p class="idebold1">frosıne</p>

  <p class="normal">Ne halde olacak! Ben bir işe girerim de o iş olmaz mı hiç? Hele evlenme işlerinde, benim üstüme yoktur. İstediğiniz kadını istediğiniz erkekle baş göz ederim, hem de şıpın işi. Bir kafama koymayayım vallahi; Osmanlı padişahını Venedik cumhuriyetinin koynuna sokarım istersem. Sizin iş pek o kadar zor da değildi doğrusu. Evlerine zaten girip çıktığım için, anayı da kızı da iyice işledim. Mariane’ı istediğinizi annesine söyledim; onu nasıl sokaktan geçerken, bir de penceresinde güneşlenirken görüp beğendiğinizi anlattım.</p>

  <p class="idebold1">harpagon</p>

  <p class="normal">Ne dedi peki?</p>

  <p class="idebold1">frosıne</p>

  <p class="normal">Ne diyecek, çok sevindi. Mariane’ın bu akşam kızınızın nikâhında bulunmasını pek istediğinizi söyleyince de hemen razı oldu; sen al götür dedi bana.</p>

  <p class="idebold1">harpagon</p>

  <p class="normal">Öyle istedim, çünkü nasıl olsa Bay Anselme’e bir akşam yemeği vermek zorundayım; aynı ziyafeti ona da vermiş olurum, fena mı?</p>

  <p class="idebold1">frosıne</p>

  <p class="normal">Tabii, hakkınız var. Öğleden sonra kızınıza gelecek nasıl olsa. Akşam yemeğine gelmezden önce gidip panayırda dolaşmak istiyor biraz.</p>

  <p class="idebold1">harpagon</p>

  <p class="normal">İyi ya; kızımla birlikte arabama binsin, gitsinler.</p>

  <p class="idebold1">frosıne</p>

  <p class="normal">İşte, tam arayıp da bulamadığı şey.</p>

  <p class="idebold1">harpagon</p>

  <p class="normal">Peki, Frosine, kızına vereceği çeyiz üstüne de konuştun mu anneyle? Dedin mi, biraz cömert davransın, versin verebileceğini; böyle bir fırsatta fedakârlık etmekten kaçınmasın. Öyle ya, değil mi? Hiçbir şey getirmeyen bir kızla da evlenemez ya insan…</p>

  <p class="idebold1">frosıne</p>

  <p class="normal">Siz ne söylüyorsunuz. Allah aşkınıza? Bu kız yılda on iki bin lira gelir getirecek size.</p>

  <p class="idebold1">harpagon</p>

  <p class="normal">On iki bin lira mı dedin?</p>

  <p class="idebold1">frosıne</p>

  <p class="normal">Elbette ya. Bir kere bu kız yemez içmez soyundan; öyle yetiştirilmiş. Salata, süt, peynir ve patatesle yaşamaya alışmış. Başka bir kadının isteyeceği güzel sofraları, tavuk suyu çorbalarını, bilmem ne şuruplarını, bahar mahar gibi şeyleri istemez. Ne demektir bu? Bütün bunlar yılda en azından üç bin lira tutmaz mı?.. Tutar. Bundan başka kız pek sade giyinmeye meraklı. Cafcaflı urbalara, inciye, elmasa, gösterişli mobilyalara hiç düşkünlüğü yok bunca eşi, benzeri gibi. Bu ıvır zıvırın da yılda dört bin lirası vardır elbet. Üstelik bu kızda kumara karşı görülmedik bir tiksinme var; bugünlerde nerede böyle kadın? Bizim semtte bir kadın biliyorum; yirmi bin lira verdi bu yıl kumarda. Ama biz dörtte birini alalım bunun… Yılda beş bin lira oyundan, dört bin lira giyim kuşamdan, etti mi dokuz bin? Bin lira da boğazdan dersek ne eder?.. Yılda tam on iki bin lira değil mi?</p>

  <p class="idebold1">harpagon</p>

  <p class="normal">Evet, fena değil; ama bu hesabın elle tutulur yanı yok.</p>

  <p class="idebold1">frosıne</p>

  <p class="normal">Aman nasıl yok? Bu kadar tokgözlü karısı olmak az şey mi? Kanında taşıdığı o büyük sadelik sevgisi bir çeyiz sayılmaz mı başlı başına? Kumar sevmemesi bir kazanç olmayacak mı sizin için?</p>

  <p class="idebold1">harpagon</p>

  <p class="normal">Alay mı ediyorsun? Onun harcamayacak olduğu paraları, kendi paralarımı, çeyiz sayar mıyım ben? Almadığım paraya aldım diyecek göz var mı bende? Elime bir şeyler geçmeli, elime.</p>

  <p class="idebold1">frosıne</p>

  <p class="normal">Elbette canım! Geçmez olur mu hiç! Bilmem hangi memlekette malları mülkleri varmış; sizin olacakmış hepsi.</p>

  <p class="idebold1">harpagon</p>

  <p class="normal">Orasını bir anlamalı. Ama bak, Frosine; bir şey daha var beni düşündüren: Bu kız hayli genç, biliyorsun; genç dediğin de daha çok gençleri sever, onlarla düşüp kalkmaktan hoşlanır. Korkarım benim yaşımdaki bir adamı sevmez; sevmeyince de evimde birtakım uygunsuz dırıltı zırıltı çıkabilir. İşte buna hiç gelemem.</p>

  <p class="idebold1">frosıne</p>

  <p class="normal">Aman, sizin de hiçbir şey bildiğiniz yok. Bu tarafını anlatmadım daha size. Delikanlılardan nefret ediyor bu kız! Hem de nasıl! Aklı fikri yaşlı erkeklerde!</p>

  <p class="idebold1">harpagon</p>

  <p class="normal">Sahi mi?</p>

  <p class="idebold1">frosıne</p>

  <p class="normal">Sahi ya. Bir duysanız neler söylediğini bu konu üstüne. Yüzlerine bile bakmazmış delikanlıların. Güzel bir ihtiyar gördüm mü bitiyorum, diyor; hele şahane bir de sakalı olursa. Erkek ne kadar yaşlı olursa o kadar hoş görünüyor gözüne. Onun için, kendinizi olduğunuzdan daha genç göstermeye çalışmayın derim size. En az altmışında erkek istiyor. Dört ay önce neredeyse evleniyormuş, birden cayıvermiş; neden biliyor musunuz? Nişanlısı sadece elli altı yaşındaymış; bir sözleşmeyi imzalarken de gözlük takmamış, ondan.</p>

  <p class="idebold1">harpagon</p>

  <p class="normal">Ne diyorsun?</p>

  <p class="idebold1">frosıne</p>

  <p class="normal">Evet. Elli altı yaş doyurmaz beni diyor; gözlüksüz buruna da burun demezmiş.</p>

  <p class="idebold1">harpagon</p>

  <p class="normal">Doğrusu, hiç böylesini de duymamıştım.</p>

  <p class="idebold1">frosıne</p>

  <p class="normal">Durun; dahası var. Odasında birkaç yağlıboya, birkaç da basma resim var. Neler olabilir dersiniz? Adonis’ler, Paris’ler, Apollon’lar mı? Hayır; sakallı Saturnus, kral Priamos, ihtiyar Nestor ve oğlunun sırtında dolaşan Ankhises baba!</p>

  <p class="idebold1">harpagon</p>

  <p class="normal">Olur şey değil! Dünyada aklımdan geçmezdi. Sevinmedim desem yalan böyle olduğunu öğrendiğime. Kadın olsam, ben de gençleri sevmezdim doğrusu.</p>

  <p class="idebold1">frosıne</p>

  <p class="normal">Sevmezdiniz elbet. Nesi var sevilecek toy delikanlıların? O sümüklüböcekleri, o enayi dümbeleklerini koynuna mı alır insan! Ne tat bulurlar bilmem onlarda?</p>

  <p class="idebold1">harpagon</p>

  <p class="normal">Benim de anlamadığım bu; ne diye gençleri sever çoğu kadınlar!</p>

  <p class="idebold1">frosıne</p>

  <p class="normal">Zırdeli olmalı insan. Gençlik sevilir mi hiç? Akla sığar tarafı var mı bunun? O parlak züppeler de erkek mi? İnsan tutulur mu o maymunlara?</p>

  <p class="idebold1">harpagon</p>

  <p class="normal">Ben de hep buna şaşıyorum ya! Nedir o çıtkırıldım kadın halleri? O kedi bıyığı gibi bıyıklar! O şilte kıtığı gibi takma saçlar, düşük düşük pantolonlar, işkembe gibi sarkan gömlekler!</p>

  <p class="idebold1">frosıne</p>

  <p class="normal">Sen gel de onları sizin gibi bir erkeğin yanına koy! Erkek dediğin böyle olur. Baktı mı gözünü doyuruyor insanın. Sevilecek adam böyle giyinmeli.</p>

  <p class="idebold1">harpagon</p>

  <p class="normal">Sahi, beğeniyor musun beni?</p>

  <p class="idebold1">frosıne</p>

  <p class="normal">Beğenmek de söz mü? Bayılıyorum size! Resmi yapılacak adamsınız. Şöyle döner misiniz biraz. Aman ne profil! Üstüne yok! Bir yürüyün de göreyim, ne olur. Şu bedene bakın, heykel gibi! Rahat, kıvrak, gürbüz. Hastalık mastalıktan eser yok.</p>

  <p class="idebold1">harpagon</p>

  <p class="normal">Sağlıkça pek fena değilim, Allaha şükür! Ara sıra şu öksürüğüm tutturmasa.</p>

  <p class="idebold1">frosıne</p>

  <p class="normal">O da bir şey mi? Hem yakışıyor da size. Güzel öksürüyorsunuz.</p>

  <p class="idebold1">harpagon</p>

  <p class="normal">Bir şey soracaktım sana: Mariane hiç görmüş mü beni? Penceresinden bakmamış mı ben geçerken?</p>

  <p class="idebold1">frosıne</p>

  <p class="normal">Hayır. Ama uzun uzun konuştuk sizden. Nasıl olduğunuzu söyledim. Değerlerinizi saydım döktüm. Sizin gibi bir kocası olmasının ne demek olduğunu anlattım.</p>

  <p class="idebold1">harpagon</p>

  <p class="normal">İyi etmişsin, eksik olma.</p>

  <p class="idebold1">frosıne</p>

  <p class="normal">Sizden küçük bir dileğim olacak. Bir davayı kaybetmek üzereyim; parasızlık yüzünden. Ufacık bir yardımla bana bu davayı kazandırmanız işten değil… Mariane sizi görünce ne sevinecek! Öyle beğenecek ki sizi. Hele şu antika sırmalı göğsünüze bitecek, bitecek. Ya belinizdeki demir kancalar! Kızı çıldırtmaya birebir. Demir kancalı bir sevgili, arayıp da bulamadığı şey.</p>

  <p class="idebold1">harpagon</p>

  <p class="normal">Hoşuma gitmiyor desem yalan bu sözlerin.</p>

  <p class="idebold1">frosıne</p>

  <p class="normal">Sizden ne saklayayım; bu davam benim için bir ölüm kalım meselesi. Kaybedersem mahvolurum. Ufak bir yardımınızla her şey yoluna girer. Ben sizi anlattıkça kızın hayran hayran dinleyişini bir görmeliydiniz. Şusu da var, busu da var dedikçe gözlerinin içi gülüyordu. Öyle bir hale getirdim ki kızı, bir an evvel bu iş olsun bitsin diye can atıyor.</p>

  <p class="idebold1">harpagon</p>

  <p class="normal">Allah senden razı olsun, Frosine. Bu iyiliğinin altından dünyada kalkamam doğrusu.</p>

  <p class="idebold1">frosıne</p>

  <p class="normal">İstediğim yardımı benden esirgemeyin, ne olursunuz. Canımı kurtarırsınız. Ömrümce unutmam bu iyiliğinizi.</p>

  <p class="idebold1">harpagon</p>

  <p class="normal">Hadi eyvallah! Ben gideyim, şu mektupları bitireyim.</p>

  <p class="idebold1">frosıne</p>

  <p class="normal">İnanın bana, bundan büyük iyilik edemezsiniz bana.</p>

  <p class="idebold1">harpagon</p>

  <p class="normal">Söyleyeyim de arabam sizi panayıra götürsün.</p>

  <p class="idebold1">frosıne</p>

  <p class="normal">Çaresiz kalmasam sizi rahatsız etmezdim.</p>

  <p class="idebold1">harpagon</p>

  <p class="normal">Söyleyeyim de akşam yemeğini erken hazırlasınlar. Sizi geç yedirip midelerinizi bozmak istemem.</p>

  <p class="idebold1">frosıne</p>

  <p class="normal">Yalvarırım size, bu iyiliği esirgemeyin benden. Bilemezsiniz size nasıl…</p>

  <p class="idebold1">harpagon</p>

  <p class="normal">Hadi ben gidiyorum. Çağırıyorlar bak. Akşama görüşürüz.</p>

  <p class="idebold1">frosıne</p>

  <p class="ideitalik">(Yalnız)</p>

  <p class="normal">Hay boyu devrilesi, yüreği kurumuş herif! Cehennem doyursun seni. Ağzından girdim, burnundan çıktım, yumuşatamadım cimri domuzu. Ama bırakmam yine de bu işin peşini. Hem öbür taraf da var; oradan bir şeyler koparırım nasıl olsa.</p>
</body>
</html>
