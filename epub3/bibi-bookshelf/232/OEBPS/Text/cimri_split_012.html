<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_13">SAHNE II</h2>

  <p class="ortabaslik">cléante, élıse</p>

  <p class="idebold1">cléante</p>

  <p class="normal">Seni yalnız gördüğüme sevindim, kardeş; konuşmaya can atıyordum seninle. Bir sırrım var sana açacak.</p>

  <p class="idebold1">élıse</p>

  <p class="normal">Hadi, can kulağıyla dinliyorum seni. Söyle, ne var?</p>

  <p class="idebold1">cléante</p>

  <p class="normal">Neler var neler, kardeşim; ama hepsi bir kelimeye de sığar; seviyorum!</p>

  <p class="idebold1">élıse</p>

  <p class="normal">Seviyor musun?</p>

  <p class="idebold1">cléante</p>

  <p class="normal">Evet, seviyorum. Ama sevmekle kalıyorum şimdilik. Her şey babama bağlı, biliyorum. O ne derse uymak zorundayım. Hayatımızı borçlu olduğumuz insanların rızası olmadan bağlanamayız kimseye. Ulu Tanrı emrine vermiş içimizde doğacak istekleri. Onlar gönlümüzün nereden yana gitmesini istiyorsa gönlümüze ondan yana gitmek düşer; onlar çılgınca tutkulara kapılmadıkları için bizden çok daha az aldanacak durumdadırlar; bize uygun olanı çok daha iyi görür onlar; bizim kör tutkumuza değil, onların ışıklı aklına ve görgülerine inanmak doğrudur; bizler gençlik azgınlığıyla çok defa korkunç uçurumlara sürüklenir gideriz. Sana bütün bunları kendiliğimden söylüyorum ki, sen tutup bana tekrarlamayasın. Sevgim söz anlamaz da ondan. Ne olur, papaz gibi konuşmaya kalkma benimle.</p>

  <p class="idebold1">élıse</p>

  <p class="normal">Sevgilinle sözleştiniz, bitti mi?</p>

  <p class="idebold1">cléante</p>

  <p class="normal">Hayır, ama kararım karar! Tekrar yalvarırım sana: Boşuna beni vazgeçirmeye çalışma.</p>

  <p class="idebold1">élıse</p>

  <p class="normal">O kadar anlayışsız bir insan mı biliyorsun beni?</p>

  <p class="idebold1">cléante</p>

  <p class="normal">Yok canım, ama sen sevmediğin için bilmezsin, bilemezsin sevginin insanı deli eden tadını. Üstelik pek de akıllısın, felaket orada!</p>

  <p class="idebold1">élıse</p>

  <p class="normal">Tam buldun! Benim aklımdan hiç konuşmayalım daha iyi. Hem dünyada kim var, hayatında bir kez olsun aklını kaybetmeyen? Kim bilir, ben de sana içimi döksem, kendinden daha akılsız bulursun belki beni.</p>

  <p class="idebold1">cléante</p>

  <p class="normal">Aman deme! Yoksa sen de…</p>

  <p class="idebold1">élıse</p>

  <p class="normal">Önce senin işi bitirelim. Kimmiş bakayım sevdiğin?</p>

  <p class="idebold1">cléante</p>

  <p class="normal">Bizim semte yeni taşınmış bir kız! Her göreni deli etmek için yaratılmış sanki! Daha sevimlisi olamaz, daha güzeli çıkamaz tabiatın elinden! Görür görmez vuruldum. Adı Mariane… Başında annesi var yalnız; hoş bir kadın, hemen her zaman da hasta. Kız öyle seviyor ki annesini, aklı almaz insanın. Nasıl hizmet ediyor, nasıl acıyor, ne diller döküyor ona, görsen için sızlar. Her hali öyle hoş, öyle hoş ki… Her yaptığına bir başka güzellik katıyor sanki. Bir tatlı dili var, dinlemeye doyamaz insan. O kadar iyi, o kadar cana yakın bir insan ki… Yüreği nasıl temiz, nasıl… Anlatamam sana kardeşim, kendin görmelisin, görmelisin onu.</p>

  <p class="idebold1">élıse</p>

  <p class="normal">Görür gibi oluyorum sen konuştukça. Hem senin sevmen yeter onun kim olduğunu anlatmaya.</p>

  <p class="idebold1">cléante</p>

  <p class="normal">El altından öğrendiğime göre biraz dardaymışlar. Kendi hallerinde, kıt kanaat yaşayabiliyorlarmış. Düşün, ne sevinçtir bir insan için, sevdiğini sıkıntıdan kurtarmak, namuslu bir aileyi biraz olsun kalkındırmak; ama pek belli etmeden, gururlarını kırmadan. Babamın cimriliği yüzünden yapamıyorum bunu, hiçbir cömertlik gösteremiyorum sevdiğim insana; anlıyor musun bundan duyduğum üzüntüyü?</p>

  <p class="idebold1">élıse</p>

  <p class="normal">Anlamaz olur muyum? Haklısın üzülmekte.</p>

  <p class="idebold1">cléante</p>

  <p class="normal">Ah, öyle dertliyim ki bilemezsin. Bu ne işkencedir, canım? Olacak şey mi bizi bu kadar pintice yaşatmak? Çekilir mi bu kupkuru hayat? Korkunç bir şey tutumluluğun bu kadarı. Nemize yarayacak mal mülk, tadını çıkaracak güzel çağımız geçtikten sonra? Sen de, ben de doğru dürüst giyinebilmek için her gün dükkân dükkân dolaşıp borç aradıktan sonra, ne yapalım yarınki zenginliği? Neyse, açmayalım bu bahsi. Seninle şunu konuşmak istiyordum: Birini sevdiğimi anlatıp babamı bir yoklasan. Bana karşı koyacak olursa çekip gideceğim buradan. Sevdiğim insanla gider, başka yerde Allahın vereceğiyle yaşarız. Bunun için dört bir yandan borç para arattırıyorum. Sen de benim durumumdaysan, sana da olmaz derse babam, ikimiz de bırakır gideriz onu, bir son veririz artık bunca zamandır çekilmez cimriliği yüzünden katlandığımız işkenceye.</p>

  <p class="idebold1">élıse</p>

  <p class="normal">Doğru; her gün biraz daha arattırıyor bize annemizi. O ölmeseydi…</p>

  <p class="idebold1">cléante</p>

  <p class="normal">Sesi geliyor. Biraz öteye gidip konuşalım. Konuşalım da taş yüreğini zorlamakta işbirliği edelim.</p>

  <div class="calibre2" id="calibre_pb_20"/>
</body>
</html>
