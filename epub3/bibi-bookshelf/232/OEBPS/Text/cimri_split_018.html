<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_18">SAHNE II</h2>

  <p class="ortabaslik">sımon efendi, harpagon, cléante, la flèche</p>

  <p class="idebold1">sımon efendi</p>

  <p class="normal">Evet, bir genç, bayım; paraya ihtiyacı olan bir delikanlı. Başı dertte, öylesine dertte ki ne şart koşsanız peki diyecek, çaresiz.</p>

  <p class="idebold1">harpagon</p>

  <p class="normal">Aman Simon Efendi, hiçbir çürük tarafı yok ya bu işin? Kim bu delikanlı? Nesi var nesi yok? Kimin nesi, biliyor musun?</p>

  <p class="idebold1">sımon efendi</p>

  <p class="normal">Doğrusu, bu bakımdan size tam bir bilgi verecek durumda değilim. Bir yerde rastlaşıp tanıştık; tanıştırdılar daha doğrusu. Ama kendiniz görüp anlayacaksınız nasıl olsa. Adamının dediğine göre kendisini tanıyınca diyeceğiniz kalmayacakmış. Benim size bütün söyleyeceğim şu: Ailesi pek zengin, annesi ölmüş, isterseniz babasının da yedi sekiz ay sonra öleceğine söz verebilirmiş.</p>

  <p class="idebold1">harpagon</p>

  <p class="normal">Yabana atılır şey değil bu söylediğin. Simon Efendi, insan başkalarına elinden gelen yardımı esirgememeli; dinimiz böyle buyuruyor.</p>

  <p class="idebold1">sımon efendi</p>

  <p class="normal">Tabii, elbette!</p>

  <p class="idebold1">la flèche</p>

  <p class="ideitalik">(Alçak sesle Cléante’a)</p>

  <p class="normal">Bu da ne demek oluyor? Bizim Simon Efendi babanızla konuşuyor!</p>

  <p class="idebold1">cléante</p>

  <p class="ideitalik">(Alçak sesle La Flèche’e)</p>

  <p class="normal">Kim olduğumu söylediler mi yoksa kendisine? Sakın sen söylemiş olmayasın?</p>

  <p class="idebold1">sımon efendi</p>

  <p class="normal">A a! Gel demeden gelmişler! Olur şey değil! Kim dedi sana burada buluşacağımızı?</p>

  <p class="ideitalik">(Harpagon’a)</p>

  <p class="normal">Sakın aklınıza bir şey gelmesin, bayım; ben ne adınızı söyledim, ne de evinizi. Ama hiç de zararı yok bence böyle olmasının. Bunlar anlayışlı adamlar; ağızlarından söz kaçmaz; rahat rahat konuşabilirsiniz kendileriyle.</p>

  <p class="idebold1">harpagon</p>

  <p class="normal">Ne?.. Nasıl?</p>

  <p class="idebold1">sımon efendi</p>

  <p class="normal">Sizden on beş bin frank borç almak isteyen bu bay işte.</p>

  <p class="idebold1">harpagon</p>

  <p class="normal">Vay! Demek sensin ha, alçak! Sensin demek bu aşağılık yollara düşen?</p>

  <p class="idebold1">cléante</p>

  <p class="normal">Demek sizsiniz ha? Sizsiniz demek bu aşağılık işleri yapan?</p>

  <p class="idebold1">harpagon</p>

  <p class="normal">Sen misin böylesine batak işlere giren?</p>

  <p class="idebold1">cléante</p>

  <p class="normal">Siz misiniz böylesine iğrenç yollardan para kazanmak isteyen?</p>

  <p class="idebold1">harpagon</p>

  <p class="x09-ara-basl-k">Hâlâ ne yüzle duruyorsun babanın karşısında?</p>

  <p class="idebold1">cléante</p>

  <p class="normal">Ya siz, hâlâ ne yüzle çıkıyorsunuz el âlemin karşısına?</p>

  <p class="idebold1">harpagon</p>

  <p class="normal">Hiç utanmıyor musun, söyle, utanmıyor musun bu hallere düşmekten?.. Vur patlasın, çal oynasın yaşamaktan; bu korkunç, bu tüyler ürpertici masraflara girmekten; ananın babanın bunca terler dökerek kazandıkları paraları har vurup harman savurmaktan?</p>

  <p class="idebold1">cléante</p>

  <p class="normal">Ya siz? Siz sıkılmıyor musunuz bu pis işlerle ailenizi rezil etmekten? Şanınızı, şerefinizi doymak bilmez para biriktirme hırsınız uğruna çiğnemekten? Faizcilik işlerinde, dünyanın en korkunç simsarlarının bile aklına gelmeyecek kadar çirkin inceliklere düşmekten?</p>

  <p class="idebold1">harpagon</p>

  <p class="normal">Yıkıl karşımdan, haydut! Yıkıl, gözüm görmesin seni!</p>

  <p class="idebold1">cléante</p>

  <p class="normal">Kimin yaptığı daha çirkin sizce? Muhtaç olduğu bir parayı satın alanın mı, yoksa hiç işine yaramayan bir parayı çalanın mı?</p>

  <p class="idebold1">harpagon</p>

  <p class="normal">Def ol, diyorum sana! Kızdırma kafamı daha fazla!</p>

  <p class="ideitalik">(Yalnız)</p>

  <p class="normal">Fena olmadı, hiç de fena olmadı bu karşılaşma. Gözümü dört açmalıyım bundan sonra, her yaptığına göz kulak olmalıyım.</p>

  <div class="calibre2" id="calibre_pb_30"/>
</body>
</html>
