<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_17">SAHNE I</h2>

  <p class="ortabaslik">cléante, la flèche</p>

  <p class="idebold1">cléante</p>

  <p class="normal">Ah, seni yezit! Nereye cehennem oldun? Ben sana demedim mi…</p>

  <p class="idebold1">la flèche</p>

  <p class="normal">Dediniz, evet; ben de geldim dikildim buraya kazık gibi, ama babanız olacak o evlere şenlik adam kapı dışarı etti beni; kaçmasam dayak da yiyecektim.</p>

  <p class="idebold1">cléante</p>

  <p class="normal">Bizim iş ne durumda? Artık hiç vakit kaybetmeye gelmez. Sen yokken neler öğrendim biliyor musun? Babam da Mariane’a âşıkmış meğer!</p>

  <p class="idebold1">la flèche</p>

  <p class="normal">Ne diyorsunuz? Babanız âşık ha?</p>

  <p class="idebold1">cléante</p>

  <p class="normal">Evet, allak bullak oldum öğrenince; bir şey belli etmeyeyim diye de akla karayı seçtim.</p>

  <p class="idebold1">la flèche</p>

  <p class="normal">O kim, sevmek kim! Bunu da nereden çıkardı? Alay mı ediyor herkesle? Aşk maşk nesine onun gibilerin!</p>

  <p class="idebold1">cléante</p>

  <p class="normal">Nereden, nasıl aklına gelir Mariane’a tutulmak? Tanrının bir cezası mı nedir bu başımıza gelen?..</p>

  <p class="idebold1">la flèche</p>

  <p class="normal">Peki, siz ne diye saklıyorsunuz sevginizi?</p>

  <p class="idebold1">cléante</p>

  <p class="normal">Kuşkuları büsbütün azmasın diye. Böylelikle onu bu evlenmeden caydırmak daha kolay olur belki. Para için ne dediler?</p>

  <p class="idebold1">la flèche</p>

  <p class="normal">Vallahi, efendim, insan borçlanmaya kalktı mı yandı; simsarların elinden çekeceği var, sizin gibi.</p>

  <p class="idebold1">cléante</p>

  <p class="normal">İş olmuyor mu yoksa?</p>

  <p class="idebold1">la flèche</p>

  <p class="normal">Olmasına oluyor ya… Bizi yolladıkları simsar Simon Efendi tuttuğunu koparan, gayretli bir adam maaşallah. Sözde sizin için çalmadığı kapı bırakmamış. Bütün bunları da yalnız sizin güzel hatırınız için yapıyormuş; yüzünüzü bir görüşte kanı kaynamış size.</p>

  <p class="idebold1">cléante</p>

  <p class="normal">Parayı verecek adamla görüştürdü mü seni?</p>

  <p class="idebold1">la flèche</p>

  <p class="normal">Nerede! O kadar kolay olmuyor bu işler. O adam kimse, sizden de daha çok saklıyor kendini. Bir karanlık kuyu ki akıl sır ermez. Adının bilinmesini hiç, ama hiç istemiyormuş. Bugün sizi bir başkasının evinde karşılaştıracakmış; adam sizin mal mülk ve aile durumunuzu kendi ağzınızdan öğrenmek istiyormuş. Babanızın adını duyar duymaz işler kolaylaşır gibi geliyor bana.</p>

  <p class="idebold1">cléante</p>

  <p class="normal">Annemin ölmüş olması da var! Ondan kalanı kimse alamaz ya elimden.</p>

  <p class="idebold1">la flèche</p>

  <p class="normal">Simsara birtakım maddeler yazdırmış. Hiçbir iş yapılmadan bunları görmeliymişsiniz. Bakın okuyayım: “Borç veren, dilediği bütün teminatı aldıktan ve borç alanın reşit olduğunu, aile servetinin geniş, sağlam, oturaklı, gözle görülür ve hemen el konur durumda bulunduğunu gördükten sonra, dürüstlüğüne kimsenin toz konduramayacağı ve borç verenin seçeceği bir noter önünde bütün şartları ve bütün kanun gereklerini içine alan sağlam bir sözleşme imzalanır.”</p>

  <p class="idebold1">cléante</p>

  <p class="normal">Buna bir diyecek yok.</p>

  <p class="idebold1">la flèche</p>

  <p class="normal">“Borç veren, vicdanında en küçük bir gölge kalmaması için, parasını sadece yüzde altı üzerinden borca yatırmaktadır.”</p>

  <p class="idebold1">cléante</p>

  <p class="normal">Yüzde altı mı? İnsaflı adam doğrusu! Bundan iyisi can sağlığı.</p>

  <p class="idebold1">la flèche</p>

  <p class="normal">“Yalnız, borç verenin, istenen miktarda parası olmadığı ve bu parayı, bir dost hatırı için bir başkasından yüzde yirmiyle almak zorunda bulunması dolayısıyla, borç alanın bu ikinci faizi, kendisine iyilik etmiş olan kimseye yüklemesi elbette düşünülemez.”</p>

  <p class="idebold1">cléante</p>

  <p class="normal">Vay namussuz! Yahudilere taş çıkartır bu herif! Yüzde yirmi beşten fazlaya geliyor!</p>

  <p class="idebold1">la flèche</p>

  <p class="normal">Doğru, ben de öyle söyledim. Düşünün, taşının.</p>

  <p class="idebold1">cléante</p>

  <p class="normal">Neyi düşünüp taşınayım? Bana para lazım; ne isterse peki demek zorundayım.</p>

  <p class="idebold1">la flèche</p>

  <p class="normal">Ben de öyle söyledim simsara.</p>

  <p class="idebold1">cléante</p>

  <p class="normal">E peki? Başka bir şey daha mı var?</p>

  <p class="idebold1">la flèche</p>

  <p class="normal">Bir maddecik daha var. Bir şey değil; ıvır zıvır: “Borç veren, istenen on beş bin frangın yalnız on iki bin frangını para olarak verebilecektir, geri kalan para karşılığı olarak borç alanın ilişik listedeki çamaşır, elbise ve mücevherleri, borç verenin yok pahasına satacağı fiyattan alması gerekmektedir.”</p>

  <p class="idebold1">cléante</p>

  <p class="normal">Bu da nesi?</p>

  <p class="idebold1">la flèche</p>

  <p class="normal">Listeyi okuyorum: “İlk olarak, dört ayaklı bir adet karyola, Macar işi pervazlı ve zeytin yeşili çuhalı; altı adet sandalye ve bir adet örtü, cümlesi iyi durumda olup astarları kırmızı mavi kareli atlastandır. Bundan başka, gül kurusu renginde, halis ipekten, püskülleri, saçakları vesaire takıntılarıyla bir cibinlik takımı.”</p>

  <p class="idebold1">cléante</p>

  <p class="normal">Ben ne yapayım bunları?</p>

  <p class="idebold1">la flèche</p>

  <p class="normal">Durun; dahası var: “Bundan da başka, Gombaut ile Macée’nin ünlü aşklarını anlatan bir duvar halısı… Bundan da başka, sütun taklidi dokuz ayak üzerine kurulmuş, iki yana çekilir ve altında altı adet iskemlesiyle büyük bir ceviz masa…”</p>

  <p class="idebold1">cléante</p>

  <p class="normal">Şimdi masasına da…</p>

  <p class="idebold1">la flèche</p>

  <p class="normal">Biraz sabırlı olun canım: “Bundan başka inci renginde sedef kakmalı üç iri fitilli tüfek, üç özel desteğiyle birlikte… Bundan başka, imbik meraklılarının arayıp da bulamadıkları, tuğladan bir fırın, iki çatal boru ve üç adet pota.”</p>

  <p class="idebold1">cléante</p>

  <p class="normal">Kuduracağım.</p>

  <p class="idebold1">la flèche</p>

  <p class="normal">Sinirlenmeyin rica ederim: “Halis Bologna işi bir ut, hemen hemen bütün telleriyle… Bundan başka, sultançukuru denen oyunu oynamak için bir masa, bir dama tahtası, bir de eski Yunanlıların kazayağı dedikleri oyunun yenileştirilmiş bir çeşidini oynamaya mahsus bir takım ki bunlar, işi olmayanlara hoş vakit geçirmek için birebirdir. Bundan başka, üç ayak uzunluğunda, samanla doldurulmuş bir kertenkele derisi. Bu da bir odanın tavanına asılacak olursa bakanlar üzerinde hoş bir merak uyandırabilir. Yukarıda adı geçen bütün bu takımlar, ki su içinde dört bin beş yüz lira eder, borç verenin cömertliği ve borçlananın güzel hatırı dolayısıyla üç bin franga indirilmiş bulunmaktadır.”</p>

  <p class="idebold1">cléante</p>

  <p class="normal">Cömertliğin yerin dibine batsın, alçak herif! Kanımı içecek neredeyse! İnsanı böylesine sömürmek görülmüş mü dünyada? İstediği korkunç faiz yetmiyormuş gibi bir de şuradan buradan topladığı ıvır zıvırı sokmak istiyor bana. Satacak olsam beş yüz frank etmez bütün bunlar. Gel gelelim ister istemez peki diyeceğim; herif bana her istediğini yaptıracak durumda. Hançerini gırtlağıma dayamış, namussuz!</p>

  <p class="idebold1">la flèche</p>

  <p class="normal">Kızmayın ama efendim, sizinkisi tıpkı Panurge’ün yaptığına benziyor; siz de onun gibi pahalıya alıp ucuza satarak, buğdayınızı yeşilken yiyerek iflasa gidiyorsunuz.</p>

  <p class="idebold1">cléante</p>

  <p class="normal">Peki, ne yapayım, söyle! Babaların yere batasıca pintiliği yüzünden gör nasıl bir çamura düşüyor insan. Bir de şaşırıyorlar nasıl oluyor da oğullar babalarının ölümünü bekliyor diye!</p>

  <p class="idebold1">la flèche</p>

  <p class="normal">Doğrusu babanız cimriliği yüzünden dünyanın en sessiz adamını kendine düşman edebilir. Allaha şükür benim pek öyle hapislerde, darağaçlarında gözüm yoktur. Eşim dostum karışık işlere girer, başlarını derde sokarlar, ben ne yapar eder suyun yüzüne çıkarım; en belalı işlerin yanından geçer, kendimi ateşte yakmam. Ama, doğrusunu söyleyeyim mi size, şu sizin babanız öyle şeyler yapıyor ki, parasını çalmak geliyor içimden. Hem de çalarsam iyi bir iş yaparım gibi geliyor bana üstelik!</p>

  <p class="idebold1">cléante</p>

  <p class="normal">Sen şu listeyi ver bana da bir daha bakayım.</p>

  <div class="calibre2" id="calibre_pb_28"/>
</body>
</html>
