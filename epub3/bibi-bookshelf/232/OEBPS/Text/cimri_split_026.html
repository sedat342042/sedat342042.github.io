<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_25">SAHNE IV</h2>

  <p class="ortabaslik">marıane, frosıne</p>

  <p class="idebold1">marıane</p>

  <p class="normal">Fenayım, Frosine, çok fenayım. İçimden geleni bilmek istersen, korkuyorum, görmekten korkuyorum bu adamı.</p>

  <p class="idebold1">frosıne</p>

  <p class="normal">Niçin canım? Neden korkuyorsun?</p>

  <p class="idebold1">marıane</p>

  <p class="normal">Neden de söz mü canım? Asılacak bir insan darağacını görmekten korkmaz olur mu?</p>

  <p class="idebold1">frosıne</p>

  <p class="normal">Anlıyorum, senin seve seve asılmak istediğin darağacı Harpagon değil! Ben insanın gözünden anlarım; senin aklın fikrin hep o sözünü ettiğin sarışın delikanlıda.</p>

  <p class="idebold1">marıane</p>

  <p class="normal">Evet, Frosine; ne kadar saklasam boşuna. Evimize birkaç kere geldi; her gelişinde o kadar saygılıydı ki, ne yalan söyleyeyim bir yakınlık duydum kendisine.</p>

  <p class="idebold1">frosıne</p>

  <p class="normal">Peki ama kimmiş bu delikanlı, biliyor musun?</p>

  <p class="idebold1">marıane</p>

  <p class="normal">Hayır, kim olduğunu bilmiyorum, ama her haliyle kendini sevdiriyor, bütün bildiğim bu. Alacağım erkeği seçmeyi bana bıraksalar onu seçerdim. Doğrusunu istersen, onun bir hayli payı var bana seçtikleri kocayı daha görmeden korkunç buluşumda.</p>

  <p class="idebold1">frosıne</p>

  <p class="normal">Ah, ah! Bütün bu sarışın delikanlıların hoşluğuna diyecek yok; çok da güzel laflar ediyorlar. Gel gelelim ceplerinde metelik yok zavallıların! Nene lazım! Sen, yaşlı da olsa, para getirecek bir koca bulmaya bak. Paradan yana gittin mi ağzının tadını bulamazsın, orasını söyleyeyim; böyle bir koca insanın yüreğini de bulandırabilir biraz. Ama çok sürmez bu iş; kocan öldü mü daha güzel birini bulur, acısını çıkarırsın!</p>

  <p class="idebold1">marıane</p>

  <p class="normal">Kusura bakma ama, Frosine; mesut olmak için birinin ölümünü beklemek hiç de hoş bir şey değil; hem ölüm dediğin senin istediğin zaman çalmaz ki kapını!</p>

  <p class="idebold1">frosıne</p>

  <p class="normal">Bu söylediğin de laf mı senin? Herifi, pek yakında dul kalmak şartıyla alıyorsun. Sözleşmeye de bunu bir madde olarak koy istersen! Üç ay sonra ölmezse kabahat onda, yüzsüzlük etmiş olur. Bak geliyor, nişanlın geliyor!</p>

  <p class="idebold1">marıane</p>

  <p class="normal">Aman Frosine, bu mu? Bu ne surat?</p>

  <div class="calibre2" id="calibre_pb_45"/>
</body>
</html>
