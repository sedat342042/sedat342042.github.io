<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_34">SAHNE IV</h2>

  <p class="ortabaslik">jacques usta,<br class="calibre1"/>
  harpagon, cléante</p>

  <p class="idebold1">jacques usta</p>

  <p class="normal">Hey, hey!.. Baylar, ne oluyor? Ne yapıyorsunuz?</p>

  <p class="idebold1">cléante</p>

  <p class="normal">Vız gelir bana bunlar.</p>

  <p class="idebold1">jacques usta</p>

  <p class="ideitalik">(Cléante’a)</p>

  <p class="normal">Aman efendim, ileri gitmeyin o kadar!</p>

  <p class="idebold1">harpagon</p>

  <p class="normal">Benimle böyle konuşmak ha?.. Bu kadar edepsizce!</p>

  <p class="idebold1">jacques usta</p>

  <p class="ideitalik">(Harpagon’a)</p>

  <p class="normal">Aman efendim, Allah rızası için!</p>

  <p class="idebold1">cléante</p>

  <p class="normal">Dediğim dedik, işte o kadar!</p>

  <p class="idebold1">jacques usta</p>

  <p class="ideitalik">(Cléante’a)</p>

  <p class="normal">Ne yapıyorsunuz? Babanız bu canım!</p>

  <p class="idebold1">harpagon</p>

  <p class="normal">Sen bırak şunu bana!</p>

  <p class="idebold1">jacques usta</p>

  <p class="ideitalik">(Harpagon’a)</p>

  <p class="normal">Aman etmeyin! Oğlunuz! Hadi ben olsam neyse!</p>

  <p class="idebold1">harpagon</p>

  <p class="normal">Gel, Jacques Usta, hakem ol bu işte, elini vicdanına koy da söyle ne kadar haklı olduğumu.</p>

  <p class="idebold1">jacques usta</p>

  <p class="normal">Peki, buyrun.</p>

  <p class="ideitalik">(Cléante’a)</p>

  <p class="normal">Siz çekilin şöyle biraz.</p>

  <p class="idebold1">harpagon</p>

  <p class="normal">Bir kızı seviyorum, evlenmek istiyorum onunla. Bu kopuk da tutmuş, sevmeye kalkıyor bu kızı, düşün! Gözümün önünde, bütün emirlerime karşı!..</p>

  <p class="idebold1">jacques usta</p>

  <p class="normal">Yoo! Bunda haksız.</p>

  <p class="idebold1">harpagon</p>

  <p class="normal">Korkunç bir şey değil mi bu, oğulun babasıyla aynı kızın peşine düşmesi? Baba saygısı bu serserinin benim gönül işlerimden el çekmesini gerektirmez mi, söyle.</p>

  <p class="idebold1">jacques usta</p>

  <p class="normal">Haklısınız. Durun, bir konuşayım onunla; siz kıpırdamayın yerinizden.</p>

  <p class="idebold1">cléante</p>

  <p class="normal">Peki, kabul; madem seni seçti hakem olarak, öyle olsun; kaçınmama sebep yok. Kim olsa kabulüm. Ben de istiyorum Jacques Usta, bu anlaşmazlıkta senin hakemliğini.</p>

  <p class="idebold1">jacques usta</p>

  <p class="normal">Ne büyük bir şeref benim için…</p>

  <p class="idebold1">cléante</p>

  <p class="normal">Bir kızı seviyorum, o da beni seviyor, ne desem peki diyecek bana. Derken babam giriyor aramıza, kızı istetiyor annesinden.</p>

  <p class="idebold1">jacques usta</p>

  <p class="normal">Olur mu canım! Haksız elbette.</p>

  <p class="idebold1">cléante</p>

  <p class="normal">O yaşta utanmıyor mu evlenmekten? Âşık olmak yakışır mı ona? Gençlere bırakmalı değil mi bu işi?</p>

  <p class="idebold1">jacques usta</p>

  <p class="normal">Hakkın var. Böyle şaka mı olur! Durun bir çift söz söyleyeyim şuna.</p>

  <p class="ideitalik">(Harpagon’a gider)</p>

  <p class="normal">Bakın, oğlunuz sizin dediğiniz kadar da belalı değil; aklı başına gelmeye başlıyor. Diyor ki, ben babamı saymaz olur muyum! Ama parlayıverdim birdenbire, tutamadım kendimi. Her dileğine boyun eğmeye hazırım, yeter ki o da beni kollasın biraz, beni de hoşlanacağım bir kızla evlendirsin.</p>

  <p class="idebold1">harpagon</p>

  <p class="normal">Ha, bak, Jacques Usta, hemen git söyle ki kendisine, Mariane’ın dışında her şeyi isteyebilir benden. Dilediği kızı alsın, benden ona izin.</p>

  <p class="idebold1">jacques usta</p>

  <p class="normal">Bana bırakın, öyleyse.</p>

  <p class="ideitalik">(Cléante’a gider)</p>

  <p class="normal">Beni dinleyin, babanız pek o kadar anlayışsız adam değil; sizin parlamanıza içerlemiş. Kabalık etti, ona kızdım diyor. Her istediğinizi yapmanıza izin vermeye hazırmış; elverir ki siz tatlı konuşmalı, bir evladın babasına borçlu olduğu saygıyı göstermeliymişsiniz.</p>

  <p class="idebold1">cléante</p>

  <p class="normal">Aman Jacques, git, de ki kendisine, Mariane’ı verirse bana, dünyanın en uslu adamı olurum, bir daha da bir dediğini iki etmem.</p>

  <p class="idebold1">jacques usta</p>

  <p class="normal">Tamam, peki diyor babanız.</p>

  <p class="idebold1">cléante</p>

  <p class="normal">İşte şimdi hiçbir diyeceğim yok.</p>

  <p class="idebold1">jacques usta</p>

  <p class="normal">Her şey yoluna girdi. Verdiğiniz sözden memnun.</p>

  <p class="idebold1">cléante</p>

  <p class="normal">Allaha şükür!</p>

  <p class="idebold1">jacques usta</p>

  <p class="normal">Baylar, artık konuşabilirsiniz; barıştınız. Bir anlaşmazlık yüzünden az kalsın birbirinize girecektiniz.</p>

  <p class="idebold1">cléante</p>

  <p class="normal">Canım Jacques Usta, ömrümce unutmayacağım bu iyiliğini.</p>

  <p class="idebold1">jacques usta</p>

  <p class="normal">Aman canım, bir şey yapmadım ki…</p>

  <p class="idebold1">harpagon</p>

  <p class="normal">Aferin Jacques, bir şeyler hak ettin. Neyse, hadi, sonra veririm; unutmam, merak etme.</p>

  <p class="idebold1">jacques usta</p>

  <p class="normal">Ömrünüze bereket!</p>

  <div class="calibre2" id="calibre_pb_63"/>
</body>
</html>
