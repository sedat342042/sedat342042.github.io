<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_15">SAHNE IV</h2>

  <p class="ortabaslik">élıse, cléante, harpagon</p>

  <p class="idebold1">harpagon</p>

  <p class="normal">Belalı şey evinde büyük para saklamak, belalı şey. Ne mutlu varını yoğunu sağlam bir yere yatıranlara. Evinde cep harçlığın olacak yalnız, tam yetecek kadar. Koskoca evde emin bir delik ara da bul. Demir kasa, evet, ama benim gözüm tutmaz demir kasaları, dünyada güvenemem onlara. Hırsızlara gel al demek gibi bir şey parasını kasaya koymak, uluorta. İlkin neye saldırır herif? Kasaya tabii. Evet ama ben bakalım iyi mi ettim bahçeye gömmekle, dün getirdikleri on bin altını? On bin altın bu, laf değil; sen tut hepsini…</p>

  <p class="ideitalik">(İki kardeş birbirleriyle konuşarak girerler)</p>

  <p class="normal">Aman yarabbi! Kendi kendimi ele verdim. Öfke başıma vurmuş olmalı. Ağzımdan bir şeyler kaçırdım galiba düşünürken. Ne o, hayrola?</p>

  <p class="idebold1">cléante</p>

  <p class="normal">Bir şey yok, baba.</p>

  <p class="idebold1">harpagon</p>

  <p class="normal">Çoktan beri mi buradasınız?</p>

  <p class="idebold1">élıse</p>

  <p class="normal">Hayır şimdi geldik.</p>

  <p class="idebold1">harpagon</p>

  <p class="normal">Duydunuz ama şimdi dediğimi…</p>

  <p class="idebold1">élıse</p>

  <p class="normal">Neyi, baba?</p>

  <p class="idebold1">cléante</p>

  <p class="normal">Duymadık bir şey.</p>

  <p class="idebold1">harpagon</p>

  <p class="normal">Duydunuz, duydunuz.</p>

  <p class="idebold1">élıse</p>

  <p class="normal">Aman etmeyin baba, duymadık.</p>

  <p class="idebold1">harpagon</p>

  <p class="normal">Bir şeyler duydunuz işte, anlamaz mıyım ben? Kendi kendime diyordum ki, para bulmak ne zor şey bugünkü günde. Ne mutlu diyordum, evinde on bin altını olana!</p>

  <p class="idebold1">cléante</p>

  <p class="normal">Rahatsız ederiz diye yaklaşmıyorduk.</p>

  <p class="idebold1">harpagon</p>

  <p class="normal">Ben söyleyeyim de, içim rahat etsin. Olur ki ağzımdan çıkanı yanlış anlar, on bin altınım var sanmaya kalkarsınız.</p>

  <p class="idebold1">cléante</p>

  <p class="normal">Biz sizin işlerinize karışmayız.</p>

  <p class="idebold1">harpagon</p>

  <p class="normal">Ah, keşke olsa, on bin altınım olsa! Nerde!</p>

  <p class="idebold1">cléante</p>

  <p class="normal">Benim bildiğim…</p>

  <p class="idebold1">harpagon</p>

  <p class="normal">Neler yapardım on bin altınla.</p>

  <p class="idebold1">élıse</p>

  <p class="normal">Böyle şeyler bizi…</p>

  <p class="idebold1">harpagon</p>

  <p class="normal">Paraya öyle ihtiyacım var ki bugünlerde.</p>

  <p class="idebold1">cléante</p>

  <p class="normal">Benim bildiğim…</p>

  <p class="idebold1">harpagon</p>

  <p class="normal">Öyle işime yarardı ki…</p>

  <p class="idebold1">élıse</p>

  <p class="normal">Ama siz de biraz…</p>

  <p class="idebold1">harpagon</p>

  <p class="normal">Olsa, hiç böyle yakınır mıydım halimden, zamanlar kötü der miydim?</p>

  <p class="idebold1">cléante</p>

  <p class="normal">Aman baba, yakınacak halde de değilsiniz, Allaha şükür. Herkes biliyor bir hayli paranız olduğunu.</p>

  <p class="idebold1">harpagon</p>

  <p class="normal">Nasıl? Bir hayli param varmış ha? Yalan söylemiş bunu söyleyen. Bundan büyüğü olamaz yalanın. Namussuz, rezil herifler bu lafı çıkaranlar!</p>

  <p class="idebold1">élıse</p>

  <p class="normal">Aman, öfkelenmeyin baba.</p>

  <p class="idebold1">harpagon</p>

  <p class="normal">Olur şey değil: Kendi evlatlarım kuyumu kazıyor, düşmanım oluyorlar benim.</p>

  <p class="idebold1">cléante</p>

  <p class="normal">Paranız olduğunu söylemek, düşmanınız olmak mı demektir?</p>

  <p class="idebold1">harpagon</p>

  <p class="normal">Elbette! Bir yandan bu laflar, bir yandan da sizin sokağa attığınız paralar yüzünden günün birinde gelip gırtlağımı kesecekler benim, üstüm başım para dolu diye.</p>

  <p class="idebold1">cléante</p>

  <p class="normal">Benim sokağa attığım paralar da neymiş?</p>

  <p class="idebold1">harpagon</p>

  <p class="normal">Ne miymiş? Gezmeye çıkarken girdiğin o cafcaflı kılık nedir? Dün kız kardeşinin giyinişine çatıyordum; ama seninki beterin beteri. Allahın gücüne gider, insanın başına bela getirir bu kadar süslenmek. O kılığında biri seni tepeden tırnağa soysa, dükkân sahibi olur da işletir! Yüz kere söyledim sana oğlum; hiç beğenmiyorum senin gidişatını. O marki hallerin yok mu, korkunç! Aklını kaçıracaksın markilere benzeyeyim diye. Neyle düzülür o giyim kuşam? Bir şeylerimi aşırıyorsun elbet.</p>

  <p class="idebold1">cléante</p>

  <p class="normal">Sizin neyinizi aşırabilir insan?</p>

  <p class="idebold1">harpagon</p>

  <p class="normal">Ne bileyim ben? Nereden alıyorsun o üstüne başına harcadığın paraları?</p>

  <p class="idebold1">cléante</p>

  <p class="normal">Ben mi? Kumardan. Oynuyorum, kazanıyorum, kazandığımı da üstüme harcıyorum.</p>

  <p class="idebold1">harpagon</p>

  <p class="normal">Çok fena ediyorsun. Madem oyunda şansın var, bundan faydalanmasını bil. Kazandığın parayı iyi bir faizle ver bir yere, artsın artsın gelsin geriye. Anlamıyorum vallahi; bırakalım ötesini berisini, şu kurdeleler ne oluyor, dört bir yanında? Beş altı tane kancalı iğne yetmez mi öteni berini tutturmaya? İnsan kendi güzelim saçını, bedava saçını bırakır da perukaya para mı verir? Yılda yirmi altını yok mu kurdelelerin, perukaların? Bahse girerim vardır. Yirmi altını en azından, yüzde beş buçuktan faize versen ne getirir bir yılda? On sekiz lira doksan kuruş?</p>

  <p class="idebold1">cléante</p>

  <p class="normal">Doğru, haklısınız.</p>

  <p class="idebold1">harpagon</p>

  <p class="normal">Neyse bırakalım bunları da bir başka şeyden konuşalım. Ne o? Birbirine göz ediyor bunlar. Kesemi aşıracaklar galiba.</p>

  <p class="idebold1">élıse</p>

  <p class="normal">Kardeşimle pazarlık ediyoruz, hangimiz önce konuşsun diye. Bir diyeceğimiz var size, ikimizin de.</p>

  <p class="idebold1">harpagon</p>

  <p class="normal">Benim de bir diyeceğim var ikinize.</p>

  <p class="idebold1">cléante</p>

  <p class="normal">Bizim sizinle konuşmak istediğimiz mesele… Evlenme meselesi.</p>

  <p class="idebold1">harpagon</p>

  <p class="normal">Benim de sizinle konuşmak istediğim o: Evlenme meselesi.</p>

  <p class="idebold1">élıse</p>

  <p class="normal">Eyvah!</p>

  <p class="idebold1">harpagon</p>

  <p class="normal">Eyvah da ne oluyor? Evlenme sözü mü ürkütüyor seni kızım, yoksa evlenmenin kendisi mi?</p>

  <p class="idebold1">élıse</p>

  <p class="normal">Evlenme ikimizi de ürkütür tabii siz söyleyince. Kim bilir nedir sizin düşündüğünüz evlenme! Kararınız bizim duygularımıza uymaz korkarım.</p>

  <p class="idebold1">harpagon</p>

  <p class="normal">Sabırlı olun biraz! Ürkmeyin boşuna. Ben biliyorum nedir ikinizin de gönlünüzden geçen. Niyetimi öğrenince hiçbir diyeceğiniz kalmayacak ikinizin de. Söyleyin bakayım: Mariane diye birini tanıyor musunuz bu yakınlarda oturan?</p>

  <p class="idebold1">cléante</p>

  <p class="normal">Tanıyorum baba.</p>

  <p class="idebold1">harpagon</p>

  <p class="normal">Sen, Élise?</p>

  <p class="idebold1">élıse</p>

  <p class="normal">Adını duymuşluğum var.</p>

  <p class="idebold1">harpagon</p>

  <p class="normal">Bu kızı nasıl buluyorsun, oğlum?</p>

  <p class="idebold1">cléante</p>

  <p class="normal">Hoş bir kız, çok hoş.</p>

  <p class="idebold1">harpagon</p>

  <p class="normal">Görünüşü?</p>

  <p class="idebold1">cléante</p>

  <p class="normal">Kibarlık, incelik akıyor üstünden.</p>

  <p class="idebold1">harpagon</p>

  <p class="normal">Hali, tavrı?</p>

  <p class="idebold1">cléante</p>

  <p class="normal">Üstüne yok doğrusu.</p>

  <p class="idebold1">harpagon</p>

  <p class="normal">Böyle bir kız üstünde durulmaya değmez mi?</p>

  <p class="idebold1">cléante</p>

  <p class="normal">Değer, babacığım.</p>

  <p class="idebold1">harpagon</p>

  <p class="normal">Evlenmekte hesap var mı onunla?</p>

  <p class="idebold1">cléante</p>

  <p class="normal">Çok hesap var.</p>

  <p class="idebold1">harpagon</p>

  <p class="normal">İyi bir ev kadını olacağa benzer, değil mi?</p>

  <p class="idebold1">cléante</p>

  <p class="normal">Hem de nasıl!</p>

  <p class="idebold1">harpagon</p>

  <p class="normal">Bir şey var yalnız beni düşündüren: Varlık durumu nasıl acaba? Fazla bir dünyalık getiremez korkarım.</p>

  <p class="idebold1">cléante</p>

  <p class="normal">Aman babacığım, bu kadar değerli bir insanla evlenirken dünyalığa bakılır mı artık?</p>

  <p class="idebold1">harpagon</p>

  <p class="normal">Bakılmaz olur mu? Bakılmaz olur mu hiç! Ama baktın ki aradığın kadar dünyalığı yok, bu eksiği bir başka yönden kapamaya çalışırsın.</p>

  <p class="idebold1">cléante</p>

  <p class="normal">Evet, ona bir diyeceğim yok.</p>

  <p class="idebold1">harpagon</p>

  <p class="normal">Benim gibi düşünmene sevindim; çünkü bu kız kibarlığı, tatlılığıyla gönlümü çaldı. Kararımı verdim: Evleneceğim onunla. Tabii biraz olsun dünyalığı varsa.</p>

  <p class="idebold1">cléante</p>

  <p class="normal">Ne dediniz? Nasıl?</p>

  <p class="idebold1">harpagon</p>

  <p class="normal">Ne var? Ne oluyor?</p>

  <p class="idebold1">cléante</p>

  <p class="normal">Neye karar verdim dediniz?</p>

  <p class="idebold1">harpagon</p>

  <p class="normal">Mariane’la evlenmeye.</p>

  <p class="idebold1">cléante</p>

  <p class="normal">Kim? Siz mi… Siz mi?</p>

  <p class="idebold1">harpagon</p>

  <p class="normal">Evet, ben, ben, ben! O ne biçim soru öyle?</p>

  <p class="idebold1">cléante</p>

  <p class="normal">Birden başım döndü de biraz, buradan gideyim daha iyi.</p>

  <p class="idebold1">harpagon</p>

  <p class="normal">Geçer, geçer. Git mutfağa, bir bardak soğuk su iç. Şu çıtkırıldım gençliğe bakın hele: Tavuk kadar canları yok bu zamane delikanlılarının. İşte böyle, kızım: Kendim için verdiğim karar bu. Kardeşin için de birini düşünüyorum: Bir dul kadın. Bu sabah ailesiyle konuştum. Sana gelince, seni Bay Anselme’e vereceğim.</p>

  <p class="idebold1">élıse</p>

  <p class="normal">Bay Anselme mi?</p>

  <p class="idebold1">harpagon</p>

  <p class="normal">Evet. Olgun, aklı başında bir adam. Ellisine basmamış daha… Malı mülkü dillere destan.</p>

  <p class="idebold1">élıse</p>

  <p class="normal">Benim niyetim hiç evlenmemek baba, özür dilerim.</p>

  <p class="idebold1">harpagon</p>

  <p class="normal">Benim niyetim de seni evlendirmek, sevgili, biricik kızım; özür dilerim.</p>

  <p class="idebold1">élıse</p>

  <p class="normal">Affınızı rica ederim, baba.</p>

  <p class="idebold1">harpagon</p>

  <p class="normal">Affınızı rica ederim, kızım.</p>

  <p class="idebold1">élıse</p>

  <p class="normal">Bay Anselme’in önünde derin saygılarımla eğilirim, ama müsaadenizle, evlenmeyeceğim kendileriyle.</p>

  <p class="idebold1">harpagon</p>

  <p class="normal">Önünüzde derin saygılarımla eğilirim, ama evleneceksiniz kendileriyle, hem de bu akşam.</p>

  <p class="idebold1">élıse</p>

  <p class="normal">Bu akşam mı?</p>

  <p class="idebold1">harpagon</p>

  <p class="normal">Bu akşam.</p>

  <p class="idebold1">élıse</p>

  <p class="normal">Olmaz baba.</p>

  <p class="idebold1">harpagon</p>

  <p class="normal">Olur kızım.</p>

  <p class="idebold1">élıse</p>

  <p class="normal">Hayır.</p>

  <p class="idebold1">harpagon</p>

  <p class="normal">Evet.</p>

  <p class="idebold1">élıse</p>

  <p class="normal">Olmaz diyorum size.</p>

  <p class="idebold1">harpagon</p>

  <p class="normal">Olur diyorum size.</p>

  <p class="idebold1">élıse</p>

  <p class="normal">Zorla evlendiremezsiniz beni.</p>

  <p class="idebold1">harpagon</p>

  <p class="normal">Zorla evlendiririm seni.</p>

  <p class="idebold1">élıse</p>

  <p class="normal">Kendimi öldürürüm de böyle biriyle evlenmem.</p>

  <p class="idebold1">harpagon</p>

  <p class="normal">Kendini öldürme yok, evleneceksin. Şu yüzsüzlüğe bakın! Görülmüş şey mi bir kızın babasıyla böyle konuşması?</p>

  <p class="idebold1">élıse</p>

  <p class="normal">Görülmüş şey mi bir babanın kızını böyle evlendirmesi?</p>

  <p class="idebold1">harpagon</p>

  <p class="normal">Bundan iyi koca can sağlığı. Bahse girerim, herkes de iyi karşılayacak bu kararımı.</p>

  <p class="idebold1">élıse</p>

  <p class="normal">Ben de bahse girerim ki aklı başında hiç kimse iyi karşılamaz böyle bir evlenmeyi.</p>

  <p class="idebold1">harpagon</p>

  <p class="normal">Hah, bak Valère, işte. İster misin onu hakem yapalım bu işte? Razı mısın?</p>

  <p class="idebold1">élıse</p>

  <p class="normal">Razıyım.</p>

  <p class="idebold1">harpagon</p>

  <p class="normal">O ne derse peki diyecek misin?</p>

  <p class="idebold1">élıse</p>

  <p class="normal">Evet, o ne derse kabulüm.</p>

  <p class="idebold1">harpagon</p>

  <p class="normal">Tamam, oldu bu iş.</p>

  <div class="calibre2" id="calibre_pb_24"/>
</body>
</html>
