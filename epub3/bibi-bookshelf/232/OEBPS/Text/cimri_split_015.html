<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_16">SAHNE V</h2>

  <p class="ortabaslik">harpagon, valère, élıse</p>

  <p class="idebold1">harpagon</p>

  <p class="normal">Gel buraya, Valère. Hakem seçtik seni. Gel söyle bakalım, ben mi haklıyım, kızım mı?..</p>

  <p class="idebold1">valère</p>

  <p class="normal">Aman bayım, siz haklısınız elbet.</p>

  <p class="idebold1">harpagon</p>

  <p class="normal">Ne üstüne konuştuğumuzu biliyor musun?</p>

  <p class="idebold1">valère</p>

  <p class="normal">Bilmiyorum, ama haksız olamazsınız ki… Hakkın ta kendisisiniz.</p>

  <p class="idebold1">harpagon</p>

  <p class="normal">Ben ona bir koca bulmuşum; zengin, akıllı bir koca, o tutmuş olmaz diyor yüzüme karşı. Ne dersin buna?</p>

  <p class="idebold1">valère</p>

  <p class="normal">Ne mi derim? Ben mi?</p>

  <p class="idebold1">harpagon</p>

  <p class="normal">Evet, sen.</p>

  <p class="idebold1">valère</p>

  <p class="normal">Aslında ben de sizden yanayım tabii; siz isteseniz de haksız olamazsınız, ama o da belki büsbütün haksız değil, hem…</p>

  <p class="idebold1">harpagon</p>

  <p class="normal">Ne demek? Bay Anselme’den iyi koca mı olur? Soyu sopu belli kibar bir adam; yumuşak huylu, görmüş geçirmiş, aklı başında, hali vakti yerinde mi yerinde; üstelik birinci karısından çocuğu da var. Nerede bulur daha iyisini?</p>

  <p class="idebold1">valère</p>

  <p class="normal">Doğru, çok doğru; ama o da diyebilir ki size, bu kadar acele olmaz bu iş. Biraz zaman vermelisiniz ki ona, bakalım içinden geliyor mu bu bayla…</p>

  <p class="idebold1">harpagon</p>

  <p class="normal">Kaçırılmaya gelmez böyle bir fırsat; hemen atılmalı üstüne. Bir daha ara da bul böylesini. Kızımı nasıl istiyor, biliyor musun? Çeyizsiz!</p>

  <p class="idebold1">valère</p>

  <p class="normal">Çeyizsiz mi?</p>

  <p class="idebold1">harpagon</p>

  <p class="normal">Evet ya!</p>

  <p class="idebold1">valère</p>

  <p class="normal">Ha, bak, o zaman diyeceğim kalmaz. Akan sular durur…</p>

  <p class="idebold1">harpagon</p>

  <p class="normal">Bundan kârlı iş olur mu benim için?</p>

  <p class="idebold1">valère</p>

  <p class="normal">Elbette canım; lamı cimi yok artık bunun. Gerçi kızınız diyebilir ki size: Evlenme sanıldığından çok daha önemli bir iştir. İnsanı ömrü boyunca mutlu da edebilir, mutsuz da. Ölünceye kadar sürecek bir bağlılığa razı olmazdan önce iyice düşünüp taşınmalı.</p>

  <p class="idebold1">harpagon</p>

  <p class="normal">Çeyizsiz!</p>

  <p class="idebold1">valère</p>

  <p class="normal">Hakkınız var; asıl iş onda, elbette! Ama birtakım adamlar diyebilir ki size, bu meselelerde kızın gönlünü de göz önünde tutmalı. Arada bu kadar büyük bir yaş, davranış, duyuş ayrılığı oldu mu, evlenmenin sonu kötüye varabilir; kocanın başı…</p>

  <p class="idebold1">harpagon</p>

  <p class="normal">Çeyizsiz!</p>

  <p class="idebold1">valère</p>

  <p class="normal">Evet, tabii, diyecek yok! Orası öyle! Kim ne diyebilir buna karşı? Gel gelelim bir sürü babalar da var ki, verecekleri paradan çok, tutar, kızlarının rahatını düşünürler; kızlarını çıkarlarına feda etmezler; evlenmede her şeyden önce sevgiye, anlaşmaya önem verir, bir ailenin şerefini, rahatını, sevincini bu uyuşmaya bağlı…</p>

  <p class="idebold1">harpagon</p>

  <p class="normal">Çeyizsiz!</p>

  <p class="idebold1">valère</p>

  <p class="normal">Doğru, bundan ötesi boş laf. Çeyizsiz diyor adam! Sen gel de böylesine dayan… Durur, akan sular durur!</p>

  <p class="idebold1">harpagon</p>

  <p class="ideitalik">(Bahçeye doğru bakarak)</p>

  <p class="normal">O ne? Bir köpek havlıyor gibi geldi bana! İster misin hırsızlar gelsin paramı…</p>

  <p class="ideitalik">(Valère’e)</p>

  <p class="normal">Sen kıpırdama buradan! Ben şimdi geliyorum.</p>

  <p class="ideitalik">(Bahçeye doğru gider)</p>

  <p class="idebold1">élıse</p>

  <p class="normal">İşin alayında mısın, Valère. O ne biçim söz öyle?</p>

  <p class="idebold1">valère</p>

  <p class="normal">Kızdırmak istemiyorum adamı. Kızdı mı baş edemeyiz onunla. Böylesinin dikine gittin mi her şeyi bozarsın. Kimi kafaları kazanmak için dolambaçlı yollardan gideceksin. Diretmeye gelmez böylelerine; ifrit olur, kapanıverirler büsbütün. Doğruyu söylediniz mi şahlanır, aklı hiçe sayarlar her zaman. Sularına gidip onları dilediğin yana çekmekten başka çare yok. Her istediklerine peki diyeceksin ki haklarından gelesin; onları kendi istediğinden yana…</p>

  <p class="idebold1">élıse</p>

  <p class="normal">Anladık Valère, ama evlenmeye ne diyorsun?</p>

  <p class="idebold1">valère</p>

  <p class="normal">Bir kulpunu bulup bozacağız bu evlenmeyi.</p>

  <p class="idebold1">élıse</p>

  <p class="normal">Ne bulacaksın? Bu akşam olacak diyor!</p>

  <p class="idebold1">valère</p>

  <p class="normal">Zaman istemeli; bir hastalık çıkarmalı ortaya.</p>

  <p class="idebold1">élıse</p>

  <p class="normal">Hekim çağırırlar, yalanımız çıkar meydana.</p>

  <p class="idebold1">valère</p>

  <p class="normal">Hadi canım sende! Hekimler hastalıktan ne anlar! Sen istediğin hastalığı uydur; hekimler bir yolunu bulup hastalığını sahici yapar, nereden geldiğini de söylerler.</p>

  <p class="idebold1">harpagon</p>

  <p class="ideitalik">(Kendi kendine)</p>

  <p class="normal">Aman bir şey yok neyse, çok şükür!</p>

  <p class="idebold1">valère</p>

  <p class="normal">Olmazsa kaçarız, olur biter. Beni gerçekten seviyorsan, Élise…</p>

  <p class="ideitalik">(Harpagon’u görür)</p>

  <p class="normal">Elbette! Bir kız babasını dinlemeli tabii. Kocası şöyleymiş böyleymiş, onun nesine gerek? Hele çeyiz istemeyen bir kocadan ne istenebilir başka? Gözünü kapayıp gitmeli böylesine!</p>

  <p class="idebold1">harpagon</p>

  <p class="normal">Hay ömrüne bereket! Konuştu mu böyle konuşmalı insan!</p>

  <p class="idebold1">valère</p>

  <p class="normal">Hoş görün, efendimiz; bir şeye içerledim de kızınızla sertçe konuştum biraz…</p>

  <p class="idebold1">harpagon</p>

  <p class="normal">Ne hoş görmesi, bayıldım sözlerine! Bundan böyle kızımın eti senin, kemiği benim.</p>

  <p class="ideitalik">(Élise’e)</p>

  <p class="normal">Evet! Sen kaç istediğin kadar. Ona veriyorum senin üstünde olan hakkımı, Allahın bana verdiği hakkı! Ne derse dinleyecek, ne isterse yapacaksın.</p>

  <p class="idebold1">valère</p>

  <p class="normal">Bundan sonra artık, katlanmak zorundasınız acı sözlerime! Müsaadenizle efendim, ardından gideyim de devam edeyim deminki öğütlere.</p>

  <p class="idebold1">harpagon</p>

  <p class="normal">Evet, büyük iyilik etmiş olursun bana. Anlamalı ki…</p>

  <p class="idebold1">valère</p>

  <p class="normal">Biraz dizginlerini çekmek iyi olacak.</p>

  <p class="idebold1">harpagon</p>

  <p class="normal">Çok doğru. Ona öyle…</p>

  <p class="idebold1">valère</p>

  <p class="normal">Siz hiç merak etmeyin; ben hakkından gelirim onun.</p>

  <p class="idebold1">harpagon</p>

  <p class="normal">Aman, elinden geleni yap. Ben gidiyorum; şehirde bir işim var. Birazdan gelirim.</p>

  <p class="idebold1">valère</p>

  <p class="ideitalik">(Élise’e doğru)</p>

  <p class="normal">Elbette ya! Paradan daha değerli ne var bu dünyada? Siz Allaha şükredin ki böyle aklı başında bir baba vermiş size. Bir adam çeyiz istemeyince başka nesine bakılır artık? Çeyizsiz dedin mi bitti, her şey içindedir bunun… Güzelliğin de yerini tutar, gençliğin de, soyun sopun da, onurun da, şerefin de, aklın usun da…</p>

  <p class="idebold1">harpagon</p>

  <p class="normal">Ah, canım Valère! Ayet gibi laf ediyor vallahi. Ne mutlu böyle bir uşağı olana!</p>
</body>
</html>
