<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cimri</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_42">SAHNE V</h2>

  <p><span class="ortabaslik1">anselme, harpagon, élıse,<br class="calibre1"/>
  marıane, frosıne, valère, jacques usta,<br class="calibre1"/>
  komiser ve yardımcısı</span></p>

  <p class="idebold1">anselme</p>

  <p class="normal">Hayrola, Sayın Harpagon, pek alevlenmiş görüyorum sizi?</p>

  <p class="idebold1">harpagon</p>

  <p class="normal">Ah, sormayın, Bay Anselme, insanların en mutsuzu benmişim meğer! Nikâha geliyorsunuz sözde; ne karışık, ne perişan halde karşılıyoruz sizi. Ne param kaldı, ne şerefim; hepsinin canına okudular. Şu hain, şu alçak, çiğnemedik kutsal köşe bırakmadı evimde. Kendini uşak diye yutturup girdi buraya; paramı çaldı, kızımı da ayarttı üstelik.</p>

  <p class="idebold1">valère</p>

  <p class="normal">Sizin paranıza bakan kim?.. Nedir bu para lafı ikide birde?</p>

  <p class="idebold1">harpagon</p>

  <p class="normal">Evet ya! Birbiriyle evlenmeye söz vermiş bunlar! Bu rezalet sizi de ilgilendirir Bay Anselme; size de düşer adalete başvurup bu herifin hakkından gelmek.</p>

  <p class="idebold1">anselme</p>

  <p class="normal">Benim zorla evlenmeye hiç niyetim yok; başkasının olan bir gönülde benim ne işim var! Ama size bir faydam dokunursa elimden geleni yapmaya, size yardım etmeye hazırım.</p>

  <p class="idebold1">harpagon</p>

  <p class="normal">Bakın, işte, dürüst bir komiser. Her işi gereğince yapacağına söz verdi bana.</p>

  <p class="ideitalik">(Komiser’e)</p>

  <p class="normal">Yazın bu herifin suçlarını… Ne kadar büyültebilirseniz, o kadar büyültün suçlarını.</p>

  <p class="idebold1">valère</p>

  <p class="normal">Anlamıyorum, kızınızı sevmek neden suç oluyor? Onunla evlenmek istedim diye neden türlü işkencelere layık görüyorsunuz beni? Kim olduğumu öğrenince benim…</p>

  <p class="idebold1">harpagon</p>

  <p class="normal">Geç bu masalları bir kalem! Zamanımızda dünya soylu soplu hırsızlarla dolu. Bu namussuzlar kimsenin kendilerini tanımamasından faydalanıp soylu geçinmeye kalkıyorlar, hiç utanmadan parlak bir soyadı takıyorlar kendi kendilerine.</p>

  <p class="idebold1">valère</p>

  <p class="normal">Ben o adamlardan değilim; kendimin olmayanı benimsemeye tenezzül etmem. Bütün Napoli bilir benim soyumu.</p>

  <p class="idebold1">anselme</p>

  <p class="normal">Biraz yavaş. Ne söyleyeceksen ayağını denk al da söyle. Faka basarsın sonra! Karşındaki adamın Napoli’de bilmediği yoktur. Masal okumaya kalkacak olursan, hemen foyanı çıkarır ortaya.</p>

  <p class="idebold1">valère</p>

  <p class="normal">Kimseden çekinecek adam değilim ben. Napoli’de herkesi tanıyorsanız, herhalde Thomas d’Alburcy’yi de tanırsınız.</p>

  <p class="idebold1">anselme</p>

  <p class="normal">Tanımaz olur muyum?.. Onu benim kadar tanıyan da yoktur.</p>

  <p class="idebold1">harpagon</p>

  <p class="normal">Bana ne canım? Tomadan momadan bana ne?</p>

  <p class="idebold1">anselme</p>

  <p class="normal">Rica ederim, bırakın konuşsun; ne söyleyecek bakalım.</p>

  <p class="idebold1">valère</p>

  <p class="normal">Söyleyeceğim şu: Ben onun oğluyum işte.</p>

  <p class="idebold1">anselme</p>

  <p class="normal">Oğlu ha?</p>

  <p class="idebold1">valère</p>

  <p class="normal">Evet.</p>

  <p class="idebold1">anselme</p>

  <p class="normal">Hadi canım sende! Alay mı ediyorsun! Bir başka masal anlat; bu yalanla çıkamazsın işin içinden!</p>

  <p class="idebold1">valère</p>

  <p class="normal">Ağzınızı toplayın, rica ederim. Benim yalan söylediğim yok. İspat edemeyeceğim şeyi söylemem.</p>

  <p class="idebold1">anselme</p>

  <p class="normal">Ne demek? Thomas d’Alburcy’nin oğluyum mu diyorsun? Nasıl söylersin bunu?</p>

  <p class="idebold1">valère</p>

  <p class="normal">Ne diye söylemeyeyim? İşin doğrusu bu… Kim isterse ispat da ederim.</p>

  <p class="idebold1">anselme</p>

  <p class="normal">Yüzsüzlüğün bu kadarına pes! Sana bir hikâye anlatayım da aklın başına gelsin: Bundan tam on yıl önce senin adını ettiğin adam, çocukları ve karısıyla birlikte denizde boğuldu. O tarihte Napoli’de bir kargaşalık olmuştu, birçoklarıyla birlikte bu adam da ailesiyle bir gemiye binip kaçmak istemişti…</p>

  <p class="idebold1">valère</p>

  <p class="normal">Evet, ama siz de şunu öğrenin benden: Bu adamın yedi yaşında bir oğlu vardı. Deniz kazasında bu çocuğu, bir de hizmetçiyi bir İspanyol gemisi kurtardı. Karşınızdaki işte bu kurtarılan çocuktur. Şunu da benden öğrenin ki, bu İspanyol gemisinin kaptanı beni sevdi, halime acıyıp beni kendi oğluymuşum gibi büyüttü, yaşım ilerleyince bana kılıç kullanmasını öğretti, asker oldum. Sonradan öğrendim ki babam o deniz kazasında ölmemiş. Öldüğüne hiç inanmamıştım zaten. Buraya onu aramaya gelmiştim. Bir hadise bana canım Élise’i tanıttı. Onu görür görmez her şeyi unuttum, kulu kölesi oldum Élise’in. Sevdiğimin güzel hatırı ve babasının asık suratı yüzünden burada uşak olmaya razı oldum, babamı aramaya da başka birini gönderdim.</p>

  <p class="idebold1">anselme</p>

  <p class="normal">Peki, ne bilelim? Ya uyduruyorsan bütün bunları? Neyle ispat edersin bunların bir masal olmadığını?</p>

  <p class="idebold1">valère</p>

  <p class="normal">İspanyol kaptan, babamın yakut bir mührü, annemin koluma taktığı akik bir bilezik, ihtiyar Pedro, bir de benimle boğulmaktan kurtulan hizmetçiyle.</p>

  <p class="idebold1">marıane</p>

  <p class="normal">Olur şey değil! Yalan olamaz bu söyledikleriniz, olamaz. Yalan olamayınca da siz kardeşimsiniz benim!</p>

  <p class="idebold1">valère</p>

  <p class="normal">Kardeşim ha? Siz? Benim kardeşim?</p>

  <p class="idebold1">marıane</p>

  <p class="normal">Elbette ya! Sesini duyar duymaz bir şeyler oldu içimde. Annem deli olacak seni görünce. Kaç defa anlattı bana soyumuzun başına gelenleri. Allah bizi de kurtardı o korkunç deniz kazasından. Canımızı kurtardık ama hürriyetimizi kaybettik. Annemle ben, bir tahta parçasının üstünde canımızı kurtarmaya çalışırken korsanların eline düştük. On yıl kölelik ettikten sonra mutlu bir tesadüf bizi kurtardı. Napoli’ye döndük. Orada her şeyimizi satılmış bulduk; babamızı da boşuna aradık. Oradan Cenova’ya gittik. Annem babasının mirasından birkaç parça koparabildi. Akrabalarının haksızlığı, kötülüğü yüzünden kalkıp buralara geldik. Burada da zavallı annemin çekmediği sıkıntı kalmadı.</p>

  <p class="idebold1">anselme</p>

  <p class="normal">Hey Ulu Tanrı! Sen ne büyüksün! Bir sen varsın bu mucizeyi yapacak! Kucaklayın beni, yavrularım; katılın babanızın sevincine!</p>

  <p class="idebold1">valère</p>

  <p class="normal">Siz misiniz babam?</p>

  <p class="idebold1">marıane</p>

  <p class="normal">Siz ha!.. Annemin bunca zaman ağladığı!</p>

  <p class="idebold1">anselme</p>

  <p class="normal">Evet kızım, evet oğlum: Thomas d’Alburcy benim. Allah kurtarmıştı beni dalgalardan, hem de paramla birlikte. On altı yıldır ölmüş biliyordum hepinizi. Dünyanın dört bucağını dolaştıktan sonra geldim, burada evleneyim, yeniden bir yuva kurup kendimi avutayım dedim. Napoli’de beni yaşatmayacaklarını anlamış, oraya hiç dönmemeye karar vermiştim. Orada ne varsa sattırmanın bir yolunu bulup buraya yerleştim. Başıma bir sürü bela getiren eski adımı da değiştirip Anselme adını aldım.</p>

  <p class="idebold1">harpagon</p>

  <p class="normal">Bu sizin oğlunuz mu şimdi?</p>

  <p class="idebold1">anselme</p>

  <p class="normal">Evet.</p>

  <p class="idebold1">harpagon</p>

  <p class="normal">Çaldığı on bin altınımı sizden isterim.</p>

  <p class="idebold1">anselme</p>

  <p class="normal">Çaldığı mı? Oğlum mu çaldı?</p>

  <p class="idebold1">harpagon</p>

  <p class="normal">Ta kendisi.</p>

  <p class="idebold1">valère</p>

  <p class="normal">Kim söylüyor bunu?</p>

  <p class="idebold1">harpagon</p>

  <p class="normal">Jacques Usta.</p>

  <p class="idebold1">valère</p>

  <p class="normal">Sen mi söylüyorsun?</p>

  <p class="idebold1">jacques usta</p>

  <p class="normal">Görüyorsunuz ya canım, ağzımı açtığım var mı benim?</p>

  <p class="idebold1">harpagon</p>

  <p class="normal">Yağma yok! İşte Bay Komiser burada; onun önünde söyledi.</p>

  <p class="idebold1">valère</p>

  <p class="normal">Nasıl inanırsınız buna? Ben bu haltı işleyecek adam mıyım?</p>

  <p class="idebold1">harpagon</p>

  <p class="normal">Adam mısın değil misin bilmem, ben paramı isterim.</p>

  <div class="calibre2" id="calibre_pb_79"/>
</body>
</html>
