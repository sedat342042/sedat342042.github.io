<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-12.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x1-12.html" xml:lang="tr-TR">
			<div class="Basic-Text-Frame">
				<p class="split"/>
				<p class="arabaslik-orta para-style-override-7">İlk Deniz İtfaiye Aracı: <br/>Ateş Kayıkları</p>
				<p class="paragraf para-style-override-14"><span class="YdtpItalic char-style-override-1">Lutfuna ısınsa ne acep can-ı ahibba <br/>Ateş kayığı kendisidir zevrak-ı sahba</span></p>
				<p class="paragraf para-style-override-15"><span class="YdtpRegular char-style-override-1">Bilindiği gibi ülkemizde havadan, denizden, karadan yangınla etkin mücadele için eğitilmiş personel ve güncel teknolojiye uygun donanıma sahip bir Deniz İtfaiyesi teşkilatı tam olarak oturmuş değildir. Boğaziçi kıyılarındaki yalılarda ve deniz araçlarında meydana gelen yangınlarda, denizden yangına müdahale ve önleme konularında söndürme araç ve gereçleri günümüzde dahi yetersizliğini korumaktadır.</span></p>
				<p class="paragraf para-style-override-7"><span class="YdtpBold char-style-override-1">Tulumbacılık: </span><span class="YdtpRegular char-style-override-1">Yangın çıkınca etrafa yayılmadan söndürmek ve mahsur kalanları kurtarmak için kurulan bir Osmanlı dönemi teşkilâtı. Tulumbacılar her an hazırlıklı olur, yangın haberi geldiği zaman sırtlarına su sıktıkları tulumbalarını atar, koşar adımlarla yangın mahalline ulaşırlardı. Kendilerine özgü kıyafetleri ve kabadayı tavırları ile özel bir figür halini alan tulumbacılar, kullandıkları deyimler ve yaptıkları hizmetler ile halkın gönlünde ayrı bir yer tutarlardı.</span></p>
				<p class="paragraf para-style-override-7"><span class="YdtpBold char-style-override-1">Ateş Kayığı: </span><span class="YdtpRegular char-style-override-1">Mehmed Zeki Pakalın’ın </span><span class="YdtpItalic char-style-override-1">Tarih Deyimleri ve Terimleri Sözlüğü’nde </span><span class="YdtpRegular char-style-override-1">Ateş kayıkları şu şekilde tarif edilmektedir: </span><span class="YdtpItalic char-style-override-1">“Eskiden üç veya dört çifte kayıklara verilen isimdi. Ateş kayıkları öteki kayıklardan dar ve zayıf olarak yapılıyordu. Bu kayıklara ateş kayığı denilmesinin sebebi, eskiden yangın olduğunda, yangın tulumbalarını İstanbul’dan Üsküdar’a Anadolu yakasından İstanbul sahiline nakletmek için kullanılmış olmalarıdır.”</span></p>
				<p class="paragraf para-style-override-7"><span class="YdtpRegular char-style-override-1">Ateş kayıkları, tarihî literatürümüze giren denizden yangına müdahale sisteminin ilk aracı olarak karşımıza çıkmaktadır. Boğaziçi, Haliç ve Marmara Denizi’nde henüz buharlı gemilerin ortaya çıkmadığı, ulaşımın kayıklarla sağlandığı zamanın tanıkları olarak sahil kenarlarındaki yangınlara müdahale eden tulumbacıların ulaşım aracı olarak literatürdeki yerlerini almışlardır ateş kayıkları.</span></p>
				<p class="paragraf para-style-override-7"><span class="YdtpRegular char-style-override-1">10 Eylül 1509’da meydana gelen ve küçük kıyamet anlamında “kıyamet-i suğra” olarak isimlendirilen İstanbul depreminde çıkan yangınlardan sonra yangın söndürme teşkilatının düşünülmeye başlandığını söyleyebiliriz. Özellikle XVI. yüzyılda meydana gelen İstanbul yangınlarından sonra yangınlara müdahalede yeni yöntemler düşünülmüş olmalıdır.</span></p>
				<p class="paragraf para-style-override-7"><span class="YdtpRegular char-style-override-1">Tulumba teşkilatı kurulduktan sonra Boğaziçi ve Haliç’in belli iskelelerinde tulumbacılar bulundurulmuş ve yangın haber alındığı zaman ateş kayıklarıyla yangın noktalarına ulaştırılmaya çalışılmıştır. Ateş kayıkları süratli hareket edilebilmeleri için ince ve narin yapılır, bu sebepten pazar kayıklarından daha fazla süratle hareket ederlerdi.</span></p>
				<p class="paragraf para-style-override-7"><span class="YdtpRegular char-style-override-1">Ateş kayıkları yangınlara müdahale etmek üzere Anadolu yakasında Üsküdar Büyük İskele’de, Avrupa yakasında ise Eminönü Çardak İskelesi’nde yangın nöbeti beklerdi. Ateş kayıkları Eminönü’nde beklerken, Üsküdar’da veya o cihette çıkan yangına İstanbul’un yangın tulumbalarını, tulumbacılarıyla birlikte süratle naklederlerdi. İskelenin yangın nöbetçisi elinde harbisini tuttuğu halde kayığın kıç üzerinde otururdu.</span></p>
				<p class="paragraf para-style-override-7"><span class="YdtpRegular char-style-override-1">Sadece yukarıda belirttiğimiz iskeleler değil, İstanbul’un büyüklüğünü ve kalabalıklığını göz önüne aldığımızda birçok iskelesinde yangına müdahale için bekletilen deniz itfaiye aracı olarak ateş kayıkları bulundurulduğu düşünülebilir. Deniz itfaiyelerinin bulunduğu iki iskeleyi örnek olarak burada vermekte fayda vardır.</span></p>
				<p class="arabaslik-orta para-style-override-7">Üsküdar Büyük İskele Ateş Kayıkları</p>
				<p class="paragraf para-style-override-7"><span class="YdtpRegular char-style-override-1">Büyük İskele’de özel görev yapan kayık ve kayıkçı bölüklerinden en önemlisi ateş kayıkları idi. Bu iskelede bekleyen ateş kayıkları diğer emsali kayıklardan daha dar ve zayıf, ince ve narin yapılıydı. Yangın vuku bulduğunda hususi olarak bekleyen dört-beş kayık, tulumba ve tulumbacıları süratle yangın mahalline taşırdı. Bu kayıklar zaman zaman yük ve insan taşınmasında da kullanılmıştır. 1802 tarihli kayıkçı esnafı sayımına göre Büyük İskele’de 11 ateş kayığı yangın nöbeti beklerdi. Bu kayıklarda görev yapan 21 kayıkçı olup, kethüdaları Mustafa adında biriydi.</span></p>
				<p class="arabaslik-orta para-style-override-7">Eminönü Çardak İskelesi</p>
				<p class="paragraf para-style-override-7"><span class="YdtpRegular char-style-override-1">Çardak İskelesi’nde nöbet bekleyen iki tane ateş kayığı vardı. 1234 tarihli olan bir vesikaya göre iki ateş kayığının sekiz tane kayıkçısı vardı. Bunların her birine ayda kırkar akçe veriliyordu. Bu paranın hazineden verilmekte olması ateş kayıklarının devlete ait olduğunu gösterir. Çardak, gümrük yeri olduğu için bu ateş kayıklarının tüccar eşyası naklinde ve insan taşımacılığında da kullanıldığı anlaşılıyor.</span></p>
				<p class="paragraf para-style-override-7"><span class="YdtpRegular char-style-override-1">İstanbul’un gelişimiyle birlikte yukarıda belirttiğimiz ateş kayıklarının yeterli olmayacağı ve bunlardan başka nöbet bekleyen ateş kayıklarının da bulunmuş olması olasıdır. Ateş kayıkları bekledikleri iskelelerde zaman zaman farklı işler de yapmaktaydılar. 1768 tarihli bir arşiv belgesinde Üsküdar’da görev yapan ateş kayıklarının Üsküdar kavukçu taifesinden 40 kişiyi Eminönü’ne kişi başı 1 akçeye taşıdığına şahit oluyoruz. Bu kayıkları her ne kadar ilk deniz itfaiyesi olarak nitelesek de, itfaiye aracı görevinin yanında yük ve insan naklinde de kullanılmışlardır.</span></p>
				<p class="paragraf para-style-override-7"><span class="YdtpRegular char-style-override-1">Tarihimizin bilinen bu ilk deniz itfaiye aracı birçok yangına zamanında müdahale ederek İstanbul halkının gönlünde ve aklında haklı bir yer edinmiştir. Ne gariptir ki, İstanbul halkının gönlünde yer edinmiş olan ateş kayıklarının bugün elimizde bir resmi dahi yoktur.</span></p>
				<p class="arabaslik-orta para-style-override-7">İtfaiye Tarihi</p>
				<p class="paragraf para-style-override-7"><span class="YdtpRegular char-style-override-1">1720 senesine kadar İstanbul’da çıkan yangınları, yeniçeriler kanca, balta, su kovası vesaire gibi itfâiye âletleriyle söndürürlerdi. Ancak 1720 yılında ise yangın tulumbalarının ilk numunesini yapan Dâvûd Ağa’nın nezâreti altında Acemi Ocağına yamak olmak üzere ayrıca Dergâh-ı âli Tulumbacı Ocağı ihdas edildi. Ancak yeniçeriliğin 1826’da kaldırılmasıyla bu ocak da lağv edildi. 1827 yılında yarı askerî bir İtfâiye Teşkilâtı kuruldu. 1869’da belediye daire ve merkezlerine, mahallelere tulumbalar verilerek semt tulumbacı ocakları kuruldu. Bu yıllarda çıkan İstanbul yangınından sonra Macaristan’dan getirilen Kont Szechynı’ya Askerî İtfaiye Teşkilatı kurduruldu (1874). 1923’ten sonra itfaiye teşkilatı belediyelere devredildi.</span></p>
			</div>
		</div>
</body>
</html>