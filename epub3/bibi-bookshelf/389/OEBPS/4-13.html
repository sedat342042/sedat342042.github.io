<html xmlns="http://www.w3.org/1999/xhtml">
	<head>
		<title>4-13.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-13.html" xml:lang="en-GB">
			<div class="Basic-Text-Frame">
				<p class="split"/>
				<p class="anabaslik" id="toc_marker-6"><span class="regular-metin">İDAMLAR VE SONUÇ</span></p>
				<p class="paragraf-2 para-style-override-47"/>
				<p class="paragraf-2 para-style-override-47"/>
				<p class="paragraf-2 para-style-override-47"/>
				<p class="paragraf-2 para-style-override-15"><span class="regular-metin" xml:lang="tr-TR">İdam gününe dek kimi milletvekillerinin girişimleri de dâhil olmak üzere en küçük kurtuluş umutlarına varınca­ya dek birçok yol denendi. Ancak hükümetin ve Genel Kurmay Başkanlığı’nın, dolayısıyla adalet makamlarının tavırlarında en ufak bir yumuşama ya da geri adım sağla­namadı. Halkın gözünde bir adalet ve özgürlük timsali ha­line gelen Gezmiş, Aslan ve İnan artık hayatlarının son an­larını yaşıyorlardı. Farklı durum ve kişilerde rastlanan pa­nik ve bağışlanma çırpınışlarından hiçbirine itibar etmedi­ler. Kızıldere’de öldürülen yoldaşlarıyla birlikte onlar da zaten kendilerini toprağa gömmüşlerdi. Onlar, başarısız bir devrim girişiminin çılgın çocuklarıydılar. Genceciktiler ve içinde bulundukları yaşamın koşulları, onların hayalle­rindeki dünyayla herhangi bir bağ taşımıyordu.</span></p>
				<p class="paragraf-2 para-style-override-15"><span class="regular-metin" xml:lang="tr-TR">Bu kadar kısa bir yaşama bunca çabayı ve düşü sığdırabilmeleri bile onları yaşıtlarından ve sisteme göbekten bağlı olanlardan ayrı kılmıştı. Belki iktidar ve onu kontrol eden elit tarafından korkunç ve yok edilmesi gereken terö­ristler olarak tanıtıldılar; ancak uğruna hayatlarını verdik­leri yoksullar ve ezilenler, onların asıl sahip olduğu değeri biliyordu. Bugün bile hala annelerimizin, babalarımızın duvarlarını süsleyen resimleri ve adları anıldığında akıtı­lan gözyaşları, bu insanların asıl hak ettikleri yerin milyon­larca insanın kalbinde sonsuza dek var olmaya devam ede­ceğinin en açık ifadesidir.</span></p>
				<p class="paragraf-2 para-style-override-24"><span class="regular-metin" xml:lang="tr-TR">Deniz Gezmiş, Hüseyin İnan v e Yusuf Aslan, idamdan önce ailelerine yazdıkları mektuplarda yaşadıkları hayata ve verdikleri mücadeleye ilişkin en doğrudan fikirlerini ak­tardılar. Görüleceği üzere, bu satırlarda “halk düşmanı azı­lı teröristler”in değil, yaşama tutkuyla bağlı, insanı ve eme­ği canı pahasına seven “insan evlatlarının” veda cümleleri yazılıdır. Her ne kadar resmi makamlarca o dönem kabul edilmese de düpedüz intikam almak amacıyla ve ABD iş­birlikçileri tarafından darağacına gönderilen bu insanlar, tek bir insan dahi öldürmedikleri halde ölüme gönderildi­ler. Günümüzde en azılı katillerin, banka hortumcularının, hatta tecavüzcülerin sıkça affedilip elini kolunu sallayarak sokaklara salındığını düşününce, söz konusu adaletsizliğin apaçık ortada olduğu görülecektir. Kaldı ki bu konuda Halit Çelenk’in kitabında ortaya koyduğu belgeler de döne­min adalet sistemindeki aksaklıkların ve çarpıklıkların en bariz kanıtıdır. Yıllar sonra dönemin savcısı ve politikacılarıyla yapılan röportajlarda da bu durum ortaya konmakta­dır. İdamların yapılmaması gerektiği bu insanlarca da artık kabul edilmektedir.</span></p>
				<p class="paragraf-2 para-style-override-24"><span class="regular-metin" xml:lang="tr-TR">Peki neydi onları ölüme götüren sebep? 12 Eylül 1980’de Kenan Evren başkanlığında yapılan askeri darbe­den sonra, bir Amerikalı yetkili Washington’a bilgi verir­ken “Bizim çocuklar işi başardı!” diyordu. İşte Denizlerin idamından da Amerikalıların “bizim çocukları”, yani ülke­nin bu hegemonyaya göbekten bağımlı olmasını onaylayan ve bundan kişisel ve politik çıkarlar sağlayan kişiler so­rumludur. Söz konusu adaletsizlik ve kötü niyet artık tarih </span><span class="regular-metin" xml:lang="tr-TR">tarafından herkesin gözleri önüne serilmiştir. Bunca hak­sızlığın açık açık yaşandığı bir davanın ardından, hiç kim­senin kalkıp “onlar teröristti ve bu yüzden öldürüldüler” demeye hakkı yoktur.</span></p>
				<p class="paragraf-2 para-style-override-15"><span class="regular-metin" xml:lang="tr-TR">Darağacına giderken dahi baş eğmeyen üç yoldaş, aile­lerine de son bir ses bırakmışlardı. Mektuplarında hiçbir akıl karışıklığı, korku ya da şüphe yoktu. Onlar yaşamak­tan ve mücadele etmekten korkmadıkları gibi, kendilerini tutsak hissettikleri düzenin sahte güzelliklerini terk etmek­ten de korkmadılar. Gezmiş ve yoldaşlarının ailelerine göndermiş mektuplar da aklımızda kalması ve fikirlerini özetleyen en güzel belgeler olması bakımından, aşağıda sunulmuştur:</span></p>
				<p class="paragraf-2 para-style-override-22"/>
				<p class="arabaslik-sol-kucuk"><span class="bold" style="font-size:0.92em;">Deniz Gezmiş’in Veda Mektubu</span></p>
				<p class="paragraf-2"><span class="regular-metin">6 Mayıs 1972 </span></p>
				<p class="paragraf-2"><span class="regular-metin">Baba,</span></p>
				<p class="paragraf-2"><span class="regular-metin">Mektup elinize geçmiş olduğu zaman, aranızdan ayrıl­mış bulunuyorum. Ben, ne kadar üzülmeyin desem, yine de üzüleceğinizi biliyorum. Fakat, bu durumu metanetle karşılamanı istiyorum. İnsanlar doğar, büyür, yaşar ve ölürler... Önemli olan çok yaşamak değil, yaşadığı süre içinde, fazla şeyler yapabilmektir.</span></p>
				<p class="paragraf-2"><span class="regular-metin">Bu nedenle ben, erken gitmeyi normal karşılıyorum. </span><span class="regular-metin">Ve </span><span class="regular-metin">kaldı ki, benden önce giden arkadaşlarım, hiçbir zaman ölüm karşısında tereddüt etmemişlerdir. Benim de etmeye­ceğimden şüphen olmasın.</span></p>
				<p class="paragraf-2"><span class="regular-metin">Oğlun, ölüm karşısında aciz ve çaresiz kalmış değildir.</span></p>
				<p class="paragraf-2 para-style-override-19"><span class="regular-metin" xml:lang="tr-TR">Bu yola bilerek girdi. Sonunda da bu olacağını biliyor­du.</span></p>
				<p class="paragraf-2 para-style-override-17"><span class="regular-metin" xml:lang="tr-TR">Seninle düşüncelerimiz ayrı ama beni anlayacağını tah­min ediyorum. Sadece senin değil, (...) anlayacağına inanı­yorum.</span></p>
				<p class="paragraf-2 para-style-override-19"><span class="regular-metin" xml:lang="tr-TR">Cenaze için, avukatlarıma gerekli talimatı verdim. Ay­rıca savcıya da bildireceğim. Ankara’da 1969’da ölen arka­daşım Taylan Özgür’ün yanına gömülmek istiyorum. Onun için cenazemi İstanbul’a götürmeye kalkma.</span></p>
				<p class="paragraf-2 para-style-override-24"><span class="regular-metin" xml:lang="tr-TR">Annemi teselli etmek sana düşüyor. Kitaplarımı küçük kardeşime bırakıyorum. Kendisine özellikle tembih et. Onun bilim adamı olmasını istiyorum. Bilimle uğraşsın ve unutmasın ki, bilimle uğraşmak da bir yerde insanlığa hiz­mettir.</span></p>
				<p class="paragraf-2 para-style-override-19"><span class="regular-metin" xml:lang="tr-TR">Son anda, yaptıklarımdan en ufak bir pişmanlık duy­madığımı belirtir seni, annemi ve kardeşimi devrimciliği­min olanca ateşiyle kucaklarım...</span></p>
				<p class="paragraf-2 para-style-override-61"><span class="regular-metin" xml:lang="tr-TR">Oğlun Deniz Gezmiş </span></p>
				<p class="paragraf-2 para-style-override-62"><span class="regular-metin" xml:lang="tr-TR">Merkez Cezaevi</span></p>
				<p class="paragraf-2 para-style-override-22"/>
				<p class="arabaslik-sol-kucuk"><span class="bold" style="font-size:0.92em;">Yusuf Aslan’ın Veda Mektubu</span></p>
				<p class="paragraf-2 para-style-override-60"><span class="regular-metin" xml:lang="tr-TR">Bütün Akrabalara,</span></p>
				<p class="paragraf-2 para-style-override-48"><span class="regular-metin" xml:lang="tr-TR">Bu mektubumu okuduğunuz zaman artık aranızda ol­mayacağım. Mektubumu Senatonun idamlarımızı tasdik ettiğini öğrendiğim anda yazıyorum. Şundan emin olma­lısınız ki, bugüne kadar davama olan inancım sarsılma­mıştır. Sehpaya gidene kadar da en ufak bir sarsılma olma­yacaktır. Ben halkımın kurtuluşu, Türkiye’nin tam bağım­sızlığı için savaştım. Sizler beni tanıyorsunuz. Bir yıldan beri bu bir avuç sömürücüler, vatan satıcıları, işbirlikçiler ellindeki bütün imkânlarla bizi dışarıdan yardım gören,beyinleri yıkanmış, vatan haini, dışarıdan emir alan, bölü­cü diye tanıtmaya ve halkımızdan bizi koparmaya çalıştı­lar. Bu bir avuç azınlığa göre vatanseverlik vatanı satmak, yabancılarla işbirliği yapmak, NATO’yu ve Amerika’yı sa­vunmak, 6. Filo’yu ağırlamak, milyonlarca köylünün geçi­mi olan haşhaş ekimini elinden almak, işçinin grev hakkı­nı engellemek, Amerika’ya ve emperyalizme hizmet et­mektir. Biz bunlara karşı çıktık. Bunun için biz vatan haini, onlar yurtsever oldular. Bizi bu mücadeleden dolayı, güya adil mahkemelerinde yargılayan ve yine adil kurumları eliyle asacak olanlar bilmelidirler ki biz halkımızın kurtu­luşu ve Türkiye’nin bağımsızlık mücadelesi uğruna şerefi­mizle bir defa öleceğiz. Bizi asanlar şerefsizlikleriyle her gün ölecekler.</span></p>
				<p class="paragraf-2 para-style-override-19"><span class="regular-metin" xml:lang="tr-TR">Son sözüm; yaşasın isçiler, köylüler! Yaşasın devrimci­ler! Yaşasın halkımın kurtuluşu ve bağımsızlığı için sava­şanlar! Yaşasın tam demokratik Türkiye’nin kurulmasın­dan yana olanlar! Kahrolsun emperyalizm! Kahrolsun fa­şist koalisyon.</span></p>
				<p class="paragraf-2 para-style-override-63"><span class="regular-metin" xml:lang="tr-TR">T.</span><span class="regular-metin" xml:lang="tr-TR"> Yusuf Aslan</span></p>
				<p class="paragraf-2 para-style-override-22"/>
				<p class="arabaslik-sol-kucuk"><span class="bold" style="font-size:0.92em;">Hüseyin İnan’ın Veda Mektubu</span></p>
				<p class="paragraf-2"><span class="regular-metin">Babama, Anneme, Kardeşlerime ve Akrabalarıma, Söyleyecek fazla söz bulamıyorum.</span></p>
				<p class="paragraf-2"><span class="regular-metin">Bir insanın sonunda karşılaşacağı tabii sonuç bildiğiniz sebeplerden dolayı erken karşıma çıktı. Üzüntü ve acılarınızı tahmin ediyorum. İlerde durumu çok daha iyi anlayacağınız inancındayım. Metin olunuz. Üzüntü ve acılarınızı unutmaya çalışınız.</span></p>
				<p class="paragraf-2 para-style-override-17"><span class="regular-metin" xml:lang="tr-TR">Bütün varlığımla hepinize kucak dolusu selamlar, sev­giler! Yazılacak çok şey var, fakat hem mümkün değil, hem de sırası değil...</span></p>
				<p class="paragraf-2 para-style-override-61"><span class="regular-metin" xml:lang="tr-TR">Candan selamlar. </span></p>
				<p class="paragraf-2 para-style-override-62"><span class="regular-metin" xml:lang="tr-TR">Hüseyin İnan</span></p>
				<p class="siir-ustbosluk"/>
				<p class="paragraf-2"><span class="regular-metin">Deniz Gezmiş, dönemin çeşitli aydınları öncülüğünde düzenlenen imza kampanyaları, protestolar, mektuplar ve yapılan tüm çağrılara karşın 6 Mayıs 1972’de Hüseyin İnan ve Yusuf Arslan’la birlikte Ankara Merkez Kapalı Cezaevi’nde idam edildi. Sabaha karşı idam edildi. İdam esnasında Deniz Gezmiş’in avukatı olan Halit Çelenk de darağacının hemen yanında yüreğini dağlayan bu infaza tanıklık etmektedir. Çelenk, “İdam Gecesi Anıları isimli kitabında idam olayını şöyle anlatmaktadır:</span></p>
				<p class="paragraf-2"><span class="regular-metin">“... Deniz, ayağındaki bağları çözük postallarını biz­lere göstererek, görevliye sesleniyor:</span></p>
				<p class="paragraf-2"><span class="regular-metin">-Postallarımın bağlarını bile bağlamaya vakit bırak­madan beni apar-topar buraya getirdiler. Postallar bu hali ile sehpada ayağımdan düşecek. Düşmelerini is­temiyorum. Onları bağla da düşmesinler.</span></p>
				<p class="paragraf-2"><span class="regular-metin">Görevli postallarını bağlıyor.</span></p>
				<p class="paragraf-2"><span class="regular-metin">Ayağa kalkıyor. İdam sehpasına doğru yürürken bize dönerek:</span></p>
				<p class="paragraf-2"><span class="regular-metin">-Allah’a ısmarladık. Cezaevlerindeki bütün devrim­cilere selam. Onları benim için tek tek öpün, diyor ve metin adımlarla avluya doğru yürüyor.</span></p>
				<p class="paragraf-2"><span class="regular-metin">...Bir gardiyan ilmiği açıyor, genişletiyor, Deniz’in kafasına takıyor. Çift ilmik Deniz’in boğazına asılıyor.</span></p>
				<p class="paragraf-2"><span class="regular-metin">Bu esnada Deniz, gecenin derinliklerine dalga dalga yayılan gür sesiyle şunları söylüyordu:</span></p>
				<p class="paragraf-2"><span class="regular-metin">“Yaşasın tam bağımsız Türkiye. Yaşasın... Yaşasın... Yaşasın işçiler, köylüler. Kahrolsun emperyalizm!”</span></p>
				<p class="paragraf-2"><span class="regular-metin">Emperyalizm kelimesinin “izm”ini bitiremeden infaz savcısı:</span></p>
				<p class="paragraf-2"><span class="regular-metin">-Çek, çek, diye bağırıyor.”</span></p>
				<p class="paragraf-2"><span class="regular-metin">Gezmiş, taburesini bile cellâda tekmeletmek is­tememiş, kendisi bunu yapmaya çalışırken cellâdın müdahalesiyle tabure Deniz’in ayaklarının altından gecenin karanlığına yuvarlanmıştı. Darağacının ipi yanlış hazırlandığı için, Deniz yaklaşık elli dakika boyunca yarı canlı yarı cansız biçimde ipin ucunda sallandırılmıştı. Çelenk’in de kitabında ayrıntılarıyla anlattığı bu olay ayrı bir üzüntü konusu olmuştu. Halkın evladı ölürken bile yaşama olan sevgisi onu ölmekten alıkoymuştu. </span><span class="regular-metin">Ve </span><span class="regular-metin">nihayetinde cansız bedeni darağacından indirilip yerde hazır bulunan bezin üzerine yatırıldı. Artık ülkesinin öz­gürlüğü ve mutluluğu için hayatını ortaya konan bu “teröristten” ebediyen kurtulunmuştu. Aynı gece Gez­miş’in can ve siper yoldaşları olan Hüseyin İnan ve Yusuf Aslan da ölümden paylarına düşeni aldılar.</span></p>
				<p class="paragraf-2"><span class="regular-metin">Üç yiğit delikanlı, Mayıs ayının ılık gecesinde, yeniden yeşeren, çiçeklere boğulan toprağa düştüler usulca. Onlar bir ideolojinin tetikçiliğini değil, eşit ve mutlu bir yaşamın sözcülüğünü yaptıkları için canlarından oldular. Kısacık yaşamları, adlarını evlatlarına verecek olan anaların ve babaların aklarlında silinmemecesine yer etti.</span></p>
				<p class="paragraf-2"><span class="regular-metin">Ölümlerinden sonra artarak ve yayılarak devam eden toplumsal mücadele, artık eksenini yasal mücadelelerin </span><span class="regular-metin" xml:lang="tr-TR">ötesine, sert ve acımasız bir çatışma ortamına doğru çeviriyordu. Türkiye, idamların ardından sürecek olan bas­kı ortamı nedeniyle derin ve kederli bir sessizliğe bürünecektir. </span><span class="regular-metin" xml:lang="tr-TR">Ta</span><span class="regular-metin" xml:lang="tr-TR"> ki insanlar onların adların duvarlara yaz­maya, fotoğraflarını evlerinin en güzel köşelerine asmaya başlayıncaya dek. </span><span class="regular-metin" xml:lang="tr-TR">Ve</span><span class="regular-metin" xml:lang="tr-TR"> idam Gezmiş’in anısını ve fikirlerini halkının aklından silmeyi başaramamış, aksine halkın kal­binde en derin ve özel yere mıhlarcasına işlemişti...</span></p>
			</div>
		</div>
	</body>
</html>