<html xmlns="http://www.w3.org/1999/xhtml">
	<head>
		<title>4-5.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-5.html" xml:lang="en-GB">
			<div class="Basic-Text-Frame">
				<p class="split"/>
				<p class="anabaslik" id="toc_marker-3">TOPLUMSAL VE POLİTİK KRİZLER SOKAKLARI ISITIYOR</p>
				<p class="drop" xml:lang="tr-TR"><span class="char-style-override-1">F</span><span class="regular-metin">ransız gençliğinin harekete geçirdiği halk kitleleri, ay­nı zamanda sokağa taşan bir “sınıf savaşı”nın izlerini taşıyordu. Düzenlenen mitingler de Fransız Devrimlerine yol gösterici rol oynayan “Eşitlik, Özgürlük, Kardeşlik!” sloganının nostaljik göstergelerine sahip bir ruhu yansıtı­yordu. Öte yandan yüzyılın başındaki Bohem hareketlerin mistik ruhunu da içermekte olan bu II. Bohem Devrimi, sa­vaş nedeniyle ortaya çıkan halk tepkisini, iktidar sahipleri­ne yönlendirmeyi bilmiş</span><span class="regular-metin">ti.</span></p>
				<p class="paragraf-2 para-style-override-13"><span class="regular-metin" xml:lang="tr-TR">II. Dünya Savaşı’nda galip tarafta yer alarak SSCB’nin antitezi olarak ortaya çıkan ABD’nin kapitalist yayılmasını sürdürebilmek için başlattığı ikinci saldırı kampanyası, ABD-İngiltere ittifakının iktidarıyla sonuçlanmıştı. Ekono­mik ve sanayi erkini rakipsiz biçimde ele geçiren bu blok, Ortadoğu ve Kuzey Afrika’dan başlayarak bölgesel yayıl­ma savaşlarının fitilini 1940’ın sonlarına doğru ateşlemişti bile... Bu ittifakın ve Sovyet Rusya’nın ortak askeri müca­delesi ile alt edilen Nazi işgalinden kurtulan ülkelerse, ga­lipler tarafından fiili bir işgale uğramış durumdaydı.</span></p>
				<p class="paragraf-2 para-style-override-13"><span class="regular-metin" xml:lang="tr-TR">Yıkıma uğrayan ülkelerin tekrar ayağa kalkması için yaşanması gereken sanayi atılımı işçi nüfusun yoğunluğu­nu günden güne artırırken, günlük 13-14 saati bulan iş günleri de ayrı bir huzursuzluk kaynağını oluşturmaktay­dı. Güney Amerika’da birbiri ardına başlayan ayaklanma­lar ya da toplumsal mücadeleler, yayılmacı politikaların önünde önemli engeller olarak dikilmekteydi. Sorunun or­tadan kaldırılması yolu olarak bulunan çözümler ise yo­ğun bir karşı saldırı olarak çalışan sınıfa ve rakip bloka yö­nelmişti. Dünya çapında yaşanan bölgesel çatışmaların belki de ilk kıvılcımı ABD-İngiltere destekli bir politik ma­nevrayla kurulan iktidarlar ve devletler çakmıştı.</span></p>
				<p class="paragraf-2 para-style-override-20"><span class="regular-metin" xml:lang="tr-TR">Ortadoğu’da İngiliz mandası altındaki Filistin bölge­sinde yaşanan Arap-Yahudi gerginliği, çeşitli fanatik dinci grupların kurduğu Bnai Brith adlı Yahudi paramiliter ör­gütçe gerçekleştirilen İngiliz ve Arap karşıtı saldırılarla başlamıştı. Yüzlerce yıl boyunca aynı toprakları paylaşan farklı halklar arasında yaşanan bu gerginlik yayılmacı dev­letler tarafından kontrol altına alınmaya çalışılıyor, gerekli görülen yerlerde darbeler ve gizli faaliyetler yoluyla “saf dışı” bırakılıyordu.</span></p>
				<p class="paragraf-2 para-style-override-20"><span class="regular-metin" xml:lang="tr-TR">Asya ülkelerinde başlamış olan bağımsızlık mücadele­leri Batı’daki yansımasını buluyor, günden günde fakirle­şen ve artan baskılar altında ezilen insanlar, artık sokakla­ra çıkmaya ve baskıcı iktidarlara karşı duyulan hoşnutsuz­luğu dile getirmeye başlamıştı.</span></p>
				<p class="paragraf-2 para-style-override-14"><span class="regular-metin" xml:lang="tr-TR">70’lerin başlarında kendisini gösteren dünya ölçekli ekonomik kriz, kapitalizmin İkinci Dünya Savaşı’nın biti­minden bu yana birikmekte olan çelişkilerinin toplumsal patlama noktasına geldiğini gösteriyordu; kapitalizmin ikinci yükseliş dönemi o kadar da rahat sürmüyordu. Eko­nomik, toplumsal, politik ve kültürel planda birçok çelişki de ya içten içe yaygınlaşmakta ya da patlak vermekteydi. Ekonomi alanında yürürlükte olan Keynesçi politikalar enflasyonu azdırıyor; hızlı bir büyüme ve dönüşüm süreci yaşayan Almanya ve Japonya gibi kapitalist ülkeler, ABD’nin ekonomik hegemonyasını yavaş yavaş zorlamaya başlıyor, ABD doları üzerine kurulu uluslararası para siste­mi zayıflıyor, ekonomistlerin deyimiyle ekonomi “aşırı ısınma”ya başlıyordu.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Öte yandan ücretlerin yükselmesinin yanı sıra, genel tabloya bakıldığında ücretler emek verimliliğindeki deva­sa artışların gerisinde kalıyordu. Aynı zamanda işçi sınıfı, yeni kuşağın da gelmesiyle birlikte ağır savaş döneminin etkilerinden yavaş yavaş sıyrılıyor, kapitalistlerden almayı başardığı kapsamlı sosyal reformların da etkisiyle giderek daha fazla özgüven kazanıyordu.</span></p>
				<p class="paragraf-2 para-style-override-22"/>
				<p class="arabaslik-sol-kucuk"><span class="bold" style="font-size:0.92em;">“Fransa, Mayıs 68”</span></p>
				<p class="paragraf-2 para-style-override-19"><span class="regular-metin" xml:lang="tr-TR">3 Mayıs Cuma günü Paris Sorbonne Üniversitesi’nde bir miting çağrısı yapıldı. Amaç bir önceki gün Nanterre Üniversitesi’nin kapatılmasını protesto etmekti. Bu olayı, Vietnam Savaşı’na karşı kampanya yürüten öğrencilerle aşırı sağcı gruplar arasında bir hafta süren çatışmalar izle­di. Sorbonne toplantısına sadece 300 kadar öğrenci ilgi gös­termişti. Fakat akşamla birlikte St. Michel Bulvarı boyunca, şiddetli bir meydan muharebesi patlak verdi. Bu çatışma­nın sonunda 72 polis ve sayısı açıklanmayan çok sayıda genç yaralanmış, 600 kişi tutuklanmış ve böylece tarihe Fransa Mayıs olayları olarak geçen olaylar başlamıştı.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Üniversite yetkilileri, sağcıların öğrenci mitingine sal­dıracağı söylentisini bahane ederek, polisi içeri çağırdılar. Polis öncelikle Sorbonne’u kuşattı, yapılan görüşmelerin ardından öğrencilerin üniversiteden 25 kişilik gruplar ha­linde, barışçıl bir şekilde, kadınların ve erkeklerin ayrı ayrı çıkmasına izin vermeye razı oldu. Kadınlar dışarı bırakıldı ama ilk erkek grubu çıkar çıkmaz tutuklanarak beklemek­te olan polis araçlarına binmeye zorlandı. Bir kalabalık top­landı ve öfkeyle ileri doğru yüklenmeye başladı. İlk polis minibüsü St. Michel Bulvarı’na doğru harekete geçmeyi denemişti ki, o dakikada büyüyen bir öğrenci kalabalığı aracın yolunu kesti.</span></p>
				<p class="paragraf-2 para-style-override-20"><span class="regular-metin" xml:lang="tr-TR">Sonunda polis göz yaşartıcı gaz kullandı ve mayısın ilk sokak çatışması başladı. Gazdan boğulan, öksüren, gözleri yanan insanlar, bulvarın her yanına dağıldı. Ama kitle, bi­raz sonra polis araçlarını durdurmak için tekrar toparlan­dı. Şimdi giderek artan sayıda genç protestoya katılıyor, kafelerden, kitapçılardan, fakültelerden ve liselerden kav­gaya katılmak için akın akın geliyordu. Polis ve CRS (Fran­sız Çevik Kuvveti) tekrar tekrar saldırmak ve her seferinde göz yaşartıcı gaz kullanmak zorunda kalıyordu ama her defasında öğrenciler tekrar mücadele ediyordu.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Ertesi gün tüm basın ve medya, öğrencilerin beklenme­yen tepkisiyle ilgili yorumlarla doluydu. Olaylara tam bir şaşkınlık ve kavrayışsızlık egemendi. Hükümet her za­manki gibi küçük bir grup ajitatörü sorumlu tutarken, gün­ler ve haftalar geçtikçe bir şey giderek daha açık hale geli­yordu; öfke ve gerginlik duygusu sadece liselere ve üniver­sitelere değil, fabrikaları ve işyerlerini de kapsayacak şekil­de tüm Fransız toplumuna sızmıştı ve patlamak üzereydi.</span></p>
				<p class="paragraf-2 para-style-override-12"><span class="regular-metin" xml:lang="tr-TR">Hafta sonuna gelindiğinde, okul yatakhanelerinde, lise ve fakültelerde, tüm tutuklu öğrencilerin serbest bırakıl­masını ve Sorbonne’un yeniden açılmasını talep eden “sa­vunma komiteleri” ve “eylem komiteleri” oluşturulmuştu. Hükümetin bir bakanı, alay edercesine, “küçük bir grup” tarafından organize edilen kargaşadan söz ediyordu.</span></p>
				<p class="paragraf-2 para-style-override-14"><span class="regular-metin" xml:lang="tr-TR">6 Mayıs Pazartesi sabahı Denfert-Rocherau bölgesinde 20.000’in üzerinde bir kalabalık toplandı. Kortej, “Biz kü­çük bir grubuz”, “Baskıya hayır” ve “Yoldaşlarımıza öz­gürlük” diye bağırarak sakin bir şekilde Sorbonne’a doğru ilerlerken yol CRS tarafından kesilmişti. Yürüyüşçüler Rue St. Jacques’a dönünce büyük bir polis kordonuyla karşılaş­tılar. Polis derhal coplarına sarıldı ve saldırdı. Kortejin ana gövdesi hâlâ ana cadde üzerindeydi ve ilerlemeye devam ediyordu, bu yüzden kortejin ön kısmının gidecek hiçbir yeri yoktu ve polis coplarıyla saldırıya geçti.</span></p>
				<p class="paragraf-2 para-style-override-25"><span class="regular-metin" xml:lang="tr-TR">Ana bulvarda yeniden toplanan halk, metal çubukları ve kaldırım taşlarını söküp polis hattına doğru fırlatarak polisleri geri çekilmeye zorladı. Polis buna, göz yaşartıcı bombalar ve daha fazla saldırıyla karşılık verdi.</span></p>
				<p class="paragraf-2 para-style-override-35"/>
				<p class="arabaslik-sol-kucuk"><span class="bold" style="font-size:0.92em;">Genç İşçiler</span></p>
				<p class="paragraf-2 para-style-override-26"><span class="regular-metin" xml:lang="tr-TR">Ertesi gün iki kat fazla gösterici vardı ve bunlar sadece öğrencilerden oluşmuyordu. Binlerce genç işçi, öğrenci, öğ­retmen ve okutman da oradaydı. Örgütleyiciler daha fazla çatışmayı engellemek için, Arc de Triomphe’un altında Enternasyonal’i söylemek üzere, kitleyi Sen Nehri’nin karşısı­na, Champs-Elyses’in yukarısına aldılar. Şiddetten kaçınıl­mıştı ama sağcılar fazlasıyla çileden çıkmıştı.</span></p>
				<p class="paragraf-2 para-style-override-13"><span class="regular-metin" xml:lang="tr-TR">Ertesi gün, yetkililerin “uzlaşmak” ve Nanterre ile Sorbonne’u yeniden açmak üzere olduklarına dair bir söylen­ti dolaştı. Perşembe sabahı duyuru yapıldı ama öğrenciler derslere geri dönmeye başladıklarında polisin ve CRS’nin hâlâ okulda olduğunu gördüler. Eğitim bakanı “sorumsuz unsurların” üniversiteyi işgal etmek üzere olduğunu iddia ederek, okulların açılmasını reddetmişti. Tartışma artık so­kaklarda hüküm sürüyordu; şimdi ne yapmalıydı?</span></p>
				<p class="paragraf-2 para-style-override-13"><span class="regular-metin" xml:lang="tr-TR">Cuma akşamı Sol Kıyı’da yine muazzam bir kalabalık toplandı. Bir kez daha nehrin diğer tarafına yürüyüş de­nendi. Bu sefer tüm köprüler CRS tarafından tutulmuştu ve kalabalık Latin Mahallesi’ne kıvrıldı. St. Michel Bulvarı’nın girişinde ve çıkışında ve Sorbonne’un etrafındaki di­ğer sokaklarda kendiliğinden barikatlar kuruldu. Gece ya­rısını geçerken Sorbonne’a şu taleplerle bir heyet gönderil­di: Polis mahalleden geri çekilsin, Sorbonne yeniden açılsın ve tutuklular bırakılsın.</span></p>
				<p class="paragraf-2 para-style-override-13"><span class="regular-metin" xml:lang="tr-TR">Kalabalık beklerken, çoğunda orta sınıf ve zenginlerin oturduğu bulvar boyunca sıralanan apartmanlardan kala­balığa yiyecek ve içecek taşınıyordu. Bu, kamuoyunun son birkaç gün içinde ne denli yol aldığını gösteriyordu.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Kısa bir süre sonra, tutukluların serbest bırakılması ko­nusunda hiçbir garanti verilemeyeceğine dair bir duyuru yapıldı. Polisin sokakları temizlemeye girişmesi artık sade­ce an meselesiydi.</span></p>
				<p class="paragraf-2 para-style-override-19"><span class="regular-metin" xml:lang="tr-TR">Saat sabaha karşı 02:15 civarında polis harekete geçti. Savaştan bu yana Fransa’da böylesine bir şiddet görülme­mişti. İki tarafta da yüzlerce yaralı vardı ve mucize eseri ölü yoktu. Milyonlar olayları radyolardan canlı yayında dinledi ve ertesi gün televizyonlarda geriye kalan tahriba­tı gördü: Yakılmış arabalar, barikat kalıntıları, kaldırım taşları, kırık camlar ve her yere saçılmış göz yaşartıcı gaz kutuları.</span></p>
				<p class="paragraf-2 para-style-override-17"><span class="regular-metin" xml:lang="tr-TR">Hükümet çok ileri gitmişti. Sendikalar pazartesi günü için bir günlük genel grev ve kitlesel protesto gösterisi çağ­rısında bulundular. Ülkenin dört bir yanında grevler ve gösteriler hazırlanıyordu ve hükümet artık geri çekilmek zorundaydı. Başbakan tutukluların serbest bırakılacağını ve Sorbonne’un açılacağını bizzat ilân etti. Ama bu açıkla­malar hareketi durdurmaya yetmedi.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Pazartesi günü bir milyondan fazla insan Paris’e doğru yürüyüşe geçti ve polis uzaktan izledi. Sendika liderleri memnundu: Seslerini duyurmuşlardı, hükümet geri çekil­mişti ve “normal” hayata dönülebilecekti. Ama bu olmadı.</span></p>
				<p class="paragraf-2 para-style-override-16"><span class="regular-metin" xml:lang="tr-TR">Yeniden açılan Sorbonne işgal edilmiş ve öğrenciler bir “kurucu meclis” oluşturmuşlardı. Ülkenin dört bir ya­nından pek çok işçinin bir günlük eylemle tatmin olmadı­ğı, yeni yeni grevlerin planlandığı, fabrikaların işgal edil­diği haberleri geliyordu. Ayın 16’sında 50 fabrika işgal edilmiş, 17’sinde 200.000 işçi greve çıkmıştı. 18’inde, hare­ketin büyüklüğünü gören sendika liderleri, onu ücret ar­tışları ve daha iyi çalışma koşulları için bir kampanyaya dönüştürerek kontrolleri altına almak üzere harekete geç­tiler. Aynı günün akşamı grevci sayısı 2 milyonu bulmuş­tu ve beş gün içerisinde grevci sayısı 10 milyona yüksele­cekti. Fransa’da tüm hayat durma noktasına gelmişti, hü­kümetin ve temsil ettiği sınıfın egemenliği artık viraneye dönmüştü.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Sud Havacılık fabrikasındaki çoğu genç olan işçiler, yö­netimle uzun süren tartışmalar yürüterek her salı sabahı 15 dakikalık iş bırakma eylemi yapmaktaydı.</span></p>
				<p class="paragraf-2 para-style-override-14"><span class="regular-metin" xml:lang="tr-TR">24 saatlik genel grevin ardından, 14 Mayıs salı günü iş­ler çok değişecekti. İşçiler eylemlerini fabrikanın tüm bö­lümlerine yayma kararı aldılar. Yirmi kadar yöneticiyi ofis­</span><span class="regular-metin" xml:lang="tr-TR">lerine kilitlediler, bir eylem komitesi oluşturdular ve eyle­mi büyütme kararı aldılar.</span></p>
				<p class="paragraf-2 para-style-override-19"><span class="regular-metin" xml:lang="tr-TR">Ertesi gün grevler ve işgaller göz kamaştırıcı bir hızla Renault’ya, limanlara ve hastanelere yayıldı. Ayın 16’sında 60.000 Renault işçisi eyleme çıkmış, altı ana fabrika işgal edilmişti. Citroen grevdeydi, Le Havre ve Marsilya’daki ana limanlar kapatılmıştı. İşçiler her yerde eyleme geçiyor­du. Baraj fışkırmış ve gerçekten de patlamıştı.</span></p>
				<p class="paragraf-2 para-style-override-21"><span class="regular-metin" xml:lang="tr-TR">Ayın 18’inde 2 milyon işçi grevdeydi ve hareketi ken­di kontrolü altında gören sendika bürokrasisi bu durum­dan “yararlanmaya” çalışıyordu. Daha iyi ücret ve çalışma koşulları talebiyle bir genel grev çağrısı yaptılar. Kitlelerin yanıtı, hoşnutsuzluğun genişliğini ve derinliğini doğrulu­yordu; bir sonraki çarşamba günü 10 milyon işçi greve çık­mıştı.</span></p>
				<p class="paragraf-2 para-style-override-20"><span class="regular-metin" xml:lang="tr-TR">Ancak işçi ve öğrenci kitleleri için grev sadece ücret­lere ve çalışma koşullarına ilişkin bir şey değildi; aynı za­manda iktidara da ilişkindi. Hükümetin ve Cumhurbaş­kanı De Gaulle’ün istifa etmesi talepleriyle başlayan grev, sadece ekonomik taleplerle sınırlı olmayıp, fazlasıyla po­litikti. Grevi ekonomik taleplerle sınırlandırmaya çalışan sendika liderleri, aslında hareketin oldukça aşikâr olan ölçeğini ve genişliğini inkâr ederek, hareketi rayından çı­karmaya çalışıyordu. 1968 toplumsal bir hareketti, bir devrimdi.</span></p>
				<p class="paragraf-2 para-style-override-14"><span class="regular-metin" xml:lang="tr-TR">İş durmuştu, fabrikalar işgal edilmişti, televizyon ka­panmıştı, tartışma alevlenmişti. İnsanlar birkaç saat ya da gün içinde, tüm hayatları boyunca yaşadıklarından daha büyük bir değişime uğramışlardı. Düne kadar kendilerini muhafazakâr gören insanlar şimdi devrimden bahsedi­yordu.</span></p>
				<p class="paragraf-2 para-style-override-17"><span class="regular-metin" xml:lang="tr-TR">24 Mayıs’ta De Gaulle televizyonda ulusa seslendi. Bu­nun bir fiyasko olduğunu kendisi bile itiraf etti. O, eski dünyadan sorumlu bir ihtiyardı. Aynı gün öğrenci lideri Daniel Cohn-Bendit’in bir yurtdışı gezisinin ardından ül­keye yeniden girişi engellendi. Paris, genç işçilerin ve öğ­rencilerin protestoları ve barikatlarıyla geçen bir gece daha yaşadı. O gece yirmi altı yaşında bir adam el bombası şarapneliyle hayatını kaybetti; olayların başından beri yaşa­nan ilk ölümdü bu. Protestoların doruğunda, kalabalık Pa­ris borsa binasını alt üst edip ateşe verdi.</span></p>
				<p class="paragraf-2 para-style-override-13"><span class="regular-metin" xml:lang="tr-TR">O andan itibaren devrim gerçekten her yanı sardı. Bü­yük gösteriler artık gündelik bir hal almıştı ve grev komi­teleri idari işlevleri gittikçe daha fazla üstleniyor, alternatif bir hükümet sisteminin embriyonunu oluşturmak üzere birleşiyordu. İkili iktidar söz konusuydu. Sendika liderleri hükümetle görüşmelere girişti. İki gün iki gece boyunca İçişleri Bakanlığı’nda tartışma yürüttüler.</span></p>
				<p class="paragraf-2 para-style-override-16"><span class="regular-metin" xml:lang="tr-TR">Sunday Times Gazetesi’ne göre “Herhangi bir amatör bile böylesi bir durumda muazzam ödünleri müzakere ko­nusu haline getirebilirdi.” Egemen sınıf yıkımla yüz yüzey­di; işçi liderleri ise hâlâ “ustaca” müzakere edilmiş ödün listeleriyle gülümseyerek ortaya çıkıyorlardı: Yıl içerisinde ücretlerin % 7 yükseltilmesi, asgari ücretin üçte bir oranın­da arttırılması, grevci işçilerin grevde geçirdikleri süre kar­şılığında normal ücretlerinin yarısının ödenmesi.</span></p>
				<p class="paragraf-2 para-style-override-14"><span class="regular-metin" xml:lang="tr-TR">CGT lideri Georges Seguy gerine gerine Billancourt’daki dev Renault fabrikasına gitti. Ama gider gitmez sıkıştı­rıldı ve yuhalandı. Tüm Renault fabrikalarında anlaşma bir satış olarak görülüp reddedildi ve işçiler daha uzun bir mücadeleye atıldılar.</span></p>
				<p class="paragraf-2 para-style-override-17"><span class="regular-metin" xml:lang="tr-TR">Hükümetle anlaşmaya varmak sendika liderlerinin iki yılını almıştı. Bir ay öncesine kadar hayal bile edemeyecek­leri bir anlaşma elde etmişlerdi. Ama işçiler bunu reddetti. O kadar ileriye gitmişken böyle “küçük” bir şey için geri çekilmeyeceklerdi.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Renault’daki sloganlardan biri “halk hükümeti”ydi. Sendikal haklar konusundaki lakırdılardan ve yüksek üc­retlerden çok daha fazlasını istiyorlardı. Liderlik, özellikle de FKP için başka ne işaret gerekiyordu? Hayatlarını ne uğ­runa savaşmak üzere ortaya koymuşlardı? Sadece bir par­maklarını kıpırdatsalar De Gaulle’ü ve ardındaki kapitalist sınıfı savurup atabilirlerdi. Ama bu belirleyici anda başarı­sızlığa uğramışlardı; liderlik önderlik etmek dışında her şeyi yapmıştı ve hareket kaçınılmaz olarak bocalamaya terk edilmişti.</span></p>
				<p class="paragraf-2 para-style-override-14"><span class="regular-metin" xml:lang="tr-TR">De Gaulle, Batı Almanya’da konuşlanan Fransız birlik­lerinin komutanı General Massu ile askeri müdahale konu­sunda gizli görüşmeler yapmak üzere ülkeden ayrılmıştı. Televizyonda ulusa seslenmek için geri döndü. “Ülkenin komünist diktatörlük tehdidi altında” olduğunu belirtti. Ardından meclisin feshedildiğini ve haziranda genel se­çimlere gidileceğini ilan etti. Normal çalışma düzeni başla­malıydı; aksi takdirde “olağanüstü hal” ilan edilecekti ve “uygun sertlikte” harekete geçilecekti.</span></p>
				<p class="paragraf-2 para-style-override-20"><span class="regular-metin" xml:lang="tr-TR">Aynı akşam yaklaşık bir milyon Fransız gerici artık so­kakları işgal edebilecek gücü bulabiliyordu. Askeri birlik­ler Paris’in yakınına konuşlandırılmış, tanklar yolları ku­şatmıştı. Sendika liderlerinin ve Fransız Komünist Partisi önderliğinin eylemsizliği nedeniyle devrimci “moment” geri çekilmeye başlıyordu.</span></p>
				<p class="paragraf-2 para-style-override-17"><span class="regular-metin" xml:lang="tr-TR">İşçi sınıfının böylesine güçlü bir hareketinin başındaki komünistler iktidarı kolaylıkla alabilirlerdi, almalıydılar. De Gaulle inisiyatifi ele geçirmeye yeltendiğinde hiçbir karşılık vermediler. “De Gaulle, devletin dimdik ayakta ol­duğunu ilan ettiğinde komünistler neredeyse rahatlamış görünüyorlardı.” (The Economist, 1 Haziran 1968).</span></p>
				<p class="paragraf-2 para-style-override-22"/>
				<p class="arabaslik-sol-kucuk"><span class="bold" style="font-size:0.92em;">“Fırsat”</span></p>
				<p class="paragraf-2 para-style-override-19"><span class="regular-metin" xml:lang="tr-TR">FKP, seçimi “halkın söz sahibi olma fırsatı” olarak memnuniyetle karşılayıp seçim kampanyasına başladı. Onların Fransız işçilerinin o ana kadar yaptıkları şey hak­kında ne düşündüklerine ilişkin sadece tahmin yürütebili­riz. İşçileri mümkün olan en iyi anlaşmaları müzakere et­meye ve işlerinin başına dönmeye çağırdılar.</span></p>
				<p class="paragraf-2 para-style-override-13"><span class="regular-metin" xml:lang="tr-TR">İşçilere bazı ekonomik tavizler verildikten sonra, izle­yen günlerde kamu sektöründe çalışma yavaş yavaş yeni­den başladı ve polis sistematik olarak işgalcileri tüm resmi binalarından çıkarmaya koyuldu. Sendika liderleri düzene dönülmesinden memnuniyet duyarken taban direniyordu. FKP, De Gaulle’ün seçim meydan okumasını seve seve ka­bul etti ve “aşırı” tutumlarla ilişkilendirilmek istemedi.</span></p>
				<p class="paragraf-2 para-style-override-13"><span class="regular-metin" xml:lang="tr-TR">7 Haziran’dan sonra hâlâ direnenler yalnız kaldılar ve bu yüzden yine en sert baskılara maruz bırakıldılar. Flins’deki Renault işgalini son erdirmek için girişilen bir çatışmada Seine nehrinde bir öğrenci boğuldu ve Sochaux’daki Peugeot fabrikasında iki işçi vurularak öldürüldü.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Ayın 12’sinde hükümet çeşitli öğrenci örgütlerini ve bazı “sol” grupları yasakladı. Ulusal Öğrenci Birliği tüm sokak etkinliklerinde “bundan böyle çatışmalardan kaçın­ma” çağrısında bulundu. Hareket ivmesini neredeyse yük­seldiği hızla yitiriyordu. Ardından ayın 16’sında Sorbonne büyük bir polis saldırısıyla nihai olarak geri alındı. Latin Mahallesi’nde birkaç çatışma oldu ama barikatlar yoktu. Hareket nihayet sona ermişti.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Mücadele etmeye gönülsüz olan Komünist Parti’ye meydan okuyan Gaullcüler, Haziran sonunda seçimlerde dikkate değer bir zafer elde ettiler. Kapitalist düzen yeni­den tesis olmuştu.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Kimileri için grev gökten zembille inmişti. Ücretler yıl­da ortalama % 5 yükseliyordu. Beklentiler artıyordu. 10 yıl içerisinde, araba sahibi olanların sayısı ikiye; buzdolabı sa­hibi olanların sayısı üçe; televizyon sahibi olanların sayısı ise beşe katlanmıştı.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Ne var ki devrimi doğuran şey ille de ezici yoksulluk ve ekonomik çöküş değildir. Fransa hızla “modernleşiyordu.” İşçiler ve öğrenciler bundan faydalanıyorlardı ama aynı zamanda ızdırap da çekiyorlardı.</span></p>
				<p class="paragraf-2 para-style-override-14"><span class="regular-metin" xml:lang="tr-TR">The Economist Renault’daki üretim hattını bir “cehen­nem manzarası” diye tanımlıyordu. İşçiler “les cadences”tan [kadanslar] bahsediyorlardı: Üretim hattının şiddet­li ritmi, baskı, gerilim, yorucu iş, düşük yaşam seviyesi...</span></p>
				<p class="paragraf-2 para-style-override-14"><span class="regular-metin" xml:lang="tr-TR">İşçiler greve gittiklerinde, sorun ekmek meselesinin çok daha ötesindeydi. Sorun, tüm birikmiş olan toplumsal rahatsızlıklardı. Var olan yönetim kültürüydü. Tüm hızlan­dırmaların ve zorbalığın intikamını almaktı. Hareket bu yüzden böyle hızlı bir biçimde devrime doğru gelişebilmişti.” (Iain Gunn).</span></p>
			</div>
		</div>
	</body>
</html>