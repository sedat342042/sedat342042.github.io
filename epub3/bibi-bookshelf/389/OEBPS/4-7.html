<html xmlns="http://www.w3.org/1999/xhtml">
	<head>
		<title>4-7.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-7.html" xml:lang="en-GB">
			<div class="Basic-Text-Frame">
				<p class="split"/>
				<p class="arabaslik-sol" id="toc_marker-4-1"><span class="bold" style="font-size:0.92em;">TÜRKİYE’DE HAREKETİN BAŞLANGICI</span></p>
				<p class="paragraf-2 para-style-override-41"><span class="regular-metin" xml:lang="tr-TR">Dünya çapında yaşanan bu denge savaşlarının belki de en stratejik noktasını Ortadoğu ülkeleri oluşturmaktaydı. Zengin petrol yatakları ve birtakım tarihsel nedenlerle önemli bir coğrafyaya dâhil olan bu halklar da “Soğuk Savaş”ın en sıcak yaşandığı yıllara tanıklık etmekteydi. Bu ülkelere yavaş yavaş yayılmakta olan Arap milliyetçiliği ve politik yakınlaşmalar nedeniyle ittifaklar savaşı yaşanmak­taydı. Çatışmalar kitlesel ölümleri ve göçleri de beraberin­de getirmişti. Özellikle de Filistin’de sürmekte olan İsrail karşıtı mücadele anti-emperyalist cephenin en önemli ayak­larından birini oluşturmaktaydı.</span></p>
				<p class="paragraf-2 para-style-override-20"><span class="regular-metin" xml:lang="tr-TR">Mısır lideri Nasır’ın öncülüğünde başlayan Arap ba­ğımsızlık mücadelesi, İsrail-ABD-İngiltere blokunun aske­ri gücü karşısında başarıya ulaşamayarak ciddi bir toprak ve insan kaybına neden olmuştu. Arap-İsrail Savaşı’nın ar­dından güneyi İsrail, kuzeyi Suriye tarafından işgal edilen Lübnan’da iç savaş başlamış, bir arada yaşayan farklı ina­nışlara sahip halk kitleleri bu kanlı hesaplaşmanın çılgın ortamı içerisinde ölüm kalım mücadeleleri vermekteydi. Milyonlarca Filistinli işgal edilen ülkelerinden kaçarak mülteci kamplarını hınca hınç doldurmuş, özgürlük müca­delelerini buralarda sürmekteydi.</span></p>
				<p class="paragraf-2 para-style-override-26"><span class="regular-metin" xml:lang="tr-TR">Neredeyse tamamı saldırılar ve çatışmalarla mahşer alanına dönen Ortadoğu, bu ölüm kalım mücadelesinin et­kilerini Türkiye’ye de yaymaya başlamıştı. 1950’li yıllarla birlikte başlayan Amerikan yardım programları, Türki­ye’nin küresel mücadele içerisinde safını seçtiğini açıkça ortaya koymaktaydı. ABD içerisinde sürmekte olan komü­nist avının izinde yürütülen faaliyetler nedeniyle, diğer ül­kelerde olduğu gibi Türkiye’de de komünizm karşıtı söy­lem iletişim araçlarını sarmıştı; komünizm, eğitimsiz halka bir canavarmışçasına tanıtılmaktaydı.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Dönemin bazı yazarlarının ve gazetecilerinin bir kısmı­nın da desteğiyle devam eden yeni tip sömürgeleştirme operasyonu, ekonomik ve politik hayatı neredeyse tama­men kontrolü altına almıştı. Her türlü toplumsal huzursuz­luk kovuşturma ya da şiddetle bastırılıyor; kimi zamanlar­da toplumsal huzursuzluklar gizli eller tarafından bizzat organize ediliyordu.</span></p>
			</div>
		</div>
	</body>
</html>