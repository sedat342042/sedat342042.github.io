<html xmlns="http://www.w3.org/1999/xhtml">
	<head>
		<title>4-4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-4.html" xml:lang="en-GB">
			<div class="Basic-Text-Frame">
				<p class="split"/>
				<p class="arabaslik-sol" id="toc_marker-2-2"><span class="bold" style="font-size:0.92em;">TÜRKİYE SAVAŞIN EŞİĞİNDEN DÖNÜYOR</span></p>
				<p class="paragraf-2 para-style-override-17"/>
				<p class="paragraf-2 para-style-override-39"><span class="regular-metin" xml:lang="tr-TR">60’lı yılların Türkiye’si, sınır komşusu olan Sovyetlerle en ciddi yüzleşmesini Kore Savaşı’na katılmasının ardın­dan NATO’ya girmesiyle yaşamıştır. Batılı müttefiklerin bu kuşatma çabaları karşısında Varşova Paktı’nı oluşturarak dengeyi yeniden sağlayan Sovyet Rusya, artık sınırlarına gelip dayanan NATO konusunda Türkiye ile oldukça cid­di bir gerilimin içine girmiş oluyordu.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Moskova’nın desteğini de alarak yoluna devam etmek­te olan Komünist hareketlerse Amerika’nın günden güne ar­tan baskısı ve yerli hükümetin desteklediği sağcı grupların ve devlet mekanizmalarının takip ve doğrudan ve dolaylı müdahaleleri sonucunda kısmen sokağa dökülmek duru­munda kalmıştı. Artık yoksul sınıf ve iktidar odakları ara­sındaki mücadelenin koşulları değişmeye, sokaklar ısınma­ya başlıyordu. Batı’da yükselmeye başlayan grev ve protes­to dalgaları henüz aynı yoğunlukta Türkiye’ye ulaşmasa da toplumsal huzursuzluklar günden güne artmaktaydı.</span></p>
				<p class="paragraf-2 para-style-override-20"><span class="regular-metin" xml:lang="tr-TR">Daha sonraki yıllarda bir Türkiye klasiği haline gelecek olan mezhep kökenli katliam ve saldırıların da ilk işaretle­ri görülmeye başlamıştı. İşte bu dönemin en akılda kalan olaylarından birisi, Türkiye ile Rusya’yı sıcak çatışmanın eşiğine getiren ABD casus uçakları olan ve U-2 adını taşı­yan uçaklarla ilgili krizdir.</span></p>
				<p class="paragraf-2 para-style-override-14"><span class="regular-metin" xml:lang="tr-TR">U-2 Krizi, 1960 yılı Mayıs ayında Sovyet hava sahası içerisinde bir Amerikan U-2 casus uçağının düşürülmesi nedeniyle başlayan ve SSCB-ABD ilişkilerinde oldukça bü­yük bir bunalıma yol açarak Soğuk Savaşı şiddetlendiren olaya denir. ABD’nin Türkiye dâhil bazı NATO ülkelerin­den kalkan uçaklarının faaliyetlerinin yarattığı bir olaydır ve yalnız Doğu ve Batı Blokları açısından değil Türkiye açı­sından da uzun soluklu ve önemli sonuçlar yaratmıştır.</span></p>
				<p class="arabaslik-sol-kucuk"><span class="bold" style="font-size:0.92em;">Casusluk Tarihinde Bir Skandal</span></p>
				<p class="paragraf-2 para-style-override-13"><span class="regular-metin" xml:lang="tr-TR">U-2 casusluk olayı, Amerikan yöneticilerinin Sovyetler Birliği’nin 1949 yılında ABD’nin nükleer tekelini ortadan kaldırmasından sonra ortaya çıkan derin güvensizliğin doğrudan bir sonucudur. ABD’nin kesin bir zaferle bitire­mediği Kore Savaşı Batılı müttefikler için önemli bir endi­şe kaynağı olmuş; Sovyetler’in nükleer alandaki ve uzun menzilli bombardıman uçakları geliştirmedeki taviz ver­mez tavrı Amerikalı yöneticilerin güvensizliğini artırmıştır. ABD, tarihinde ilk kez ülke topraklarının kıta dışı bir dev­letin vurucu gücü içine girdiğine şahit olmuştur.</span></p>
				<p class="paragraf-2 para-style-override-17"><span class="regular-metin" xml:lang="tr-TR">Bu durumun yarattığı endişe ortamında ABD Stratejik Hava Komutanlığı’nın karşılık verme kapasitesi, bir Sov­yet “sürpriz saldırısına” karşı en etkili silahı oluşturmak­taydı. Ancak bunun etkili olabilmesi için düşmanın sürpriz saldırı yönünde yaptığı hazırlıkların önceden bilinmesi ge­rekiyordu. Benzer ölçüde önemli bir diğer nokta da verile­cek yanıtın hangi düşman hedeflerine yöneltileceğiydi.</span></p>
				<p class="paragraf-2 para-style-override-19"><span class="regular-metin" xml:lang="tr-TR">Bu nedenlerle, özellikle 1957 yılından sonra, ABD’nin yürüttüğü haber alma faaliyetleri hız kazanmış ve Sovyet topraklarının ayrıntılı ve dakik haritalarının çıkartılmasına başlanmıştır. Bunun da sonucu olarak, hava fotoğrafçılığı, Sovyet askeri faaliyetlerinin gözlenip dinlenmesi (uçak ve radarla) ABD’nin stratejik planlamasında büyük önem ka­zanmıştır. U-2 uçuşlarının nedeni ABD’nin savunması için gerekli olan bu bilgileri toplamaktı.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Lockheed uçak şirketi Amerikan hükümetine Sovyet savaş uçaklarının ve uçaksavar ateş menzilinin çok üstün­de radara yakalanmadan uçabilecek bir uçak yaptı. U-2 olarak adlandırılan bu uçak bir füze gibi havalanabilmek­te, 10 saniye içinde 300 metre yükselmekte, 30 bin metre yükseklikte uçabilmekte, güçsüz olarak 300 mil (495 km) süzülebilmekte ve yakıt almaksızın yedi buçuk saat (3.000 mil-yaklaşık 5.000 km) uçabilmekteydi. U-2’ler çok yük­sekten net fotoğraf çekebilen güçlü kameralarla donatıl­mıştı.</span></p>
				<p class="paragraf-2 para-style-override-14"><span class="regular-metin" xml:lang="tr-TR">U-2 uçuşları, ABD başkanının yetkisi altında gerçekleş­tirilmiştir. Uçuşun harekât ve yönetimiyse, Amerikan Mer­kezi Haberalma Örgütü’nün (CIA) sorumluluğu altınday­dı. Dönemin CIA Başkanı, Savunma ve Dışişleri Bakanları­nın onaylarını aldıktan sonra, Başkan Eisenhower’ a bir di­zi uçuş programı önermiş ve uçuşlar 1956 yılında İngiltere, Almanya, Türkiye ve Japonya’dan başlamıştı.</span></p>
				<p class="arabaslik-sol-kucuk"><span class="bold" style="font-size:0.92em;">Düşürülen U-2</span></p>
				<p class="paragraf-2 para-style-override-14"><span class="regular-metin" xml:lang="tr-TR">U-2 olayı, 3 Mayıs 1960’ta Nikita Khrushchev’in Sovyet hava sahasında bir Amerikan casus uçağının 1 Mayıs 1960’ta düşürüldüğünü açıklamasıyla, ciddi bir krizin de ilk adımı oldu. ABD, uçağın casus uçak olmadığını, açık hava sağanaklarını inceleyen bir meteoroloji uçağı olduğu­nu açıkladı.</span></p>
				<p class="paragraf-2 para-style-override-16"><span class="regular-metin" xml:lang="tr-TR">Khrushchev, 5 Mayıs 1960’ta verdiği ikinci demeçte, ABD ve SSCB arasında zirve toplantısı yapılacağı sırada, Sovyetler Birliği’ne karşı girişilen bu düşmanca hareketin söz konusu zirve toplantısını baltalamak amacını güttüğü­nü söylemiş ve Amerikan uçaklarına üslerinde faaliyet izni veren devletlere de uyarıda bulunacağını belirtmiştir. Ayrı­ca, herhangi bir saldırıya karşı Sovyetler Birliği’nin gü­dümlü füzelerle karşılık vereceğini ve bu saldırıda kullanı­lan üslerin de yerle bir edileceğini ifade etmiştir: Krushchev’in sözleri Türkiye’ye doğrudan bir tehdit niteliği taşı­maktadır.</span></p>
				<p class="paragraf-2 para-style-override-16"><span class="regular-metin" xml:lang="tr-TR">Bir süre SSCB U-2 uçağının pilotunun sağ olduğunu gizli tuttu. Bu durumun açıklanması üzerine ABD uçağın Sovyetler Birliği hakkında bilgi toplayan bir casus uçak ol­duğunu kabullenmek zorunda kaldı. Düşen uçağın pilotu Amerikalı Gary Powers’ın Moskova’da yapılan soruştur­ması sırasında yaptığı açıklamalar şu noktaları kapsamak­taydı:</span></p>
				<p class="paragraf-2 para-style-override-40"><span class="regular-metin" xml:lang="tr-TR">1-	Pilot CIA ile imzaladığı özel sözleşme uyarınca ABD’nin özel bir hava birliğinde çalışmaktaydı ve görevi Sovyetler’deki telsiz istasyonları, radar üsleri ve füzeler hakkında havadan bilgi toplamaktı.</span></p>
				<p class="paragraf-2 para-style-override-14"><span class="regular-metin" xml:lang="tr-TR">2-	Pilotun bağlı olduğu birlik 1956 tarihinden beri Türkiye’deki İncirlik Üssü’nde üslenmiş olup her yıl bir dizi haber alma uçuşlarına çıkmaktaydı.</span></p>
				<p class="paragraf-2 para-style-override-17"><span class="regular-metin" xml:lang="tr-TR">3- Pilot, düşürüldüğü gün, görevinin Pakistan’dan Norveç’e doğru uçup bilgi toplamak olduğunu söylemişti.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Bu olaylar üzerine Türk hükümetince yapılan tek açık­lamada, uçağın Peşaver’ den Norveç’e uçtuğu öğrenildiği­ne göre, Türkiye’nin bu olaydan sorumlu tutulamayacağı iddia edilmişti.</span></p>
				<p class="paragraf-2 para-style-override-21"><span class="regular-metin" xml:lang="tr-TR">ABD Başkanı Eisenhower, ABD’nin prestijine gölge düşüren ve soğuk savaşı hızlandıran bu olaydan sonra 25 Mayıs 1960’ta yaptığı bir açıklamada, U-2 uçuşlarının durdurulmasını emrettiğini söylemiştir. Ayrıca, bu uçuş­ların yararlı olmaktan çıktığını da belirterek “Kaldı ki, uçaktan başka yeni teknikler geliştirilmektedir” demiştir. Konuya dair başka bir ilginç ayrıntı, Başkan Kennedy’nin de bu uçuşların uluslararası hukuka uygun ol­madığını belirtmesi ve Sovyet hava sahasına giren Ame­rikan uçaklarının uçuşlarına son vermesidir. Kennedy’nin uçuşlara son vermesi, U-2 Olayına karşın Baş­kan Eisenhower döneminde uçuşların devam ettiğini de ortaya koymaktadır.</span></p>
				<p class="paragraf-2 para-style-override-14"><span class="regular-metin" xml:lang="tr-TR">U-2 olayı küçük bir sorun olmaktan çıkıp, belki de So­ğuk Savaş’ın tırmanmasındaki en kilit olaylardan birisi haline gelmiştir. Krizin ardından Soğuk Savaş hız kazan­mış, ABD ve SSCB arasındaki gerginlik tırmanmıştır. Ay­rıca daha sonra yaşanacak olan Ekim Füzeleri bunalımına da zemin hazırlanmıştır. Amerika, casusluk faaliyetleri­nin artık o kadar da kolay yürümeyeceğini fark ettiği için uydu çalışmalarına hız vermiştir. Türkiye ise ABD’nin kendi toprakları üzerindeki üsleri yine kendisini tehlike­ye atacak şekilde kullanabileceğini görmüştü; ancak bu yaklaşım hakkında ABD ile yapılan temaslar asla bir so­nuca ulaşmamıştır.</span></p>
			</div>
		</div>
	</body>
</html>