<html xmlns="http://www.w3.org/1999/xhtml">
	<head>
		<title>4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4.html" xml:lang="en-GB">
			<div class="Basic-Text-Frame">
				<p class="split"/>
				<p class="anabaslik" id="toc_marker-1">DÜNYADA 68 HAREKETİ’Nİ HAZIRLAYAN SEBEPLER</p>
				<p class="paragraf-2"/>
				<p class="drop" xml:lang="tr-TR"><span class="char-style-override-1">1</span><span class="regular-metin">968 yılı, tüm dünyada dengelerin alt-üst olduğu, si­yasal ve ekonomik açmazların yarattığı tepkimenin sokaklara yansıdığı bir milattır. Prag sokaklarında özgürlük için tankların önüne yatan üniversitelilerden, Sorbonne Üniversitesi’ni işgal eden işçi-öğrenci ittifakına kadar mil­yonlarca insan baskıya ve onun çeşitli biçimlerine karşı tüm varlıklarını ortaya koyuyordu.</span></p>
				<p class="paragraf-2 para-style-override-11"><span class="regular-metin" xml:lang="tr-TR">Sanayi ülkelerinin İkinci Paylaşım Savaşı’nın ardından iki kutuplu ve baskıcı sistemlere mahkûm edilen dünya halkları, ekonomik ve sosyal buhranların yanı sıra maruz kaldıkları baskı, kovuşturma ve yeni paylaşım savaşlarının yarattığı yok edici etkiyi kırabilmek için sokakları özgürleş­tirmeye yelken açmıştı. Her ne kadar hoş bir ütopya gibi gö­rünse de bu hayalin bedeli hayli ağırdı.</span></p>
				<p class="paragraf-2 para-style-override-12"><span class="regular-metin" xml:lang="tr-TR">Fransa’nın yıllar boyunca özgürlükçü hareketleri kan ve barutla bastırdığı Kuzey ve Orta Afrika ülkeleri; ABD’nin Maoist Çin’in etkisini kırabilmek amacıyla işgal ettiği Kamboçya ve Vietnam; İngiltere’nin daha fazla güç ve kazanç amacıyla sömürüye maruz bıraktığı Ortadoğu, Arap Yarımadası, Afrika ve Güney Amerika ülkeleri; İs­panyol, Portekiz, Belçika ve Hollanda’nın sömürüsüne ma­ruz kalan onlarca halk ve ülke, bu gidişe dur deme zama­nının geldiğine inanıyordu.</span></p>
				<p class="paragraf-2 para-style-override-13"><span class="regular-metin" xml:lang="tr-TR">Benzer biçimde Doğu Bloku ülkeleri de artık statükocu bürokrasinin kök saldığı Sovyet yapısının aman vermeyen baskısından kurtulmanın çarelerini arıyordu. Yani, özgürlük konusu tüm dünyanın gündemindeydi. Küba’da Ernesto Che Guevara ve Fidel Kastro önderliğinde gerçekleşen Sos­yalist devrim, Arap ülkelerinde iktidarı eline geçiren Baas Partisi seksiyonları, Arnavutluk, Yugoslavya, birçok Asya ve Afrika ülkesi, Orta ve Güney Amerika çeşitli politik grupla­rın devrimlerine ve ayaklanmalara tanık oluyordu.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Dünyanın bu bulanık hali elbette Türkiye’yi de etkiliyor, Marshall yardımları projesiyle Sovyetler Birliği ve Komünizm düşmanlığı propagandaları, faili meçhul cinayetler, toplu kat­liamlar, tutuklamalar ve bu faaliyetlere karşı çıkan halk ke­simleri arasında amansız bir mücadele devam ediyordu.</span></p>
				<p class="paragraf-2 para-style-override-13"><span class="regular-metin" xml:lang="tr-TR">İsmet İnönü’nün iktidarı Adalet Partisi’ne devrettiği yıllarda başlayan Amerikan yanlısı propaganda ve devlet kadrolarındaki Amerikancılaştırma faaliyetleri tam hız de­vam ediyor, özgürlük ve eşitlik talepleri kesin bir şekilde baskı ve şiddetle yanıtlanıyordu. Tarihe ‘6-7 Eylül Olayları’ adıyla geçen ve İstanbul’un Rum nüfusuna karşı organize edilen katliam ve linç provokasyonları, halkın içine ekilmiş olan kin ve nefret tohumlarının en yalın ve ırkçılığa ilişkin göstergelerini oluşturmaktaydı.</span></p>
				<p class="paragraf-2 para-style-override-15"><span class="regular-metin" xml:lang="tr-TR">ABD eliyle ve yerel hükümetlerin işbirliğiyle gerçekleş­tirilen bu ırkçıklaştırma ve kapitalistleştirme operasyonları, dönemin medyasının ve bürokratlarının da geniş bir deste­ğini almış, hatta kimi gazeteciler ve yazarlar Amerikan Bü­yükelçiliği tarafından maaşa bağlanmış durumdaydı.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Dönemi daha iyi anlayabilmek için işin tarihsel kısmının iyice analiz edilmesi gerekmektedir. Bugün bir kahraman ya da vatan haini olarak anılan birçok insan, tüm dünyayı sar­san bu küresel krizler çağında tarih sahnesine inmişlerdir. Dönemin en çok göze çarpan özelliği, kısa bir zaman zarfın­da tüm dünyaya yayılıveren anti-emperyalist ve anti-kapitalist tepkimedir. Bu tepkimenin ana dinamiklerini savaş kar­şıtları, sınıf hareketleri ve özgürlükçü hareketler oluştur­maktaydı.</span></p>
				<p class="paragraf-2 para-style-override-16"><span class="regular-metin" xml:lang="tr-TR">Büyük sanayi tekelleri, petrol şirketleri, maden şirket­leri ve silah tüccarları tarafından desteklenen ve finanse edilen bu savaş ve mücadelelerin sonucu, kasalara giren daha fazla para ve ezilen, köleleştirilen veya yok edilen on­larca ülke ve halk olmuştur. Örneğin, Orta Afrika cumhu­riyetlerinden birisinde faaliyet gösteren Fransız şirketleri, bir dönem iktidar sahibi olan askeri cuntayı desteklerken, bir süre sonra “Marksist” olduğunu iddia eden isyancı güçleri desteklemiş, bu güçlere silah yardımı yaparak ikti­dara taşımış ve daha önceki petrol anlaşmalarını yenileye­rek kâr marjını artırmıştı.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Dönem dönem değişiklikler gösteren bu gizli anlaşma­lar ve oyunlarla tüm dünya kan gölüne çevrilmişti. İktidar sahiplerinin ve uluslararası tekellerin bu kanlı oyunları el­</span><span class="regular-metin" xml:lang="tr-TR">bette bir tepkiyi de beraberinde getirecekti. “Kaldırım Taş­larının Altında Kumsal Var!” ve “Güzellik Sokaktadır!” sloganlarıyla sokakları ve kamu binalarını işgale yönelen binlerce insan, tüm dünyayı kontrolü altına alan bu çılgın­lığa bir dur demek için alanları doldurmaktaydı.</span></p>
				<p class="paragraf-2 para-style-override-14"><span class="regular-metin" xml:lang="tr-TR">68 tepkimesi, genel bağlamda kapitalizmin İkinci Dün­ya Savaşı sonrası dönemde bir bütün olarak dünya ölçe­ğinde yarattığı sosyal ve ekonomik çelişkilerin dışavuru­muydu. Dünya ölçeğinde milyonlarca işçi ve öğrenci bu toplumsal tepkimenin içinde yer aldı ve yaşanan süreç bir­çok ülkenin siyasal, toplumsal ve kültürel hayatında önem­li değişikliklere sebep oldu.</span></p>
			</div>
		</div>
	</body>
</html>