<html xmlns="http://www.w3.org/1999/xhtml">
	<head>
		<title>4-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-2.html" xml:lang="en-GB">
			<div class="Basic-Text-Frame">
				<p class="split"/>
				<p class="anabaslik" id="toc_marker-2">DÜNYADA VE TÜRKİYE’DE SOĞUK SAVAŞ</p>
				<p class="drop" xml:lang="tr-TR"><span class="char-style-override-1">T</span><span class="regular-metin">arihe “Soğuk Savaş” adıyla geçen bu dönem, dünyada yaklaşık yarım yüzyıl boyunca süren ekonomik ve politik yerel mücadelelerin, aslen üstü örtülü bir düşük yoğunluklu savaşın nitelendirilmesidir. Bu dö­nemin başlangıcı Alman Nazi iktidarının İkinci Dünya Savaşı’nı kaybettiği 1945 yılından başlayarak neredeyse 2000’li yıllara dek sürmüştür.</span></p>
				<p class="paragraf-2 para-style-override-20"><span class="regular-metin" xml:lang="tr-TR">Dünya üzerinde kontrol sağlamak isteyen iki güç oda­ğı, yani Kapitalist dünyanın silah ve propaganda gücünü oluşturan ABD ve Sosyalist dünyanın kurucusu ve hamisi olan SSCB, yaklaşık elli yıllık bu dönem boyunca türlü si­lah araştırmalarından psikolojik savaş yöntemlerine varın­caya dek her çeşit savaş imkânına sahip olmak için elinde­ki tüm gücü seferber etmiştir.</span></p>
				<p class="paragraf-2 para-style-override-24"><span class="regular-metin" xml:lang="tr-TR">Yıkılışıyla tüm dünyada bir özgürlük sanrısı yaratan Berlin Duvarı da bu dönemin akıllara kazınan sembollerin­den birisidir. Bir tarafta üçüncü dünyanın savunusu yap­maya soyunan SSCB iktidarı, diğer yanda da bu ülkelere “özgürlük” vaat eden ABD, tüm dünyayı bir satranç tahta­sına çevirmiş; birçok ülkede askeri darbeler, suikastlar, iç savaşlar ve ayaklanmalar organize etmiştir.</span></p>
				<p class="paragraf-2 para-style-override-20"><span class="regular-metin" xml:lang="tr-TR">Dönemin diğer akılda kalan olayları ise doğal tepkisini sokağa çıkarak gösteren ve yine bu fillerin altında ezilmemek için varını yoğunu ortaya koyan özgürlük yanlısı halk kitle­leri olmuştur. İşte Deniz Gezmiş ve yoldaşları da bu halk kit­leleri içerisinde var olmuş, bağımsızlık uğruna darağacına dek giden yolu kendi ayakları ve bilinci ile kat etmiştir.</span></p>
				<p class="paragraf-2 para-style-override-14"><span class="regular-metin" xml:lang="tr-TR">Özellikle 1950’li ve 60’lı yıllarda yoğun Amerikan pro­pagandasının yaşandığı Türkiye de bir taraftan SSCB’nin, diğer taraftan da ABD’nin baskısına daha fazla dayanama­yarak, iktidardaki liberal partilerin de etkisiyle NATO ve dolayısıyla ABD güdümüne girmiştir. Aynı yıllarda Fran-sa’daki özgürlükçü hareketler dünya üzerinde kurulmaya çalışılan ABD eksenli hegemonyaya karşı De Gaulle hükü­metine karşı bir özgürlük hareketi başlatmış ve tüm dün­yada bağımsızlık ve özgürlük hareketlerinin öncülüğüne soyunmuş durumdaydı.</span></p>
			</div>
		</div>
	</body>
</html>