<html xmlns="http://www.w3.org/1999/xhtml">
	<head>
		<title>4-7.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-7.html" xml:lang="tr-TR">
			<div class="Basic-Text-Frame">
				<p class="KONU-1" id="toc_marker-1-7" xml:lang="en-GB">7-KARANLIKTAKİ IŞIK</p>
				<p class="RES-1" xml:lang="en-GB"><img alt="4.png" class="image" height="446" src="images/4_fmt6.jpeg" width="446"/></p>
				<p class="Style28-1 para-style-override-9" xml:lang="en-US"/>
				<p class="Style28-1 para-style-override-21" xml:lang="en-US"><span class="Font-Style55-1" xml:lang="tr-TR">Lestrade’in son istihbaratı o kadar ciddi ve aniydi ki üçü­müz de şaşkına dönmüştük. Gregson sandalyesinden fırladı ve viskisiyle suyundan kalanları bir anda bitirdi. Ben sessizce Sherlock Holmes’a baktım, onun da dudakları sımsıkıydı ve kaşları gözlerini gölgelemişti.</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“Stangerson da mı öldü!” diye mırıldandı. “Olay örgüsü kalınlaşıyor.”</span></p>
				<p class="Style28-1 para-style-override-23" xml:lang="en-US"><span class="Font-Style55-1" xml:lang="tr-TR">“Önceden de yeterince kalındı,” diye yakındı Lestrade bir sandalye çekerken. “Savaş konseyi toplantısına denk gelmi­şim galiba.”</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“Bu... bu istihbaratın doğruluğundan emin misin?” diye kekeledi Gregson.</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“Odasından geliyorum,” dedi Lestrade. “İlk gören benim.”</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“Biz de Gregson’ın olaya bakış açısını dinliyorduk,” dedi Holmes. “Senin de neler yaptığını ve neler gördüğünü öğre­nebilir miyiz?”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Hiç sakıncası yok,” dedi Lestrade sandalyesine oturup. “Stangerson’ın, Drebber’ın ölümüyle bir bağı olduğu fik­rinde olduğumu itiraf etmeliyim. Ama bu son gelişme tama­</span><span class="Font-Style55-1" xml:lang="tr-TR">men yanıldığımı gösteriyor. Ama o fikir kafamı doldurduğu için kendimi yardımcıyı bulmaya verdim. Ayın üçü akşamı, saat sekiz buçukta Euston İstasyonu’nda görülmüşler. Sabah ikide Drebber, Brikston Yolu’nda bulunmuş. Benim takıldı­ğım soru Stangerson’ın sekiz buçuk ile cinayet saati arasında ne ile meşgul olduğu ve sonrasında ona ne olduğuydu. Liverpool’a adamı tarif eden ve Amerika’ya giden gemilere dikkat etmelerini buyruk veren bir telgraf çektim. Ardından Euston civarındaki tüm pansiyonlara ve otellere gitmeye baş­ladım. Anlamaya çalıştığım Drebber ve arkadaşının ayrılıp ayrılmadığıydı. Öyle olduysa Stangerson sabaha kadar onu beklemek için istasyon civarında bir yerde kalmalıydı.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Bir buluşma yeri belirlemiş olmaları muhtemel,” dedi Sherlock Holmes.</span></p>
				<p class="Style28-1 para-style-override-16" xml:lang="en-US"><span class="Font-Style55-1" xml:lang="tr-TR">“Böyle olduğu ortaya çıktı. Dün günün tamamını sonuç­suz araştırmalarla geçirdim. Bu sabah da çok erken işe ko­yuldum, saat sekizde Halliday Oteli’ndeydim. Little George Sokağı’nda. Bay Stangerson’ın orada olup olmadığını sor­duğumda hemen olumlu cevap verdiler.</span></p>
				<p class="Style28-1 para-style-override-12" xml:lang="en-US"><span class="Font-Style55-1" xml:lang="tr-TR">“ ‘Beklediği kişi siz olmalısınız,’ dediler. ‘İki gündür bir beyefendiyi bekliyor.’ “</span></p>
				<p class="Style20 para-style-override-42" xml:lang="en-US"><span class="Font-Style55-1" xml:lang="tr-TR">“ ‘Şu anda nerede?’ diye sordum.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“ ‘Yukarıda, uyuyor olmalı. Saat dokuzda uyandırmamızı istemişti.”</span></p>
				<p class="Style20 para-style-override-20" xml:lang="en-US"><span class="Font-Style55-1" xml:lang="tr-TR">“ ‘Onu hemen görmek istiyorum.’ dedim.” “Beni aniden görünce afallayıp ağzından bir şey kaçıra­bilir diye düşündüm. Komilerden biri bana eşlik edebilece­ğini söyledi. Oda ikinci kattaydı, bir koridordan yukarı çıktık. Komi kapıyı işaret etti ve tam o aşağı inecekken, yirmi yıllık tecrübeme rağmen dönüp uzaklaşmak istememe sebep ola­cak, beni hasta eden bir şeyle karşılaştım. Kan, kapının al­tından kırmızı bir kurdele gibi koridora süzülmüş ve karşıda bir birikinti oluşturmuştu. Bağırdım, komi geri geldi. Manzarayı görünce bayılacaktı neredeyse. Kapı içeriden kilitlenmişti, omuzlayıp kilidi kırdık. Pencere açıktı ve yanında pijamaları içinde bir insan vücudu yatıyordu. Ölümünün üzerinden bir süre geçmiş olmalıydı. Kol ve bacakları sertleşmiş ve buz kesmişti. Adamın yüzüne bakınca komi bu odayı Joseph Stangerson adıyla tutan kişinin o olduğunu söyledi. Ölüm se­bebi soldan gelen derin bıçak darbesiydi; bu darbe, kalbi deş­miş olmalıydı. Ama işin en ilginç yanı şimdi geliyor. Tahmin edin cesedin yanında ne vardı?”</span></p>
				<p class="Style28-1 para-style-override-33" xml:lang="en-US"><span class="Font-Style55-1" xml:lang="tr-TR">Tüylerimin diken diken olduğunu hissettim. Sherlock Holmes söylemeden önce korkunç bir şey geleceğini anla­mıştım.</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“RACHE! Kanla yazılmış,” dedi.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Evet,” dedi Lestrade korku dolu bir sesle, hepimiz bir süre sessiz kaldık.</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">Bu katilin işleri çok yöntemli ve anlaşılmazdı, bu da suç­larını daha korkunç gösteriyordu. Savaşta bulunduğum için sinirlerim çok sert olduğu halde ürpermiştim.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Birisi adamı görmüş,” dedi Lestrade. “Mandırasına giden bir sütçü çocuk, otelin arkasındaki ahırların arasından geçi­yormuş. Normalde hep yerde duran bir merdivenin sonuna kadar açık ikinci kat penceresine dayalı olduğunu görmüş. Geçtikten sonra arkasına bakmış ve bir adamın merdivenden indiğini görmüş. O kadar sakin davranıyormuş ki çocuk ada­mın otelde çalışan bir marangoz ya da doğramacı olduğunu düşünmüş. Bu yüzden nasıl bir görüntüsü olduğuna hiç dik­kat etmemiş ama kendi kendine bu saatte çalışmasının erken olduğunu söylemiş. Adamın uzun boylu, kırmızı suratlı ol­duğunu ve uzun kahverengi bir manto giydiğini hatırlıyor. Cinayetten sonra bir süre daha odada kalıp, ellerini yıkamış ve yere, bıçağıyla yazdığı açık olan şu yazıyı yazmış olmalı.”</span></p>
				<p class="Style28-1 para-style-override-49" xml:lang="en-US"><span class="Font-Style55-1" xml:lang="tr-TR">Katilin eşkalini dinlerken Holmes’e baktım, bu eşkal onunkiyle birebir uyuyordu. Yine yüzünde hiçbir tatmin olma ya da sevinme belirtisi yoktu.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Odada katile ulaşmamızı sağlayacak herhangi bir ipucu buldun mu?” diye sordu.</span></p>
				<p class="Style28-1 para-style-override-40" xml:lang="en-US"><span class="Font-Style55-1" xml:lang="tr-TR">“Hiçbir şey yoktu. Drebber’ın cüzdanı Stangerson’ın ce­bindeydi. Ama bu normal karşılanmalı, bütün ödemeleri o yapıyordu çünkü. Seksen küsur pound vardı içinde ama hiç­bir şey alınmamıştı. Bu cinayetlerin nedenleri her ne olursa olsun, kesinlikle soygun değil. Adamın cebinde Cleveland’den bir ay önce gelmiş olan </span><span class="Font-Style53-1" xml:lang="tr-TR">J. H. Avrupa ‘da </span><span class="Font-Style55-1" xml:lang="tr-TR">yazılı bir tel­graftan başka hiçbir not ya da başka bir kâğıt yoktu. Telgrafta da hiçbir isim yazmıyordu.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Başka bir şey?” dedi Holmes.</span></p>
				<p class="Style28-1 para-style-override-49" xml:lang="en-US"><span class="Font-Style55-1" xml:lang="tr-TR">“Hatırı sayılır başka bir şey yoktu. Okuduğu roman yata­ğın üzerinde duruyordu, piposu da hemen yanındaki sandal­yedeydi. Masada bir bardak su, pencerenin eşiğinde de içinde haplar olan bir ilaç kutusu vardı.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Sherlock Holmes heyecanla haykırıp sandalyesinden fır­ladı.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“İşte zincirin son halkası!” dedi sevinçle. “Vakayı çöz­düm.”</span></p>
				<p class="Style28-1 para-style-override-25" xml:lang="en-US"><span class="Font-Style55-1" xml:lang="tr-TR">İki dedektif merakla onu izliyordu.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Şimdi ellerimde bu arapsaçına dönmüş örgüyü çözecek bütün ipuçları var. Tabii ki öğrenilmesi gereken ayrıntılar var hâlâ ama Drebber’ın istasyonda Stangerson’dan ayrıldığı andan cesedin bulunduğu zamana kadar geçen sürede neler olduğu hakkında hemen hemen her şeyden gözümle görmüş gibi eminim. Bunu size kanıtlayacağım. Şu haplara ulaşabilir mi­siniz?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Bendeler,” dedi Lestrade küçük beyaz bir kutu çıkarıp. “Hapları, cüzdanı ve telgrafı karakolda kasaya koymak için almıştım. Çok şanslısınız, açıkça söyleyeyim, benim için hiç­bir anlam ifade etmiyorlar.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Verin bana onları,” dedi Holmes. “Doktor,” dedi bana dönüp, “bunlar normal haplar mı?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Kesinlikle değillerdi. İnci gibi gri renkli, küçük, neredeyse ışığı geçirecek kadar geçirgen, yuvarlak haplardı. “Işığa ge­çirgen olduklarına göre suda çözülmeleri lazım,” dedim.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Tam olarak öyle,” dedi Holmes. “Şimdi lütfen aşağı inip şu hasta ve şeytani teriyeri getirir misin? Ev sahibimiz uzun zamandır çok hasta olduğu için dün senden onu uyutup öl­dürmeni istemişti hani.”Aşağı indim ve köpeği kollarımın arasında yukarı çıkar­dım. Ağır nefesi ve bakışları sonunun yakın olduğunu gös­teriyordu zaten. Burnu da bembeyazdı, köpekliğini çoktan kaybetmişti. Onu yere, bir örtünün üzerine bıraktım.</span></p>
				<p class="Style28-1 para-style-override-36" xml:lang="en-US"><span class="Font-Style55-1" xml:lang="tr-TR">“Şimdi bu haplardan birini ikiye böleceğim,” dedi Holmes ve çakısını çıkarıp dediğini yaptı. “Bir yarıyı sonra kullan­mak için kutuya geri koyalım. Diğer yarıyı da bu şarap ka­dehine koyalım ve bir çay kaşığı suyla karıştıralım. Görüyorsunuz, arkadaşımız Doktor haklı. Gerçekten de çö­zülüyor.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Bu çok ilginç,” dedi Lestrade, kendisine gülündüğünü dü­şünen bir adamın alıngan sesiyle, “yine de Joseph Stangerson’ın ölümüyle ne ilgisi olduğunu anlamıyorum.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Sabırlı olun, arkadaşım, sabırlı olun! Zamanla çok ilgisi olduğunu göreceksiniz. Tadının güzel olması için biraz süt koyuyorum şimdi, köpeğe verince hemen yalayıp yutacak­tır.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Konuşurken şarap kadehinin içindekileri bir çay tabağına, onu da teriyerin önüne koydu. Teriyer tabaktakini tek yala­yışta bitirdi. Sherlock Holmes’un ciddi tavrı öyle ikna edi­ciydi ki hepimiz sessizce oturuyor ve dikkatle hayvanı izliyorduk. Korkunç bir şeyler olmasını bekliyorduk. Ama hiçbir şey olmadı. Köpek örtünün üzerine uzanmış yatıyor, ağır ağır nefes alıyor ama durumu ne iyiye ne kötüye gidiyordu.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Holmes saatini çıkarmıştı ve dakikalar aktıkça yüzünde utanç ve hayal kırıklığı ifadesi belirdi. Dudağını kemiriyor, parmaklarıyla masayı tıkırdatıyor ve sabırsızlık gösteren her türlü belirtiyi sergiliyordu. O kadar heyecanlıydı ki onun için üzülmüştüm. İki dedektif ise alaylı alaylı gülümsüyordu. Holmes’un düştüğü bu durumdan hiç rahatsız olmuş görün­müyorlardı.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Bu bir tesadüf olamaz,” diye haykırdı sonunda ve san­dalyesinden fırlayıp odada aşağı yukarı yürümeye başladı. “Bunun sadece bir tesadüf olmasına imkân yok. Drebber’ın ölümünden sonra şüphelenmeye başladığım haplar, Stangerson’ın ölümüyle bulunuyor. Ama hiçbir işe yaramıyorlar. Bu ne anlama geliyor? Bütün neden zincirimin hatalı olmasına imkân yok. Ah! Tabii ya! Tabii ya!” Bir heyecan çığlıyla başka bir hapı ikiye bölüp çözelterek, süt kattı ve teriyere verdi. Zavallı yaratık daha dilini değdirir değdirmez dört ba­cağını da sallayıp, çırpınmaya başladı. </span><span class="Font-Style55-1" xml:lang="tr-TR">Ve</span><span class="Font-Style55-1" xml:lang="tr-TR"> şimşek çarpmış gibi hareketsiz ve cansız, yerde kalakaldı.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Sherlock Holmes derin bir nefes alarak alnının terini sildi. “Daha çok inanmalıydım,” dedi. “Bu sefer bir gerçeğin, uzun bir akıl yürütmeler dizisine ters düşüyorsa kesinlikle başka bir­kaç yoruma açık olduğunu düşünmeliydim. Kutudaki iki haptan biri ölümcül bir zehirken, diğer tamamen zararsızdı. Bunu daha kutuyu bile görmeden düşünmeliydim.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Bu son söyledikleri beni o kadar şaşırtmıştı ki, Holmes’un ayık olmadığını düşündüm. Gerçi önümüzde söylediklerinin doğru olduğunu kanıtlayan ölü bir köpek yatıyordu. Zihnimdeki sisin kalkmaya başladığını ve gerçeğin loş, belirsiz bir algısına ulaştığımı düşünüyordum.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Tüm bunlar size garip gelebilir,” dedi Holmes, “çünkü olayın en başında size sunulmuş olan küçük gerçek bir ipu­cunun önemini kavrayamadınız. Ben bunu fark etme şansına nail oldum ve o zamandan beri olanlar asıl tahminimi doğ­ruladı. Zaten mantıksal olarak da böyle olması gerekiyordu. Bu nedenle sizi şaşırtan ve vakayı anlaşılmaz kılan şeyler beni aydınlattı ve vardığım sonuçları güçlendirdi. Sırrı, tu­haflıkla karıştırmak hatadır. En olağan suç, genellikle en gi­zemli olandır çünkü akıl yürütmeler yapılabilecek hiçbir yeni ya da özel belirti taşımazlar. Eğer maktulün cesedini hiçbir </span><span class="Font-Style53-1" xml:lang="tr-TR">outre </span><span class="Font-Style55-1" xml:lang="tr-TR">ya da kendine özgü belirtileri olmadan yolda öylece yatıyor bulsaydık bu suç kesinlikle daha anlaşılmaz olurdu. Bu garip ayrıntılar vakayı zorlaştırmak bir yana, kolaylaştırdı</span></p>
				<p class="Style20 para-style-override-20" xml:lang="en-US"><span class="Font-Style55-1" xml:lang="tr-TR">bile.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Bu göndermeleri sabırsızlıkla dinleyen Bay Gregson daha fazla dayanamadı. “Bana bakın Bay Sherlock Holmes,” dedi, “sizin akıllı bir adam olduğunuzu ve kendinize özgü çalışma tarzınız olduğunu biliyoruz. Fakat şimdi varsayımlardan ve öğütlerden fazlasına ihtiyacımız var. Bu adamı yakalamalı­yız. Ben çalışmamı yaptım, görünüşe göre yanılmışım. Genç Charpentier de bu ikinci olayla bağlantılı olamaz. Lestrade de kendi hedefine, Stangerson’a yöneldi ama o da yanılmış. Siz de orada burada ipuçları gösterip duruyorsunuz ve bizden çok biliyormuş gibi görünüyorsunuz. Ama şimdi size olayla ilgili ne kadar bilgin olduğunu sorma hakkımızı kullanmanın za­manı geldi. Bunları kimin yaptığını biliyor musunuz?”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Gregson’ın haklı olduğunu söylemek zorundayım,” dedi Lestrade. “İkimiz de denedik ve ikimiz de yanıldık. Bu odaya girdiğimden beri birden fazla kez ihtiyacınız olan tüm delil­lere ulaştığınızı söylediniz. Bildiklerinizi daha fazla sakla­mayacağınızdan eminim.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Katili tutuklamakta gecikilecek her saniye,” dedim ben de, “ona başka kötü bir şey yapacak zaman verir.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Hepimiz birden bastırınca Holmes çözülmeye başlayacak­mış gibi göründü. Düşünceye daldığında alışkanlığı olduğu üzere kafasını boynuna kadar gömmüş, kaşlarıyla gözlerini örtmüş, odada aşağı yukarı yürümeye devam ediyordu.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Sonunda, “Başka hiçbir cinayet olmayacak,” diyerek ani­den durdu ve bize baktı. “Bu düşünceyi bir kenara bırakabi­lirsiniz. Katilin adını bilip bilmediğimi sordunuz, evet biliyorum. Ama sadece adını biliyor olmak, onu yakalama­mız için gerekli olan güç yanında önemsiz kalıyor. Bunu da çok kısa süre içinde yapacağımı düşünüyorum. Bunu kendi imkânlarımla yapabileceğimi gösteren büyük umutlarım var. Ama bu çalışma çok ince ayarlı bir çaba gerektiriyor çünkü karşımızda, kanıtlayabileceğim üzere kendisi kadar akıllı bi­rinden yardım gören, kurnaz ve tehlikeli biri var. Birilerinin bazı kanıtlara ulaştığını öğrenmediği sürece onu yakalama şansımız var ama en ufak bir şüphe duyarsa adını değiştirir ve şehirdeki dört milyon insan arasına karışır. Hiçbirinizin kalbini kırmak istemem ama bu adamın resmi makamlarla hiçbir bağı olmadığını söylemek zorundayım. Bu yüzden yardımınıza başvurmadım. Başaramazsam yardım isteyece­ğim tabii ki, o zaman tüm suç bende olacak, buna hazırım. Ama yemin ederim ki şu anda sizinle kurabileceğim iletişim, kurguladıklarıma zarar vermeyecek şekilde olmalı.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">Gregson ve Lestrade bu yeminle ya da polislere yapılan imalardan pek memnun olmuş görünmüyorlardı. İlki soluk sarı saçlarının diplerine kadar kızarmıştı, öbürünün yuvarlak gözleri ise merak ve gücenmeyle parıldıyordu. Fakat ikisi de konuşmaya fırsat bulamadı. Kapı çalındı ve sokak çocukları­nın sözcüsü, genç Wiggins içeri girdi.</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Buyurun efendim,” dedi kâkülünü düzelterek, “araba aşağıda.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Aferin,” dedi Holmes uysal bir tavırla. “Neden bu yeni modeli Scotland Yard’a tanıtmıyorsun?” dedi çekmeceden çelik bir kelepçe çıkararak. “Baksana, yayı ne kadar iyi çalı­şıyor. Bir anda kapanıyor.”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Eski model gayet iyi çalışıyor,” dedi Lestrade, “tabii kime takacağımızı bulmamız gerek.”</span></p>
				<p class="Style28-1 para-style-override-15" xml:lang="en-US"><span class="Font-Style55-1" xml:lang="tr-TR">“Çok iyi, çok iyi,” dedi Holmes gülümseyerek. “Arabacı kutularımı indirmeme yardımcı olabilir. Söylesene gelsin, Wiggins.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Dostumun bir yolculuğa çıkmak üzere olduğunu görmek beni şaşırtmıştı, bana bu konuda hiçbir şey söylememişti. Odada küçük bir bavulu vardı, onu kayışlarla bağlamaya baş­ladı. Arabacı odaya girdiğinde hâlâ o işle meşguldü.</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“Şunu bağlamama yardım et arabacı,” dedi kayışlarla uğ­raşırken, kafasını hiç çevirmiyordu.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Adam somurtkan, küstah bir ifade ile yaklaştı ve yardım etmeye koyuldu. O anda bir takırtı oldu, metal sesi geldi ve Sherlock Holmes ayağa fırladı.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Beyefendiler,” dedi heyecanla parıltılı gözlerle. “Size </span><span class="Font-Style55-1" xml:lang="tr-TR">Bay Jefferson Hope’u tanıştırayım, Enoch Drebber’ın ve Jo­seph Stangerson’ın katili.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Her şey bir anda olmuştu, o kadar çabuk ki fark edemedim bile. O andan aklımda canlı olarak kalanlar Holmes’un mu­zaffer ifadesi, sesinin çınlayışı ve arabacının elinde sanki bü­yüyle belirmiş kelepçelere dönük sersemlemiş, vahşi suratıydı. Bir ya da iki saniye boyunca bir grup heykel gibi kalmış olmalıydık. Sonra tutsak belirsiz bir nefret haykırışıyla, Holmes’ tan kurtuldu ve kendini pencereden dışarı attı. Tahta ve cam parçaları önüne saçıldı ama kaçabilecek kadar davranamadan Gregson, Lestrade ve Holmes av köpekleri gibi onun üzerine sıçrayıp içeri çektiler. Adam çırpınmaya başladı. O kadar güçlü ve azılıydı ki dördümüzü birer birer savurup duruyordu. Sara nöbeti geçiren birinin gücüne sa­hipti. Cam parçaları yüzünü ve ellerini çok kötü yaralamıştı ama kan kaybı, direnişinden bir şey eksiltmiyordu. Lestrade adamın kolunu sırtına kıvırıp, boğazına sarılana kadar dire­nişinin boşuna olduğunu anlayamadı. Yine de elleri gibi ayaklarını da kelepçelemeden kendimizi güvende hissetme­dik. Bunu yaptıktan sonra ayağa kalktık, nefes nefeseydik.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Arabasını ele geçirdik,” dedi Sherlock Holmes. “Onu Scotland Yard’a götürebiliriz. </span><span class="Font-Style55-1" xml:lang="tr-TR">Ve</span><span class="Font-Style55-1" xml:lang="tr-TR"> şimdi, beyler,” diye devam etti memnuniyet dolu bir gülümsemeyle, “küçük sırrımızın sonuna gelmiş bulunuyoruz. Şimdi bana istediğiniz kadar soru sorabilirsiniz. Cevaplamamı engelleyecek hiçbir tehlike kalmadı.”</span></p>
			</div>
			<div class="Basic-Text-Frame">
				<p class="Basic-Paragraph-2" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph-2" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph-2" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph-2" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph-2" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph-2" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph-2" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph-2" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph-2" xml:lang="en-GB"/>
			</div>
		</div>
	</body>
</html>