<html xmlns="http://www.w3.org/1999/xhtml">
	<head>
		<title>5-7.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-7.html" xml:lang="tr-TR">
			<div class="Basic-Text-Frame">
				<p class="KONU" id="toc_marker-2-7" xml:lang="en-GB">7-SONUÇ</p>
				<p class="RES" xml:lang="en-GB"><img alt="4.png" class="image" height="446" src="images/4_fmt13.jpeg" width="446"/></p>
				<p class="Normal" xml:lang="en-US"/>
				<p class="Normal" xml:lang="en-US"/>
				<p class="Style28 para-style-override-9" xml:lang="en-US"/>
				<p class="Style28 para-style-override-64" xml:lang="en-US"><span class="Font-Style55" xml:lang="tr-TR">Hepimiz perşembe günü yargıç huzurunda olmamız ko­nusunda uyarılmıştık; ama gün geldiğinde ifademizi verme­mize gerek kalmamıştı. Daha yüksek bir yargıç konuyu ele almış, Jefferson Hope hukukun uygulanacağı bir heyet karşı­sına çıkmıştı. Yakalandığının gecesi tıkanık damarları patla­mıştı. Ertesi sabah hücresinde, yerde uzanmış şekilde buldular. Ölümü tattığı an boyunca dolu hayatı gözlerinin önünden geçmiş de, iyi bir işler yaptığı kanaatine varmış gibi yüzünde sakin bir gülümseme vardı.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Gregson ve Lestrade öldüğü için çok sinirlenecekler,” dedi Holmes, “o akşam bunun üzerine konuşmuştuk. Tabii, büyük reklamlarını nasıl yapacaklar şimdi?”</span></p>
				<p class="Style28 para-style-override-17" xml:lang="en-US"><span class="Font-Style55" xml:lang="tr-TR">“Onun yakalanmasında fazla payları yokmuş gibi geliyor bana,” dedim.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Bu dünyada ne yaptığın hiç önemli değil,” dedi dostum, acı bir ifadeyle. “Önemli olan insanları ne yaptığına inandır­dığın.” Biraz duraksadıktan sonra daha canlı bir şekilde devam etti, “boş ver, ne olursa olsun bu soruşturmayı kaçır­mazdım. Koleksiyonumda bundan daha iyi bir vaka yok. Ba­sitti, basit olduğu kadar da öğretici noktalar taşıyordu.”</span></p>
				<p class="Style28 para-style-override-30" xml:lang="en-US"><span class="Font-Style55" xml:lang="tr-TR">“Basit mi!” dedim hayretle.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Evet, başka bir tanım bulunamaz,” dedi Sherlock Holmes, şaşırdığıma gülüyordu. “Basit olduğunun gerçek kanıtı, olağan birkaç akıl yürütmeden başka hiçbir şeyin yardımı olmadan suç</span><span class="Font-Style55" xml:lang="tr-TR">luya üç günde ulaşmış olmam.” “Bu doğru,” dedim.</span></p>
				<p class="Style28 para-style-override-17" xml:lang="en-US"><span class="Font-Style55" xml:lang="tr-TR">“Sana daha önce de söyledim, olağandan farklı bir şey sırra ulaşmaya giden yoldur. Bu tür bir sorunu çözerken, arka plana bakabilmek önemlidir. Bu çok önemli bir hünerdir, çok da kolaydır. Ama insanlar pek uygulamazlar. Hayatın günlük ilişkilerinde arka plandan ziyade, ileriye bakmak daha fay­dalıdır, o zaman diğer şeyler savsaklanır. Bu durumlarda yü­zeysel düşünen elli kişi varsa, analitik düşünen bir kişi vardır.”</span></p>
				<p class="Style28 para-style-override-30" xml:lang="en-US"><span class="Font-Style55" xml:lang="tr-TR">“Tam olarak anlayamadığımı itiraf etmeliyim,” dedim.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Pek anlayacağını sanmıyordum zaten. Dur bakalım, daha açık anlatabilir miyim. Bir olaylar dizisi açıkladığında birçok insan sana sonucun ne olacağını söyleyebilir. O olayları zi­hinlerinde bir araya getirir ve düşünüp taşınıp sana ne olaca­ğını söylerler. Fakat kendisine sonucu söylediğinde, zihinlerinin derinliklerini kullanarak, sana sonuca giden basamakları açıklayabilecek az insan vardır. İşte arka plana bakabilmek der­ken, böyle bir güçten söz ediyordum.”</span></p>
				<p class="Style28 para-style-override-30" xml:lang="en-US"><span class="Font-Style55" xml:lang="tr-TR">“Anlıyorum,” dedim.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“İşte bu vaka, sonucun verildiği ve geri kalan her şeyi ken­din bulmak zorunda olduğun türdendi. Nedenlendirmemin de­ğişik basamaklarını açıklamaya çalışayım sana. En baştan başlıyorum. Eve yaklaştım, yayandım, biliyorsun. Zihnim herhangi bir şey ile etkilenmekten uzaktı. Doğal olarak işe yolu inceleyerek başladım. Orada, daha önce de söylediğim gibi ve sonradan soruşturmayla teyit ettiğimiz üzere, bütün gece oralarda bulunmuş bir arabanın izlerini gördüm. Ken­dimi bu arabanın özel değil, tekerlek aralığı az olan umumi bir araba olduğuna inandırdım. Londra’nın alışılmış tıkırtıcıları, beyefendilerin arabalarından daha küçüktür.“İlk ulaştığım nokta buydu. Sonra yavaşça bahçe patika­sına yürüdüm, orada kil parçaları gördüm. Bu dikkate değer bir şeydi. Senin için basıp geçtiğin toprak parçasıdır bunlar, şüphem yok. Ama benim tecrübeli gözlerim için patikadaki her küçük ayrıntının ayrı bir anlamı vardı. Çok önemli olma­sına rağmen, ayak izi sürmek kadar savsaklanan başka bir de­dektiflik ilmi yoktur. Ne mutlu ki ben her zaman bu konuyu önemsemişimdir ve edindiğim tecrübe bu ilmin altıncı hissim gibi olmasını sağlamıştır. Önce bekçilerin bir sürü ayak izini gördüm, sonra bahçeden daha önce geçmiş olan iki adamınkileri. Bunların daha önce geldiğini söylemek kolay çünkü izleri, bekçilerinkiler tarafından epey kapatılmıştı. Böylece ikinci bağlantımı kurdum; gece gelenler iki kişiydi, birinin boyunun uzun olduğu, diğerinin şık giyindiği anlaşılıyordu. Çünkü ilkinin adım aralıkları çok uzundu, diğeri ise botla­rıyla küçük ve nazik adımlar atmıştı.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Eve girince bu son çıkarımım onaylandı. Güzel botlu olan önümde yatıyordu. Bir cinayet varsa uzun boylu olan katildi şu durumda. Ölü adamın üzerinde hiç yara izi yoktu, ama yü­zündeki acı dolu, heyecanlı ifade kaderi üzerine binmeden önce, onun geldiğini anladığını görmemi sağladı. Kalp hastalıkla­rından ya da başka doğal herhangi bir yoldan ölen insanlar hiçbir zaman heyecanlı ifadeler taşımazlar yüzlerinde. Du­daklarını koklayınca ekşi bir koku aldım ve zorla zehir içirildiği kanısına vardım. Zorla diyorum, çünkü yüzündeki nefret ve korku bunu gösteriyordu. Yaptığım çıkarımlar beni bu sonuca götürdü, başka hiçbir varsayım gerçeklerle örtüşemezdi. Bunun yeni bir fikir olduğunu sanma. Zorla zehir içirme, suç bültenlerine yeni giren bir şey değil. Odessa’daki Dolksy, Montpellier’deki Leturier vakaları bir zehir bilimci­nin aklına gelecektir hemen.</span></p>
				<p class="Style28 para-style-override-36" xml:lang="en-US"><span class="Font-Style55" xml:lang="tr-TR">“Şimdi asıl soruya geldik. Neden? Soygun yapma amacı yoktu, hiçbir şey alınmamıştı. Siyasi bir cinayet miydi o zaman ya da bir kadın için miydi? İlkinden ziyade ikinciye daha meyilliydim. Siyasi suikastçiler genelde işlerini çabu­cak bitirip kaçarlar. Ama burada, tersine, suçu işleyen bilerek ve isteyerek uzun süre odada kalmış, bir sürü iz bırakmıştı. Özel bir mesele olmalıydı, siyasi değil. O zaman çok yöntemli bir intikam söz konusuydu. Duvardaki yazı da bulu­nunca fikrime daha bir bağlandım. Duvardaki şeyin bir aldatmaca olduğu çok belliydi. Yüzük bulununca tamamen emin oldum. Durum çok açıktı, katil yüzüğü maktule ölü veya kayıp bir kadını hatırlatmak için kullanmıştı. Bu yüzden Gregson’a, Cleveland’e gönderdiği telgrafta Drebber’ın geç­mişiyle ilgili bilgi isteyip istemediğini sordum. Olumsuz cevap verdi hatırlayacağın gibi.</span></p>
				<p class="Style28 para-style-override-17" xml:lang="en-US"><span class="Font-Style55" xml:lang="tr-TR">“Sonra odada çok dikkatli bir araştırma yaptım, böylece katilin boyu hakkındaki tahminim doğrulandı. Ayrıca Tiriçirapalli tütünü, tırnak uzunluğu gibi ayrıntılara ulaştım. So­nuca çoktan varmıştım. Boğuşma izi yoktu, yerdeki kan katilin burnundan heyecanlandığı için akmıştı. Kan lekele­riyle ayak izleri aynı yerlere denk geliyordu. Bir adam çok kanlı olmadıkça heyecandan bu kadar kanama geçirmesi na­dirdir. Böylece suçlunun güçlü ve kırmızı yüzlü bir adam ol­duğu kanaatine vardım. Sonradan gelişen olaylar bunu doğruladı.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Evden ayrılınca Gregson’ın eksiğini gidermeye gittim. Cleveland polis şefine telgraf çektim ve sadece Enoch Drebber’ın evliliğiyle ilgili bilgi istedim. Şüpheleri ortadan kal­dıran bir cevap geldi. Telgrafta Drebber’ın çok önce Jefferson Hope isimli eski bir düşmanının, karısının âşığının tehditlerinden korunmak için yasal korunma istediği yazı­yordu. Aynı Hope’un o anda Avrupa’da bulunduğu da belirti­liyordu. İşte şimdi sırrı çözecek ipucu elimdeydi, geriye sadece katili yakalamak kalıyordu.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Drebber’la beraber kol kola eve giren adamın, arabayı sürenle aynı kişi olduğunu çoktan fark etmiştim. Yoldaki izler de arabanın geldiği yolun, atın tek başına geçemeyeceği bir yol olduğunu gösteriyordu. O zaman arabacı eve girme­diyse, nereye gitmiş olabilirdi ki? Zaten bir adamın işleye­ceği cinayete kendisine ihanet edeceği kesin olan birinin fark edeceği şekilde işleyeceğini varsaymak anlamsız olurdu. Ay­rıca Londra’da birinin izini sürme niyeti olan kişi, arabacılıktan daha iyi ne yapabilirdi ki? Tüm bu düşünceler bana Jefferson Hope’un şehirde bir yerlerde olduğunu söylüyordu.</span></p>
				<p class="Style28 para-style-override-17" xml:lang="en-US"><span class="Font-Style55" xml:lang="tr-TR">“Şehir bir kere bulunduysa, gideceğini düşünmek için hiç­bir sebep yoktu. Aksine onun açısından bakarsak, en ufak ani bir hareketi dikkatleri üzerine çekecekti. Muhtemelen en azından bir süre daha işini yapmaya devam edecekti. Adını değiştireceğini düşündürecek bir sebep de yoktu. Gerçek adını bilen kimsenin olmadığı bir ülkede, sahte ad kullanma­sının ne anlamı olabilirdi ki? Böylece sokak çocuklarından oluşan ordumu toparladım ve istediğim adamı bulana kadar sistematik bir şekilde şehirdeki tüm arabacılara gönderdim. Ne kadar iyi iş yaptıkları ve ne kadar çabuk sonuç aldıklarını taze taze hatırlıyor olmalısın. Stangerson’ın öldürülmesi hiç beklenmeyen bir olaydı ama her durumda önlenmesi çok zordu. O sayede hap kutularına ulaştım, biliyorsun, olaya dahil olduklarını tahmin ediyordum zaten. Görüyorsun, her şey kusursuz bir mantık zincirinin parçası.”</span></p>
				<p class="Style28 para-style-override-17" xml:lang="en-US"><span class="Font-Style55" xml:lang="tr-TR">“Bu muhteşem!” dedim heyecanla. “Erdemlerin toplum tarafından bilinmeli. Bu vakayı kâğıda döküp yayınlamalısın. Yapmayacaksan beni senin için hallederim.”</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“İstediğini yapabilirsin, Doktor,” dedikten sonra, “İşte!” diyerek bir gazete uzattı, “Şuna bak!”</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">Günlük </span><span class="Font-Style53" xml:lang="tr-TR">Echo </span><span class="Font-Style55" xml:lang="tr-TR">gazetesiydi bu, gösterdiği paragraf aynı va­kadan söz ediyordu.</span></p>
				<p class="Style28 para-style-override-17" xml:lang="en-US"><span class="Font-Style55" xml:lang="tr-TR">“Bay Enoch Drebber’ın ve Bay Joseph Stangerson’ın ölü­münden sorumlu tutulan Jefferson Hope isimli adamın ölümü halkın bazı bilgilerden olmasına sebep oldu. Vakanın ayrıntıları muhtemelen şu sıralar öğrenilemeyecek. Yine de yetkili bir kaynaktan aldığımız bilgilere göre işlenen suç es­kiden gelen ve içinde aşkın ve Mormonculuk’un da olduğu bir kinle ilgiliymiş. İki kurbanın da gençliklerinde Mormonlara dahil olduğu, tutuklu Hope’un Salt Lake City ile bağlantılı olduğu biliniyor. Vaka hiç olmazsa polis kuvvetlerinin ne kadar iyi çalıştığını ve göçmenlerin kan davalarını çözüp gelmeleri, İngiltere topraklarına taşımamaları gerektiği gösterdi. Bu va­kanın itibar kattığı iki ismin Scotland Yard görevlileri Bay Lestrade ve Bay Gregson olduğu gizlenemeyen bir gerçektir. Suçlu, bir amatör olarak dedektiflikte büyük yetenek göste­ren ve kendisine yol gösterecek birileriyle daha da ilerleyecek gibi görünen Sherlock Holmes’un evinde tutuklandı. İki görev­liye hizmetlerinden ötürü başarı belgesi verilmesi bekleni­yor.”</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Sana en başta ne demiştim?” dedi Sherlock Holmes gü­lerek. “İşte bu Kızıl Dosya’nın sonucu: İki görevliye başarı belgesi!”</span></p>
				<p class="Style28 para-style-override-17" xml:lang="en-US"><span class="Font-Style55" xml:lang="tr-TR">“Boş ver,” dedim, “tüm gerçekler notlarımda yazılı, halk bunları öğrenecektir. Bu sırada sen de başarılı olduğunun bi­linciyle avutmalısın kendini. Romalıların dediği gibi:</span></p>
				<p class="Style4 para-style-override-65" xml:lang="en-US"><span class="Font-Style53" xml:lang="tr-TR">“ ‘Populus me sibilat, at mihi plaudo ipse domi simul ac nummos contemplor in arca.’ “</span><span class="char-style-override-3" xml:lang="tr-TR"><a class="footnote-link" href="#footnote-225-1" id="footnote-225-1-backlink">1</a></span></p>
				<p class="Style33" xml:lang="en-US"/>
				<p class="Style33" xml:lang="en-US"/>
				<div class="footnotes">
					<div class="footnote">
						<p class="Basic-Paragraph" xml:lang="en-GB"><a class="footnote-anchor" href="#footnote-225-1-backlink" id="footnote-225-1">1</a><span class="char-style-override-4"/>	<span class="Font-Style59 char-style-override-5" xml:lang="tr-TR"> insanlar arkamdan konuşadursun, ben evimde sandığımdaki parayı izleyerek kendimi alkışlıyorum. (e.n.)</span></p>
					</div>
				</div>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
		</div>
	</body>
</html>