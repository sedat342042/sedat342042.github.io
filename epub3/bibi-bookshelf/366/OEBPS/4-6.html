<html xmlns="http://www.w3.org/1999/xhtml">
	<head>
		<title>4-6.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-6.html" xml:lang="tr-TR">
			<div class="Basic-Text-Frame">
				<p class="KONU-1" id="toc_marker-1-6" xml:lang="en-GB">6-TOBIAS GREGSON NELER YAPABİLECEĞİNİ GÖSTERİYOR</p>
				<p class="RES-1" xml:lang="en-GB"><img alt="4.png" class="image" height="446" src="images/4_fmt5.jpeg" width="446"/></p>
				<p class="Normal-1" xml:lang="en-US"/>
				<p class="Style28-1 para-style-override-9" xml:lang="en-US"/>
				<p class="Style28-1 para-style-override-21" xml:lang="en-US"><span class="Font-Style55-1" xml:lang="tr-TR">Ertesi günün gazeteleri, kendi deyişleriyle, “Brikston Gi­zemi” haberleriyle doluydu. Her biri konu üzerine uzun ya­zılar yayınlamıştı, kimisinin baş haberiydi hatta. Bu yazılarda benim yeni öğrendiğim bir şey vardı. Haber arşivimde hâlâ vakayla ilgili bazılarını saklarım. Bazılarından birkaç özet şöyleydi:</span></p>
				<p class="Style28-1 para-style-override-17" xml:lang="en-US"><span class="Font-Style53-1" xml:lang="tr-TR">The Daily Telegraph, </span><span class="Font-Style55-1" xml:lang="tr-TR">suç tarihinin içinde yabancıların ol­duğunu, fazla trajedi olmadığını söylüyordu. Maktulün Alman ismi, diğer ilgililerin ortada olmayışı, duvardaki tehditkâr yazı; bunların hepsi bu suçun siyasi mülteciler ya da devrimciler tarafından işlendiğini gösteriyordu. Sosyalistlerin Amerika’da birçok bağı vardı ve merhum da, şüphesiz, onların yazısız kurallarını çiğnemiş ve öldürülmüştü. Vehmgericht, aqua tofana, Carbonari, Brinvillier Markizi vakalarına, Dar­vin Teorisi’ne, Malthus’un ilkelerine imalarla bitiyordu yazı. Ardından hükümeti İngiltere’deki yabancılara dikkat etmesi için uyarıyordu.</span></p>
				<p class="Style28-1 para-style-override-19" xml:lang="en-US"><span class="Font-Style53-1" xml:lang="tr-TR">The Standard, </span><span class="Font-Style55-1" xml:lang="tr-TR">böyle kanunsuz zulümlerin genellikle Li­beral idareler altında gerçekleştiği yorumunu yapıyordu. Kit­leler zihinlerinde huzur bulamadığı ve otorite zayıfladığı için </span><span class="Font-Style55-1" xml:lang="tr-TR">oluyordu bunlar. Merhum, Amerika’dan gelmişti. Bazı işleri için metropolümüzde bulunuyor, Madam Charpentier’in Camberwell’deki Torquay Evleri’ndeki pansiyonunda kalı­yordu. Seyahatlerinde ona yardımcısı Bay Joseph Stangerson eşlik ediyordu. Salı günü pansiyon sahibiyle vedalaşıp Liverpool Ekspresi’ne binmek için Euston İstasyonu’na doğru yola çıktılar. İstasyonda beraber görüldüler. Bay Drebber’ın cesedi kayıtlara göre Euston’dan millerce uzakta, Briskton Yolu’nda boş bir evde bulunana kadar onlara neler olduğu bilinmiyor. Oraya nasıl gitti, kaderiyle nasıl karşılaştı gibi soruların cevapları hâlâ sır. Stangerson’un nerede olduğu da bilinmiyor. Scotland Yard’dan Bay Lestrade ve Bay Gregson’ın vakayla ilgilendiğini duymaktan mutluyuz. İkisinin olayı hızla aydınlatacağınızda eminiz.</span></p>
				<p class="Style28-1 para-style-override-32" xml:lang="en-US"><span class="Font-Style53-1" xml:lang="tr-TR">The Daily News, </span><span class="Font-Style55-1" xml:lang="tr-TR">cinayetin siyasi olduğundan şüphesi ol­madığını yazıyor. Kıta Hükümetlerinin Liberal yönetimle­rinden kaynaklanan despotluk ve nefret, kıyılarımıza başlarına gelen şeylerin hatıraları olmasa mükemmel vatan­daşlar olabilecek bir grup insanı sürükleme etkisinde bu­lundu. Bu insanlarda büyük bir onur var ve en ufak bir hata ölümle sonuçlanıyor. Şimdi yardımcısı Stangerson’u bulmak ve merhumun geçmiş alışkanlıklarını aydınlatmak için her şey yapılmalı. Ölmeden önce kaldığı pansiyonun adresinin bulunması büyük bir adımdır. Bunu da Scotland Yard’dan Bay Gregson’ın enerjisine ve kararlılığına borçluyuz.</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">Sherlock Holmes ve ben bunları kahvaltı sırasında oku­muştuk. Holmes, çok eğlenmişti.</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“Sana ne demiştim, işte! Lestrade ve Gregson prim yapı­yorlar.”</span></p>
				<p class="Style28-1 para-style-override-29" xml:lang="en-US"><span class="Font-Style55-1" xml:lang="tr-TR">“Bu, olayların nasıl gelişeceğine bağlı.”</span></p>
				<p class="Style28-1 para-style-override-33" xml:lang="en-US"><span class="Font-Style55-1" xml:lang="tr-TR">“Seni temin ederim ki ne olacağı hiç önemli değil. Adam yakalanırsa onların gayretleri sayesinde olduğu söylenecek. Bu konuda yazı gelirse ben kazanırım, tura gelirse sen kay­bedersin. Ne yaparlarsa yapsınlar yağcıları olacaktır. ‘Un sor trouve toujours un plus sot qui l’admire.’ “</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Şimdi ne oluyor?” dedim heyecanla. Holden bir sürü ayak sesinin patırtısı geliyordu. Ev sahibimizin hoşnutsuz sesleri karışıyordu bunlara.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Dedektif polisinin Baker Sokağı bölüğü,” dedi dostum ciddi bir sesle; o konuşurken içeri yarım düzine, en paçavra­sından giyinmiş, sokak çocuğu girdi.</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Dikkat!” diye bağırdı Holmes sert bir sesle ve altı kirli küçük hergele kötü heykeller gibi yan yana dizildi. “Bundan sonra sadece Wiggins rapor vermeye gelecek. Diğerleriniz sokakta bekleyecek. Buldunuz mu Wiggins?”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Hayır efendim, bulamadık,” dedi gençlerden biri.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Bulmanızı çok umuyordum. Bulana kadar devam edin. İşte, ücretleriniz.” Hepsine birer şilin verdi. “Şimdi gidin ve bir dahaki sefere daha iyi bir raporla gelin.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Elini salladı ve gençler merdivenlerden fareler gibi hızla inip kayboldu. Sonra ince seslerini sokaktan duyduk.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Bu küçük dilenciler bir düzine silahlı adamın yapabile­ceğinden daha çok şey yapar,” dedi Holmes. “Bir insanın gayriresmi görüntüsü dudak mührünü açmaya daha elverişli­dir. Bu gençler her yere giderler ve her şeyi duyarlar. İğne gibi delicilerdir aynı zamanda. Tek gereken onları düzene sok­mak.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Onlara bu işi Brikston vakası için mi veriyorsun?” diye sordum.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Evet. Cevabını bilmediğim bir soru var. Zaman çok önemli ama, hızlı olmaları gerek. Oo! Yeni haberler alacağız galiba. İşte yüzünde mutluluk ifadesiyle Gregson iniyor yoldan aşağı doğru. Kesin bize geliyor. İşte durdu.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">Zil sertçe çalındı ve birkaç saniye sonra sarışın dedektif merdivenlerden yukarı geldi. Bir adımda üç basamak atladı ve hızla odaya daldı.</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Sevgili dostum,” dedi heyecanla, Holmes’un elini sıka­rak. Holmes bu tokaya karşılık vermiyordu. “Beni tebrik edin! Her şeyi gün ışığına çıkarttım.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">Dostuma dönünce yüzünü bir kaygı gölgesi kapladığını gördüm.</span></p>
				<p class="Style23-1 para-style-override-52" xml:lang="en-US"><span class="Font-Style55-1" xml:lang="tr-TR">“Doğru yolda olduğunu mu söylüyorsun?” diye sordu. “Ne doğru yolu! Adamı yakalayıp, nezarete tıktık.”</span></p>
				<p class="Style23-1 para-style-override-52" xml:lang="en-US"><span class="Font-Style55-1" xml:lang="tr-TR">“Adı ne?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Arthur Charpentier, kraliçenin donanmasında asteğmen,” dedi Gregson kendini beğenmiş bir tavırla. Şişman ellerini ovuşturuyor, göğsünü şişiriyordu.</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">Sherlock Holmes rahatlamışçasına nefes verdi ve yüzüne bir gülümseme yerleşti.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Lütfen oturun, şu sigaralardan birini deneyin,” dedi. “Nasıl becerdiğinizi merak ediyoruz. Biraz viski ve su istermisiniz?”</span></p>
				<p class="Style28-1 para-style-override-49" xml:lang="en-US"><span class="Font-Style55-1" xml:lang="tr-TR">“Neden olmasın,” dedi dedektif. “Bir iki gündür gösterdiğim gayret beni çok yordu. Aslında vücudum değil yorgun olan, bi­lirsiniz, zihin yorgunluğu. Beni anlayabilirsiniz Sherlock Holmes, ikimiz de beyin işçisiyiz.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Beni onurlandırıyorsunuz,” dedi Holmes ciddi bir sesle. “Şimdi bize bu büyük sonuca nasıl vardığınızı anlatın.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Dedektif koltuğa oturdu ve keyifle sigarasını tüttürdü. Sonra birden gülme krizine girdi.</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“Komik olan,” dedi, “kendini çok akıllı sanan şu budala Bay Lestrade’in tamamen yanlış bir yol izlemiş olması. Bu suçla yeni doğmuş bir bebek kadar alakasız olan Yardımcı Stangerson’un peşinde. Onu şimdiye kadar yakalamıştır bile.”</span></p>
				<p class="Style28-1 para-style-override-16" xml:lang="en-US"><span class="Font-Style55-1" xml:lang="tr-TR">Durum Gregson’a o kadar komik gelmişti ki boğulacakmışçasına güldü.</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“Peki sen ipucunu nereden buldun?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Size her şeyi anlatayım. Doktor Watson, bunların aramızda olduğunu unutmayın. İlk bulmamız gereken bu Amerikanların o zamana kadar neler yaptığıydı. Kimileri ilan verir ve cevap gelene kadar ya da birileri gelip gönüllü bilgi verene kadar bek­ler. Bu, Tobias Gregson’ın çalışma tarzı değil. Cesedin yanın­daki şapkayı hatırlıyor musun?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Evet, dedi Holmes, “John Underwood ve Oğulları’ndan. Camberwell Yolu, 129 numara.”</span></p>
				<p class="Style28-1 para-style-override-26" xml:lang="en-US"><span class="Font-Style55-1" xml:lang="tr-TR">Gregson mutsuz bir ifadeyle baktı.</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Fark ettiğini bilmiyordum,” dedi. “Oraya gittin mi?”</span></p>
				<p class="Style28-1 para-style-override-51" xml:lang="en-US"><span class="Font-Style55-1" xml:lang="tr-TR">“Hayır.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Tabii ya!” dedi Gregson heyecanla rahatlamış bir sesle. “Hiçbir şansı ihmal etmemelisin, ne kadar küçük olsa da.”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Büyük bir zihin için hiçbir şey küçük değildir,” dedi Holmes nüktedanca.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Neyse, Underwood’a gittim ve o boyda bir şapka satıp satmadığını sordum. Kayıtlarına baktı ve hemen buldu. Şapkayı Charpentier Pansiyonu’nda kalan Bay Drebber’a göndermiş. Torquay Evleri’ne yani. Böylece adresi buldum.”</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“Akıllıca, çok akıllıca!” diye mırıldandı Sherlock Holmes.</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Sonra Madam Charpentier’i buldum,” diye devam etti dedektif. “Çok solgun ve stresliydi. Kızı da odadaydı. Zor bulunan bir güzelliği vardı kızın. Gözleri kızarmıştı ve be­nimle konuşurken dudakları titriyordu. Bunlar dikkatimden kaçmadı. Pis bir koku almaya başlamıştım. Bunun nasıl bir his olduğunu bilirsin Bay Sherlock Holmes, doğru damarı bulduğunuzda, sinirlerinizde bir kıpırtı olur. ‘Pansiyonerle­rinizden Clevelandli Bay Enoch J. Drebber’ın gizemli ölü­münden haberdar mısınız?’ diye sordum.”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Anne başını salladı. Konuşabilecek gibi görünmüyordu. Kız gözyaşlarına boğuldu. Bu durum bu insanların olayla il­gili bir şeyler bildiğinden iyice emin olmama sebep oldu.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“ ‘Bay Drebber trene gitmek için kaçta ayrıldı?’ diye sor­dum.”</span></p>
				<p class="Style28-1 para-style-override-15" xml:lang="en-US"><span class="Font-Style55-1" xml:lang="tr-TR">“ ‘Sekizde,’ dedi, sinirini yenmek için yutkunup duru­yordu. ‘Yardımcısı Bay Stangerson iki tren olduğunu söyle­mişti. Biri 9.15’te, diğeri 11’de. İlkini yakalamak istiyordu.’</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“ ‘Onu son görüşünüz bu muydu?’ “</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Bu soruyu sorunca kadının yüzünde korkunç bir deği­şiklik oldu. Bir anda gözü döndü. ‘Evet’ diyene kadar birkaç saniye geçmesi gerekti. Sesi doğal değildi, boğuktu.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Bir süre sessizlik oldu, sonra kızı daha sakin ve anlaşı­labilir bir sesle konuşmaya başladı.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“ ‘Yalandan hiçbir hayır gelmez, anne,’ dedi. ‘Bu beyefen­diye karşı dürüst davranalım. Evet, Bay Drebber’ı bir kere daha gördük.’”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“ ‘Tanrı seni bağışlasın!’ diye ağlamaya başladı Madame Charpentier, kollarını savurarak yürüdü ve sandalyeye oturdu. ‘Kardeşini öldürdün şimdi.’ “</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“ ‘Arthur da doğruyu söylememizi isterdi,’ dedi kız ciddi bir tavırla.”</span></p>
				<p class="Style28-1 para-style-override-49" xml:lang="en-US"><span class="Font-Style55-1" xml:lang="tr-TR">“ ‘Şimdi bana her şeyi anlatmanız en doğrusu olacak,’ dedim. ‘Birine biraz güvenmek hiç güvenmemekten daha kö­tüdür. Ayrıca bizim olay hakkında neler bildiğimizi bilmi­yorsunuz.’ “</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“ ‘Bu kadar yeter Alice!’ dedi anne, sonra bana dönüp, ‘Size her şeyi anlatacağım efendim. Heyecanımın oğlumun olayla ilgisi olmasından kaynaklandığını düşünmeyin lütfen. O tamamen masum. Benim korkum onun sizin veya başka­larının gözünde lekelenecek olması. Ama aslında buna imkân yok. Onun güçlü karakteri, mesleği ve geçmişi buna engel olacaktır.’ “</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“ ‘Yapabileceğiniz en iyi şey gerçekleri olduğu gibi anlat­mak,’ dedim ben de. ‘Bana güvenin, oğlunuz masumsa du­rumu daha kötüye gitmeyecektir.’ “</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“ ‘Alice, bizi yalnız bıraksan daha iyi olacak,’ dedi, ve kız odadan çıktı. ‘Bakın efendim,’ diye devam etti sonra, ‘bunları anlatmaya hiç niyetim yoktu ama zavallı kızım açığa çıkar­dığı için başka seçeneğim kalmadı. Başlamışken en ufak bir ayrıntı atlamadan her şeyi anlatacağım.’ “</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“ ‘Bu çok akıllıca bir davranış,’ dedim.”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“ ‘Bay Drebber neredeyse üç haftadır bizde kalıyor. O ve yardımcısı, Bay Stangerson Kıta Avrupa’sında seyahat edi­yorlarmış. Bavullarından birinde ‘Kopenhag’ yazılı bir etiket görmüştüm, demek ki buraya gelmeden önceki son durakları orasıymış. Stangerson çok sessiz ve çekingen bir adamdı ama işvereni, bunları söyleyeceğim için üzgünüm, tam tersiydi. Kaba alışkanlıkları, hayvan gibi tavırları vardı. Buraya var­dığı gece içip içip sarhoş oldu, zaten öğlen on ikiden sonra ayık olduğunu hiç görmedik. Hizmetçilere karşı tavırları iğrenç de­necek kadar rahattı. En kötüsü, aynı tavırları kızım Alice’e karşı da sergilemesiydi. Şanslıyız ki kızım onun söyledikle­rini anlayamayacak kadar masum ve saftır. Bir keresinde kı­zımı kollarına alıp kucakladı. Kendi yardımcısı bile bu insanlık dışı davranışı üzerine ona çok serzenişte bulundu.’</span></p>
				<p class="Style28-1 para-style-override-9" xml:lang="en-US"/>
				<p class="Style28-1 para-style-override-31" xml:lang="en-US"><span class="Font-Style55-1" xml:lang="tr-TR">“ ‘Peki neden katlandınız tüm bunlara?’ diye sordum.” “ ‘Sanırım pansiyonerlerinizi istediğiniz zaman gönderebilir­siniz.’ “</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Bayan Charpentier bu tam yerinde sorum üzerine kı­zardı. ‘Tanrı şahittir, ilk geldiği gün onu uyardım,’ dedi. ‘Ama </span><span class="Font-Style55-1" xml:lang="tr-TR">çok da tepki gösteremezdim. Her gün birer pound ödüyorlardı. Bu da haftada on dört pound eder, hem de kısır sezonda. Ben dulum, donanmadaki oğlum da çok masrafa sebep oldu. Bu geliri kaybetmeyi göze alamadım. Elimden gelen en iyi şe­kilde davrandım. Ama son davranışı bardağı taşıran son damla oldu. Gitmelerini istedim. Bu yüzden ayrıldılar.’ “ “ ‘Sonra?’ “</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“ ‘Onun arabasıyla uzaklaştığını görünce içim ferahladı. Oğlum da şu anda iznini kullanıyor ama ona tüm bunlardan bahsetmemiştim. Çok sinirlidir ve kız kardeşine de çok düş­kündür. Onların arkasından kapıyı kapattığım zaman sırtım­dan koca bir yük kalktı. Fakat yaklaşık bir saat sonra zilimiz çaldı, gelen Bay Drebber’dı. Bayağı heyecanlı ve çok içki­liydi. Zorla kızımın oturduğu odaya girdi, treni kaçırdığıyla ilgili bir şeyler söyledi. Sonra Alice’e döndü ve gözümün önünde ona kendisiyle gelmesini teklif etti. “Reşit olmuşsun,” dedi. “Kanun seni engelleyemez. Yeterli param var, hatta faz­lası da var. Bu yaşlı kadını düşünme, benimle gel. Bir prenses gibi yaşayacaksın.” Zavallı Alice o kadar korktu ki korkarak geri kaçtı ama adam kızımı kolundan yakaladı ve kapıya doğru çekmeye başladı. Çığlık attım ve o anda oğlum Arthur odaya geldi. Sonra ne oldu bilmiyorum. Küfür ve itiş kakış sesleri duydum. Kafamı kaldıramayacak kadar korkmuştum. Kaldırdığımda ise Arthur kapının eşiğinde, elinde bir sopa, gülüyordu. “O herifin bizi bir daha rahatsız edeceğini san­mıyorum,” dedi. “Peşinden gidip ne yapacağına bakacağım.” Bunları söyledikten sonra şapkasını alıp dışarı çıktı. Ertesi sabah Bay Drebber’ın sır dolu ölümünü duyduk.’ “</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Bu son ifade Bayan Charpentier’in ağzından soluklar ve duraksamalar arasında yavaş yavaş geldi. Bazen o kadar alçak sesle konuştu ki, zorla duydum. Söyledikleri her şey hakkında küçük notlar tuttum, bu yüzden hiçbir hata yapmış olamam.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Çok ilginç,” dedi Sherlock Holmes, esneyerek. “Sonra</span></p>
				<p class="Style23-1 para-style-override-19" xml:lang="en-US"><span class="Font-Style55-1" xml:lang="tr-TR">ne oldu?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Bayan Charpentier bitirince,” diye devam etti dedektif, “bütün vakanın tek bir noktada asılı durduğunu gördüm. Ka­dınları her zaman etkilemiş olan bakışımla oğlunun kaçta geri döndüğünü sordum.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“ ‘Bilmiyorum,’ dedi.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“ ‘Bilmiyor musunuz?’ “</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“ ‘Hayır; kendi anahtarı vardır, gelip içeri girmiş olmalı.’</span></p>
				<p class="Style23-1 para-style-override-53" xml:lang="en-US"/>
				<p class="Style23-1 para-style-override-54" xml:lang="en-US"><span class="Font-Style55-1" xml:lang="tr-TR">“ ‘Siz uyuduktan sonra mı?’ “ “ ‘Evet.’ “</span></p>
				<p class="Style23-1 para-style-override-53" xml:lang="en-US"><span class="Font-Style55-1" xml:lang="tr-TR">“ ‘Kaçta yatağa gittiniz?’ “ “ ‘On bir gibi.’ “</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“ ‘O zaman oğlunuz en az iki saat dışarıdaydı?’ “</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“ ‘Evet.’ “</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“ ‘Dört veya beş saat olabilir mi?’ “</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“ ‘Evet.’ “</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“ ‘Tüm o zaman boyunca ne yapıyordu?’ “</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“ ‘Bilmiyorum,’ dedi, dudakları bembeyaz olmuştu.”</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“Bundan sonra yapacak bir şey kalmamıştı. Teğmen Char­</span><span class="Font-Style55-1" xml:lang="tr-TR">pentier’in nerede olduğunu öğrendim, yanıma iki memur aldım ve onu tutukladım. Omzuna dokunup, sessizce bizimle gelmesini söylediğimde küstahça cevap verdi: ‘Sanırım beni şu alçak Drebber’ın ölümüyle ilgili olarak tutukluyorsunuz,’ dedi. Ona bu konuda hiçbir şey söylememiştik halbuki, ken­disinin imada bulunması daha şüpheli bir durum yaratıyor.” “Evet, daha şüpheli,” dedi Holmes. “Annesinin Drebber’ın peşine giderken yanına aldığını söylediği ağır sopa hâlâ yanındaydı. Kalın bir meşe sopası.” “Teoriniz nedir peki?”</span></p>
				<p class="Style28-1 para-style-override-55" xml:lang="en-US"><span class="Font-Style55-1" xml:lang="tr-TR">“Teorime göre, Drebber’ı Brikston Yolu’na kadar takip etti. Orada aralarında yeni bir kavga oldu ve Drebber karnına bir sopa darbesi aldı. Bu darbe onu hiç iz bırakmadan öl­dürdü. Yağmurlu bir gece olduğu için etrafta kimse yoktu ve Charpentier cesedi boş eve taşıdı. Mum, kan, duvardaki yazı ve yüzük ise polisi yanlış yöne sevk etmek için yapılan nu­maralar.”</span></p>
				<p class="Style28-1 para-style-override-23" xml:lang="en-US"><span class="Font-Style55-1" xml:lang="tr-TR">“Aferin!” dedi Holmes cesaret verircesine. “Gerçekten Gregson, bu işi gittikçe daha iyi yapıyorsunuz. Çok iyi yol­dasınız.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Bu işi çok temiz yaptığıma inanıyorum,” dedi dedektif gururla. “Genç adam kendi ifadesinde şunları söyledi: Drebber’ı bir süre takip etmiş, adam onu fark edince bir araba tut­muş ve uzaklaşmış. Eve geri dönerken donanmadan eski bir arkadaşını görmüş ve onunla uzun bir yürüyüşe çıkmış. Bu arkadaşının nerede yaşadığını sorduğumda tatmin edici bir cevap veremedi. Sanırım vakanın tüm parçaları olağandışı </span><span class="Font-Style55-1" xml:lang="tr-TR">bir şekilde tastamam birleşiyor. Beni eğlendiren Lestrade’i düşünmek, yanlış iz peşinde. Fazla bir şey çıkarabileceğini... İşte, kendisi de burada!”</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">Gerçekten de Lestrade gelmişti. Biz konuşurken merdi­venleri çıkmıştı ve şimdi odadaydı. Genelde kıyafetlerini ve tavrını kaplayan kendine güven ve kaygısızlık bu sefer nok­sandı. Yüzünde bir rahatsızlık ve telaş vardı, kıyafetleri de da­ğınıktı. Sherlock Holmes’a danışmaya geldiği açıktı ama iş arkadaşını gördükten sonra bunu açığa çıkarmaktan çekini­yordu. Odanın ortasında durdu ve ne yapacağını bilemez halde şapkasıyla oynadı. “Bu çok olağandışı bir vaka,” dedi sonunda, “en anlaşılmazlarından biri.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Sen öyle san Bay Lestrade!” dedi Gregson heyecanla ve muzafferce. “Ben de böyle düşündüğünü sanıyordum zaten. Şu yardımcısı, Bay Joseph Stangerson’ı bulabildin mi bari?”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Yardımcı yani Bay Joseph Stangerson,” dedi Lestrade ciddi bir sesle, “bugün sabah altı sularında Halliday Otel’inde öldürülmüş.”</span></p>
			</div>
		</div>
	</body>
</html>