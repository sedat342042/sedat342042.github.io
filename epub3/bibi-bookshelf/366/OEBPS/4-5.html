<html xmlns="http://www.w3.org/1999/xhtml">
	<head>
		<title>4-5.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-5.html" xml:lang="tr-TR">
			<div class="Basic-Text-Frame">
				<p class="KONU-1" id="toc_marker-1-5" xml:lang="en-GB">5-İLANIMIZA BİR BAŞVURU YAPILIYOR</p>
				<p class="RES-1" xml:lang="en-GB"><img alt="4.png" class="image" height="446" src="images/4_fmt4.jpeg" width="446"/></p>
				<p class="Style28-1 para-style-override-9" xml:lang="en-US"/>
				<p class="Style28-1 para-style-override-21" xml:lang="en-US"><span class="Font-Style55-1" xml:lang="tr-TR">Sabahtan itibaren yaptıklarımız beni çok yormuştu, ve öğ­leden sonra yorgun düşmüştüm. Holmes konser için evden ay­rılınca kanepeye uzanıp birkaç saatliğine uyumaya çalıştım. Ama bu başarısız bir çabaydı. Tüm yaşadıklarım zihnimi çok doldurmuştu, içeride değişik hayallerden ve tahminlerden olu­şan bir kalabalık vardı. Gözümü kapadığım anda yerde biçimsiz yatan, maymun görünümlü adamın yüzünü görüyordum. O yüz bende o kadar kötü bir etki bırakmıştı ki, kendimi yer­yüzünden silinmesine sebep olan kişiye minnettarlık duy­maktan alamıyordum. İnsan özelliklerinin en kötü, en ahlaksız nasıl görünebileceği sorulsa herhalde Cleveland’den Enoch Drebber’ı örnek verirdim. Yine de adaletin yerini bulması gerektiğinin ve maktulün kötü görünümünün hukukun gö­zünde bir şey ifade etmediğinin farkındaydım.</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">Vaka üzerinde ne kadar düşünürsem dostumun maktulün zehirlenerek öldürüldüğü iddiası da o kadar olağandışı geli­yordu. Adamın dudaklarını nasıl kokladığını ve ona fikir ve­recek bir şey bulduğundan nasıl emin olduğunu hatırladım. Yine de zehir değilse bile, üzerinde hiçbir yara veya boğuşma izi olmadığına göre adamın ölümüne ne sebep olmuştu?</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">Diğer yandan da yerdeki kan kime aitti? Görünürde boğuşma izi ya da hasmının maktulü yaralamış olabileceği bir silah yoktu. Tüm bu sorular cevapsız kaldığı sürece uykunun hem bana hem Holmes’a haram olduğunu düşündüm. Onun ken­dinden emin tavrı beni çoktan tüm gerçekleri ortaya çıkaran bir teorisi olduğuna ikna ediyordu. Şu anki durumda ben hiçbir çıkarım yapamıyordum.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Eve çok geç döndü. O kadar geç ki, konserin onu bu kadar alıkoyamayacağından emindim. Gelmeden önce akşam ye­meği masasına konmuştu.</span></p>
				<p class="Style28-1 para-style-override-32" xml:lang="en-US"><span class="Font-Style55-1" xml:lang="tr-TR">“Harikaydı,” dedi ve oturdu. “Darwin’in müzik hakkında ne dediğini biliyor musun? İnsan ırkının müziği konuşmadan çok daha önce yaptığını ve sevdiğini iddia ediyor. Belki o yüzden bu kadar çok etkileniyoruz. Ruhlarımızda, dünya ço­cukluğunu yaşarkenki gizemli yüzyıllardan kalma belirsiz anılar olmalı.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Bu çok geniş bir fikir,” dedim.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Ucu Doğa’ya dokunacaksa, fikirler de onun kadar geniş olmalı,” dedi. “Ne oldu sana? Hiç iyi görünmüyorsun. Bu Brikston Yolu hadisesi üzmüş seni anlaşılan.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Aslında öyle,” dedim. “Ama Afgan maceralarımdan sonra daha sıkı olmam gerekirdi. Maivand’da arkadaşlarımın parçalara ayrıldığına şahit oldum, hem de hiç sinir bozukluğu yaşamadan.”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Anlıyorum. Bu olayda hayal gücünü uyandıran bir gizem var. Hayal gücü olmasa korku da olmazdı. Akşam gazetesini okudun mu?”</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“Hayır.”</span></p>
				<p class="Style28-1 para-style-override-18" xml:lang="en-US"><span class="Font-Style55-1" xml:lang="tr-TR">“Olayı tarafsızca anlatmışlar. Adam kaldırıldığında bir kadın yüzüğünün bulunduğunu yazmıyor ama. Bu iyi oldu.” “Neden?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Şu ilana bak,” dedi. “Olaydan hemen sonra tüm gazete­lere gönderdim.”</span></p>
				<p class="Style4-1 para-style-override-16" xml:lang="en-US"><span class="Font-Style55-1" xml:lang="tr-TR">Gazeteyi bana doğru fırlattı, ben de durduğu yerde oku­dum. Kayıp bölümündeki ilk ilandı: </span><span class="Font-Style53-1" xml:lang="tr-TR">Bu sabah Brikston Yolu ‘nda, </span><span class="Font-Style55-1" xml:lang="tr-TR">diyordu, </span><span class="Font-Style53-1" xml:lang="tr-TR">Beyaz Geyik barı ile Hollanda Koruluğu arasında düz altın bir evlilik yüzüğü bulunmuştur. Başvuru: Doktor Watson, 221B, Baker Sokağı. Bu akşam 8 ila 9 saat­lerinde.</span></p>
				<p class="Style28-1 para-style-override-49" xml:lang="en-US"><span class="Font-Style55-1" xml:lang="tr-TR">“Adını kullandığım için kusuruma bakma,” dedi. “Kendi adımı kullansaydım bazı kaz kafalılar beni tanıyabilir ve işe karışabilirlerdi.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Sorun yok,” dedim. “Ama başvuran biri olursa yüzük falan yok bende.”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Olmaz mı,” dedi bir tane uzatarak. “Bu işe yarar. Çok iyi bir kopya.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Peki kimin başvurmasını umuyorsun?”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Şu kahverengi paltolu adamın, şu kırmızı yüzlü kare botlu arkadaşın. Kendi gelmezse bile bir yardakçısını gön­derecektir.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Bunun tehlikeli olduğunu düşünmeyecek mi?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Kesinlikle hayır. Vakaya bakışım doğruysa, ki doğru ol­duğuna inanmak için her türlü sebebim var, bu adam yüzüğü kaybetmektense her şeyi tehlikeye atabilir. Anladığım kada­rıyla Drebber’ın cesedine eğildiğinde düşürmüş ve farkına var­mamış. Evden ayrıldıktan sonra kafasına dank etmiş ve hemen geri dönmüş. Ama söndürmeyerek hata ettiği mum yüzünden polislerin çoktan geldiğini görünce kapıda belirmesinin ken­disini şüpheli duruma düşürmemesi için sarhoş numarası yapmış. Şimdi kendini bu adamın yerine koy. Kafasını tekrar yorunca yüzüğü yolda da düşürmüş olabileceğini düşünecek. O zaman ne yapar? Akşam gazetesini alır ve kayıp ilanlarına bakar. </span><span class="Font-Style55-1" xml:lang="tr-TR">Ve</span><span class="Font-Style55-1" xml:lang="tr-TR"> gözü hemen bu ilana takılır. Keyfi yerine gelir. Bir tuzaktan neden korksun ki? Yüzüğün bulunmasıyla, cinaye­tin bağlantılı olduğunu düşünmesine hiçbir sebep yok. Gel­meli, hatta gelecek. Bir saat içinde burada olacak.” “Sonra?” diye sordum.</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Sonra ilgilenmem için onu bana teslim edebilirsin. Sila­hın var mı?”</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“Ordudan kalma tabancam var, birkaç da mermi.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Temizleyip, mermileri taksan iyi olur. Gözü dönmüş bir adam olmalı, hiçbir şeyden haberi yok ama her şeye hazırlıklı olmamız akıllıca olacaktır.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Odama gidip dediklerini yaptım. Salona döndüğümde masa toparlanmıştı ve Holmes da keman çalmak üzere en sevdiği şekilde oturmuştu.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Girdiğim anda, “Olay örgüsü kalınlaşıyor,” dedi. “Ame­rika’ya gönderdiğim telgrafın cevabı geldi. Vakaya bakışım doğruymuş.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Ne diyor?” diye sordum hevesle.</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Kemanıma yeni teller almalıyım,” dedi. “Tabancanı cebine </span><span class="Font-Style55-1" xml:lang="tr-TR">koy. Adam geldiğinde onunla normal bir şekilde konuş. Ge­risini bana bırak. Çok sert bakarak ürkütme.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Şu an saat sekiz,” dedim saatime bakarak.</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Evet. Birkaç dakika içinde burada olur. Kapıyı yavaşça aç. Tamam. Şimdi anahtarı tak. Teşekkürler. Bu dün sahaf­lardan aldığım tuhaf bir kitap: </span><span class="Font-Style53-1" xml:lang="tr-TR">De Jure inter Gentes. </span><span class="Font-Style55-1" xml:lang="tr-TR">Lowlands, Liege’de 1642’de basılmış. Bu kahverengi kaplı kitap ortaya çıktığında Charles’ın kafası hâlâ yerindeydi.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Basan kim?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Philippe de Croy, her kim ise. İlk sayfasında koyu bir mü­rekkeple ‘Ex libris Guliolmi Whyte’ yazıyor. Bu William Whyte’ın kim olduğunu merak ediyorum. Herhalde çıkarcı bir 17. yüzyıl avukatıdır. Üslubunda hukuk kokusu var. İşte adamımız geliyor.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Konuşması sırasında zil çalındı. Sherlock Holmes yavaşça ayağa kalktı ve sandalyesini kapıya doğru götürdü. Hizmetçi­nin sokak kapısına gidişini duyduktan sonra, kilidin sert açılma sesi geldi.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Doktor Watson burada mı yaşıyor?” diye sordu anlaşılır ama sert bir ses. Hizmetçinin cevabını duyamadık ama kapı kapandı ve birisi merdivenlerden yukarı çıkmaya başladı. Adım sesleri belirsiz ama hışırtılıydı. Dostum bu sesleri din­lerken yüzünde bir şaşkınlık ifadesi belirdi. Adam holden geçti ve kapı zayıfça çalındı.</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Buyurun,” dedim.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Buyur etmemin ertesinde, vahşi, şiddet dolu bir adam ye­rine yaşlı, her yeri buruşmuş bir kadın topallayarak içeri girdi. Aniden güçlü ışıkla karşılaşınca gözleri kamaştı ve eği­lerek selam verdikten sonra gözlerini kırparak bize baktı. He­yecanlı, titrek parmaklarıyla ceplerini karıştırıyordu. Dostuma baktım, yüzündeki ifade yıkıldığını gösteriyordu, ben sakin olmalıydım.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Yaşlı kadın akşam gazetesini açtı ve ilanımızı gösterdi. “Buraya bu ilan için geldim Beyefendiler,” dedi, tekrar eği­lerek. “Brikston Yolu’nda bulduğunuz evlilik yüzüğü için. Kızım Sally’ye aittir. Daha geçen sene evlendi, eşi bir ge­mide kamarottur. Eğer geri döndüğünde kızımı yüzüksüz bu­lursa neler yapabileceğini düşünemiyorum bile. Normalde çok kızgındır zaten, hele ki içmişse. Merak ediyorsanız söy­leyeyim, kızım dün gece sirke gidiyordu ve... “</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Bu mu onun yüzüğü?” diye sordum.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Tanrı’ya şükür!” dedi yaşlı kadın heyecanla. “Sally bu gecenin en mutlu kadını olacak. İşte bu yüzük.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Peki sizin adresiniz nedir?” diye sordum, bir kalem aldım.</span></p>
				<p class="Style28-1 para-style-override-15" xml:lang="en-US"><span class="Font-Style55-1" xml:lang="tr-TR">“Duncan Sokağı, numara 13, Houndsditch. Buradan biraz uzak.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Brikston Yolu sirk ile Houndsditch arasında değil,” dedi Sherlock Holmes sertçe.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Yaşlı kadın döndü ve küçük, kırmızılaşmış gözleriyle me­rakla Sherlock Holmes’a baktı. “Bu beyefendi benim adre­simi sordu,” dedi. “Sally Mayfield’de, 3 numara’da yaşıyor.</span></p>
				<p class="Style20 para-style-override-50" xml:lang="en-US"><span class="Font-Style55-1" xml:lang="tr-TR">Peckham’da.”</span></p>
				<p class="Style28-1 para-style-override-51" xml:lang="en-US"><span class="Font-Style55-1" xml:lang="tr-TR">“Sizin isminiz nedir?”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Sawyer, kızımınki de Dennis. Tom Dennis ile evlendi de. Denizde olduğu zaman akıllı, temiz bir çocuktur. Şirketinde hiçbir kamarot onun kadar değerli değildir. Ama karaya çıktı mı hemen kadınlara, barlara koşar ve... “</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“İşte yüzüğünüz Bayan Sawyer,” diye araya girdim, dos­tum böyle yapmamı işaret etmişti. “Açık ki kızınıza ait. Ger­çek sahibine vermekten büyük mutluluk duyuyorum.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Yaşlı kadın minnettarlığını ve teşekkürlerini mırıldanarak yüzüğü cebine koydu ve merdivenlere doğru ilerledi. Sherlock Holmes kadın çıkar çıkmaz ayağa fırlayarak odasına koştu. Birkaç saniye sonra bir boyun bağı ve kalın bir mantoyla kendini gizlemiş halde dışarı çıktı. “Onu takip edeceğim,” dedi aceleyle, “suç ortağı olmalı, beni öbür adama götürecek. Uyuma, burada beni bekle.” Holmes merdivenleri inmeden binanın kapısının sertçe kapandığını duydum. Pencereden bakınca kadının peşindeki Holmes biraz gerisinde, yavaşça karşıya geçtiğini gördüm. </span><span class="Font-Style55-1" xml:lang="tr-TR">“Ya</span><span class="Font-Style55-1" xml:lang="tr-TR"> tüm teorisi yanlış,” diye düşün­düm kendi kendime, “ya da bu sırrı çözüp gelecek.” Bana uyumamamı söylemesine gerek yoktu, bu maceranın sonu­cunu öğrenmeden uyumama imkân yoktu zaten.</span></p>
				<p class="Style28-1 para-style-override-32" xml:lang="en-US"><span class="Font-Style55-1" xml:lang="tr-TR">Gittiğinde saat dokuz civarıydı. Ne zaman döneceği hak­kında hiçbir fikrim yoktu, ben de Henri Murger’in </span><span class="Font-Style53-1" xml:lang="tr-TR">Vie de Bo</span><span class="Font-Style55-1" xml:lang="tr-TR">heme’sini okumaya başladım. Saat onu geçince hizmetçinin yatağına gidişini duydum. Saat on birde ev sahibinin gör­kemli ayak sesleri geldi, o da aynı yöne gidiyordu. Saat on iki olduğunda Holmes’un kapı mandalını indirişini duydum. O anda içeri girdi, yüzünden başarısız olduğunu anlayabil­miştim. Eğlence de, keder de duruma hâkim olabilmek için çabalıyordu ve sonunda ilki günün galibi oldu. Sherlock Holmes güçlü bir kahkaha attı.</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Scotland Yard’dakilerin bunu öğrenmemesi için her şeyi yapardım,” dedi kendini sandalyesine atıp. “Onlarla o kadar dalga geçtim ki konunun kapanmasına asla izin vermezler. Bu çok kötü olur çünkü daha uzun süre onlarla çalışacağımı biliyorum.”</span></p>
				<p class="Style28-1 para-style-override-29" xml:lang="en-US"><span class="Font-Style55-1" xml:lang="tr-TR">“Ne oldu?” diye sordum.</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“Aleyhime bir hikâye anlatmaktan çekinmem. O yaratık bir süre topalladığını gösteren her türlü hareketi yaparak iler­ledi. Sonra durdu ve oradan geçen dört tekerli bir atlı arabayı durdurdu. Söyleyeceği adresi duymak için yakın durmaya ça­lıştım ama endişelenmeme gerek yokmuş. Sokağın diğer ta­rafından duyulabilecek kadar yüksek sesle, ‘Houndsditch’e, Duncan Sokağı, numara 13’e’ diye bağırdı. Her şey gerçek ga­liba, diye düşündüm. İçeride olduğundan emindim. Ben de ara­banın arka tarafına asıldım. Bu, her dedektifin uzmanlaşması gereken bir şeydir. Sonra yola çıktık. Sokağa gelene kadar atlar hiç dizginlenmedi. Evin kapısına gelmeden ben atladım ve sokakta sakin sakin yürüyormuş gibi yaptım. Araba durdu ve sürücü, oturağından atlayıp kapıyı açtı ama içeriden kimse çıkmadı. Yanına gittiğimde çılgınca boş kabini yokluyordu. Bunu yaparken şimdiye kadar duyduğum en geniş küfür ko­leksiyonunu sergiliyordu. Yolcu arkasında hiçbir iz ve işaret bırakmadan kaybolmuştu, parasını alması pek kolay olma­yacaktı. 13 numarada da saygın bir muhasebeci oturuyormuş ve Sawyer ya da Dennis adında kimseyi tanımıyormuş.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“O yaşlı, yalpalayan kadının sen ve sürücü fark etmeden araba hareket halindeyken kaçıp gittiğini söylemeye çalış­mıyorsun, değil mi?” dedim.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Bırak şu yaşlı kadını!” dedi Sherlock Holmes sertçe. “Asıl yaşlı kadın gibi davranan bizdik. O genç ve güçlü bir genç adamdı ve çok da iyi bir aktördü. Kılık muhteşemdi. Takip edildiğini fark etti şüphesiz ve benden kurtulmak için böyle bir şey yaptı. Bu durum aradığımız adamın yalnız ol­madığını, uğruna tehlikeye girecek arkadaşları olduğunu gös­teriyor. Hadi şimdi git de uyu.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">O kadar yorgun hissediyordum ki dediğini yaptım. Holmes’u şömine ateşinin başında bıraktım. Gecenin ilerleyen saatlerinde hafif, hüzünlü kemanının sesini duydum. Hâlâ çözmeye çalıştığı bu garip sırrı düşündüğünü biliyordum.</span></p>
				<p class="Normal-1" xml:lang="en-US"/>
			</div>
		</div>
	</body>
</html>