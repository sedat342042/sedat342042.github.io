<html xmlns="http://www.w3.org/1999/xhtml">
	<head>
		<title>5-1.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-1.html" xml:lang="tr-TR">
			<div class="Basic-Text-Frame">
				<p class="KONU" id="toc_marker-2-1" xml:lang="en-GB">1-BÜYÜK ALKALİ OVASI’NDA</p>
				<p class="RES" xml:lang="en-GB"><img alt="4.png" class="image" height="446" src="images/4_fmt7.jpeg" width="446"/></p>
				<p class="Normal" xml:lang="en-US"/>
				<p class="Style28 para-style-override-21" xml:lang="en-US"><span class="Font-Style55" xml:lang="tr-TR">Büyük Kuzey Amerika Kıtası’nın ortalarında uzun yıllar medeniyetin ilerlemesini engellemiş olan kuru, tiksindirici bir toprak parçası vardır. Sierra Nevada’ dan, Nebraska’ya; kuzeyde Yellowstone Nehri’nden, güneyde Colorado’ya kadar uzanır. Sessizdir, tam anlamıyla terk edilmiştir. Fakat doğa bu amansız bölgeye tek bir standart uygulamaz. Tepesi karlı yüksek dağlarla, karanlık, mahzun vadilerle doludur. Çentikli kanyonlar arasında hızla akan nehirler, kışın karın bembeyaz yaptığı, yazın tuzlu alkali tozuyla griye dönüşen devasa düzlükler vardır. Tüm bunlar verimsizliğin, konuk sevmezliğin ve gizemin belirtileridir.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">Bu umutsuzluk diyarında hiç yaşayan yoktur. Kızılderili­ler ara sıra av bölgelerine ulaşmak için buradan geçerler ama en cesuru bile bu korkunç topraklardan olabildiğince çabuk uzaklaşıp kendi bozkırına dönmek ister. Çakallar çalılıkların arasında sinsi sinsi dolaşır, akbabalar kanat çırpar, hantal gri ayı karanlık dere yataklarından geçer ve kayalarda kendine yiyecek bulmaya çalışır. Vahşi hayatın sakinleri bunlardır.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">Tüm dünyada Sierra Blanco’nun kuzey bayırlarındakinden daha sıkıntı verici bir görüntü yoktur. Gözün görebildiği </span><span class="Font-Style55" xml:lang="tr-TR">her yanda alkali tepecikleriyle kaplı, bodur çalılık kümeleriyle bölünen büyük, düz bir ova uzanır. Ufkun en uç sını­rında tepeleri karla kaplı dağlardan oluşan uzun bir zincir yatar. Bu büyük toprak parçasında hiçbir hayat belirtisi yok­tur. Çelik mavisi gökte hiç kuş uçmaz çıplak, gri toprakta hiçbir hareket yoktur. Her yeri sessizlik kaplamıştır. Dinle­meye kalkarsanız, bu boş arazide sessizlikten başka hiçbir şey duyamazsınız. Sadece sessizlik; tam, kalbi yoran bir ses­sizlik.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">Bu büyük düzlükte hayata dair hiçbir şey olmadığı söy­lenmişti. Bu aslında hiç doğru değildir. Sierra Blanco’ya ba­kınca çöle doğru uzanan bir patika görünür. Bu patika gider, gider ve sonunda gözden kaybolur. Tekerlek izleriyle ve bir­çok maceracının ayak izleriyle kaplıdır. Güneşte parıldayan alkalinin tozunda orada burada rahatça seçilen beyaz şeyler vardır. Yaklaşıp bir inceleyin onları! Kemikler! Kimi büyük ve kaba, kimi küçük ve ince. Büyük olanlar büyükbaş hay­van, küçük olanlar ise insan kemikleri! 2.500 kilometre bo­yunca yol kenarında yok olup gitmiş olanların kalıntılarından oluşan bu korkunç zincirin izini sürebilirsiniz.</span></p>
				<p class="Style28 para-style-override-56" xml:lang="en-US"><span class="Font-Style55" xml:lang="tr-TR">Tüm bu manzara içinde, mayıs ayının dördünde, 1874’te yalnız bir gezgin vardı. Görüntüsüne bakılırsa bölgenin dâ­hisi ya da şeytanıydı. Bir gözlemci için yaşının kırk mı, alt­mış mı olduğunu söylemek zordu. Yüzü etsiz ve bitkindi. Kavrulmuş gibi görünen kahverengi yüzü de dışa fırlamış kemikleri arasında gerilmişti. Uzun kahverengi saçı ve sakalı beyaz beneklerle doluydu. Gözleri kafasının içine gömül­müştü ve doğal olmayan bir pırıltıları vardı. Tüfeğini tutan elinin bir iskeletin elinden çok az farkı vardı. Ayakta durmak için silahından destek alıyordu ama uzun boyu ve güçlü ke­mikleri dirençli olduğunu gösteriyordu. Sıska yüzüne, kuru­muş kol ve bacaklarında sallanan kıyafetlerine bakınca ona bu moruk görüntüsünü verenlerin bunlar olduğunu anlayabi­lirdiniz. Adam ölüyordu! Açlıktan ve susuzluktan.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">Suya dair işaretler görebilmek için hiç usanmadan koyak­lardan geçip bu yükseltiye çıkmıştı. Ama tüm görebildiği tuzla kaplı düzlük ve vahşi dağların ufuktaki yükselişiydi. Neme ulaşmayı sağlayacak ağaç ya da bitkiye benzer hiçbir işaret, tüm bu koca toprak parçasında hiç umut yoktu. Büyük, vahşi, arayan gözlerle kuzeye, doğuya ve batıya baktı. Sonra seyahatlerinin sonuna geldiğini anladı. Bu çorak kayalıkta ölmek üzereydi. Büyük bir taşın üzerine otururken, “Neden yirmi yıl sonra kuş tüyü bir yatakta değil de, burada?” diye mırıldandı .</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">Oturmadan önce işe yaramaz tüfeğini ve sağ omzunda ta­şıdığı büyük bir şala sarılı yükünü yere bırakmıştı. Omzun­dan bıraktığında yere sertçe düşen bu yük, kalan gücüyle taşıyabileceğinden ağır görünüyordu. Gri şalın içinden o anda ince bir inleme geldi ve küçük, parlak kahverengi gözlü kork­muş bir surat ve benekli iki küçük el belirdi.</span></p>
				<p class="Style28 para-style-override-13" xml:lang="en-US"><span class="Font-Style55" xml:lang="tr-TR">“Canımı yaktın!” dedi çocuksu bir ses azarlar gibi.</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Gerçekten mi?” dedi adam pişman bir sesle. “İsteyerek yapmadım.” Konuşurken gri şalın düğümünü çözdü ve beş yaşlarında küçük güzel bir kız çocuğu belirdi. Sevimli ayak­kabıları, şık, pembe elbisesi ve keten önlüğü, bir annenin şef­katini gösteriyordu. Çocuk solmuştu. Ama sağlıklı kolları ve bacakları arkadaşından daha az acı çekmiş olduğunu göste­riyordu.</span></p>
				<p class="Style28 para-style-override-12" xml:lang="en-US"><span class="Font-Style55" xml:lang="tr-TR">“İyi misin?” diye sordu adam kaygıyla, kız hâlâ kafasını kaplamış altın bukleler üzerinden başını ovuşturuyordu.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Öp de geçsin,” dedi ciddi bir sesle incinmiş kafasını ona doğru uzatarak. “Annem hep böyle yapardı. Annem nerede?”</span></p>
				<p class="Style28 para-style-override-13" xml:lang="en-US"><span class="Font-Style55" xml:lang="tr-TR">“Anne gitti. Sanırım onu uzun süre göremeyeceksin.”</span></p>
				<p class="Style28 para-style-override-40" xml:lang="en-US"><span class="Font-Style55" xml:lang="tr-TR">“Gitti mi! Tabii canım!” dedi küçük kız. “Çok komik, vedalaşmadı bile; Auntie’lere çaya giderken hep vedalaşırdı. Ama bu sefer üç gündür ortada yok. Baksana, ağzın kurumadı mı? Su yok mu ya da yiyecek bir şey?”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Hayır, hiçbir şey yok tatlım. Bir süre daha sabretmen gerek. Sonra her şey yoluna girecek. Kafanı bana yasla, iyi gelir. Dudaklar kupkuruyken konuşmak zordur ama sana eli­mizde hangi kartlar olduğunu anlatsam iyi olacak galiba. O elindekiler de ne?”</span></p>
				<p class="Style28 para-style-override-23" xml:lang="en-US"><span class="Font-Style55" xml:lang="tr-TR">“Güzel şeyler! Hoş şeyler!” dedi küçük kız hevesle. Elinde iki parça mika parıldıyordu. “Eve gidince kardeşim Bob’a ve­receğim.”</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Bundan daha güzel şeyler göreceksin yakında,” dedi adam kendinden emin bir tavırla. “Dur biraz. Sana bir şey anlatacaktım. Nehirden ne zaman ayrıldığımızı hatırlıyor musun?”</span></p>
				<p class="Style28 para-style-override-51" xml:lang="en-US"><span class="Font-Style55" xml:lang="tr-TR">“Evet.”</span></p>
				<p class="Style28 para-style-override-51" xml:lang="en-US"><span class="Font-Style55" xml:lang="tr-TR">“Güzel, başka bir nehir bulacağımızı düşünüyorduk. Ama </span><span class="Font-Style55" xml:lang="tr-TR">bir yanlışlık oldu; ya pusulamız bozuktu, ya haritamız yan­lıştı, ya da başka bir şey. Suyumuz bitti. Sadece birkaç dam­lamız var. Ve... ve... “</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Ve</span><span class="Font-Style55" xml:lang="tr-TR"> yıkanamadın,” diye araya girdi kız ciddi bir sesle, adamın sert yüzüne bakıyordu.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Evet, içemedim de. </span><span class="Font-Style55" xml:lang="tr-TR">Ve</span><span class="Font-Style55" xml:lang="tr-TR"> ilk önce Bay Bender’i kaybettik. Sonra Kızılderili Pete’i ve sonra Bayan McGregor’u. Ardın­dan Johnny Hones’u ve en son, güzelim, anneni.”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Annem de öldü yani?” diye ağlamaya başladı küçük kız. Önlüğüyle yüzünü kapatıp hıçkırıklara boğuldu.</span></p>
				<p class="Style28 para-style-override-15" xml:lang="en-US"><span class="Font-Style55" xml:lang="tr-TR">“Evet, yalnız sen ve ben kaldık. Sonra bu tarafta su bula­bileceğimizi düşündüm ve seni omzuma alıp yola koyuldum. Ama pek bir gelişme kaydettiğimizi söyleyemeyeceğim. Şimdi çok az şansımız kaldı.”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Yani biz de mi öleceğiz, onu mu diyorsun?” diye sordu çocuk hıçkırıkları arasında. Gözyaşıyla ıslanmış yüzünü kal­dırmıştı.</span></p>
				<p class="Style28 para-style-override-13" xml:lang="en-US"><span class="Font-Style55" xml:lang="tr-TR">“Sanırım onun gibi bir şey.”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Neden daha önce söylemedin?” dedi kız neşeyle gülerek. “Beni çok korkuttun. Öleceksek yine annemi görebilece­ğim.”</span></p>
				<p class="Style28 para-style-override-30" xml:lang="en-US"><span class="Font-Style55" xml:lang="tr-TR">“Evet, göreceksin tatlım.”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Tabii sen de göreceksin. Ona senin ne kadar iyi biri ol­duğunu anlatacağım. Eminim bizi cennetin kapısında kova kova suyla, pastalarla, böreklerle karşılayacaktır. Ne kadar sürer?”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Bilmiyorum, fazla değil.” Adamın gözleri kuzey ufkuna takılı kalmıştı. Gökyüzünün mavi kubbesinde küçük noktalar belirmişti ve hızla yaklaşıyorlardı. Sonra bunların üç büyük kahverengi kuş olduğunu gördü. İki yolcunun tepesinde daire­ler çizdiler ve kayalara konup onları izlemeye başladılar. Bunlar yırtıcı kuşlardı, batının vahşi akbabaları, yani ölümün habercisi.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Tavuklar ve horozlar,” diye bağırdı küçük kız neşeyle fe­laket habercisi kuşları işaret ederek. Havalanmaları için el­lerini çırptı. “Söylesene, bu toprakları Tanrı mı yaptı?”</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Evet, tabii,” dedi arkadaşı. Bu beklenmedik soruya şa­şırmıştı.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“İllionis’i de o yaptı, Missouri’yi de” dedi küçük kız. “Ama sanırım buraları başkası yapmış. İyi yapılmamış çünkü. Su ve ağaç koymayı unutmuşlar.”</span></p>
				<p class="Style28 para-style-override-57" xml:lang="en-US"><span class="Font-Style55" xml:lang="tr-TR">Adam çekinerek, “Dua etmeye ne dersin?” diye sordu.</span></p>
				<p class="Style28 para-style-override-30" xml:lang="en-US"><span class="Font-Style55" xml:lang="tr-TR">“Ama gece olmadı ki.”</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Fark etmez. Pek normal değil ama Tanrı için önemli değil. Düzlüklerde, arabadayken geceleri okuduğun duayı oku.”</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Peki sen neden okumuyorsun?” diye sordu çocuk me­raklı gözlerle.</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Hepsini unuttum,” dedi adam. “Şu silahın yarısı kadar boydaydım en son dua ettiğimde. Ama hiçbir şey için geç de­ğildir. Sen sesli söyle, ben de aralarda katılacağım.”</span></p>
				<p class="Style28 para-style-override-12" xml:lang="en-US"><span class="Font-Style55" xml:lang="tr-TR">“O zaman diz çökmen gerek, benim de tabii,” dedi kız şalı yere açarken. “Ellerini şöyle yapman lazım. Bu bile iyi his­settirir.”</span></p>
				<p class="Style28 para-style-override-12" xml:lang="en-US"><span class="Font-Style55" xml:lang="tr-TR">Ortalıkta bunu görebilecek sadece akbabaların olması ga­ripti. İki yolcu, küçük çocuk ve yorgun maceracı şalın üze­rine diz çöktü. Kızın tombul ve adamın yorgun yüzü bulutsuz gökyüzüne dönüktü. Başlarına gelenlerden kurtulabilmek için merhamet diliyorlardı. Dua bitti, çocuk uyuyana kadar ka­yanın gölgesinde oturdular. Koruyucusunun geniş göğsüne yaslanmıştı. Adam bir süre kızın uyuyuşunu seyretti ama doğa ondan daha güçlüydü. Üç gün ve üç gece boyunca hiç dinlenmemişti. Göz apakları yavaşça yorgun gözlerini örttü, kafası gitgide, kahverengi sakalları arkadaşının altın bukleleriyle karışıncaya kadar göğsüne doğru düştü. </span><span class="Font-Style55" xml:lang="tr-TR">Ve</span><span class="Font-Style55" xml:lang="tr-TR"> ikisi de derin, rüyasız uykularına daldılar.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">Yolcu yarım saat daha uyanık kalsaydı çok garip bir şey görebilirdi. Alkali tozların uzandığı ufkun en uç noktasında tozlar püskürmeye başlamıştı. Başta çok azdı, buğular ara­sında çok zor seçiliyordu. Ama azar azar büyüyor, genişli­yordu ve sonunda yoğun bir bulut oldu. Bu bulut o kadar büyüdü ki, sadece çok sayıda hareket eden yaratık tarafından oluşturulabileceği ortaya çıktı. Bir gözlemci daha önemli ay­rıntıları görüp bozkırlarda otlayan bir bizon sürüsünün yak­laştığını düşünebilirdi. Ama bu kurak topraklarda bunun olması imkânsızdı. Toz bulutu iki kazazedenin uyuduğu ka­yalığa yaklaştıkça, pusun içinden çadır beziyle örtülmüş ara­balar ve silahlı atlılar belirmeye başladı. </span><span class="Font-Style55" xml:lang="tr-TR">Ve</span><span class="Font-Style55" xml:lang="tr-TR"> uzaktaki duman bulutunun batıya giden bir kervan olduğu anlaşıldı. Ama ne kervan! Başı dağların yamacına ulaştığında sonu ufukta hâlâ seçilemiyordu. Düzlüğün üzerinde düzensiz şekilde yüklü veya yüksüz at arabaları, atlılar ve yayan yürüyenler ilerli­yordu. Sayılamayacak kadar çok kadın sırtlarında yükler ta­şıyordu. Yük arabalarının yanında yavaş yavaş yürüyen ya da arabaların çadır bezleri arasından bakan birçok çocuk vardı. Bu herhangi bir göçmen grubu değildi. Bulundukları yerin koşullarından rahatsız oldukları için kendilerine yeni toprak arıyorlardı. Bu koca insan yığınından havaya; takırtı­lar, tekerlek gıcırtıları ve at kişnemeleriyle karışık sesler yük­seliyordu. Fakat bu sesler iki yorgun yolcuyu uyandıracak kadar güçlü değildi.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">Sıranın başında yirmi ya da daha fazla kalın kıyafetler giymiş, silahlarla kuşanmış demir suratlı bir adam ilerli­yordu. Uçurum kenarındaki kayalığa geldiklerinde durup aralarında konuşmaya başladılar.</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Su kuyuları sağda kardeşlerim,” dedi biri, kalın dudaklı, temiz tıraşlı ve gri saçlı bir adamdı.</span></p>
				<p class="Style28 para-style-override-36" xml:lang="en-US"><span class="Font-Style55" xml:lang="tr-TR">“Sierra Blanco’nun sağ tarafına gidersek, Rio Grande’ye ulaşırız,” dedi bir başkası.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Su için endişelenmeyin,” dedi üçüncü biri. “Suyu kaya­lardan çıkaran, seçkin kullarını yarı yolda bırakmayacaktır.”</span></p>
				<p class="Style28 para-style-override-13" xml:lang="en-US"><span class="Font-Style55" xml:lang="tr-TR">“Amin! Amin!” dedi hepsi birden.</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">Tam yollarına devam edeceklerken, aralarındaki en genç ve gözleri en keskin olan seslendi ve hemen yanlarındaki yalçın kayalıkları işaret etti. Tepede, gri kayaların arasında pembe bir şey dalgalanıyordu. Bu görüntü karşısında atlar dizgin­lendi ve silahlar hazırlandı. Bu arada arkalardan başka atlılar öncü kuvvetleri desteklemeye geldi.</span></p>
				<p class="Style28 para-style-override-25" xml:lang="en-US"><span class="Font-Style55" xml:lang="tr-TR">Herkes, “Kızılderililer” diyordu.</span></p>
				<p class="Style28 para-style-override-17" xml:lang="en-US"><span class="Font-Style55" xml:lang="tr-TR">“Burada bir tane bile olamaz,” dedi grubu komuta ettiği belli olan yaşlı bir adam. “Pawnee’leri geçtik ve büyük dağ­ları geçene kadar başka hiç kabile yok.”</span></p>
				<p class="Style28 para-style-override-30" xml:lang="en-US"><span class="Font-Style55" xml:lang="tr-TR">“Gidip bakayım mı Stangerson Kardeş?” diye sordu biri.</span></p>
				<p class="Style28 para-style-override-13" xml:lang="en-US"><span class="Font-Style55" xml:lang="tr-TR">“Ben de, ben de” dedi bir düzine ses.</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Atlarınızı burada bırakın, sizi burada bekleyeceğiz,” dedi yaşlı adam. Bir anda genç adamlar atlarından inip, onları bağladı ve dikkatlerini çeken şeyin üzerinde olduğu kayalığa tırmanmaya başladı. Hızla ve ses çıkarmadan ilerlediler, üzerlerinde deneyimli avcılar olmanın getirdiği özgüven vardı. Aşağıdan izleyenler siluetleri gökyüzüyle birleşene kadar kayalar arasında zıplaya zıplaya yukarı tırmandıklarını gördü. İlk alarmı veren genç adam önderlik ediyordu. Peşin­den gelenler şaşkınlıkla ellerini saldığını gördüler. Yanına gelip aynı şeyleri görenler de şaşırıp kalıyorlardı.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">Platoda çorak bir tepe, bu tepede ise koca bir kayalık vardı. Kayalıkta uzun boylu, uzun sakallı ve sert görünümlü ama çok zayıf bir adam yatıyordu. Durgun yüzü ve düzenli nefes alışları derin uykuda olduğunu gösteriyordu. Yanında da küçük bir çocuk yatıyordu. Tombul, beyaz kollarıyla ada­mın kaslı boynuna sarılmış, altın saçlı kafası, adamın kadife ceketine yaslanmıştı. Gül dudakları aralık kalmış, kar beyazı dişlerinin düzgünlüğünü sergiliyordu. Yüzündeki oyuncu gü­lümseme çocuksuluğunu tamamlıyordu. Beyaz çoraplara gir­miş küçük tombul beyaz bacakları ve parlak tokalarıyla temiz ayakkabıları, kötü durumdaki arkadaşıyla bir tezat oluşturu­yordu. Bu garip çiftin hemen yanındaki kayalara üç vakur akbaba konmuştu. Bu yeni gelenleri görünce hoşnutsuz kaba çığlıklar atıp kasvetle uzaklara kanat çırptılar.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">Hain kuşların haykırışlarına uyanan iki uykucu şaşkınlıkla etraflarına bakmaya başladı. Adam ayağa kalktı ve uykuya daldığında bomboş olan, şimdi ise koca bir insan ve hayvan yığınıyla dolu olan düzlüğe baktı. Bakınırken yüzünde kuş­kulu bir ifade oluştu, gözlerini ovuşturmaya başladı. “Kara­basan dedikleri bu olsa gerek,” diye mırıldandı. Çocuk yanına gelip paltosunun eteğine tutunup, hiçbir şey söylemeden ço­cuksu ifadesiyle etrafına bakındı.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">Kurtarma grubu, gördükleri bu iki kazazedenin, bir yanıl­sama olmadığını hemen kavradı. Bir tanesi küçük kızı tarttı ve omzuna aldı. Başka ikisi de kızın sıska arkadaşına destek olup, arabalara kadar yürümesine yardım ettiler.</span></p>
				<p class="Style28 para-style-override-15" xml:lang="en-US"><span class="Font-Style55" xml:lang="tr-TR">“Adım John Ferrier,” dedi yolcu, “ben ve bu küçük kız yirmi bir kişiden son kalanlarız. Diğerlerinin hepsi güney yo­lunda açlık ve susuzluktan öldü.”</span></p>
				<p class="Style28 para-style-override-13" xml:lang="en-US"><span class="Font-Style55" xml:lang="tr-TR">“Bu senin kızın mı?” diye sordu biri.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Sanırım bundan sonra öyle,” dedi adam heyecanla mey­dan okurcasına. “Benim, çünkü onu ben kurtardım. Kimse onu benden alamaz. Bundan böyle adı Lucy Ferrier. Peki siz kim­siniz?” dedi gürbüz, güneş yanığı kurtarıcılarına bakarak. “Bayağı kalabalığa benziyorsunuz.”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“On bin kadarız,” dedi gençlerden biri, “biz Tanrı’nın zulüm çeken çocuklarıyız. Merona Meleği’nin seçtikleriyiz.”</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Bunu hiç duymamıştım,” dedi yolcu. “Oldukça kalabalık bir grup seçmiş anlaşılan.”</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Kutsal olan hakkında böyle konuşma,” dedi bir başkası sertçe. “Biz, Palmyra’da ulu Joseph Smith’e verilen, Mısır alfabesiyle dövme altına geçirilmiş kutsal yazılara inananla­rız. İbadethanemizi kurduğumuz Nauvoo’dan, İllinois eyale­tinden geliyoruz. Vahşi ve Tanrıtanımaz insanlardan kaçmak, çölün ortasında da olsa yeni bir barınak bulmak için yola çık­tık.”</span></p>
				<p class="Style28 para-style-override-58" xml:lang="en-US"><span class="Font-Style55" xml:lang="tr-TR">Nauvoo ismi John Ferrier’in anılarını canlandırmıştı. “An­lıyorum,” dedi, “sizler Mormonlarsınız.”</span></p>
				<p class="Style23 para-style-override-59" xml:lang="en-US"><span class="Font-Style55" xml:lang="tr-TR">“Mormonlarız,” dedi arkadaşları hep bir ağızdan. “Peki nereye gidiyorsunuz?”</span></p>
				<p class="Style28 para-style-override-12" xml:lang="en-US"><span class="Font-Style55" xml:lang="tr-TR">“Bilmiyoruz. Tanrı’nın eli bizi, peygamberimiz vasıtasıyla yönlendiriyor. Onu görmelisiniz. İkinize ne yapacağımızı o söyleyecek.”</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">Tepeden aşağısına inmişlerdi. Etrafları hemen hacılar ta­rafından sarıldı. Soluk yüzlü, uysal bakışlı kadınlar, kahka­halarla gülen çocuklar ve kaygılı, ciddi ifadeli adamlar... Yabancılardan birinin sefil halini, diğerinin de küçüklüğünü görenler hayret ve şaşkınlıkla çığlıklar atıyordu. İki yaban­cıya eşlik edenler durmadan, Mormonların kalabalığı ara­sında bir yol açarak büyüklüğü, gösterişliliği ve şıklığı ile göze çarpan bir at arabasına vardılar. Tüm diğerleri ikişer ya da en fazla dörder atlıyken bu arabaya altı at koşulmuştu. Arabacının yanında otuz yaşını geçmemiş ama iri kafası ve sağlam ifadesiyle lider olduğunu belli eden bir adam oturup kahverengi kapaklı bir kitap okuyordu. Kalabalığın yaklaş­tığını görünce kitabı kenara koyarak dikkatle olanları dinledi.</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">Sonra iki kazazedeye döndü.</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Sizi yanımıza ancak inananların arasına katılırsanız ala­biliriz,” dedi. “Sürümüze kurt alamayız. Meyveyi zamanla tamamen çürüten küçük bir nokta olmanızdansa, bu çölde kemiklerinize kadar kurumanız daha iyi. Bu şartlar altında bizimle gelecek misiniz?”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Sanırım her şart altında sizinle geleceğim,” dedi Ferrier. Öyle bir ifade kullanmıştı ki en ciddi yaşlılar bile gülümse­meden edemedi. Bir tek liderleri ciddi, etkileyici tavrını ko­rumuştu.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Götürün onu Stangerson Kardeş,” dedi, “yiyecek ve içe­cek verin, çocuğa da tabii. Kutsal inancımızı ona öğretmek de senin görevin olsun. Yeterince zaman kaybettik. İleri! Siyon’a!”</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Siyon’a! Siyon’a!” diye bağırdı Mormonlar ve kelimeler kervanın gerisine doğru dalgalanarak, uzakta bir mırıltıya dö­nüşüp kaybolana kadar ağızdan ağıza geçtiler. Kırbaç sesle­rini, tekerleklerin gıcırtısı izledi ve koca arabalar harekete geçti. Az sonra bütün kervan tekrar ilerlemeye başlamıştı. Ya­bancılarla ilgilenmesi söylenen yaşlı adam, onları çoktan bir öğün yemeğin beklediği arabasına götürdü.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Burada kalacaksınız,” dedi. “Birkaç gün sonra yorgun­luğunuz geçmiş olur. Bu arada şunu unutmayın. Şimdiden itibaren, sonsuza kadar dinimize katıldınız. Tanrımızın se­siyle konuşan, Joseph Smith’in sesiyle konuşan Brigham Young öyle söyledi.”</span></p>
			</div>
		</div>
	</body>
</html>