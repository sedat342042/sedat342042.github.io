<html xmlns="http://www.w3.org/1999/xhtml">
	<head>
		<title>5-6.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-6.html" xml:lang="tr-TR">
			<div class="Basic-Text-Frame">
				<p class="KONU" id="toc_marker-2-6" xml:lang="en-GB">6-DR. JOHN WATSON’IN ANILARINDAN DEVAM</p>
				<p class="RES" xml:lang="en-GB"><img alt="4.png" class="image" height="446" src="images/4_fmt12.jpeg" width="446"/></p>
				<p class="Style28 para-style-override-9" xml:lang="en-US"/>
				<p class="Style28 para-style-override-21" xml:lang="en-US"><span class="Font-Style55" xml:lang="tr-TR">Tutsağımızın öfkeli direnişi, bize karşı sergilediği tavır­larında herhangi bir vahşilik olduğunu düşündürmesin. Ça­resiz kaldığını görünce içten bir gülümseme ile kargaşa sırasında hiçbirimizi yaralamamış olmayı umduğunu söyledi çünkü. “Sanırım beni karakola götüreceksiniz,” dedi Sher­lock Holmes’a. “Arabam kapıda. Bacaklarımı çözersiniz ara­bama gidebilirim. Artık öyle hafif değilim, beni kaldıra­mazsınız.”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">Gregson ve Lestrade bu önerinin pek yerinde olmadığını düşündüklerini gösterir şekilde bakıştılar ama Holmes hemen tutsağın dediğini yaptı ve ayak bileklerine bağladığımız ke­lepçeyi çözdü. Adam ayağa kalkıp gerindi, sanki bacaklarına tekrar özgür olduklarını bildirmek istiyordu. Ona bakınca bu kadar güçlü yapılı bir adam daha görmediğimi düşündüğümü hatırlıyorum; güneş yanığı yüzünde de gücü kadar çetin olan sert bir ifade taşıyordu.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Eğer polisler bir şef arıyorlarsa sizi almalılar,” dedi sak­lamadığı takdirleriyle ev arkadaşıma. “İzimi sürme tarzınız­dan dolayı bunu söylüyorum.”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Benimle gelseniz iyi olur,” dedi Holmes iki dedektife.</span></p>
				<p class="Style28 para-style-override-30" xml:lang="en-US"><span class="Font-Style55" xml:lang="tr-TR">“Arabayı ben sürerim,” dedi Lestrade.</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Güzel. Gregson da benimle içeride kalır. Siz de, Doktor. Vakayla oldukça ilgilendiniz, bize katılsanız iyi olur.”</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">Memnuniyetle kabul ettim ve hep beraber aşağı indik. Tut­sağımız hiçbir kaçma girişiminde bulunmadan, sakince ara­baya bindi, biz de arkasından bindik. Lestrade sürücü koltuğuna geçti, atları kırbaçladı ve kısa sürede bizi karakola getirdi. Küçük bir odaya girdik ve bir müfettiş tutsağımızın ve cinayetleriyle ilgili olduğu adamların adlarını not etti. Mü­fettiş beyaz yüzlü, tepkisiz bir adamdı. İşini çok mekanik bir şekilde yapıyordu. “Tutuklu bir hafta içinde yüce mahkeme karşısına çıkacak,” dedi, “söylemek istediğiniz bir şey var mı, Bay Jefferson Hope? Söyleyeceğiniz her şey kaydedilecektir ve size karşı kullanılabilir, uyarayım.”</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Söyleyecek çok şeyim var,” dedi tutsağımız hafifçe. “Siz baylara her şeyi anlatmak istiyorum.”</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Bunu davaya saklasanız daha iyi değil mi?” dedi müfet­tiş.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Dava falan olmayacak,” dedi. “Korkmayın, intihar ede­cek değilim. Siz doktor musunuz?” Vahşi kara gözlerini bana çevirdi bu son soruyu sorarken.</span></p>
				<p class="Style28 para-style-override-30" xml:lang="en-US"><span class="Font-Style55" xml:lang="tr-TR">“Evet, öyleyim,” dedim.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">Kelepçeli bileklerini göğsüne doğru kaldırıp gülümseye­rek, “Elinizi şuraya koyun,” dedi.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">Baktım. Olağandışı bir zonklama ve damar karışıklığı hemen fark ediliyordu. Göğsünün duvarları, içinde makineler çalışan zayıf bir bina gibi titriyordu. Odanın sessizliğinde aynı yerden gelen hırıltı ve vızıltıları duyabiliyordum.</span></p>
				<p class="Style28 para-style-override-13" xml:lang="en-US"><span class="Font-Style55" xml:lang="tr-TR">“Bu bir atardamar tıkanıklığı!” dedim heyecanla.</span></p>
				<p class="Style28 para-style-override-49" xml:lang="en-US"><span class="Font-Style55" xml:lang="tr-TR">“Öyle diyorlar,” dedi durgunca. “Geçen hafta göstermek için doktora gittim, çok geçmeden patlayacağını söyledi. Yıl­lar geçtikçe daha kötü olmuş. Salt Lake Dağları’nda kötü beslenme ve korunmasızlık yüzünden başlamıştı. Ama şimdi işimi gördüm, bundan sonra ne kadar yaşayacağım önemli değil ama yine de ardımda bu işin hikâyesini bırakmak isti­yorum. Herhangi bir boğaz kesen olarak hatırlanmak iste­mem.”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">Müfettiş ve iki dedektif adamın hikâyesini anlatmasına izin verip veremeyeceklerini tartıştılar.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Doktor, acil tehlike var mı, ne düşünüyorsunuz?” diye sordu Müfettiş.</span></p>
				<p class="Style28 para-style-override-13" xml:lang="en-US"><span class="Font-Style55" xml:lang="tr-TR">“Kesinlikle var,” dedim.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Bu durumda ifadesini almak adaleti sağlayabilmek açı­sından görevimiz,” dedi müfettiş. “Hikâyenizi anlatmakta özgürsünüz Beyefendi, yine uyarıyorum, her şey not edile­cek.”</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Müsaade ederseniz oturacağım,” dedi tutsak ve dediğini yaptı. “Bu tıkanıklık çok çabuk yorulmama sebep oluyor, yarım saat önce ettiğimiz kavga da pek yararıma değildi tabii. Bir ayağım çukurda, size yalan söyleyecek değilim. Söyleyeceğim her kelime tamamıyla gerçektir. Ne amaçla kullanılacağı da benim ilgi alanım dışındadır.”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">Bunları söyledikten sonra Jefferson Hope arkasına yas­landı ve aşağıdaki ifadesine başladı. Anlattıkları çok sıradan­ </span><span class="Font-Style55" xml:lang="tr-TR">mış gibi sakin ve düzenli konuşuyordu. İfadenin doğru akta­rıldığına kefilim, çünkü Lestrade’in o anda tuttuğu notlara ulaştım.</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Bu adamlardan neden nefret ettiğim pek önemli değil,” dedi, “onların iki insanın, bir baba ve kızının ölümüne sebe­biyet vermiş olması ve bu yüzden kendi hayatlarından olma­ları yeterli. Suçlarının üzerinden o kadar zaman geçmişken herhangi bir mahkemeden onların aleyhine karar çıkarmam mümkün değildi. Ama suçlu olduklarını biliyordum ve hem jüri, hem hâkim, hem de cellat olmam gerektiğine karar ver­dim. Yerimde olsaydınız ve eğer içinizde biraz insanlık varsa sizler de aynı şeyi yapardınız.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Bahsettiğim kız yirmi yıl önce benimle evlenecekti. Ama şu Drebber’la evlenmeye zorlandı ve hayatını kaybetti. Ev­lilik yüzüğünü parmağından aldım ve Drebber’ın ölen göz­lerinin bu yüzüğe bakacağına yemin ettim. Son düşünceleri de işlediği, cezasını çekeceği cinayetle ilgili olmalıydı. Yü­züğü hep yanımda taşıdım, onu ve suç ortağını yakalayana kadar iki ayrı kıtada kovaladım. Beni caydırmaya çalıştılar ama başaramadılar. Eğer yarın ölürsem, ki bu kadar yaşa­mam yeterlidir, bu dünyada görevimi yerine, hem de başa­rıyla getirdiğimi bilerek öleceğim. Yok oldular ve bu benim sayemde oldu.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Onlar zengindi, bense fakirdim. Bu yüzden onları takip etmek hiç de kolay olmadı. Londra’ya vardığımda ceplerim bomboştu, yaşamak için bir şeyler yapmalıydım. Araba ve at sürmek benim için yürümek gibidir, arabacılara başvurdum ve hemen sonra işe alındım. Araba sahibine her hafta belirli bir miktar para veriyor, geri kalanı da kendim alıyordum. Na­diren fazla para artardı ama bir şekilde geçiniyordum. En zoru da yolları öğrenmek oldu. Bu şehir şimdiye kadar gir­diğim labirentlerin en karışığı. Ama bir haritam vardı ve büyük otellerle istasyonları işaretlemiştim. Gayet iyi çalışıyor­dum.</span></p>
				<p class="Style28 para-style-override-49" xml:lang="en-US"><span class="Font-Style55" xml:lang="tr-TR">“Şu benim iki beyefendinin nerede yaşadığını bulmam çok zaman aldı; ama bulana kadar her yeri sordum, soruştur­dum. Camberwell’de, nehrin diğer tarafında bir pansiyonda kalıyorlardı. Onları bulduktan sonra artık benim merhame­time bağlı olduklarını biliyordum. Sakal bırakmıştım, beni tanımalarına imkân yoktu. Fırsat bulana kadar onları izleye­bilirdim. Benden bir kere daha kaçamayacaklarından emindim.</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Kaçabilecek gibi de değillerdi zaten. Her nereye gittilerse peşlerinden gittim. Bazen arabamla, bazen yürüyerek takip ediyordum. En iyisi yürümekti, o zaman benden kaçmaları çok daha zor oluyordu. Fakat sadece sabah erken saatlerde ve gece geç saatlerde para kazanabilmeye başladım; bu yüzden işverenimle aram açıldı. Pek umursamadım ama. Tek istediğim şu adamların ensesinde olabilmekti.</span></p>
				<p class="Style28 para-style-override-40" xml:lang="en-US"><span class="Font-Style55" xml:lang="tr-TR">“Çok kurnaz oldukları da bir gerçek. Takip edilebilecek­lerini tahmin etmiş olmalılar ki hiç yalnız gezmiyorlardı, hele ki gece yarısından sonra dışarı bile çıkmıyorlardı. Arabamı iki hafta boyunca her gün peşlerinden sürdüm ve hiç ayrıl­dıklarını görmedim. Drebber bu sürenin yarısı boyunca sar­hoştu ama Stangerson her zaman dimdikti. Gece de izledim,gündüz de; ama hiçbir fırsat doğmadı. Yine de cesaretim kırıl­madı. İçimden bir ses vaktin yaklaştığını söylüyordu. Tek korkum göğsümdeki bu şeyin patlaması ve işimin yarım kal­masına sebep olmasıydı.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Sonunda bir akşam, adamların kaldığı pansiyonun olduğu Torquay Terrace’ta arabamla gidip gelirken kapılarına bir araba geldiğini gördüm. Birkaç bavul çıkarıldı önce, ardından Stangerson ve Drebber da arabaya bindi ve yola çıktılar. Atımı kırbaçladım ve onları izlemeye başladım. Yollarını değiştir­melerinden korkuyor, gözden kaybetmemeye çalışıyordum. Euston İstasyonu’nda indiler. Ben de arabamı bir çocuğa teslim edip istasyona gittim. Liverpool’a giden treni sorduklarını duydum. Görevli bir trenin yeni kalktığını, birkaç saat içinde başka tren olmadığını söyledi. Stangerson bundan çok rahat­sız oldu ama Drebber çok sakin görünüyordu, hatta mem­nundu bile. Kalabalık sayesinde o kadar yakınlarına girmiştim ki sarf ettikleri her cümleyi duyuyordum. Drebber bitirmesi gereken bir işi olduğunu, diğeri kendisini beklerse hemen geleceğini söyledi. Arkadaşı bundan dert yandı, be­raber kalmaları gerektiğini söyledi. Drebber konunun çok hassas olduğunu ve yalnız gitmesi gerektiğini söyledi. Stangerson’ın ne cevap verdiğini duyamadım ama diğeri küfürler savurup yola koyuldu. Ona paralı bir hizmetçisi olduğunu, ne yapması gerektiğini söyleyemeyeceğini hatırlattı. Bunun üzerine yardımcı işinden hiç de memnun olmadığını söyledi. Pazarlık edercesine son treni de kaçırırlarsa kendisiyle Halliday Oteli’nde buluşmasını söyledi. Drebber da saat on birden önce istasyonda olacağını söyledi ve istasyondan çıktı.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Uzun zamandır beklediğim an gelmişti. Düşmanlarım şimdi ellerimdeydi. Birbirlerini koruyabilirlerdi beraberken, ama yalnızken benim merhametime kalmışlardı. Acele etmedim, telaşla iş yapmadım. Planlarım çoktan hazırdı. Saldırıya uğra­yan kişi kimin saldırdığını ve neyin cezasını çektiğini bilmezse intikam alacak kişi tatmin olmaz. Planlarım fırsat bulur bul­maz eski günahının bu adamı bulduğunu gösterecek şekil­deydi. Şans eseri Brikston Yolu’ndaki evlerle ilgilenmekle yükümlü bir adam anahtarını arabamda düşürmüştü. O akşam gelip anahtarı istedi ama ben çoktan bir kopyasını çıkarmış­tım. Böylece bu şehirde engellenmeden işimi görebileceğim bir yere sahip olmuştum. Drebber’ı o eve nasıl götüreceğim asıl zor soruydu şimdi.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Yolda yürümeye başladı ve bir ya da iki içki dükkânına girdi. Sonuncusunda yarım saatten fazla kaldı. Dışarı çıktı­ğında yalpalayarak yürüyordu, kafası oldukça iyiydi. Tam önümden bir araba geçiyordu, Drebber bu arabayı durdurdu. Arabayı çok yakından takip ettim. Waterloo Köprüsü’nü ve ardından kilometrelerce sokak geçtik. Terrace’a geri dönm­üştük, şaşırdım. Buraya geri dönüp ne yapacağını merak ettim. Yoluma devam ettim ve arabamı yüz metre kadar ge­rilerinde durdurdum. Drebber pansiyona girdi, arabacı da basıp gitti. Bir bardak su alabilir miyim, lütfen? Ağzım ku­rudu konuşmaktan.”</span></p>
				<p class="Style28 para-style-override-13" xml:lang="en-US"><span class="Font-Style55" xml:lang="tr-TR">Bardağını uzattım, o da içti.</span></p>
				<p class="Style28 para-style-override-13" xml:lang="en-US"><span class="Font-Style55" xml:lang="tr-TR">“Şimdi daha iyi,” dedi. “Neyse, çeyrek saat ya da daha fazla süre bekledim. Sonra aniden içeriden kargaşa sesleri geldi. Hemen sonra kapı açıldı ve dışarı iki adam fırladı. Biri Drebber, diğeri daha önce hiç görmediğim genç bir adamdı. Adam, Drebber’ı yakasından tutmuş sürüklüyordu. Merdivenlerin başına geldiklerinde ona birkaç fiske atıp kaldırıma fırlattı. “Köpek herif!” diye bağırdı, sopasını ona doğru sallıyordu, “onurlu bir kıza hakaret etmek de neymiş! Gösteririm ben sana!” O kadar kızgındı ki sopasıyla Drebber’ı öldürebileceğini dü­şündüm. O anda it herif ayaklandı ve koşabileceği en yüksek hızda sokaktan aşağı kaçmaya başladı. Geldi, köşeyi döndü ve arabamı görüp içeri atladı. “Beni Halliday Oteli’ne götür,” dedi.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Onu arabamın içinde görünce kalbim sevinçle öyle bir çarptı ki, damarımın o anda patlayacağından korktum. Ya­vaşça sürmeye başladım, ne yapmam gerektiğini tartıyordum kafamda. Onu doğrudan ormanlık araziye götürebilir ve son konuşmamı oranın boşluğunda yapabilirdim. Tam buna karar vermiştim ki, sorunu kendi kendine çözdü. İçki nöbeti tut­muştu yine ve bir içki dükkanının yanında durmamı söyledi. İndi, dükkana girdi. Beklememi söylemişti. Dükkân kapa­nana kadar içeride kaldı. Çıktığında o kadar sarhoş olmuştu ki o an oyunun tüm kurallarını kendim koyabileceğimi anla­dım.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Sakın onu soğukkanlı bir şekilde, birdenbire öldürmeyi düşündüğümü sanmayın, o zaman sadece adalet sağlanmış olurdu. Amerika’daki yaşamım boyunca yaptığım bir iş de York Üniversitesi Laboratuvarı’nda kapıcılıktı. Bir gün bir profesör zehirlerle ilgili ders veriyordu. Öğrencilerine alka­loit dediği, Güney Amerika’da ok zehri olarak kullanılan, tek damlasıyla insanı öldürebilen bir zehirden bahsetti. Göster­diği şişeyi gözüme kestirmiş ve herkes gittikten sonra bir miktarını almıştım. İyi ilaç hazırlarım, bu alkaloiti küçük, çözülebilen hapların içine yerleştirdim. Her hapı, benzer ze­hirsiz başka bir hapla kutulara koydum. O an, fırsat bulduğum zaman, izlediğim beyefendilere bu kutuları uzatmayı, zehir­siz hapı kendim alıp, diğerlerini onlara içirmeyi kafama koy­dum. Yeterince ölümcül ve mendile sarılı bir tabancayı ateşlemeye kıyasla çok sessizdi. O günden sonra hap kutu­larını hep yanımda taşıdım, nihayet zaman gelmişti.</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Saat neredeyse bir olmuştu.Vahşi, tatsız bir gece çökm­üştü. Sert bir rüzgâr esiyor, yağmur seller yaratıyordu. Dışa­rısı çok kasvetliydi, ama ben sevinçliydim. Hatta sevinçten bağırabilirdim. Bir şeyin özlemini çekseniz, yirmi yıl gibi uzun bir süre onu bekleseniz ve sonra ona ulaşsanız, o an ne hissettiğimi anlayabilirsiniz. Bir sigara yaktım ve sinirlerimi gevşetmek için tüttürdüm. Ama yine de ellerim titriyor, heye­candan şakaklarım zonkluyordu. Arabayı sürerken yaşlı John Ferrier’in ve tatlı Lucy’nin karanlığın içinden bana bakıp, gülümsediğini gördüm. Şu odayı görebildiğim kadar açıkça hem de. Yol boyunca hemen yanımdaydılar, biri bir yanımda, öbürü diğer yanımda. Ta ki Brikston Yolu’na ulaşıp da atımı durdurana kadar.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Ortalıkta bir kişi bile yoktu, yağmurun sesi dışında hiçbir ses gelmiyordu. Pencereden içeri bakınca Drebber’ın yığılıp sızmış olduğunu gördüm. Kolundan tutup sarstım, ‘Dışarı çıkma vakti geldi,’ dedim.” “ ‘Tamamdır arabacı,’ dedi.”</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“Söylediği otele geldiğimizi sanmış olmalıydı, başka bir şey söylemeden arabadan indi ve bahçeye girdi. Devrilmemesi için yanından yürümek zorunda kaldım, hâlâ sarhoştu. Kapıya vardık, anahtarımla kapıyı açtım ve onu ön odaya gö­türdüm. Size yemin edebilirim ki baba ve kız yol boyunca önümüzden yürüdüler.</span></p>
				<p class="Style28 para-style-override-13" xml:lang="en-US"><span class="Font-Style55" xml:lang="tr-TR">“ ‘Cehennem gibi karanlık burası,’ dedi sendeleyince.”</span></p>
				<p class="Style28 para-style-override-17" xml:lang="en-US"><span class="Font-Style55" xml:lang="tr-TR">“ ‘Birazdan ışığımız olacak,’ diyerek, bir kibrit çaktım ve yanımda getirdiğim mumu yaktım. ‘Pekâlâ Enoch Drebber,’ dedim, ona dönerek ve ışığı yüzüme tuttum, ‘Ben kimim?’ “</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Kızarmış, sarhoş gözleriyle bir süre bana baktı ve sonra o gözlere korkunun yerleştiğini gördüm. Sarsıldı, beni tanı­mıştı. Kudurmuş bir suratla geriye sendelemeye başladı, al­nının bir anda terlediğini fark ettim. Dişleri takır takır titriyordu. Bu görüntü karşısında kapıya yaslandım ve kah­kahalarla, bağıra bağıra gülmeye başladım. İntikamın tatlı ola­cağını tahmin ediyordum ama o an içimdeki tatmin duygusu kadar büyük bir şey hayal etmemiştim.</span></p>
				<p class="Style28 para-style-override-17" xml:lang="en-US"><span class="Font-Style55" xml:lang="tr-TR">“ ‘Köpek herif!’ dedim. ‘Salt Lake City’den, St. Petersburg’a kadar peşinden geldim, hep kaçtın benden. İşte gez­ginliğin sonu geldi şimdi, ikimizden biri yarın güneşin doğduğunu göremeyecek.’ Ben konuşurken hâlâ titriyordu, yü­zündeki ifadeden deli olduğumu düşündüğünü anladım. O an için deliydim gerçekten. Şakaklarımdaki damarlar balyoz gibi vuruyordu. Burnum kanamaya başlamasa, beni rahatlatmasa, bayılıp kalabilirdim.”</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“ ‘Şimdi ne düşünüyorsun Lucy Ferrier hakkında?’ diye bağırdım kapıyı kilitlerken, anahtarı yüzüne doğru salladım sonra. ‘Cezan geç geldi ama sonunda seni buldu işte.’ Ben konuşurken korkak dudaklarının titremeye başladığını gör­düm. Yaşamak için yalvarabilirdi, ama bunun yararsız olacağını biliyordu.”</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“ ‘Beni öldürecek misin, cinayet olur bu!’ dedi kekeleye­rek.”</span></p>
				<p class="Style28 para-style-override-15" xml:lang="en-US"><span class="Font-Style55" xml:lang="tr-TR">“ ‘Ne cinayeti?’ dedim. ‘Senin gibi pis bir köpeğin ölü­müne cinayet denmez. Benim zavallı bebeğimi alıp kaçırır­ken, babasını katlederken iyi miydi! Kızı o lanetli haremine kattın utanmadan!’ “</span></p>
				<p class="Style28 para-style-override-13" xml:lang="en-US"><span class="Font-Style55" xml:lang="tr-TR">“ ‘Babasını ben öldürmedim,’ dedi.”</span></p>
				<p class="Style28 para-style-override-9" xml:lang="en-US"><span class="Font-Style55" xml:lang="tr-TR">“ ‘Ama kızın ölümüne sebep olan sensin,’ dedim bir çığlıkla, hap kutusunu önüne attım. ‘Bırak Yüce Tanrı göstersin adale­tini. Haplardan birini seç ve yut. Biri ölüm, biri yaşam için. Bıraktığını da ben yutacağım. Bakalım dünyada hiç adalet var mı, yoksa her şey şansa mı kalmış.’ “</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Bir köşeye büzüldü ve bağıra bağıra merhamet diledi benden. Bıçağımı çıkardım ve dediğimi yaptırana kadar bo­ğazında tuttum. Kalan hapı da ben yuttum. Sonra bir dakika ya da daha fazla bir süre hangimizin öleceğini, hangimizin kalacağını görmek için birbirimize baktık. Zehrin onun vücu­dunda olduğunu gösteren ilk belirtiler geldiğinde suratında oluşan ifadeyi unutabilir miyim sizce? Onu öyle görünce gül­düm ve Lucy’nin evlilik yüzüğünü gözlerine tuttum. Bir an­lıktı ama bu. O alkaloit çok hızlı öldürür çünkü. Her tarafı acıyla kasılmaya başladı. Ellerini önüne uzattı, sendeledi ve kaba bir çığlık atıp yere serildi. Ayağımla sırtüstü çevirdim, elimi kalbine koydum. Hiçbir kıpırtı yoktu. Ölmüştü!</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Burnumdan hâlâ kan akıyordu, hiç farkında değilmişim. Aklıma bu kanla duvara yazı yazmak nasıl geldi bilmiyorum. Belki polisi yanlış yönlere sevk etmek için yaramazca bir fi­kirdi, çünkü o an kalbim ferahtı ve çok neşeliydim. New York’ta bir duvara Almanca RACHE yazıldığını ve gazete­lerde bunu gizli bir örgütle ilişkisi olabileceğinin geçtiğini ha­tırlıyorum. New Yorkluların kafasını karıştıran bir şey, Londralılarınkini de karıştırabilirdi. Böylece parmağımı burnumdaki kana soktum ve duvarda uygun bir yere yazmaya başladım. Sonra dışarı çıkıp, arabama yürüdüm. Kimse yoktu, gece sertliğini sürdürüyordu. Biraz sürdükten sonra elimi her zaman Lucy’nin yüzüğünü taşıdığım cebe attım, yüzük yoktu.O an şok oldum, bu Lucy’den kalan yegâne ha­tıraydı. Drebber’ın cesedinin üzerine düşürmüş olabileceğimi düşündüm ve arabamı bir ara sokakta bırakıp, gözü kara bir şekilde eve yürümeye başladım. Yüzüğü kaybetmektense ba­şıma gelecek her şeye razı olmayı tercih ederdim çünkü. Oraya vardığımda doğrudan bir polis memurunun koluna girip, sar­hoş taklidi yaptım.</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“İşte Enoch Drebber’ın ölümü bu şekilde oldu. Şimdi John Ferrier’in intikamı için Stangerson kalıyordu geriye. Onun Halliday Oteli’nde olduğunu biliyordum. Bütün gün o civarda dolandım ama hiç dışarı çıkmadı. Drebber gelmediği için bir şeylerden şüphelenmiş olmalıydı. Kurnaz biriydi, her zaman kendini korurdu. Ama odasında kapalı kalarak beni dur­durabileceğini düşündüyse kesinlikle yanılmıştı. Hangi pen­cerenin onun olduğunu bulmam uzun sürmedi. Ertesi sabah erken saatlerde yerde duran bir merdiveni kullanarak, şafak henüz sökmemişken odasına girdim. Onu uyandırdım ve uzun süre önce aldığı canın hesabını verme vaktinin geldiğini söyledim. Drebber’ın nasıl öldüğünü anlattım ve ona da aynı seçenekleri, zehirli hapları sundum. Ona verdiğim şansı kullanmaktansa yatağından fırlayıp boğazıma sarıldı. Kendimi korurken onu kalbinden bıçakladım. Her halükârda ölecekti zaten, ilahi adalet onun suçlu elinin zehirli haptan başkasını kapmasına izin vermezdi.</span></p>
				<p class="Style28 para-style-override-11" xml:lang="en-US"><span class="Font-Style55" xml:lang="tr-TR">“Söyleyeceklerim bitti sayılır. Birkaç gün daha arabacılık yapmalıydım. Ta ki Amerika’ya dönmemi sağlayacak parayı biriktirene kadar. Bir sokak serserisi gelip de oralarda Jeffer­son Hope adında bir arabacı olup olmadığını, 221B, Baker Sokağı’ndan istendiğini söylediğinde meydanda iş bekliyor­dum. Hiç şüphelenmeden geldim ben de. Sonra tek bildiğim şu genç adamın bileklerime kelepçelerini geçirdiği, gerçek­ten temiz bir yakalamaydı, böylesini duymamıştım. İşte bütün hikâyem bu, Beyefendiler. Benim bir katil olduğumu düşünebilirsiniz; ama sizin gibi adaleti sağlamakla görevli olduğumda ısrarcıyım.”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">Adamın hikâyesi öyle heyecanlıydı ve tavrı o kadar etki­leyiciydi ki, donmuştuk, sessizce oturuyorduk. Profesyonel dedektifler bile işlenen suçun her ayrıntısını bir anda öğren­dikleri için şaşkına dönmüşler, adamın hikâyesiyle yakından ilgilenmişlerdi. Adam sustuktan sonra birkaç dakika, sadece son notlarını alan Lestrade’in kaleminin tıkırtısıyla bozulan ses­sizlik içinde oturduk.</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">“Daha fazla bilgi edinmem gereken sadece bir nokta var,” dedi Sherlock Holmes sonunda. “Ben yüzük için ilan verince gelen yardımcınız kimdi?”</span></p>
				<p class="Style28 para-style-override-10" xml:lang="en-US"><span class="Font-Style55" xml:lang="tr-TR">Tutsak parıldayan gözleriyle, güler gibi arkadaşıma baktı. “Kendi sırlarımı açıklayabilirim,” dedi, “ama başka insanla­rın başını derde sokamam. İlanınızı gördüm ve tuzak olabi­leceğini düşündüm. Ya da kaybettiğim yüzüğü geri alabilirdim. Arkadaşım gönüllü oldu ve gidip baktı. Sanırım bunu çok akıllıca yaptığını kabul ediyorsunuzdur.”</span></p>
				<p class="Style28 para-style-override-56" xml:lang="en-US"><span class="Font-Style55" xml:lang="tr-TR">“Buna hiç şüphe yok,” dedi müfettiş ciddi bir sesle. “Kanu­nun gerektirdiklerine uymamız gerekiyor. Tutuklu, perşembe günü yargıcın önüne çıkacak, sizin de orada olmanızı istiyo­ruz. O zamana kadar ondan ben sorumluyum.” Konuşurken önündeki zili çaldı ve Jefferson Hope bir çift gardiyan tara­fından götürüldü. Bu sırada arkadaşım ve ben karakoldan çı­karak ve eve gitmek için bir araba tuttuk.</span></p>
			</div>
		</div>
	</body>
</html>