<html xmlns="http://www.w3.org/1999/xhtml">
	<head>
		<title>4-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-2.html" xml:lang="tr-TR">
			<div class="Basic-Text-Frame">
				<p class="KONU-1" id="toc_marker-1-2" xml:lang="en-GB">2-AKIL YÜRÜTME BİLİMİ</p>
				<p class="RES-1" xml:lang="en-GB"><span class="Font-Style57-1" style="font-size:1em;"><img alt="4.png" class="image" height="446" src="images/4_fmt1.jpeg" width="446"/></span></p>
				<p class="Style28-1 para-style-override-9" xml:lang="en-US"/>
				<p class="Style28-1 para-style-override-21" xml:lang="en-US"><span class="Font-Style55-1" xml:lang="tr-TR">Ertesi gün söylediği saatte buluştuk ve önceki günkü ko­nuşmamızda bahsettiği 221B numaralı, Baker Sokak’taki evin odalarını inceledik. Ev iki rahat yatak odası ve bir büyük havadar oturma odasından ibaretti. Mobilyalar içeriye neşe katıyordu. Salonda iki geniş pencere de vardı. Daire her açı­dan öyle çekici, şartlarda evi paylaşacağımız için öyle elve­rişliydi ki anlaşma kesinleşti ve hemen yeni yerimize yerleştik. Daha o akşam eşyalarımı otelden çıkarıp eve taşıdım ve ertesi sabah Sherlock Holmes birçok kutu ve bavulla beni takip etti. Bir iki gün paketleri açmakla, eşyaları en iyi şekilde düzenlemekle meşgul olduk. Bu işler bittikten sonra yavaş yavaş yerleşmeye ve yeni yerimize alışmaya başladık.</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">Holmes hiçbir şekilde beraber yaşanması zor bir adam de­ğildi. Sessiz sakindi ve alışkanlıkları da olağandı. Gece saat ondan sonra nadiren ayakta olurdu ve her zaman ben uyan­madan önce kahvaltısını etmiş, dışarı çıkmış olurdu. Gününü bazen kimya laboratuvarında geçiriyordu, bazen kadavra odasında. Arada sırada şehrin en uzak köşelerine kadar uzun yürüyüşlere çıkıyordu. İş yapma havasındaysa hiçbir şey ener­jisini bitiremezdi. Ama bazen öyle bir hale bürünüyordu ki</span></p>
				<p class="Style28-1 para-style-override-22" xml:lang="en-US"><span class="Font-Style55-1" xml:lang="tr-TR">günlerce oturma odasındaki kanepeye uzanıp, sabahtan ak­şama kadar hiçbir şey söylemeden, en ufak bir kasını bile oy­natmadan duruyordu. Bu durumlarda gözlerinde öyle dalgın, öyle boş bir ifade oluyordu ki, kendine hâkimiyetinin ve temiz hayatının böyle bir şeyi men edeceğini bilmesem onun uyuşturucu madde bağımlısı olduğunu düşünebilirdim.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Haftalar geçtikçe ona olan ilgim ve hayat amaçlarına olan merakım azar azar derinleşti ve arttı. Zaten kişiliği ve görün­tüsü en kötü gözlemcinin bile dikkatini cezbedebilirdi. Boyu 1.80 cm civarındaydı ve o kadar sıskaydı ki daha da uzun gö­rünüyordu. Gözleri keskin ve deliciydi, tabii şu bahsettiğim durgunluk dönemleri hariç. </span><span class="Font-Style55-1" xml:lang="tr-TR">Ve</span><span class="Font-Style55-1" xml:lang="tr-TR"> ince, atmaca görünümlü burnu, tüm görünümüne dikkatlilik ve kararlılık ekliyordu. Çenesi de karemsi bir çıkıntı şeklindeydi, bu da bir adama azimlilik görüntüsü verirdi. Elleri her zaman ya mürekkep benekleriyle ya da kimyasal madde sebepli lekelerle dolu olurdu. Yine de sık sık gözlemleme şansı bulduğum nazik felsefi enstrümanını ustalıkla çalarken gördüğüm üzere ola­ğandışı bir dokunma duyusu sahibiydi.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Bu adamın merakımı ne kadar çektiğini, tüm o kendine özgü işlerinde ağzından laf almaya nasıl çalıştığımı itiraf et­tiğimde okuyucular benim yararsız bir işgüzar olduğumu dü­şünebilirler. Bir yargıya varmadan önce hayatımın ne kadar amaçsız olduğunu ve dikkatimi verecek başka bir şeyim olma­dığını hatırlayın. Sağlığım, havanın nadiren çok ılık olduğu günler dışında dışarı çıkmama engeldi ve günlük yaşamımın tekdüzeliğini kırarak beni ziyaret edecek arkadaşlarım da yoktu. Bu şartlar altında bu arkadaşımı çevreleyen küçük sırra hevesle asıldım ve zamanımın çoğunu bu sırrı çözmekle harcadım.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Tıp okumuyordu. Bir soruya cevap verdiğinde anladığıma göre, kimi kimsesi yoktu. Stamford’un bu konudaki fikri doğ­ruydu demek ki. Bilginlerin dünyasına açılan bilim kapısın­dan ya da onay gören başka bir kapıdan geçmesini sağlayacak kıdemi elde etmeye yönelik herhangi bir okuma, çalışma da yapmıyordu. Yine de kimi konulara dönük hevesi dikkate değerdi. Bilgi birikimi tuhaf sınırlardaydı. Bu birikim öyle geniş ve öyle ayrıntılıydı ki gözlemleri beni hayretler içinde bırakırdı. Görüş becerisi sonsuz olmadıkça hiçbir insan bu kadar çalışmaz ya da bu kadar kesin bilgiye erişe­mezdi zaten. Amaçsız, dağınık araştırmacılar nadiren tam ve kesin bilgiye ulaşırlar. Hiçbir insan iyi bir sebebi olmadıkça küçük meseleler için kafasını yormaz.</span></p>
				<p class="Style28-1 para-style-override-23" xml:lang="en-US"><span class="Font-Style55-1" xml:lang="tr-TR">Bilgisizliği de, bilgi birikimi kadar dikkate değerdi. Kendi döneminin edebiyatı, felsefesi ve siyasal durumu hakkında hiçbir şey bilmiyormuş gibi görünüyordu. Thomas Carlyle’den bir alıntı yaptığımda en saf haliyle bana bu adamın kim olduğunu ve çalışmalarının neler olduğunu sordu. Şaş­kınlığımın tepeye vuruşu, tesadüfen Kopernik Teorisi’ni ve Güneş Sistemi’ nin düzenini bilmediğini öğrendiğimde oldu. 19. yüzyılda herhangi bir medeni insanın, dünyanın güneşin etrafında döndüğünü bilmemesi bana o kadar olağandışı ge­liyordu ki, bunu fark etmem uzun sürmüştü.</span></p>
				<p class="Style28-1 para-style-override-23" xml:lang="en-US"><span class="Font-Style55-1" xml:lang="tr-TR">“Çok şaşırmış görünüyorsun,” dedi hayretli ifademi gö­rünce. “Artık biliyorum ve unutmak için elimden gelenin en iyisini yapmalıyım.” “Unutmak için mi?”</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“Ben,” diye açıklamaya başladı, “insan beynini boş bir çatı katına benzetiyorum. Orayı kendi seçtiğin mobilyalarla donat­malısın. Aptal biri, bulduğu her çeşit kütüğü içeri atar ve böy­lece işine yarayabilecek bilgiler kalabalık yüzünden dışarıda kalır. </span><span class="Font-Style55-1" xml:lang="tr-TR">Ya</span><span class="Font-Style55-1" xml:lang="tr-TR"> da en iyi ihtimalle bir sürü başka eşya içinde onu bul­mak zorlaşır. Becerikli bir insan beyin katına ne koyacağına çok dikkat etmelidir. Sadece işini yapmasına yarayacak alet­lere sahip olmalıdır ama çok iyi seçilmiş birçok alete... </span><span class="Font-Style55-1" xml:lang="tr-TR">Ve </span><span class="Font-Style55-1" xml:lang="tr-TR">bunlar en doğru sırada yerleştirilmiş olmalı. Odanın esnek duvarları olduğunu ve her hacme genişleyebileceğini düşün­mek hatadır. Gün gelir her yeni bilgi eklemesi yüzünden ön­ceden bildiğin bir şeyi unutursun. Bu yüzden gerekli bilgileri bir dirsekle dışarı itecek gereksiz bilgileri edinmekten kaçın­mak gerek.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Ama dünyanın dönüşünden bahsediyoruz!” diye itiraz ettim.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Bana ne dünyanın dönüşünden?” diye sözümü kesti te­laşla, “güneşin etrafında döndüğümüzü söylüyorsun. Güne­şin değil de ayın etrafında dönseydik ne olurdu ki? Bu benim işimle ilgili ne değiştirirdi?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">İşte bu an o işin ne olduğunu soracak oldum ama tavırları bu soruyu hoş karşılamayacağını anlamamı sağladı. Kısa sohbetimiz üzerine düşündüm ve bundan neler türetebileceğimi bulmaya çalıştım. Konusuyla ilgili olmayan hiçbir bil­</span><span class="Font-Style55-1" xml:lang="tr-TR">giyi kabul etmediğini söylemişti. O zaman sahip oldukları yararlı bilgiler olmalıydı. Hâkim olduğunu belli ettiği değişik konuları kafamda sıraladım. Hatta bir kalem alıp kâğıda dök­tüm. Bitirip de kâğıda baktığımda kendimi gülmekten ala­madım. Şöyle bir şeydi:</span></p>
				<p class="Style19 para-style-override-24" xml:lang="en-US"><span class="Font-Style53-1" xml:lang="tr-TR">* Sherlock Holmes - Bilgisinin Sınırları</span></p>
				<p class="Style4-1 para-style-override-25" xml:lang="en-US"><span class="Font-Style53-1" xml:lang="tr-TR">Edebiyat Bilgisi: Sıfır</span></p>
				<p class="Style4-1 para-style-override-25" xml:lang="en-US"><span class="Font-Style53-1" xml:lang="tr-TR">Felsefe: Sıfır</span></p>
				<p class="Style4-1 para-style-override-25" xml:lang="en-US"><span class="Font-Style53-1" xml:lang="tr-TR">Gökbilim : Sıfır</span></p>
				<p class="Style4-1 para-style-override-26" xml:lang="en-US"><span class="Font-Style53-1" xml:lang="tr-TR">Siyaset: Az</span></p>
				<p class="Style4-1 para-style-override-25" xml:lang="en-US"><span class="Font-Style53-1" xml:lang="tr-TR">Bitkibilim : Değişken</span></p>
				<p class="Style19 para-style-override-27" xml:lang="en-US"><span class="Font-Style53-1" xml:lang="tr-TR">Daha çok Belladonna, afyon ve zehirler üzerine.</span></p>
				<p class="Style4-1 para-style-override-19" xml:lang="en-US"><span class="Font-Style53-1" xml:lang="tr-TR">Yerbilim : Elverişli ama sınırlı. Bir bakışta toprak çe­şitlerini ayırt edebiliyor. Bir yürüyüşten sonra pantolonundaki çamur lekelerine bakmış ve hangi lekenin Londra ‘nın hangi bölgesinden olduğunu saymıştı.</span></p>
				<p class="Style4-1 para-style-override-28" xml:lang="en-US"><span class="Font-Style53-1" xml:lang="tr-TR">Kimya : Derin bilgi</span></p>
				<p class="Style4-1 para-style-override-25" xml:lang="en-US"><span class="Font-Style53-1" xml:lang="tr-TR">Anatomi: Çok ama düzenli değil</span></p>
				<p class="Style4-1 para-style-override-19" xml:lang="en-US"><span class="Font-Style53-1" xml:lang="tr-TR">Olay derleme eserleri: Çok geniş bilgi. Yüzyıl içindeki bütün korkunç olayların her ayrıntısını biliyor.</span></p>
				<p class="Normal-1" xml:lang="en-US"/>
				<p class="Style4-1 para-style-override-29" xml:lang="en-US"><span class="Font-Style53-1" xml:lang="tr-TR">İyi keman çalıyor.</span></p>
				<p class="Style4-1 para-style-override-30" xml:lang="en-US"><span class="Font-Style53-1" xml:lang="tr-TR">Uzman bir eskrimci, boksör ve kılıç kullanıcısı.</span></p>
				<p class="Style4-1 para-style-override-30" xml:lang="en-US"><span class="Font-Style53-1" xml:lang="tr-TR">İngiliz Kanunları konusunda elverişli bilgisi var.</span></p>
				<p class="Style28-1 para-style-override-9" xml:lang="en-US"/>
				<p class="Style28-1 para-style-override-31" xml:lang="en-US"><span class="Font-Style55-1" xml:lang="tr-TR">Listeye bu kadar şey yazdıktan sonra umutsuzlukla ateşe attım. “Bu hünerlerin hepsini bağdaştırıp bu adamın uğraşına bir isim vermeyi başarabilirsem,” dedim kendi kendime,</span><span class="Font-Style55-1" xml:lang="tr-TR">“başka uğraşacak bir şey kalmayacak.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Listede keman çalmadaki gücüne atıf yapmıştım. Bu gücü dikkate değerdi fakat diğer hünerlerinden biraz farklıydı. Çünkü çok zor parçaları çalabiliyordu. Bildiğim parçalardı bunlar. Bir keresinde sırf ben istedim diye Mendelssohn’dan Lieder’i ve başka bazı beğenilen eserleri çalmıştı. Kendi ha­line bırakılınca ise nadiren müzik yapardı. Bir akşam koltu­ğuna oturdu, gözlerini kapadı ve dizinin dibinde duran kemanı alıp, hafifçe çalmaya başladı. Notalar bazen dolgun ve hüzünlü, kimi zaman da neşeli yükseliyordu. Kafasını kur­calayan şeylerin müziğine yansıdığı apaçıktı ama müzik onun kafasını toparlamasına mı yardımcı oluyordu yoksa çal­dıkları bir kapristen veya hayalden mi kaynaklanıyordu, an­layabilmem mümkün değildi. Bu sololara tepki gösterebilirdim ama genelde bunları kesip, benim sevdiğim tarzda bölümler çalıyor, bunu da sabrımın sınırını genişlet­mek için küçük bir bedel olarak kullanıyordu.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">İlk hafta boyunca hiçbir ziyaretçimiz olmadı. Bu durum dostumun benim gibi arkadaşsız biri olduğunu düşündürü­yordu. Ama sonradan birçok tanıdığı olduğunu öğrendim, hepsi de toplumun değişik tabakalarındandı. Biri, bir hafta içinde üçdört kez gelen, bana Bay Lestrade olarak tanıştır­dığı, soluk, fare suratlı, kara gözlü bir adamdı. Bir sabah son modaya uygun giyinmiş genç bir bayan geldi ve yarım saat ya da biraz daha fazla oturdu. Aynı günün öğleden sonrası gri kafalı, eski püskü giyinmiş, Yahudi satıcılara benzeyen, çok heyecanlı olduğunu gördüğüm ve dikkatsiz yaşlı bir ka­</span><span class="Font-Style55-1" xml:lang="tr-TR">dını peşine takmış olan bir adam geldi. Başka bir gün de yaşlı, beyaz saçlı bir beyefendi arkadaşımla bir konuşma yaptı, daha da başka bir gün kadife üniformasıyla bir demir­yolu görevlisi geldi. Bazısı gizli bir şeyden bahsedecek olursa, Sherlock Holmes benden izin istiyordu, ben de yatak odama geçiyordum. Her seferinde bana uygunsuz davrandı­ğını söylüyor, özür diliyordu. “Bu odayı işlerim için kullan­mak zorundayım,” dedi bir gün, “bu insanlar da benim müşterilerim.” Kafamdaki soru işaretini ortadan kaldıracak soruyu sormak için elime bir fırsat daha geçmişti ama duyar­lılığım bir adamı bana itirafta bulunmaya zorlamaktan alı­koydu. Bu konuya dair hiç imada bulunmamasının çok iyi bir sebebi olduğunu düşündüm önce ama kısa süre sonra bu düşüncemi yok etti ve konuyu kendisi açtı.</span></p>
				<p class="Style28-1 para-style-override-23" xml:lang="en-US"><span class="Font-Style55-1" xml:lang="tr-TR">4 Mart günüydü, iyi hatırlamamın bir sebebi var, nasıl ol­duysa yataktan erken kalktım ve Sherlock Holmes’un hâlâ kahvaltı ettiğini gördüm. Ev sahibi kadın huylarıma öyle alış­mıştı ki masada benim için ne tabak ne de kahve fincanı vardı. İnsanoğlu olmamdan gelen huysuzluğumla zili çaldım ve sertçe yemeğe hazır olduğumu söyledim. Masadan bir dergi alıp, yemek gelene kadar, dostum kızarmış ekmeğini hatırdatırken okumaya koyuldum. Makalelerden birinin başlığı­nın altı çizilmişti, doğal olarak bunu okumaya başladım.</span></p>
				<p class="Style28-1 para-style-override-32" xml:lang="en-US"><span class="Font-Style55-1" xml:lang="tr-TR">Garip bir iddia taşıyan başlık, </span><span class="Font-Style53-1" xml:lang="tr-TR">Hayat </span><span class="Font-Style55-1" xml:lang="tr-TR">Kitabı’ydı. Makale bir gözlemcinin önüne çıkan her şeyi inceleyerek nasıl kesin ve sistematik bilgiye ulaşabileceğini anlatıyordu. Makale hem kurnazlığı hem de saçmalığı ile dikkatimi çekmişti. Nedenlen­ dirmeler güçlü ve kararlıydı ama çıkarımlar bana abartılmış gibi görünüyordu. Yazar, bir anlık bir ifade, bir kasın titre­mesi ya da gözünü kırpmasıyla karşıdakinin en derinden dü­şündüklerini bile anlamaya çalışmıştı. Ona göre, iyi bir gözlem ve analiz tekniği olan birine yalan söylemek imkân­sızdı. Sonuçlarını, Öklit’in önermeleri kadar şaşmaz göste­riyordu üstelik. Bilmeyen biri, bu çıkarımlara nasıl ulaşıldığını öğrenene kadar, gözlemcimizi büyücü sanabi­lirdi.</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Bir mantıkçı,” diyordu yazar, “bir damla suyun Niyagara’dan mı yoksa Atlantik’ten mi geldiğini, ikisini de hiç gör­memiş olsa da anlayabilir. Demek ki bütün hayat bir zincir, bir halkası görüldüğünde bilinebilen bir doğa. Tüm diğer sa­natlar gibi, Akıl Yürütmenin ve Analiz’in bilimi de uzun ve sabırlı bir çalışma sonucu öğrenilebilecek bir konudur. Bu ça­lışma öyle uzundur ki ölümlü bir insanın bu konuda mükem­melliğe ulaşması için ömrü yetmez. İşin en zoru olan ahlaksal ve ussal yöne bakmadan önce daha temel konuları açıkla­mama izin verin. Biriyle karşılaştığınızda, bir bakışta onun geç­mişini, ne iş yaptığını nasıl öğrenebilirsiniz? Aptalca görünse de bu çaba gözlem yeteneğini keskinleştirir ve kişiye nereye bakması gerektiğini ve ne araması gerektiğini öğretir. Bir in­sanın tırnaklarından, yeninden, postallarından, pantolonun­dan, başparmağındaki ve işaretparmağındaki nasırlardan, ifadesinden, kolluğundan... Bunların her birinden o insanın özellikleri kolayca anlaşılır. Hepsi bir araya gelince, soruş­turma yapanın bir davada hataya düşmesi neredeyse imkân­sızdır.”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Bu ne saçmalıktır!” diye haykırdım dergiyi masaya ata­rak, “bunun kadar gereksiz bir şey daha okumadım haya­tımda.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Nedir o?” diye sordu Sherlock Holmes.</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Şu makale işte,” dedim yumurta kaşığımla işaret ederek. Kahvaltıma başlamak üzereydim. “İşaretlediğine göre sen de okumuşsun. Zekice yazıldığını reddetmiyorum. Ama beni çok kızdırdı. Tüm bunların bütün gün koltuğunda oturup in­ziva hayatı yaşayan, düzenlenmiş paradokslar yaratan bir adamın elinden çıktığı çok belli. Hiç işlevsel değiller. Onunla metro vagonunda karşılaşıp, tüm yolcuların mesleklerini söyletmeyi çok isterdim. Ona karşı bire bin bahse bile girerdim.”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Paranı kaybederdin o zaman,” dedi Sherlock Holmes sa­kince. “Çünkü o makaleyi ben yazdım.”</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“Sen mi!”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Evet, gözleme ve akıl yürütmeye karşı bir yeteneğim var. Orada vurguladığım, senin de tuhaf bulduğun teoriler ger­çekten çok ama çok işlevsel. Hatta o kadar işlevsel ki ekme­ğimi o sayede kazanıyorum.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Nasıl yani?” diye sordum gönülsüzce.</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“Kendime özgü bir işim var. Sanırım bu işi dünyada tek yapan benim. Ben bir danışma dedektifiyim, ne olduğunu anlıyorsan tabii. Burada, Londra’da devletin birçok dedektifi var, birçok da özel dedektif var. Bunlar ne zaman işin içinden çıkamasalar, ne zaman hata yapsalar bana gelirler, ben de on­ları doğru yere yönlendirmeye çalışırım. Tüm kanıtları </span><span class="Font-Style55-1" xml:lang="tr-TR">önüme yığarlar ve ben de çoğu zaman suç tarihi bilgim saye­sinde onları yönlendirmeyi başarırım. Kötülükler arasında ailevi bir benzerlik vardır ve bin tanesi hakkındaki tüm de­taylar ayaklarının altındaysa, ilkiyle bininci arasındaki bağı çözememen imkânsızdır. Lestrade tanınmış bir dedektiftir. Şu sıralar bir kalpazanlık davası onu sislerin içine çekmiş du­rumda, o yüzden buraya geldi.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Peki ya diğerleri?”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Çoğu özel araştırma acentaları tarafından gönderiliyor. Hepsi bir şekilde başı dertte olan insanlar ve aydınlatılmaya ihtiyaçları var. Hikâyelerini dinliyorum, onlar da benim tav­siyelerimi dinliyorlar, ardından da ücretimi cebe atıyorum.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Yani şunu mu demek istiyorsun?” dedim ardından da “odadan hiç çıkmadan başka hiç kimsenin çözemediği bir düğümü çözebiliyorsun, tüm ayrıntıları onlar kendileri gör­müş olmasına rağmen?”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Hemen hemen öyle. Buna yönelik bir sezgim var. Arada bir daha karmaşık bir vaka geliyor. O zaman hemen çıkıp ge­rekli şeyleri kendim görmem gerekiyor. Biliyorsun, sorun için uyguladığım, çözümü kolaylaştıran birçok bilgim var. Şu ma­kaledeki senin küçümsediğin akıl yürütme kuralları işimde paha biçilemez benim için. Gözlem benim ikinci yaradılışım. İlk karşılaştığımızda sana Afganistan’dan geldiğini söyledi­ğimde şaşırmıştın.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Şüphe yok ki önceden biliyordun.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Böyle bir şey yok. Evet, Afganistan’dan geldiğini biliyor­dum ama zihnimdeki ben aradaki basamakların farkında ol­madan sonucu bulmamı sağlayan düşünce dizisi sayesinde. O farkında olmadığım basamaklar mevcuttu halbuki. Nedenleme dizisi şöyle ilerledi: ‘İşte tıp tipi taşıyan bir beyefendi, ama askeri havası da var. Bir ordu doktoru demek ki. Sıcak bölgelerden yeni gelmiş, çünkü yüzü kararmış ve bu derisinin normal rengi değil, çünkü bileklerinin rengi açık. Zorluklar ve hastalıklar geçirmiş, yorgun yüzü açıkça bunu söylüyor. Sol kolu sakatlanmış. Çünkü kolunu anormal bir şekilde kasılmış tutuyor. Peki bir İngiliz ordu doktoru hangi sıcak bölgede böyle zorluklardan geçebilir? Kesinlikle Afganistan.’ İşte bu düşünce treninin tüm yolculuğu bir saniye bile sürmedi. Sonra Afganistan’ dan geldiğini söyledim, sen de şaşırdın.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Açıklamak kolay tabii bunları,” dedim gülerek. “Edgar Ellan Poe’nun </span><span class="Font-Style53-1" xml:lang="tr-TR">Dupin</span><span class="Font-Style55-1" xml:lang="tr-TR">’ini hatırlatıyorsun bana, böyle şeylerin hikâyeler dışında olabileceğini hiç düşünmemiştim.”</span></p>
				<p class="Style28-1 para-style-override-33" xml:lang="en-US"><span class="Font-Style55-1" xml:lang="tr-TR">Sherlock Holmes ayağa kalkıp piposunu yaktı. “Beni Dupin’le karşılaştırarak iltifat ettiğinden şüphem yok,” dedi. “Şöyle söyleyeyim, bence Dupin pek becerikli değil. Uygun koşulları bulduğunda çeyrek saatlik sessizlikten sonra arka­daşının düşüncelerini okuması çok gösterişli ve yüzeysel. Analitik bir deha sahibi olduğuna şüphe yok ama hiç de Poe’nun hayal ettiği kadar büyük bir hadise değil.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Gaboriau’nın işlerini okudun mu?” diye sordum. “Lecoq senin dedektif tasvirine uyuyor mu?”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">Sherlock Holmes alaylı bir şekilde burnunu çekti. “Lecoq perişan bir avare,” dedi kızgın bir ses tonuyla, “Enerjisi dı­şında bir şeyi yoktu. O kitap hasta etti beni. Tek yapılması gereken tanınmayan bir tutsağı ortaya çıkarmaktı, ki bu benim yirmi dört saatimi alırdı. Ama Lecoq bununla altı ay mı ne uğraştı. O kitap dedektiflere ne yapmamaları gerektiğini gösteren bir el kitabı olabilir belki.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Takdir ettiğim iki karaktere düşüncesizce davranılmasına içerlemiştim. Pencereye yürüdüm ve sokağa bakarak orada dikildim. “Bu adam çok akıllı olabilir,” dedim kendi ken­dime, “ama kesinlikle çok kibirli.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Bu günlerde hiç suç ve suçlu yok,” dedi şikâyet ederce­sine. “Bizim gibi beyinlerin işi ne o zaman? Adımı duyura­bileceğimi çok iyi biliyorum. Suç takibi üzerine benim yaptığım sayıda çalışma yapmış, benim kadar doğal yetenek sahibi biri yaşamadı ve yaşamıyor. Fakat sonuç ne? Takibini yapacak suç yok ya da var da öyle yüze göze bulaştırılarak iş­lenmiş ki herhangi bir Scotland Yard görevlisi bile çözebi­lir.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Bu kaba konuşma tarzı hâlâ kızdırıyordu beni. En iyisinin konuyu değiştirmek olduğunu düşündüm.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Şu adam nereyi arıyor acaba?” diye sordum gürbüz, gös­terişsiz giyimli adamı göstererek. Sokağın diğer tarafından yavaş yavaş yürüyor, merakla numaralara bakıyordu. Elinde büyük mavi bir zarf vardı. Besbelli onu sahibine teslim ede­cekti.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Şu emekli bahriye çavuşunu mu diyorsun?” dedi Sherlock Holmes.</span></p>
				<p class="Style28-1 para-style-override-15" xml:lang="en-US"><span class="Font-Style55-1" xml:lang="tr-TR">“At bakalım!” diye düşündüm. “Nasıl olsa aksini kanıtlayamam.”</span></p>
				<p class="Style28-1 para-style-override-33" xml:lang="en-US"><span class="Font-Style55-1" xml:lang="tr-TR">Bu düşünce kafamdan adam bizim numarayı görüp hızla karşıya geçmeden az önce geçti. Kapı sertçe çalındı ve aşağı­dan derin bir ses geldi. Güçlü adımlarla merdivenleri çıkı­yordu.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">İçeri girip, “Sherlock Holmes için,” dedi ve arkadaşıma mektubu uzattı.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Elime kibrini ezmek için bir fırsat geçmişti. Az önceki tahminini yaparken çok az düşünmüştü. “Sana bir şey sorabilir miyim?” dedim en uysal ses tonumla, “ne işle meşgulsün?”</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“Bina sorumlusuyum, efendim,” dedi sertçe. “Üniformam tamirde, giyemedim.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Peki önceden ne iş yapıyordun?” diye sordum dostuma hin bir bakış atarak.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Çavuştum, efendim, Kraliyet Donanması Hafif Piyade’de, efendim. Başka sorunuz var mı? Peki efendim.”</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">Topuklarını birbirine vurdu, eliyle selamını çaktı ve gitti.</span></p>
				<p class="Normal-1" xml:lang="en-US"/>
			</div>
		</div>
	</body>
</html>