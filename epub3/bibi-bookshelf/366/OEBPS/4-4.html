<html xmlns="http://www.w3.org/1999/xhtml">
	<head>
		<title>4-4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-4.html" xml:lang="tr-TR">
			<div class="Basic-Text-Frame">
				<p class="KONU-1" id="toc_marker-1-4" xml:lang="en-GB">4-JOHN RANCE’İN SÖYLEDİKLERİ</p>
				<p class="RES-1" xml:lang="en-GB"><img alt="4.png" class="image" height="446" src="images/4_fmt3.jpeg" width="446"/></p>
				<p class="Style28-1 para-style-override-9" xml:lang="en-US"/>
				<p class="Style28-1 para-style-override-21" xml:lang="en-US"><span class="Font-Style55-1" xml:lang="tr-TR">Lauriston Bahçesi, 3 Numara’dan ayrıldığımızda saat birdi. Sherlock Holmes beni bir telgraf servisine götürdü ve uzun bir telgraf çekti. Sonra bir araba çağırdı ve sürücüye bizi Lestrade’in verdiği adrese götürmesini istedi.</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“İlk ağızdan ipucu gibisi yoktur,” dedi. “Aslında davayı zih­nimde çözdüm ama yine de hâlâ öğrenilmesi gereken her şeyi öğrenmeliyiz.”</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“Beni hayrete düşürüyorsun Holmes,” dedim. “O verdiğin kanıtlardan göründüğün kadar emin değilsin, buna şüphem</span></p>
				<p class="Style20 para-style-override-44" xml:lang="en-US"><span class="Font-Style55-1" xml:lang="tr-TR">yok.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Yanılmama imkân yok,” dedi. “Oraya gittiğimizde ilk dikkatimi çeken kaldırıma yakın sürmüş bir atlı arabanın bı­raktığı tekerlek izleri oldu. Dün geceye kadar bir haftadır yağmur yağmadığına göre bu kadar derin izler ancak dün gece bırakılmış olmalı. At toynaklarının izi de vardı ve dört naldan biri diğerlerine göre çok iyi şekildeydi. </span><span class="Font-Style55-1" xml:lang="tr-TR">Bu</span><span class="Font-Style55-1" xml:lang="tr-TR"> da henüz yeni ol­duğunu gösteriyor. Araba yağmur yağdıktan sonra vardığına ve Gregson’ın söylediği gibi, sabah da hiç araba gelmediğine göre demek ki bu araba vakanın iki iştirakçisini bu eve ge­tirmiş.”</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“Bunlar basit görünüyor,” dedim. “Peki ya diğer adamın</span></p>
				<p class="Style20 para-style-override-45" xml:lang="en-US"><span class="Font-Style55-1" xml:lang="tr-TR">boyu?”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Bir adamın boyu, onda dokuz ihtimalle, adım aralıkları­nın uzunluğundan anlaşılabilir. Çok basit bir hesap, sana an­latıp canını sıkmama gerek yok. O adamın adım uzunluğunu hem patikada hem de içerideki tozda ölçtüm. Sonra hesabımı deneme şansı buldum, bir adam duvara yazı yazacağı zaman göz hizasında yazmak ister. Duvardaki yazı 1.80 santimden yüksekteydi. Yani bu iş çocuk oyuncağıydı.”</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“Peki ya yaşı?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Eğer bir adam 1.30 santimetreyi hiç zorlanmadan adımlayabiliyorsa bir sonbahar yaprağı değildir. Bu adamın bahçede hızla attığı adımların uzunluğuydu. Deri botları yuvarlaklaşarak iz bırakmış. Botların kare uçları da hafif zıplayarak gittiğini gösteriyor. Bunlar hiç de sır değil. Sadece olağan hayata şu makalede bahsettiğim gözlem ve akıl yürütme kurallarıyla bakıyorum. Kafana takılan başka bir şey var mı?”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Tırnaklar ve Tiriçirapalli,” dedim.</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Duvardaki yazı kana bulandırılmış işaretparmağıyla ya­zılmış. Büyütecim sayesinde yazı yazılırken duvar sıvasının hafifçe çizildiğini fark ettim. Tırnaklar kesilmiş olsa böyle ol­mazdı. Ayrıca yere serpilmiş külleri buldum. Koyu renkli, ince bir küldü bu, aynı bir Tiriçirapalli purosunda çıkabileceği gibi. Puro külleri üzerine bir çalışmam olmuştu; aslında ko­nuyla ilgili makalem var. Bilinen her marka puro ve sigaranın külünü ayırt edebileceğimi söyleyerek kendimi övebilirim. Becerikli bir dedektifin Gregson ve Lestrade gibilerinden farkı budur işte.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Peki kırmızı suratı nasıl anladın?” diye sordum.</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Bu çok gözü pek bir tahmindi ama haklı olduğuma emi­nim. Bu konuyla ilgili soru sormamanı tercih ederim şu anda.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Alnımı ovdum. “Kafam karıştı,” dedim. “Üzerinde düşün­dükçe daha karmaşık bir hal alıyor. Bu iki adam, tabii sadece iki kişiyse, nasıl oldu da bu boş eve geldiler? Onları getiren arabacıya ne oldu? Bir adam diğerini zehir içmeye nasıl zor­layabilir? O kan nereden geldi? Soygun olmadığına göre ka­tilin öldürme amacı neydi? O kadın yüzüğü oraya nasıl geldi? Her şey bir yana, diğer adam gitmeden önce neden Almanca RACHE yazdı? Tüm bunları bir araya getirecek olası bir yol bulamadığımı itiraf etmeliyim.”</span></p>
				<p class="Style28-1 para-style-override-25" xml:lang="en-US"><span class="Font-Style55-1" xml:lang="tr-TR">Dostum onaylarcasına güldü.</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Olayın zorluklarını çok iyi özetledin,” dedi. “Hâlâ anla­şılması güç olan birçok şey var, yine de ana gerçekler hak­kında kararıma varmış durumdayım. Lestrade’in düşündüğüne göre şu yazı, polisi yeraltı örgütlerine ve sosyalistlere yönelt­mek, onlara hedef şaşırtmak için yazılmıştı. Ama yazı bir Alman tarafından yazılmamış. A harfi, fark ettiysen, şu anki Alman modasından farklıydı. Şu sıralar gerçek bir Alman ke­sinlikle Latince karakterleri kullanacaktır, o zaman şunu söy­leyebiliriz: Yazı bir Alman tarafından değil, işinden fazlasını yapan beceriksiz bir taklitçi tarafından yazılmıştı. Soruştur­mayı saptırmayı amaçladığı ortada. Vakayla ilgili başka bir şey anlatmayacağım, Doktor. Bilirsin, bir sihirbaz sırlarını açık­larsa numaralarının hiçbir değeri kalmaz. Ben de sana ça­lışma yöntemimi anlatırsam herhangi biri olduğumu düşü­nürsün.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Böyle bir şey düşünmem,” dedim. “Her şeyi bir bilimin ortaya çıkarabileceği kadar iyi ortaya çıkardın.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Dostum, söylediklerimi duyunca ve onları söylerkenki ciddiyetimi görünce çok memnun oldu, kızardı. İşiyle ilgili iltifatlara, genç bir kızın güzelliğine yapılacak iltifatlara ol­duğu kadar açık olduğunu çoktan fark etmiştim zaten.</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“Sana bir şey daha söyleyeceğim,” dedi. “Deri botlar ve kare uçlar aynı arabayla geldiler ve patikayı en arkadaşça şekilde yürüyüp gittiler, hatta kol kola. İçeri girdikten sonra odanın içinde aşağı yukarı yürüdüler ya da kare uçlar yürürken, deri botlar sabit durdu. Tüm bunları yerdeki tozdan çıkardım; yü­rüdükçe de heyecanı yükselmiş. Adımlarının uzunlaşmasından belli oluyor. Tüm süre boyunca konuşuyor ve gitgide öfkeye bürünüyordu. Sonra hazin olay gerçekleşti. Sana bildikleri­min hepsini anlattım, geri kalanları zaman ve tahminler gös­terecek. Şimdi acele etmeliyiz. Norman Neruda’yı dinlemek için Halle Konser Salonu’na gitmek istiyorum.”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">Bu konuşma arabamız birbirinin ardına gelen pis ve kas­vetli yollarda ilerlerken olup bitmişti. En pis ve en kasvetli yol­lardan birinde arabacı aniden ayağa kalktı ve ölü kiremit renkleriyle bezenmiş dar bir geçidi işaret ederek, “Burası Audley Meydanı,” dedi. “Döndüğünüzde beni burada bulabilir­siniz.”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">Audley Meydanı pek çekici bir yer değildi. Dar geçit bizi bayraklarla bezenmiş, kirli evlerle dolu avluya çıkardı. Renk­siz sokakta 46 numaraya gelene kadar pasaklı çocuk grupları arasından ilerledik. Evin kapısında pirinçten bir plakada Rance yazıyordu. Sorup soruşturduktan sonra bekçinin ya­takta olduğunu öğrendik. O gelene kadar beklememiz için sa­lona alındık.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Az sonra uykusundan alıkoyulduğu için canı sıkkın bir halde gelerek “Karakola raporumu vermiştim,” dedi.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Holmes cebinden yarım poundluk çıkardı ve dalgınca evi­rip çevirmeye başladı. “Kendi dudaklarınızdan duymamızın daha iyi olacağını düşünmüştük,” dedi.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Bildiğim her şeyi anlatmaktan büyük keyif alacağım,” dedi memur, gözleri altın paraya dikilmiş halde.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Olayın nasıl gerçekleştiğini bir de senin açından duymak istiyoruz.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">Rance at kuyruğundan yapılma kanepeye oturdu ve hikâye­sinde hiçbir şey atlamamak için kaşlarını çatıp düşünmeye baş­ladı.</span></p>
				<p class="Style28-1 para-style-override-12" xml:lang="en-US"><span class="Font-Style55-1" xml:lang="tr-TR">“En başından anlatayım,” dedi. “Gece ondan, sabah altıya kadar çalışırım. On birde ‘Beyaz Geyik’te kavga çıkmıştı; olay büyümeden önlemeyi becerdim. Saat birde yağmur yağ­maya başladı, yolda Harry Murcher’i gördüm, şu Hollanda Ko­ruluğu civarının bekçisi. Henrietta Sokağı’nın başında durup konuşmaya başladık. Sonra saat iki gibi Brikston Yolu’nu kontrol etmeye gittim. Sokak çok pisti ve bomboştu. Yol bo­yunca yanımdan geçen bir ya da iki araba dışında hiçbir ha­reket görmedim. Öyle yürürken, o an dört tek cin atmanın ne kadar da güzel olacağını düşünürken şu mevzubahis evin bir penceresinde ışık gördüm. O civardaki evlerin boş olduğunu biliyorum. Evlerin sahibi kanalizasyon bağlantısını tamir et­miyordu, zaten son kiracı da tifodan öldü. Işığı görünce şa­şırdım tabii, hemen koştum. Kötü bir şey olduğundan emindim. Kapıya varınca... “</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Durdun ve bahçe kapısına geri döndün, neden yaptın</span></p>
				<p class="Style20 para-style-override-20" xml:lang="en-US"><span class="Font-Style55-1" xml:lang="tr-TR">bunu?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Rance heyecanla zıpladı, şaşkınlıktan fırlamak üzere göz­leriyle Sherlock Holmes’a baktı.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Evet, bu doğru efendim,” dedi. “Ama bunu nasıl bildi­ğinizi ancak Tanrı bilir. Evet, kapıya vardığımda etrafın henüz çok sakin ve boş olduğunu gördüm. Yanımda biri ol­ması daha iyi olurdu. Öyle çok korkak biri değilimdir ama eve gelenin tifodan ölen adam olabileceğini ve kendisini öldüren lağımı incelemeye geldiğini düşününce kapıya dönüp Murcher’a bakmaya karar verdim. Ama ortalıkta kimse yoktu.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Sokakta kimse yok muydu?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Hiçbir canlı yoktu efendim, bir köpek bile. Eve geri dönüp kapıyı açtım. İçerisi çok sessizdi, ben de ışık yanan odaya gittim. Şömine rafının üzerinde bir mum vardı, kırmızı bir mum. Onun ışığını gördüm.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Evet, gördüklerini biliyorum. Odada defalarca dönüp dur­dun, cesedin yanında diz çöktün ve gidip mutfak kapısını zorladın, sonra da... “</span></p>
				<p class="Style28-1 para-style-override-46" xml:lang="en-US"><span class="Font-Style55-1" xml:lang="tr-TR">John Rance yine ayağa fırladı. Yüzünde korku ve şüphe vardı. “Nereye saklanmıştın söyle bakalım?” diye haykırdı.</span></p>
				<p class="Style28-1 para-style-override-46" xml:lang="en-US"><span class="Font-Style55-1" xml:lang="tr-TR">“Gördüğüm kadarıyla bilmen gerekenden fazlasını biliyor­sun.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Holmes güldü ve masanın üzerine bir kartını attı. “Beni cinayetle suçlamayın,” dedi. “Ben bir av köpeğiyim, çakal değil. Bay Gregson ya da Bay Lestrade sana bunu açıklayacaktır. Şimdi devam et. Sonra ne yaptın?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Rance geri oturdu, yine de şaşkın ifadesini kaybetmemişti. “Bahçe kapısına döndüm ve ıslık çaldım. Murcher ve iki bekçi daha hemen geldi.</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Sokak hâlâ boş muydu?”</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“Evet, en azından ilgili olabilecek kimse yoktu.”</span></p>
				<p class="Style28-1 para-style-override-13" xml:lang="en-US"><span class="Font-Style55-1" xml:lang="tr-TR">“Ne demek istiyorsun?”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Bekçinin ifadesi bir sırıtışla süslendi. “İş hayatım boyunca birçok sarhoş gördüm,” dedi, “ama bu adam kadar sarhoşunu hiç görmemiştim. Döndüğümde bahçe kapısındaydı. Par­maklıklara tutuna tutuna yürüyor, bağırarak şarkı söylüyordu. Tutunmasa ayakta duramazdı.”</span></p>
				<p class="Style28-1 para-style-override-29" xml:lang="en-US"><span class="Font-Style55-1" xml:lang="tr-TR">“Ne çeşit bir adamdı?” diye sordu Sherlock Holmes.</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">John Rance lafının kesilmesine alınmış gibi baktı. “Sık rastlanır bir sarhoş değildi,” dedi. “Meşgul olmasaydık kesin karakola götürürdük.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Yüzü, kıyafetleri... Hiçbir şey fark etmedin mi?” diye araya girdi Holmes sabırsızca.</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Ona destek olurken bir şeyler seçebildim. Murcher da yardım etti bana. Uzun boylu bir adamdı, kırmızı yüzlüydü, burnundan aşağısı örtülüydü.”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Yeterli,” dedi Holmes heyecanla. “Ne oldu ona?”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Onunla uğraşamayacak kadar meşguldük,” dedi bekçi alıngan bir sesle. “Eminim evine gidebilmiştir.”</span></p>
				<p class="Style28-1 para-style-override-47" xml:lang="en-US"><span class="Font-Style55-1" xml:lang="tr-TR">“Ne giyiyordu?”</span></p>
				<p class="Style23-1 para-style-override-48" xml:lang="en-US"><span class="Font-Style55-1" xml:lang="tr-TR">“Kahverengi bir palto.” “Elinde kırbacı var mıydı?” “Kırbaç mı, hayır.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Bir yere atmış olmalı,” diye mırıldandı dostum. “Ardın­dan atlı bir araba geçmedi mi?”</span></p>
				<p class="Style28-1 para-style-override-30" xml:lang="en-US"><span class="Font-Style55-1" xml:lang="tr-TR">“Hayır.”</span></p>
				<p class="Style28-1 para-style-override-17" xml:lang="en-US"><span class="Font-Style55-1" xml:lang="tr-TR">“İşte sana yarım pound,” dedi dostum ayağa kalkıp şap­kasını takarken. “Hiçbir zaman terfi alamayacaksın Rance. Seninki gibi bir kafa ancak süs eşyası olarak kullanılabilir. Neden biliyor musun? Dün gece kollarına aldığın adam bu büyük sırrı çözecek her ipucuna sahipti, yani aradığımız adamdı. Şimdi bunu tartışmanın hiçbir anlamı yok. Bu söy­lediğimi bil yeter. Gidelim, Doktor.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">İstihbaratçımızı şaşkın ama kesinlikle rahatsız bir şekilde arkamızda bırakıp arabaya bindik.</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">“Aptal,” dedi Holmes evimize doğru giderken acı bir tonla. “Böyle bir şans kollarına kadar geliyor ama o yararlanmasını bilemiyor.”</span></p>
				<p class="Style28-1 para-style-override-9" xml:lang="en-US"><span class="Font-Style55-1" xml:lang="tr-TR">“Benim kafam hâlâ bulanık. Bahsettiği adamın senin tari­fine uyduğu doğru. Ama neden evden çıktıktan sonra geri dön­sün ki? Bu nasıl bir suç?”</span></p>
				<p class="Style28-1 para-style-override-11" xml:lang="en-US"><span class="Font-Style55-1" xml:lang="tr-TR">“Yüzük, Doktor, yüzük. İşte bunun için geri geldi. Onu yakalayacak hiçbir yol bulamazsak yüzüğü yem olarak kul­lanabiliriz. Onu yakalayacağım Doktor, bire iki bahse bile girerim. Sana da teşekkür etmeliyim. Sen olmasan bu vakaya karışmazdım. Karışmasaydım da şimdiye kadarki en hoş dos­yamdan mahrum kalırdım. Kızıl Dosya, ne dersin? Neden biraz sanat ağzı kullanmayalım? Hayatın renksiz yumağının içinden her zaman kızıl bir cinayet ipliği geçer. Bizim gör­evimiz o ipliği oradan çekmek, ayırmak ve tüm ayrıntısını ortaya çıkarmak. Şimdi öğle yemeği yemeye gidelim, sonra da Norman Neruda’ya. Girişleri ve bitirişleri harikadır. Chopin’den en güzel çaldığı parça neydi: Trala-la-rila-lay.”</span></p>
				<p class="Style28-1 para-style-override-10" xml:lang="en-US"><span class="Font-Style55-1" xml:lang="tr-TR">Bu amatör tazı arabaya binip tarlakuşunun peşine gider gibi kaybolurken, ben de insan zihninin çok yönlülüğü içine dalıp gittim.</span></p>
			</div>
		</div>
	</body>
</html>