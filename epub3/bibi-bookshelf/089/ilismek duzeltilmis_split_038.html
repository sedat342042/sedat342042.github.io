<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <title>ilismek</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="kitapickapak" id="calibre_toc_36"><br class="calibre3"/><br class="calibre3"/><br class="calibre3"/>ilişmek...</h1><br class="chapter"/><p class="normal2">İlişmek, ilişik, ilişikli, ilişiksiz, ilişilmek, iliştirmek, ilişki, ilişkin, ilişkisiz, iliştirilmek, ile, ilmek, ilmeklemek, ilmeklenmek, ilişsene... aklıma “ilişmek” denince bir çırpıda gelenler ki ilişmek hepsiyle ilişkili gibi uzaktan yakından.</p>
				<p class="normal2"> </p>
				<p class="normal2"> </p>
  <p class="normal2"> </p>
				<p class="normal2">“Hafifçe dokunmak” yazmışlar ilişmenin karşısına sözlükte.</p>
				<p class="normal2">Sana seni ilk gördüğümde ilişmek istediğimi söylememiştim. </p>
				<p class="normal2">Yaz sonuydu. Üzerinde koyu mavi bir jean ve soluk mavi bir kazak. </p>
				<p class="normal2">Senin de ilişmemi istediğini sezebiliyordum.</p>
				<p class="normal2">Hafifçe dokunduğumda sana, aslında sen de bana hafifçe dokunmuş olacaktın.</p>
				<p class="normal2">Sana iliştim. </p>
				<p class="normal2">–ilişmekten anladıklarımdan utanıyordum– </p>
				<p class="normal2">İlişmek diğerini kendine oldurmak olmamalıdır. </p>
				<p class="normal2">İlişmek kendini diğerine oldurmak da olmamalıdır.</p>
				<p class="normal2">Bunu bana sen öğrettin.</p>
				<p class="normal2"> </p>
				<p class="normal2"> </p>
				<p class="normal2"> </p>
				<p class="normal2"> </p>
				<p class="normal2">İlişmek için çok çaba harcar kişi; aslında harcanan çaba iliştirmek içindir bir anlamda. Oysa ne kolaydır iliş(tir)ilen kişiden uzaklaşmak. Çabaya gerek yoktur. Tek sözcük bile yeter buna. Tek fotoğraf.</p>
				<p class="normal2">İlişmek büyük bir sorumluluktur. Hafifçe dokunmanın ötesindedir. İliştiğin ya da iliştirdiğin kişiye yanında yokken de ilişik olma durumunu da beraberinde getirir. Elbette bu durum içten ilişmelerde söz konusudur. </p>
				<p class="normal2">Sen yokken de sana ilişiğim. </p>
				<p class="normal2">Ben yokken de bana ilişik(mi)sin. </p>
				<p class="normal2">Senin en sevdiğim özelliklerin henüz öğrenemediklerim. Beni sana iliştirenler de bunlardı. </p>
				<p class="normal2"> </p>
				<p class="normal2"> </p>
				<p class="normal2"> </p>
				<p class="normal2"> </p>
				<p class="normal2">Yarala(n)mak ilişmek için ne harika bir fırsat. Yarala(n). İliş(tir)mek için fırsat ver bana. </p>
				<p class="normal2">Önemse(n)mek ve/veya önemse(n)diğini bil(dir)mek için en iyi yoldur iliş(tir)mek. </p>
				<p class="normal2">İşte bu nedenledir ki hep sana ilişmek istiyorum. Önemse(n)diğini bil diye. </p>
				<p class="normal2"> </p>
				<p class="normal2"> </p>
				<p class="normal2"> </p>
				<p class="normal2"> </p>
				<p class="normal2">İlişmek, bir kişinin ötekine sokulmasıdır ki ilişmek temelde bir kişinin eylemi izlenimi verse de ilişen kişinin iliştiği kişinin izni olmaksızın bunu yapması mümkün değildir. O halde ilişmek, ilişmeye izinli olma durumudur. Buradan da gidilecek nokta, ilişmenin en az ilişen kadar ilişilenin de isteğiyle geliştiğidir. Hatta biraz daha ileriye giderek ilişilenin ilişik olma durumunu ilişenden daha çok istediği bile söylenebilir. Bunun nedeni ilişilenin ilişeni ilişme durumuna çekmesi ve bu durumdan haz almasıdır. Sen hep ilişilen oldun. Onu da kendine iliştirmek istiyorsun.</p>
				<p class="normal2">İlişmek hâlâ yaşanacakların olduğuna işarettir. İlişen iki kişi birbirini tam olarak bilmiyordur. Bilse ilişir miydi ? İliştirir miydi ? İlişme durumu, araştırma durumudur aslında. Eksikleri, hâlâ var olan eksikleri bulma, tamamlama. Tamamlanırsa eğer, ilişme durumu da biter. İlişmek keşfetmektir. İlişmek keşfedilmeye izin vermektir. İlişmek keşfetmekten ve keşfedilmekten zevk almaktır. İlişmek ilişilmeye olan açlıktır. İlişilmek ilişmeye olan açlıktır. </p>
				<p class="normal2"> </p>
				<p class="normal2"> </p>
				<p class="normal2"> </p>
  <p class="normal2"> </p>
				<p class="normal2">İlişmek, “biz” olma durumudur bir anlamda. “Sen” ve “ben” yoksa “biz” olabilir mi ? Aslında baştan beri anlatmak istediğim bu benim. “Biz” yoktur. Onu iki kişi yaratır. “Biz” iki kişinin birlikte yarattığı üçüncü bir organizmadır. Aslında burada tam olarak “ilişki” diyebileceğimiz kavramı anlatıyorum. “İlişmek” kavramını da kucaklayan daha geniş bir tanım. İlişik olmak için iki kişinin yarattığı görünmeyen bir üçüncüye ihtiyaç vardır ve bunu yaşatmak iki kişinin yaşamasından daha zordur. Şimdi altı kişiyiz. Üç siz, üç biz: sen, o ve ilişkiniz. Sen, ben ve ilişkimiz.</p>
				<p class="normal2"> </p>
				<p class="normal2"> </p>
				<p class="normal2"> </p>
  <p class="normal2"> </p>
				<p class="normal2">İlişki iki kişinin de yaşam alanındadır ama iki kişinin de yaşamı değildir. İki kişi de yaşamları boyunca ilişkiyi yaşatabilir. Birisinin vazgeçmesi diğeri vazgeçmedikçe durumu değiştirmez. Burada ilişkinin fiziki boyuttan öte de olabileceğini –olması gerektiğini– imlemek istiyorum. İlişkinin ömrü taraflardan birisinin, hatta ikisinin de ömründen uzundur. Burada Kerem ile Aslı’dan başlayan uzun bir liste yapabilirim ama bir klişe cümle edeceğim konuya ilişkin: kişiler ölür, ilişkiler yaşar. </p>
				<p class="normal2"> </p>
				<p class="normal2"> </p>
				<p class="normal2"> </p>
				<p class="normal2"> </p>
				<p class="normal2">Aklıma takıldı az önce yazdıklarım. Kişiler ölür, ilişkiler yaşar mı her zaman ? Her zaman değil elbette. Yazıya malzeme olmuş ilişkiler yaşar en azından. </p>
				<p class="normal2">Uzaktaydın. Uzakta olman ilişmemize engeldi. Ama ilişkimize değil. Sen her ne kadar inanmasan da ben de seni düşünüyordum. –İtiraf: kendimi her kötü hissedişimde sen aklıma geliyordun.– Aslında bu benim için ne kadar değerli olduğunu gösterir. Sana zor zamanlarımda tutunmak sana ihtiyacım olduğu anlamını taşır. </p>
				<p class="normal2"> </p>
				<p class="normal2"> </p>
				<p class="normal2"> </p>
  <p class="normal2"> </p>
				<p class="normal2">Titriyordun. Garip bir durumdu. Titrerken “Bu arada bir olur, beni ısıt, geçer” dedin. İki battaniye koydum üzerine. En kalın iki çorabını giydirdim. Geçmedi. “Yanıma gel” dedin. Sana iliştim. Ayaklarını ayaklarıma dokundurdun. Seni sarmamı, ellerini avuçlarıma almamı istedin. Kısa süre sonra titremen geçti. Tenine tenim ilişmedikçe geçmeyen bu hastalığını seviyorum. </p>
				<p class="normal2"> </p>
				<p class="normal2"> </p>
				<p class="normal2"> </p>
				<p class="normal2"> </p>
				<p class="normal2">Titremelerin nasıl geçiyor en çabuk ? İki battaniye, bir çift çorap, sıcak su torbası ve ısıtıcıyla mı ? En çabuk çözüm: ilişmek. </p>
				<p class="normal2">İliştirmekte en zorlanmadığın zamanlar bunlar. </p>
				<p class="normal2">Titremelerini –üzgünüm ama– seviyorum. </p>
				<p class="normal2">İlişmek denince neden işkillenir insanlar ? İlişmek ilişkinin işkillendiren bir parçası mıdır ? İlişmek yanlış mı anlaşılır, farklı mı ? İlişmek hafifçe dokunmaksa bir yerde, yanmak, tutuşmak başka yerde ve ırza geçmek diğer bir yerde. İşte bana çekici gelen de bu. Kimi yerde hafifçe dokunmalı, kimi yerde yanmalı tutuşmalı, kimi yerde de ırza geçmeli, ırzına geçilmeli kişilerin, ruhların, varların yokların. İlişmek o kadar çok şey demek ki ve o kadar az şey ki...</p>
				<p class="normal2"> </p>
				<p class="normal2"> </p>
				<p class="normal2"> </p>
  <p class="normal2"> </p>
				<p class="normal2">İlişmeyin siz. İlişirseniz buna dayanamam.</p>
  </body>
</html>