<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <title>ilismek</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="kitapickapak" id="calibre_toc_13"><br class="calibre3"/><br class="calibre3"/><br class="calibre3"/>11</h1><br class="chapter"/><p class="normal1">“Artık” demişti Ayaz, “rahat olabilirsin, o içine bin bir zahmetle taktırdığın nesnelere ihtiyacın yok, ben zararsızım.” Devam etmişti: “Zaten çıkarttırmıştın değil mi ?” </p>
				<p class="normal1">Melek sustu. Ayaz konuştu. </p>
				<p class="normal1">“Artık cinsel açıdan bir tarafa ait sayılmam. Bir patlıcandan farkım yok kadınlar için.” </p>
				<p class="normal1">Ayaz sustu. Melek konuştu. </p>
				<p class="normal1">“Sorunun bu mu ? Bunun için mi üzüyorsun kendini ? Dünyada milyonlarca kısır erkek var.”</p>
				<p class="normal1">Melek sustu. Ayaz sustu.</p>
				<p class="normal1">İşte gerçek daha acı bir şekilde çarpmıştı yüzüne. O kelime aralarında ilk kez kullanılmıştı. “Kısır”: Yaşam üretemeyen. Sadece kendisini yaşatabilen. Dölsüz. Ölü döllü. Dölü ölü. Birleşebilen ama dölleyemeyen. Erkek olan ama erkek olamayan. Bir kadının içine girebilen ama üreyemeyen. Boşalan ama boşa boşalan. Doğuştan prezervatifli.</p>
				<p class="normal1">Melek söylediklerinden çok pişmandı. Ayaz’ın daha da kötü hissettiğine emindi. Tam da o anda aklına gelen muhteşem fikri açıklamanın anlamsız olduğunu düşündü. Uygun zamanı beklemeliydi. </p>
				<p class="normal1">Ayaz elindeki test sonuçlarına tekrar tekrar bakıyor, işinde yönettiği insanların başarılarından çok başarısızlıklarını belgelemek için sürekli kullandığı rakamların, ortalamaların, grafiklerin, kendisinin üremedeki başarısızlığını ortaya koyuşunu kabullenmeye çalışıyordu. </p>
				<p class="normal1">Bir daha Melek’le sevişemeyeceğini düşündü. İşe yaramaz bir adam gibi hissediyordu kendisini. Karısı onu terk etse bile yeriydi. Onun çocuğunu taşıyamayacaktı. Kısacası anne olamayacaktı. Buna hakkı yoktu. Evliliklerinin ilk gününden beri Melek’i kaybetmekten korkarken bir de bu çıkmıştı. Paranoyaları kısa sürede tırmanacaktı. Daha sonuçları gördüğü andan itibaren senaryolar yazmaya, Melek’in erkek arkadaşlarını hafızasında canlandırmaya başlamıştı bile.</p>
				<p class="normal1">Umutsuzluğun eklemlerini katılaştırdığını, mutsuzluğun düşüncelerini dondurup, düşlerini, düş gücünü betonlaştırdığını hissediyordu. Kendisini “Bu sadece bir yanılsamaydı, kandırmacaydı, senin yaşam kurgun içinde başka bir kurguydu, olması gerekliydi, oldu” diye kandırıp bir başlangıca sürüklemeye çalışıyordu, ama başladığı her yer yaşadıklarının başka bir noktasına çıkıyordu. </p>
				<p class="normal1">Bu olay o zamana kadar günlük koşturmacanın içinde farkına varamadığı küçük ölümlerini, aldanmacalar ve aldatmacalarla dolu yapay mutluluklarını, Melek’i kendisine çekmek ve bir anlık da olsa ondan şefkat görmek için ördüğü hüzün ağlarını, ağrılarını, yangınlarını, yansımalarını, yanılsamalarını, yanılgılarını, yanlışlarını, sanrılarını, arayışlarını, aranışlarını ve daha yüzlercesini ayrımsamasına neden olmuştu. Gerçek kederlerinin neler olduğunu, aslında yaşamda nelerin üzücü durumlar yarattığını, hüznün sahtelik katılmamış biçimlerini görebildi. </p>
				<p class="normal1">Melek öğretti ona tarif edilemeyecek her türlü duyguyu gövdesinde besleyip büyütmeyi, sonra da öldürmeyi. Daha evlenmeden önce onun evine taşınırken, sürekli hissetmeyi göze aldığı o yorucu duyguların kendisini zamanla büyük bir bağımlılığa götüreceğinden, bu bağımlılığın dönüşü olmayan bir kendinden vazgeçiş serüvenine dönüşeceğinden şüphelenmemişti. </p>
				<p class="normal1">Orada, o laboratuvarda farkına vardı Melek’i böylesine sıfatlandırılamaz, başkalarınca anlaşılamaz, başkalarına anlatılamaz bir biçimde sevişinin kendisini yavaş yavaş yok edeceğinin. Melek zamanla üzerindeki gücünün Ayaz’a her şeyi yaptırabileceğini gördü. İlişkideki baskınlığı giderek birlikteliğin doğal atmosferi halini aldı. Ayaz yaşam ritmini Melek’inkine uydurmaya çabaladı. Kendisi değildi, bunu biliyordu. </p>
				</body>
</html>