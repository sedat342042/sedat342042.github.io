<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <title>ilismek</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="kitapickapak" id="calibre_toc_32"><br class="calibre3"/><br class="calibre3"/><br class="calibre3"/>30</h1><br class="chapter"/><p class="normal1">On yedinci yaşgününü kutlarken içiyordu. On yedinci yaşgünü, mezuniyet balosuyla aynı güne denk gelmişti üstelik. “Tamam” demişti babası, “artık on sekizinden gün almaya başladın. Hem de liseden mezun oluyorsun. Üniversiteli oldun sayılır. Bu gece içki içebilirsin.” Aylardan beri aradığı siyah tuvalet sonunda bir moda dergisinde bulunmuş ve diktirilmiş, ayakkabıları uzun alışveriş seansları sonunda beğenilmiş, saçları kuafördeki bütün dergi ve kataloglar karıştırılarak yaptırılmıştı. Üç kız arkadaşın kiraladığı limuzin en son onların evine uğrayacaktı. Saatine baktı. 21.50’yi gösteriyordu. On dakika sonra geleceklerdi. “Bu gece izin verseniz de vermeseniz de içeceğim” diye geçirdi aklından. “Dönüşte beni ara” dedi babası. “Araba bizi saat dörtte alacak. Merak etme.” “Siz üç kız gece dörtte elalemin arabasına bineceksiniz. Deli misiniz kızım ?” “Baba konuşmuştuk.” “Tamam tamam.” </p>
				<p class="indentmetin">Love of my life</p>
				<p class="indentmetin">You hurt me</p>
				<p class="indentmetin">You broken my heart</p>
				<p class="indentmetin">Now you leave me</p>
				<p class="indentmetin">Love of my life</p>
				<p class="indentmetin">Can’t you see</p>
				<p class="indentmetin">Bring it back, bring it back</p>
				<p class="indentmetin">Don’t take it away from me </p>
				<p class="indentmetin">Because you don’t know what it means to me</p>
				<p class="normal1">Renk renk romantik ışıklar İlker’in saçlarında, yüzünde, omuzlarında dans ediyor, oradan Melek’in ellerine bulaşıp diğer çiftlerin bedenlerinde hareketlerini sürdürüyordu. Saat daha on ikiydi ama Melek içtiği şaraplarla neredeyse sarhoş olmuştu. İlker onu köşede yerleştikleri büyük deri koltuğa götürdü. Beyza yalnız başınaydı. Melek’le göz göze geldiler. “Ben içki alacağım” diyerek kalktı. Melek başını İlker’in omzuna koydu. İlker onu sarmaladı. </p>
				<p class="normal1">“Seni seviyorum” dedi Melek.</p>
				<p class="normal1">“Ben de” dedi İlker.</p>
				<p class="normal1">“Hamileyim” dedi Melek.</p>
				<p class="normal1">Sustu İlker.</p>
				<p class="normal1">Sustu Melek.</p>
				<p class="normal1">“Haydi gençler, gecenin son slow hitinde dansa kalkın” sesi duyuldu hoparlörlerden.</p>
				<p class="normal1">You touched my life</p>
				<p class="normal1">With the softness in the night...</p>
				<p class="normal1">“Nasıl anladın ?”</p>
				<p class="normal1">“Evde test yaptım.”</p>
				<p class="normal1">“Emin misin ?”</p>
				<p class="normal1">“Evet. Bir ay gecikti. Testi de iki kere denedim.”</p>
				<p class="normal1">“Nasıl olur ? Prezervatif kullandım.”</p>
				<p class="normal1">“Sizin salondakinde ?”</p>
				<p class="normal1">“Tam zamanında çektim.”</p>
				<p class="normal1">“Sen öyle sanıyorsun.”</p>
				<p class="normal1">“Bilmem ki.”</p>
				<p class="normal1">“İşte o zaman.”</p>
				<p class="normal1">“Olmaz. Aldırmalıyız.”</p>
				<p class="normal1">“Ne demek bu ?”</p>
				<p class="normal1">“Ekrem’in de başına gelmiş. Kazasız belasız halletmişler. Hem de 500 dolara.”</p>
				<p class="normal1">“500 dolar ?”</p>
				<p class="normal1">“Evet.”</p>
				<p class="normal1">“.......”</p>
				<p class="normal1">“Konuşmayacak mısın ?”</p>
				<p class="normal1">“Hayır.”</p>
				<p class="normal1">“Baban bilmiyor değil mi ?”</p>
				<p class="normal1">“Bilse üçümüz burada olur muyduk sence ?”</p>
				<p class="normal1">“Olmazdık. Evet, baban, beni öldürürdü değil mi ?”</p>
				<p class="normal1">“Bizi !”</p>
				<p class="normal1">Melek, garsona işaret ederek yeni bir içki istedi. </p>
				<p class="normal1">“Çok içmiyor musun ?” dedi İlker.</p>
				<p class="normal1">“Babamdan izin aldım” dedi Melek. </p>
				<p class="normal1">Müzik birden hızlandı. Pistte çığlıklar yükseliyordu. Melek garsonun getirdiği içkisini yudumlarken oturduğu yerde dans etmeye başlamıştı. İlker sertçe kolundan çekti. “Bu bebeği aldırmalıyız” diye bağırdı Melek’in kulağına. Melek, İlker’i kendine doğru çekti. “Sakin ol” dedi, “bebek yok. Babamdan korkma.”</p>
				<p class="normal1">Pistin ortasına doğru ilerledi ve dans etmeye başladı.</p>
				</body>
</html>