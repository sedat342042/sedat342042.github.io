<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <title>ilismek</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="kitapickapak" id="calibre_toc_45"><br class="calibre3"/><br class="calibre3"/><br class="calibre3"/>42</h1><br class="chapter"/><p class="normal1">Otelin dönen büyük kapısından girdikten hemen sonra sağ taraftaki boş bordo deri koltuklar dikkatini çekti. Ferzan’ın onu burada, bu koltuklarda bekliyor olması gerektiği gibi bir his doğdu içine. Bu otele aylar önce Ayaz’ın kardeşinin intiharı için gelmişti. Ferzan’ın da bu oteli seçmesi garip bir rastlantıydı. </p>
				<p class="normal1">Resepsiyondaki genç adam onu gülümseyerek karşıladı. Rezervasyonu olup olmadığını sordu. </p>
				<p class="normal1">“Olabilir” dedi Melek.</p>
				<p class="normal1">“Adınız ?”</p>
				<p class="normal1">“Melek Fer.”</p>
				<p class="normal1">“Bakıyorum efendim.”</p>
				<p class="normal1">Melek çok tedirgindi. Kocasını aldatan bir kadın gibi hissediyordu tam olarak. Heyecanlı, tedirgin, her an gitmeye hazır.</p>
				<p class="normal1">“Evet. Rezervasyonunuz yapılmış. Herhangi bir kimliğinizi alabilir miyim ?”</p>
				<p class="normal1">“Kalmayacağım.”</p>
				<p class="normal1">“Adınıza yapılmış bir rezervasyon var. Ücreti de ödenmiş. Siz kalmasanız da ben kayıt almak durumundayım. Şimdi odanıza çıkmayacak mısınız ?”</p>
				<p class="normal1">“Evet.”</p>
				<p class="normal1">“O zaman kimliğinizi almak zorundayım. Akşam kalıp kalmamak sizin insiyatifinizde.”</p>
				<p class="normal1">“Tamam” diyerek ehliyetini uzattı. Kaydı bitene dek etrafa bakındı. Tedirgindi. İşyerindeki küçük flört oyunları onu bu noktaya getirmişti. Yanlış bir yöne ilerlediğini biliyor ama vazgeçmeyi düşünmüyordu. Ayaz her an bir köşeden çıkacakmış gibi hissediyordu.</p>
				<p class="normal1">“Efendim odanız 602 numara. Anahtarı burada. Arkadaşım size eşlik edecek.”</p>
				<p class="normal1">“Teşekkür ederim. Ben kendim giderim. Valizim yok nasılsa. Bir sorum var. Oda tek kişilik mi ?”</p>
				<p class="normal1">“Hayır efendim. İki kişilik, duble yataklı bir oda ancak tek kişi konaklama yapacaksınız.”</p>
				<p class="normal1">“Ferzan Duran adına ayırtılmış bir oda var mı ?”</p>
				<p class="normal1">“Hemen bakıyorum. Evet efendim. Kendisi de otelimizde yerini ayırttı ancak henüz giriş yapmadı.”</p>
				<p class="normal1">“Kendisi giriş yapınca bana bildirir misiniz lütfen. Teşekkür ederim.”</p>
				<p class="normal1">“Elbette. İyi konaklamalar efendim. Akşam yemeğinin 20.30’ da başladığını ve 23.00’da sona erdiğini bildirmek isterim. Kahvaltı da 07.00 ile 11.00 saatleri arasında asma kattaki restoranda.”</p>
				<p class="normal1">Melek asansörü çağırdı. Bu arada yandaki asansörün kapısı açıldı. Dev gibi bir adam çıktı. Melek o asansöre bindi. Altıncı kat düğmesine bastı. </p>
				</body>
</html>