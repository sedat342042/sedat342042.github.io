<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <title>ilismek</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="kitapickapak" id="calibre_toc_38"><br class="calibre3"/><br class="calibre3"/><br class="calibre3"/>35</h1><br class="chapter"/><p class="normal1">Ferzan. Fotoğraflardaki adamın adı. Daha onu ilk gördüğünde tanıyor. Durumu biliyor ama söyleyemiyor. Merih meselesine benzemesinden korkuyor. Melek içeri girer girmez banyoya koşuyor. Klozetin hızla açılan kapağının arkadaki sifon haznesine çarpmasından çıkan yüksek ses duyuluyor. Ayaz ağır ağır ayakkabılarının bağını çözüyor. Fazla eğilemiyor. Hem karnı çok şiş hem de biraz midesi bulanıyor. Salona gidiyor. Büyük bej koltuğa uzanıyor. Yerde duran kumandayı alıyor. Televizyonu açıyor. Bir yandan çıkardığı seslere göre Melek’i takip ediyor. Sifon çekiliyor. Musluk açılıyor. Musluk kapanıyor. Banyonun kapısı açılıyor. Banyonun kapısı kapanıyor. Yatak odasının kapısı açılıyor. Elbise dolabının kapağı açılıyor. Kirli çamaşır sepetinin kapağı kapanıyor. Çamaşır çekmecesi kapanıyor. Elbise dolabının kapağı kapanıyor. Mutfağın ışığı açılıyor. Mutfağın ışığı kapanıyor. Melek geliyor. </p>
				<p class="normal1">“Soyunsana aşkım.”</p>
				<p class="normal1">Ayaz sıkıntılı. Konuya nasıl gireceğini düşünüyor.</p>
				<p class="normal1">“Güzel yerdi değil mi ?” diye soruyor Melek.</p>
				<p class="normal1">“Evet. İş arkadaşlarına bayıldım. Hele bir tanesi harikaydı.”</p>
				<p class="normal1">“Kim o ?”</p>
				<p class="normal1">Ayaz bu cevapla çılgına dönmüştü. Her şeye rağmen umursamazca davranabiliyorsa ya çok saf ya da çok akıllı olmalıydı. Sinirlendi.</p>
				<p class="normal1">“Ferzan denen adamdan bahsediyorum.”</p>
				<p class="normal1">“Ne şimdi bu ?”</p>
				<p class="normal1">“Ne ne ?”</p>
				<p class="normal1">“Bu sinir. Bu saçmalık. Ne demeye çalışıyorsun sen ?”</p>
				<p class="normal1">“Herif sana resmen asılıyor. Sen de çanak tutuyorsun.”</p>
				<p class="normal1">“Ben hiçbir şeye çanak tutmuyorum.”</p>
				<p class="normal1">“Demek asıldığının farkındasın. Güzel. Sana asılan adama böyle davranmakla, tepkisiz kalmakla ona çanak tutuyorsun.”</p>
				<p class="normal1">“Saçmalamayı kes artık. Ben yatıyorum.”</p>
				<p class="normal1">“Yatamazsın !”</p>
				<p class="normal1">“Yatıyorum dedim ve sen gelmiyorsun.”</p>
				<p class="normal1">“Kaçıyorsun !”</p>
				<p class="normal1">“Kaçıyorum. Senden ve saçmalıklarından. Sakın yanıma gelme !”</p>
				</body>
</html>