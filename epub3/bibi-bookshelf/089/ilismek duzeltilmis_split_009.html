<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <title>ilismek</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="kitapickapak" id="calibre_toc_7"><br class="calibre3"/><br class="calibre3"/><br class="calibre3"/>5</h1><br class="chapter"/><p class="normal1">Akşam yemeğinde peynir tabağı ve Şiraz şarabı ısmarladılar. Baharatlı şarap ve peynirlere Brahms eşlik edince Ayaz masadaki peçetelere karalamaya başladı. </p>
				<p class="normal1">“Ne yazıyorsun ?” </p>
				<p class="normal1">“Ölümle ilgili ?”</p>
				<p class="normal1">“İntihar mı ?”</p>
				<p class="normal1">“Evet, bilinçli ölüm, isteyerek ölüm, bilerek ölüm.”</p>
				<p class="normal1">“İntihara kalkışmak bana çok zor ve uzak geliyor. Kadın olduğum için mi ?”</p>
				<p class="normal1">“Biliyor musun, intihar eden erkeklerin oranı intihar eden kadınların dört katıymış.”</p>
				<p class="normal1">“Ciddi bir fark.”</p>
				<p class="normal1">“Evet, ama daha ilginç olan intihar girişiminde bulunan kadınların sayısı erkeklerin sayısından daha fazla.”</p>
				<p class="normal1">“O zaman erkekler daha öldürücü yöntemler mi kullanıyor ?”</p>
				<p class="normal1">“Evet, aynen öyle. Erkekler genellikle kendilerini asıyor ya da vuruyor.”</p>
				<p class="normal1">“Kadınlar ?”</p>
				<p class="normal1">“Tahmin et.”</p>
				<p class="normal1">“İlaç.”</p>
				<p class="normal1">“Evet. Ağırlıklı olarak ilaç ve çoğunlukla başarısızlık.”</p>
				<p class="normal1">“Bence sonuçta erkeklerin şiddete ne kadar eğilimli oldukları kanıtlanıyor.”</p>
				<p class="normal1">“Öyle elbette.”</p>
				<p class="normal1">“Bir yerde mi okudun bunları ?”</p>
				<p class="normal1">“Evet. Bu aralar intihar üzerinde çalışıyorum. Araştırmalarda ilginç sonuçlar var. En ilginci, boşanan erkeklerin çocukların velayetini alamadıkları için kendilerine bir yaşama nedeni yaratamayarak intihar etmeleri, velayeti alan annelerin ise yaşam karşısında yeniden güç bularak artık intiharı düşünmemeleri.”</p>
				<p class="normal1">“Saçma.”</p>
				<p class="normal1">“İnanmıyorsun galiba. Aklıma gelen ilk örnek Micheal Hutchence. Hani şu benim sevdiğim bir grup vardı. İNXS. Adam çocuklarının velayetini bir türlü alamamıştı. Prozac, alkol, uyuşturucu, derken Ritz Carlton’un bir odasında intihar. Kendini astı.”</p>
				<p class="normal1">“Hep böyle adamlar değil herhalde.” </p>
				<p class="normal1">“Bir de kırklı yaşlarındaki erkekler kariyer kaygısıyla, işsiz kaldıklarında girdikleri depresyonun etkisiyle intihara yöneliyorlar.”</p>
				<p class="normal1">“Öyleyse önümüzdeki yıllarda bu gruptaki kadınlar erkekleri yakalayabilir, çünkü kadınların iş dünyasındaki kariyer beklentileri de en az erkeklerinki kadar yüksek.”</p>
				<p class="normal1">“Evet, yine erkek-kadın çekişmesi. İntiharda bile.”</p>
				<p class="normal1">“Asude o odada son dakikalarını geçirirken neler hissetti sence ?”</p>
				<p class="normal1">“Korku, elbette korku. İntikamın hazzı sonra.”</p>
				<p class="normal1">“Kimden intikam aldı ?”</p>
				<p class="normal1">“Kendisinden. Sadece kendisinden. Geçmişinden. Yaptıklarından. Yapmadıklarından. Yapamadıklarından. İntihar eden aslında bir cinayet işler. Ardında soru işaretleri bırakır. Ölümünden kimse sorumlu değildir. Kendi de. Ölümünden herkes sorumludur. Kendi de. Hayatıma son verebilme hakkımı kullanıyorum. Kendimle birlikte sizleri de öldürüyorum, sizleri bir daha görebilme ihtimalini de. Sizlerin beni üzmeniz ihtimalini de. Aslında ben sizleri de öldürüyorum. Hayatıma sahip çıkıyorum. Beni daha fazla hırpalamanıza izin vermiyorum, demektir aslında intihar etmek.” </p>
				<p class="normal1">“Yani ?”</p>
				<p class="normal1">“Bu durumda ölümünden kendisini sorumlu tutuyor. Etrafındaki kimseleri de. Sadece onu tanıyanları değil, sanki tüm insanları suçluyor. Kendini öldürdüğünü kabul ediyor, cinayet işlediğini de. Hem kendinin hem de diğerlerinin katili olduğunu, en azından olmak istediğini anlatıyor belki de. Hayatına ardında bıraktıklarından daha fazla sahip çıktığını kanıtlıyor. Yaşamı küçümsüyor ona son vererek. Aynı zamanda yaşamı önemsiyor, önemsediği için kaçıyor ondan. O ilaçlarla ayrıldı yaşamdan. O kendi ölümünün zamanını seçti. Yavaş yavaş öldü. Kendi ölümünü gördü. İntihar girişimleriyle ilgili istatistikleri öğrendim. İntihar girişimlerinin yarısından fazlası ilaçla yapılıyor ama bu şekilde kendini öldürebilenlerin sayısı tüm intihar vakalarının pek azını oluşturuyor. İlaçla intihar etmeye teşebbüs edenler büyük çoğunlukla kurtuluyor. Kendilerine acı çektirenlere büyük bir gösteriş yapıyorlar. Ne büyük sahtekârlık ! İlginç olanlar kendilerini asanlar. Kendilerini öldürebilenlerin büyük bir kısmı bunlardan oluşuyor ve kurtulan çok az. Silahla intiharın oranı da yüksek sayılır. Bu iki grup, ölümden sonraki görüntülerini umursamayan kişilerden oluşuyor. Yüksekten atlayanlar, bileklerini kesenler, kendilerini yakanlar, zehir içenler ve çeşit çeşit yöntemler bulanlar da var. Daha da ilginç olan, intiharların öğle saatlerinde yoğunlaşması. O, en az insanın öldüğü saat aralığında, sabaha karşı dört sularında ölmüştü.”</p>
				<p class="normal1">“Neden ? Tüm bunlar neden ?”</p>
				<p class="normal1">Ayaz bedenini sola doğru yatırarak sağ eliyle pantolonunun cebinden bir kâğıt çıkardı. </p>
				<p class="normal1">“Bana bıraktığı mektup, ölmeye, ölüm anını yaşamaya ne kadar kararlı olduğunu ve bu kararı aldıranın kim olduğunu açıkça gösteriyor.”</p>
  <p class="indentmetin">-Yavaş ölüm: Yaşamı büyük mengenesinde ağır ağır sıkan, onu sert, can yakıcı ve usta dokunuşlarla bitirmek için zorlayan, acı çektiren, süründüren. </p>
  <p class="indentmetin">Yavaş yavaş ölüyorum. Korkunun damarlarımda bir diken gibi gezinişini duyumsayarak, görüntülerin silinişini birer birer fark ederek, geleceğimin olmayacağını, geçmişimin hiçbir anlamının kalmadığını, sadece şimdinin, şu anın gerçekliğini, onun da ölüme eşdeğer olduğunu bilerek. Acı çekerek, çırpınarak, yok oluşumu, bakışımın kayboluşunu, kalbimin duruşunu, tüm acıların, sancıların, mutlulukların, umutların, umutsuzlukların, korkuların ve aşkların bittiğini hissederek. Onu, onun bana yaşattıklarını, yaşatabileceklerini, gelecekteki her türlü ihtimali kaybettiğimi bilerek. Kendi ölümümün zamanını seçerek.</p>
				<p class="normal1">“O öldü. Aşkını kaybettiği için değil, yaşamdaki duruşunu işaretlemek için. Ardı arkası gelmeyen binlerce cümle kurabilirim ama hiçbiri gerçeği değiştirmeyecek. Hiçbir cümle bu durumu tanımlamaya yetmeyecek. O öldü. Bir özne, bir yüklem. Bu kadar basit aslında.” </p>
				<p class="normal1">“Onun bana yaşattıkları, derken neyi ve kimi kastediyor ?”</p>
				<p class="normal1">“Savaş’ı ve yaptıklarını !”</p>
				<p class="normal1">“Ne yaptı ?”</p>
				<p class="normal1">“Asude’yi aldattı. Hem de büyük bir bunalımın eşiğindeyken.</p>
				<p class="normal1">Asude’nin en yakın arkadaşıyla. Kendi evlerinde.</p>
				<p class="normal1">Aslında bu hikâyeyi öğrendiğinde bazı psikolojik sorunlar yaşıyordu. Aldatılma sürecinin başlangıcı ise aylar öncesine dayanıyordu.”</p>
				<p class="normal1">“Bunu neden bana anlatmadın ?”</p>
				<p class="normal1">“Ne gerek vardı üzülmene !”</p>
				<p class="normal1">“Sen olsan intihar eder miydin?”</p>
				<p class="normal1">“Yani aldatılsam mı ?”</p>
				<p class="normal1">“Evet.”</p>
				<p class="normal1">“Ne yani, öyle bir düşüncen mi var ?”</p>
				<p class="normal1">“Yine başlama. Sadece sordum.”</p>
				<p class="normal1">“Asla. Bırakır giderim.”</p>
				<p class="normal1">Melek sustu. Ayaz’a bakarak şarabını yudumladı. Ayaz mutsuzdu; kız kardeşinin ölümünden ve Melek’le aldıkları karardan. Gece boyunca sadece sohbet etmiş olmak için konuştular. Sonunda Ayaz gülümsemeye başlamıştı. Bunda ikinci şişesi açılan güzel şarabın da etkisi büyüktü: gülümsemesinde ve uzun aradan sonra sevişmelerinde... </p>
				</body>
</html>