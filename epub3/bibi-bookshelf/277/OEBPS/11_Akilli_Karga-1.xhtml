<html xmlns="http://www.w3.org/1999/xhtml">
	<head>
		<title>11_Akilli_Karga-1</title>
		<link href="css/11_Akilli_Karga.css" rel="stylesheet" type="text/css"/>
	</head>
	<body id="x11_Akilli_Karga" xml:lang="tr-TR">
		<div>
			<p class="BASLIK01" id="toc_marker-1">KARTAL İLE TİLKİ</p>
			<p class="govde-metin"> </p>
			<p class="govde-metin">	Yüksek dağların arasında bir orman varmış. Orman, büyük çam ve meşe ağaçlarıyla doluymuş. Bir gün bu ormana bir tilki gelmiş. Bir süre sonra tilkinin canı sıkılmaya başlamış. Çünkü, ormanda hiç arkadaşı yokmuş. Ormanda üzüntülü üzüntülü dolaşırken kartala rastlamış.</p>
			<p class="govde-metin">	Tilki:</p>
			<p class="govde-metin">	– Kartal kardeş, ormanda hiç arkadaşım yok. Canım sıkılıyor. Gördüğüm kadarıyla siz de yalnızsınız. Arkadaş olalım mı, ne dersiniz, diye sormuş. </p>
			<div class="Object-Style-1-copy frame-4">
				<img alt="01_A%20Karga.tif" class="frame-3" src="image/01_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Kartal:</p>
			<p class="govde-metin">	– Ben de arkadaş arıyordum. İyi ki size rastladım. Sizin gibi akıllı biriyle seve seve arkadaşlık ederim, demiş.</p>
			<p class="govde-metin">	Tilki ile kartal, hem arkadaşlık hem de komşuluk yapmaya başlamışlar. </p>
			<p class="govde-metin">	Kartalın yuvası yüksek bir ağacın tepesinde imiş. Ağaç, epeyce yaşlıymış. Ağacın gövdesinde tilkinin evi olabilecek büyüklükte kovuklar varmış. Tilkinin evi de o ağacın kovuğundaymış. </p>
			<div class="Object-Style-1-copy frame-4">
				<img alt="02_A%20Karga.tif" class="frame-3" src="image/02_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Zamanla her iki hayvanın  aileleri olmuş, yavruları dünyaya gelmiş. Her ikisi de yavrularını beslemek için gündüzleri ava çıkıyormuş. Eve döndüklerinde minik yavrular büyüklerin getirdikleri yiyecekleri bir an önce yemek için sabırsızlanıyormuş.</p>
			<p class="govde-metin">	Günün birinde kartal, yine yiyecek bulmak için evden ayrılmış. Dağları, taşları aşmış. Yükseklere çıkmış, keskin bakışlarıyla yeryüzünü incelemiş. Önce minik bir tavşan görmüş, onu yakalamak istemiş. Fakat çalılıkların arasında kaybetmiş. Vakit de epeyce ilerlemiş. Kartal, ne kadar uğraştıysa da o gün yavrularına götürecek uygun bir av bulamamış. Üzgün bir şekilde yuvasına dönmüş. Bir taraftan da aç yavrularına ne diyeceğini düşünüyormuş. Yavruları merak ve sabırsızlık içinde onu bekliyormuş. </p>
			<div class="Object-Style-1-copy frame-4">
				<img alt="03_A%20Karga.tif" class="frame-3" src="image/03_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Yavrular:</p>
			<p class="govde-metin">	– Anneciğim, karnımız çok aç. Açlıktan bayılmak üzereyiz. Gün boyu dolaştığına göre bizim için iyi bir av yakalamışsındır. Avı getir de yiyelim, demişler.  Kartal, boynunu bükerek yavrularına bakmış. Ne diyeceğini bilememiş. Üzgün bir şekilde: </p>
			<div class="Object-Style-1-copy frame-4">
				<img alt="04_A%20Karga.tif" class="frame-3" src="image/04_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	– Gün boyu dolaştım fakat sizi sevindirecek bir av bulamadım. Birazdan tekrar ava çıkacağım. Umarım sizi doyuracak bir av bulurum, demiş.</p>
			<p class="govde-metin">	Kartal, bir kez daha avlanmaya çıkmış. Artık mutlaka av bulmalıymış. Yuvadan ayrılmış ve çıkabildiği kadar yükseğe çıkmış. Ormanın hemen her yerine bakınmış.</p>
			<div class="Object-Style-1-copy frame-4">
				<img alt="05_A%20Karga.tif" class="frame-3" src="image/05_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Bu sırada, kartalın yaşadığı çevrede kuraklık yaşanıyormuş. Kuraklıktan olsa gerek, orman sanki terkedilmiş gibiymiş. Ortalıkta hiçbir av görünmüyormuş. Kartal, gezinmiş, uçmuş, her yeri aramış. Ama yine yuvasına eli boş dönmek zorunda kalmış. Bu şekilde birkaç gün geçmiş. Yavrular, açlıktan yarı baygın hâle gelmiş. </p>
			<p class="govde-metin">	Kartal, yavrularının bu durumuna çok üzülüyormuş. Çaresizlikten ne yapacağını bilemez hâle gelmiş. </p>
			<p class="govde-metin">	Kartal, kara kara düşünmeye başlamış. Bir gün aklına pek de hoş olmayan bir fikir gelmiş. Komşusu tilkinin inini yoklamaya gitmiş. Bakmış ki tilki evde yok, hemen kötü planını uygulamaya geçmiş. Tilkinin inine girmiş, yavru tilkiler bu sırada uyuyormuş. Yavrulardan biri kartalın çıkardığı gürültüden uyanmış.</p>
			<p class="govde-metin">	– Aaa! Komşumuz kartal gelmiş. Burada ne yapıyorsunuz? Bir isteğiniz mi var, diye sormuş.</p>
			<p class="govde-metin">	Kartal, hiç bozuntuya vermemiş:</p>
			<p class="govde-metin">	– Şişşşt! Kardeşlerini uyandıracaksın, sessiz ol! Anneniz evden çıkarken benden size göz kulak olmamı istedi. O yüzden buradayım. İstersen seni benim yavrularımın yanına götürebilirim, onlarla biraz oynarsınız. Zaten, onların da canı sıkılıyor. Annen dönmeden seni inine geri getiririm, tamam mı, demiş.</p>
			<div class="Object-Style-1-copy frame-4">
				<img alt="06_A%20Karga.tif" class="frame-3" src="image/06_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Yavru tilki, bu teklife çok sevinmiş. Zaten komşuları kartalın yuvasını ve yavrularını çok merak ediyormuş. Ayrıca yükseklere çıkma fikri de onu oldukça heyecanlandırmış. Kartal, yavru tilkiyi hemen yuvasına götürmüş. Yavrularına seslenerek:</p>
			<div class="Object-Style-1-copy frame-4">
				<img alt="07_A%20Karga.tif" class="frame-3" src="image/07_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	– Haydi bakalım çocuklar, yemek zamanı. Bu gün tilki yavrusu yiyeceğiz, demiş. </p>
			<p class="govde-metin">	Yavru tilki, tuzağa düştüğünü anlamış. Komşusu kartaldan hiç böyle bir davranış beklemiyormuş. Ne de olsa kırk yıllık aile dostlarıymış. Hem şaşırmış hem de korkmuş. Başına gelecekleri düşününce ağlamaya başlamış:</p>
			<p class="govde-metin">	– Efendim, sizin de yavrularınız var. Onlara zarar verseler üzülmez misiniz? Beni yavrularınıza yedirirseniz annem de çok üzülür. Sonra kırk yıllık komşuyuz. Yaptıklarınız hiç doğru değil. Kötü düşüncelerinizden vazgeçiniz, bırakınız beni gideyim, demiş.</p>
			<p class="govde-metin">	Kartal, yavru tilkiye hak vermiş ama düşüncesinden de vazgeçmemiş. O, düşüncesinde kararlıymış.</p>
			<div class="Object-Style-1-copy frame-4">
				<img alt="08_A%20Karga.tif" class="frame-3" src="image/08_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Kartal yavrularının, yavru tilkiyi yiyecekleri sırada anne tilkinin sesi duyulmuş. Tilki, inine gelmiş. Yavrulardan birinin inde olmadığını görmüş. Sağına bakmış, soluna bakmış, yavrusunu görememiş. Sonunda, komşusu kartala sormaya  karar vermiş:</p>
			<p class="govde-metin">	– Huu, komşu! Kartal kardeş, bizim yavrulardan biri ortalıkta yok. Acaba onu gördün mü, demiş.</p>
			<p class="govde-metin">	Bu sırada, kartalın yuvasından bir ağlama sesi duymuş. Evet, evet! Bu, yavru tilkinin sesiymiş. </p>
			<div class="Object-Style-1-copy frame-4">
				<img alt="09_A%20Karga.tif" class="frame-3" src="image/09_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Kartal:</p>
			<p class="govde-metin">	– Sanırım, yavru tilkinin sesini duydun. Gördüğün gibi o şu anda benim yuvamda. Yavrularım çok aç, şimdi onu yiyerek karınlarını doyuracaklar, demiş.</p>
			<p class="govde-metin">	Tilki, doğrusu, komşusundan böyle bir davranış beklemiyormuş. Bu habere çok üzülmüş:</p>
			<p class="govde-metin">	– Ne olursun kartal kardeş, komşuluğumuzun hatırına yavrumu geri ver. Bak, senin de yavruların var. Onlara zarar gelmesini istemezsin değil mi, demiş. Yavrusunu geri vermesi  için kartala yalvarmış. Fakat tilkinin yalvarması boşunaymış. Kartal, tilkinin bu yalvarmalarına hiç aldırış etmemiş. </p>
			<p class="govde-metin">	Anne tilki, yavrusunu kurtarma konusunda kararlıymış. Hemen bir çare aramaya başlamış. Aklına hemen ağacın durumu gelmiş. Kendi kendine:</p>
			<p class="govde-metin">	– Hemen bir meşale bulup ağacı ateşe vermeliyim, demiş. Sonra kendi yavrularını ağacın kovuğundan dışarı çıkarmış. Sonra kartala seslenmiş: </p>
			<p class="govde-metin">	– Komşu, eğer yavrumu geri vermezsen  bu ağacı ateşe vereceğim. Bu durumda yuvanın ve yavrularının başına neler geleceğini tahmin edersin, demiş. </p>
			<p class="govde-metin">	Kartal bakmış ki hem yuvası hem de yavruları yanacak. Minik tilkiyi annesine geri vermiş. Yaptığından da çok utanmış. Tilkiden özür dilemiş.</p>
			<div class="Object-Style-1-copy frame-4">
				<img alt="10_A%20Karga.tif" class="frame-3" src="image/10_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Tilki:</p>
			<p class="govde-metin">	– Komşu, şimdilik seni affettim. Bir daha kötü bir davranışını görürsem ben yapacağımı bilirim. Ben şimdi tekrar ava gidiyorum. Senin aç yavruların için de bir şeyler avlayacağım, demiş. </p>
			<p class="govde-metin">	Tilki, tekrar ava çıkmış. Hem kendi  hem de kartalın yavruları için epeyce av yakalamış. İnine geldiğinde bunların bir bölümünü kartala vermiş. Kartalın yavruları, komşularının getirdiği etlerle karınlarını güzelce doyurmuşlar.</p>
			<p class="govde-metin">	Kartal, yaptıklarından utanmış ve tilkiden özür dilemiş. </p>
			<p class="govde-metin">	Hem tilki hem de kartal, bundan sonra birbirlerini üzecek bir davranış içine girmemişler.</p>
			<div class="Object-Style-1-copy frame-4">
				<img alt="11_A%20Karga.tif" class="frame-3" src="image/11_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
		</div>
	</body>
</html>