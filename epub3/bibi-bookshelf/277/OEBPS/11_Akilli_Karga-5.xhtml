<html xmlns="http://www.w3.org/1999/xhtml">
	<head>
		<title>11_Akilli_Karga-5</title>
		<link href="css/11_Akilli_Karga.css" rel="stylesheet" type="text/css"/>
	</head>
	<body id="x11_Akilli_Karga" xml:lang="tr-TR">
		<div>
			<p class="BASLIK01" id="toc_marker-5">KÖPEK İLE KURT</p>
			<p class="govde-metin">	Kurt, yiyecek bulmak ümidiyle bir gece ava çıkmış. Hava güzelmiş, pırıl pırıl bir ay ışığı varmış.</p>
			<p class="govde-metin">	Kurt, bir  süre kırlarda dolaşmış, ormanları aşmış. Sonunda bir köye ulaşmış. Bir av bulmak ümidiyle köyün çevresinde dolaşmaya başlamış. Bir yandan da silahlı birine rastlarım diye korkuyormuş.</p>
			<p class="govde-metin">	Kurt, köyün çevresinde dolaşırken besili bir köpekle karşılaşmış. Ona, hayran hayran bakmış. Köpeğe:</p>
			<div class="Object-Style-1-copy frame-4">
				<img alt="26_A%20Karga.tif" class="frame-3" src="image/26_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	– Merhaba dostum! Çok sağlıklı ve besili görünüyorsun. Belli ki karnın tok, sırtın pek. Ben ise gece gündüz demeden ava çıkıp bir lokma yiyecek peşinde koşturuyorum. Günlerce av bulamadım, aç kaldım. Bir benim hâlime bir de kendi hâline bak. Ben zayıfım sen ise besilisin. Sen, bu yiyecekleri nereden buluyorsun, demiş.</p>
			<p class="govde-metin">	Köpek:</p>
			<p class="govde-metin">	– Her şeyin bir bedeli var. Ben de senin gece gündüz serbestçe dolaşmana imreniyorum. Eğer benim gibi yaşamak istiyorsan benim gibi yapmalısın, demiş.</p>
			<p class="govde-metin">	Kurt:</p>
			<p class="govde-metin">	– Senin gibi yaşamak için ne yapmam gerekiyor, diye sormuş.</p>
			<p class="govde-metin">	Köpek:</p>
			<p class="govde-metin">	– Bir ev bulup onu koruyacaksın. Geceleri hırsızları o eve sokmayacaksın. Kötü niyetli insanları oradan uzaklaştıracaksın, demiş.</p>
			<p class="govde-metin">	Kurt:</p>
			<p class="govde-metin">	– Bundan kolay ne var? Ben bunları memnuniyetle yaparım. Ormanda yaşamanın zorluğunu sen bilemezsin. Yağmur çamur demeden ava çıktım, perişan oldum. Şu anda zor günler geçiriyorum. Havalar da soğumaya başladı. Sıcak bir yuvamın olmasını ve sıcak yemek yemeyi çok isterim. Bunun için ne yapılacaksa ben onu yaparım. Bekçilik yapmaya da razıyım, demiş. Köpek:</p>
			<p class="govde-metin">	– Tamam öyleyse, beni takip et, demiş.</p>
			<div class="Object-Style-1-copy frame-4">
				<img alt="27_A%20Karga.tif" class="frame-3" src="image/27_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Köpek ile kurt, birlikte yola çıkmışlar. Yolda ilerlerken kurt, köpeğin boynundaki izi fark etmiş. Bu izin sebebini merak edip sormuş:</p>
			<p class="govde-metin">	– Kıymetli dostum, boynundaki yara izi, neyin nesi, demiş.</p>
			<p class="govde-metin">	Köpek:</p>
			<p class="govde-metin">	– Önemli bir şey değil. Boynumda küçük bir yara vardı, onun izi, demiş. </p>
			<p class="govde-metin">	Kurdun merakı iyice artmış. </p>
			<p class="govde-metin">	– Peki, yara neden çıktı ? Durup dururken boynun yara olmaz. Bunun bir sebebi olmalı, demiş.</p>
			<p class="govde-metin">	Köpek:</p>
			<p class="govde-metin">	– Zincire bağlı tasmanın izi. Zinciri biraz fazla sıkınca boynum yara oldu, demiş.</p>
			<p class="govde-metin">	Kurt, şaşkınlık içinde konuşmaya devam etmiş:</p>
			<p class="govde-metin">	– Zincir mi dedin? Yani seni zincire mi bağlıyorlar? Evin önünde, çiftlikte istediğin gibi  özgürce dolaşamıyor musun?</p>
			<p class="govde-metin">	Köpek:</p>
			<p class="govde-metin">	– Tam olarak özgür sayılmam. Doğrusu serbest bir şekilde istediğim yere gidemiyorum. Gündüzleri biraz sinirli olduğum için beni bir yırtıcı hayvan olarak görüyorlar. Bu yüzden beni bağlıyorlar. Ama geceleri istediğimi yapabiliyorum, istediğim yere gidebiliyorum. Sahibim bana, yemek hazırlatıp veriyor. İşçiler de en lezzetli etleri bana atıyorlar. Beni çok seviyorlar. Bunun için çok besiliyim, demiş.</p>
			<div class="Object-Style-1-copy frame-4">
				<img alt="28_A%20Karga.tif" class="frame-3" src="image/28_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Kurt, köpeği dikkatle dinlemiş. Fakat onun anlattıkları çok hoşuna gitmemiş. Kurt, köpeğin yanından uzaklaşmaya başlamış.</p>
			<div class="Object-Style-1-copy frame-4">
				<img alt="29_A%20Karga.tif" class="frame-3" src="image/29_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Köpek:</p>
			<p class="govde-metin">	– Hey dostum, ne oldu? Nereye gidiyorsun, diye sormuş.</p>
			<p class="govde-metin">	Kurt:</p>
			<p class="govde-metin">	– Hoşça kal dostum! Sen bildiğin gibi yap ve bildiğin gibi yaşa. Yolun açık olsun. Bir elin yağda bir elin balda yaşamaya devam et.  Ben, zincire vurulmuş bir şekilde tok yaşamayı istemem. Aç da kalsam özgür olmayı tercih ederim, demiş.</p>
			<div class="Object-Style-1-copy frame-4">
				<img alt="30_A%20Karga.tif" class="frame-3" src="image/30_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<div class="frame-4">
				<img alt="11_Akilli_Karga_KAPAK-a.jpg" class="frame-5" src="image/11_Akilli_Karga_KAPAK-_fmt.jpeg"/>
			</div>
			<p class="govde-metin"> </p>
		</div>
	</body>
</html>