<html xmlns="http://www.w3.org/1999/xhtml">
	<head>
		<title>11_Akilli_Karga-4</title>
		<link href="css/11_Akilli_Karga.css" rel="stylesheet" type="text/css"/>
	</head>
	<body id="x11_Akilli_Karga" xml:lang="tr-TR">
		<div>
			<p class="BASLIK01" id="toc_marker-4">TİLKİ İLE KEÇİ<span class="char-style-override-2"/></p>
			<p class="govde-metin">	Yaz mevsiminin en sıcak günleri yaşanıyormuş. Bütün hayvanlar gibi tilki de susuzluk çekiyormuş. Su birikintilerinin yanında aslanlar, timsahlar bulunuyormuş. Bunlar, diğer hayvanları suya yaklaştırmıyormuş. </p>
			<p class="govde-metin">	Tilki, öyle susamış ki susuzluktan dili damağı kurumuş. Su bulmak ümidiyle kırda bayırda dolaşıyormuş. Bu sırada bir kuyuya rastlamış:</p>
			<div class="Object-Style-1-copy frame-4">
				<img alt="21_A%20Karga.tif" class="frame-3" src="image/21_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	– Eğilip şu kuyuya bakayım. Belki içinde su vardır, demiş. Kuyunun başına gelince  dengesini kaybetmiş,  ayağı kaymış. Kendini kuyunun dibinde buluvermiş. </p>
			<p class="govde-metin">	Tilki, kuyunun içine düşünce hem sevinmiş hem üzülmüş. Önce kana kana su içmiş ve susuzluğunu gidermiş. Biraz sonra kendine gelmiş ve kuyudan nasıl çıkacağını düşünmeye başlamış. Yapacak fazla şeyi de yokmuş. Kuyunun içinde bağırmış, çağırmış ama sesini hiçbir hayvana duyuramamış. Birkaç kez kuyunun duvarına tırmanmayı denemiş. Ancak her seferinde tutunamayıp tekrar suyun içine düşmüş. Bu sırada canı yanmış. Çaresizlik içinde beklemeye başlamış.</p>
			<div class="Object-Style-1-copy frame-4">
				<img alt="22_A%20Karga.tif" class="frame-3" src="image/22_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Susuzluktan kıvranan hayvanların kuyuyu bulması uzun sürmemiş. Bir süre sonra susuzluktan kıvranan bir keçi kuyunun başına gelmiş. Aşağıya bakınca kuyunun dibindeki tilkiyi görmüş. </p>
			<div class="Object-Style-1-copy frame-4">
				<img alt="23_A%20Karga.tif" class="frame-3" src="image/23_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Keçi:</p>
			<p class="govde-metin">	– Merhaba tilki kardeş! Kuyunun içinde ne yapıyorsun? Orada su var mı, diye merakla sormuş. </p>
			<p class="govde-metin">	Tilki, hem keçi ile konuşuyor hem de kuyudan çıkmanın hesaplarını yapıyormuş. Bu sırada tilkinin aklına kurnazca bir fikir gelmiş. Hiç bozuntuya vermeden keçiye  seslenmiş: </p>
			<div class="Object-Style-1-copy frame-4">
				<img alt="24_A%20Karga.tif" class="frame-3" src="image/24_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	– Keçi kardeş, hem su içmek hem de serinlemek için kuyuya indim. Bu sıcakta yaşanacak yer burasıymış. Su öyle lezzetli, öyle bol ki ben hepsini içemedim. Biraz sonra dışarı çıkıp diğer dostlarıma da haber vereceğim. Gelip onlar da su içip serinlesinler. Bu su bitip tükenecek gibi değil. Eminim sen de susamışsındır. İstersen gel de kana kana su iç, demiş.</p>
			<p class="govde-metin">	Hem tilkinin tatlı dili hem de kuyudaki su, keçinin aklını başından almış. Bir anda  kendini kuyuya atıvermiş. Kuyuda hem su içmiş hem de serinlemiş. Susuzluğunu giderince tilki ile bir süre sohbet etmişler. Aradan epeyce zaman geçmiş. Keçi, artık kuyudan çıkma zamanının geldiğini düşünmüş:</p>
			<p class="govde-metin">	– Tilki kardeş, suyumuzu içtik, serinledik. İstersen sohbetimize yukarıda devam edelim. Kuyuda su bulunduğunu diğer dostlarımıza  da söyleyelim. Ama buradan çıkmak da öyle kolay değil. Şimdi buradan nasıl çakacağız, demiş. </p>
			<p class="govde-metin">	Tilki de sabırsızlıkla bu anın gelmesini bekliyormuş. Sonunda planını uygulamaya başlamış. Keçiye demiş ki:</p>
			<div class="Object-Style-1-copy frame-4">
				<img alt="25_A%20Karga.tif" class="frame-3" src="image/25_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	– Bak, keçi kardeş! İkimizi de buradan kurtaracak bir fikrim var. Sen ön ayaklarını duvara dayayacaksın, kafanı da ileri uzatacaksın. Ben senin sırtından tırmanarak yukarı çıkacağım. Sonra da seni yukarı çekeceğim, demiş. </p>
			<p class="govde-metin">	Keçi, dikkatle onu dinliyormuş. Keçi, tilkiye inanmış. Onu, kendisi gibi iyi niyetli sanmış. Tilkinin söylediklerini yapmış.</p>
			<p class="govde-metin">	Tilki, keçinin boynuzlarından tutmuş. Sırtından tırmanarak kuyudan çıkmış:</p>
			<p class="govde-metin">	– Oh be, dünya varmış! Şu kuyudan kurtuldum ya sanki yeniden doğdum, demiş.   Sonra da kuyudaki keçiye seslenmiş:</p>
			<p class="govde-metin">	– Keçi kardeş, ben gidiyorum. Sen başının çaresine bak. Zaten aklın olsaydı, kuyuya inmeden önce, kuyudan nasıl çıkacağını düşünürdün. Ben burada, uzun süre  kalıp başında bekleyemem. Seni de kuyudan çıkaramam. Yapılacak dünya kadar işim var, demiş. </p>
			<p class="govde-metin">	Tilki, bu konuşmadan sonra kuyunun bulunduğu yerden ayrılmış. Arkasına bile bakmadan oradan uzaklaşmış. Bu arada keçi, tilkinin arkasından bağırıp çağırmış. </p>
			<p class="govde-metin">	Keçi, tilkiye inanmakla hata yaptığını anlamış. Ama son pişmanlık fayda vermemiş.</p>
			<p class="govde-metin"> </p>
			<p class="govde-metin"> </p>
		</div>
	</body>
</html>