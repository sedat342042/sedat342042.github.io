<html xmlns="http://www.w3.org/1999/xhtml">
	<head>
		<title>11_Akilli_Karga-2</title>
		<link href="css/11_Akilli_Karga.css" rel="stylesheet" type="text/css"/>
	</head>
	<body id="x11_Akilli_Karga" xml:lang="tr-TR">
		<div>
			<p class="BASLIK01" id="toc_marker-2">TİLKİ İLE MAYMUN</p>
			<div class="Object-Style-1-copy frame-4">
				<img alt="12_A%20Karga.tif" class="frame-3" src="image/12_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Hayvanlar, yılın belirli bir gününde şenlik yapmaya karar vermişler. Bunun için günlerce hazırlık yapmışlar ve en güzel yiyecekleri hazırlamışlar.</p>
			<p class="govde-metin">	Eğlence başlamış, hayvanlar doyasıya eğleniyormuş. Bu sırada maymun çıkagelmiş. Maymun, öyle güzel oynuyormuş ki bütün hayvanlar onu hayran hayran seyrediyormuş. Sonunda, maymunu kendilerine kral yapmaya karar vermişler.</p>
			<p class="govde-metin">	Maymunun kral olmasına itirazı olanlar varmış ama onların sesleri çıkmıyormuş. Tilki de maymunun kral olmasını istemeyenler arasındaymış. Hatta, maymuna kin beslemeye başlamış. O, kendisinin kral olması gerektiğini düşünüyormuş.</p>
			<p class="govde-metin">	Tilki, birine kin besler de rahat durur mu? Maymuna bir oyun oynamaya karar vermiş.</p>
			<p class="govde-metin">	Tilki, hem ormanda dolaşıyor hem de maymuna oynayacağı oyunu düşünüyormuş. Önce, maymunu sevmeyen hayvanlarla konuşmuş. Ama onlar:</p>
			<p class="govde-metin">	– Maymunu sevmeyebiliriz ama o bizim kralımız. Ormanımızda kargaşa çıkmasını istemeyiz. Bunun için sevmesek bile kralımızın yanındayız, demişler.</p>
			<div class="Object-Style-1-copy frame-4">
				<img alt="13_A%20Karga.tif" class="frame-3" src="image/13_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Tilki, bu oyunun tutmayacağını anlamış. Daha sonra maymunun, ormandaki hayvanları sevmediğini anlatmaya karar vermiş. Ancak onun hileci  olduğunu bütün hayvanlar biliyormuş. </p>
			<p class="govde-metin">	Tilki, maymunu zor durumda bırakmak için başka yollar aramaya başlamış. Ormanda dalgın dalgın dolaşırken avcıların hazırladığı tuzağı görmüş. Maymunu bu tuzağa düşürmeye karar vermiş.</p>
			<p class="govde-metin">	Tuzağın içinde kocaman bir et parçası varmış. Tilki koşa koşa kral maymunun yanına gitmiş. Gördüklerini ona anlatmaya başlamış:</p>
			<p class="govde-metin">	– Sayın kralım! Eşsiz bir hazine buldum. Bir kral olarak siz, bu hazineye sahip olmalısınız. Benimle gelirseniz bu hazineyi size gösterebilirim, demiş.</p>
			<p class="govde-metin">	Maymun, bu eşsiz hazineyi merak etmeye başlamış. Tilkinin teklifini kabul etmiş. Kendi kendine:</p>
			<p class="govde-metin">	– Ne iyi bir halkım var. Tilki de bunlardan biri. Böyle iyi bir halka sahip olmak bana gurur veriyor, demiş.</p>
			<p class="govde-metin">	Tilki ile maymun birlikte yola koyulmuşlar. Sonunda tuzağın bulunduğu yere ulaşmışlar.</p>
			<p class="govde-metin">	Maymun:</p>
			<p class="govde-metin">	– Tilki kardeş, bu eşsiz hazine nerede, diye sormuş.</p>
			<div class="Object-Style-1-copy frame-4">
				<img alt="14_A%20Karga.tif" class="frame-3" src="image/14_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Tilki:</p>
			<p class="govde-metin">	– Kralım, şu büyük parça eti görmüyor musunuz? İşte bu büyük hazineyi size göstermek istedim. Ağzınıza layık bir hazine, demiş.</p>
			<p class="govde-metin">	Maymun, bu hazineden dolayı çok memnun olmamış. Ama gelmişken eti de alıp afiyetle yemek istemiş. Ete uzanmış, uzanır uzanmaz da eli kapana kısılmış. Can acısıyla bağırmaya başlamış. Bu sırada ne yapacağını şaşırmış. Bir taraftan da:</p>
			<p class="govde-metin">	– Benim gibi bir krala bunu nasıl yaparsın, diye tilkiye bağırmaya başlamış.</p>
			<div class="Object-Style-1-copy frame-4">
				<img alt="15_A%20Karga.tif" class="frame-3" src="image/15_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Tilki, maymunun düştüğü duruma seviniyormuş. Ona iyi bir ders verdiğini düşünüyormuş. </p>
			<p class="govde-metin">	Tilki, maymuna:</p>
			<p class="govde-metin">	– Tuzağa düşmemek için aklını kullansaydın. Krallar, biraz uyanık olur. Akılsız krallar ülkesini iyi yönetemez. Bu akılla sen kim, kral olmak kim, demiş.</p>
			<div class="Object-Style-1-copy frame-4">
				<img alt="16_A%20Karga.tif" class="frame-3" src="image/16_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin">	Maymun, tuzaktan güçlükle kurtulmuş.  Bu sırada kapana sıkışan eli incinmiş.</p>
			<p class="govde-metin">	Maymun, bu olaydan sonra her söylenen söze inanmamış. Önce araştırmış ve ona göre hareket etmiş. Tilki, bir süre için emeline ulaşmış fakat maymunun elinden krallığı alamamış. </p>
			<p class="govde-metin">	</p>
			<div class="Object-Style-1-copy frame-4">
				<img alt="17_A%20Karga.tif" class="frame-3" src="image/17_A%20Karga_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
		</div>
	</body>
</html>