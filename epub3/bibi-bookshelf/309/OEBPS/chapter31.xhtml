<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>İstanbul Mahallelerinde Bir Gezinti</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter31">
<div class="chapter html5_article">
			<h1>BEYKOZ</h1>
			<p>“Yaşasın anayasa.”</p>
			<p>“Cesur genç askerler ileri!”</p>
			<p>“Anayasaya yeni bir selam daha verelim.”</p>
			<p>İlk kez Beykoz’da söylendi bu sözler ama Beykoz’un selamını kestik dört-beş yıldır ve milli tımarhanenin önünde anayasayı selamlıyoruz. </p>
			<p>Beykoz kırlarında çok konuşulmuştur, anayasa yıldönümü kutlamaları. Milletsever Ermeniler toplanıp nutuk atmayı, şarap bardaklarını ve anayasayı birbirlerinin ağzından kapardı.</p>
			<p>İyi yetişmiş öğrencilerle meşhur olmuş okul var mı?</p>
			<p>Bazı bazı kilise yönetimi kavgaları ortaya çıkar, birkaç hafta gezindikten sonra yok olur, tekrar görünmek için.</p>
			<p>Mahallelinin birçoğu kilise ve okul konusuna kayıtsızdır. Gençlik, okulu ve kilise yönetimini düzenlemek için çalışır ama parasız düzen kurulmaz. Maalesef bizim gençler de parasız.</p>
			<p>Beykoz’da kayıkçı ve balıkçı boldur. Bunlar şahane şarap içer, muhteşem balık yerler. Aralarında kıskançlık ve kötülük yoktur, sevgiyle davranırlar birbirlerine. Hep böyle kalabilmek için yönetim konusunu konuşmamaya ant içmişlerdir. Dostluklarını bu konuların bozduğunu söylerler.</p>
			<p>Kadınlar ev işleriyle uğraşır. Azla yetinirler. İstekleri yoktur. Namuslu ve sadıktırlar. Aralarında isyankârlıktan kocalarından dayak yiyenler de vardır.</p>
			<p>Beykoz’un havasından hep övgüyle söz edilir. Genellikle her mahallenin havası, ne kadar kötü de olsa, daima okullarından daha iyidir.</p>
			
			
			
			
			</div>
  </body>
</html>