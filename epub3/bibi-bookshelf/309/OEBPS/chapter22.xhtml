<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>İstanbul Mahallelerinde Bir Gezinti</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter22">
<div class="chapter html5_article">
			<h1>GALATA</h1>
			<p>Galata’nın sınırları güneyde yankesiciler, batıda sarhoşlar, kuzeyde katiller ve doğuda şarkıcı kızlardır.</p>
			<p>Paranın ve çılgınlığın sınırı yok. </p>
			<p>Galata ovada kurulduğundan, genellikle yazın toprağa, kışın ise geri kalanı toprak olmak üzere üçte biri denize dönüşür olur. Bu mahalle iki topoğrafyaya sahiptir: bir yaz, diğeri kış topoğrafyası. Yaz mevsiminin topoğrafyasını kılavuz kabul edip kışın gezersen su içinde boğulabilirsin. Kış mevsiminin topoğrafyasıyla da yazın gezersen sandalın karaya oturur. Bu mahallede tehlikeli hallere düşmemek için çok dikkatli yürümelisin.</p>
			<p>Mahallenin önemli dağı Galata Kulesi’dir. Siyasi yönden bakılınca Babil Kulesi sayılabilir. Şehirde yaşanan yangıların işaretini verir bu kule. Tepesinde hiç kar olmaz, yalnız ışık görünür, bu nedenle yanardağ da denilir.</p>
			<p>Meyhaneler kaplıcalarıdır, insanlar burada çok terler. Apsent, mastika, konyak vesaire maden sularıdır. Başlıca kaplıca Komisyon Han’dır, konsolit üstünden iş görülür. En fazla bu kaplıca terletir. Pek çokları kuvvetlenmek için girer, halsiz dışarı çıkar.</p>
			<p>Mahallenin en uzun yoludur. İnsan tramvayın altında kalmasa, yol onu doğruca Ortaköy’e götürür.</p>
			<p>Din çeşitlidir, işe yarayanı belli değil.</p>
			<p>Sakinidir kumarbazlık, sayısı kesin bilinmez.</p>
			<p>Mahallenin havasının hiç önemi yok. Herkes Komisyon Han’ın havasına saygı duyar. Çoğuna zararlı olsa da bu havayı herkes sever. </p>
			<p>Mahallemde yerli ancak yirmi beş-otuz hane var. Yeraltında yaşayan garip kardeşler, her pazar mahalle kilisesine gider, bağış yaparlar. Bugün geliri iyi olan yerli halka kalsaydı, kilise çoktan satılırdı.</p>
			<p>Eskiden Galata ocağı, kilise yönetimi odasında idi. Bu kilisede yapılır milli toplantılar. Oysa bu toplantılar Galata Kulesi’nde yapılabilmeye layıktır.</p>
			<p>Burada yükselmiştir, henüz açılmayan Getronagan Okulu.<a class="si-noteref epub-type_noteref" href="#f41" id="backref_41">41</a> </p>
			<p>Galatalılar on iki yıldan beri arzu eder yönetim kurulunu devirmeyi. Milli konuların ateşli savunucuları olan yönetim, idareye biraz da başkaların gelmesini ve gülmesini istemiyor. Ama bu sene Galatalılar başardılar, ağlayarak kuruldan ayrılan yönetimi istifa ettirmeyi. Yeni bir kilise heyeti seçildi. Heyette fedakâr insanlar var. Bunlar da öğretmenleri değiştirmeyi sever. Hafta geçmez ki sebepsiz yere öğretmenleri değiştirmesinler. </p>
			<p>İlan edildiğine göre haftada üç gün açık olan Merkez Müzesi buradadır ama sigara içenler için haftada ancak bir saat açıktır müze.</p>
			<p>İki ayda ancak iki toplantı yapma şerefine nail olan Birlik oluşturma bürosu da buradadır. Tanrı üçüncüsünden korusun.</p>
			<p>Neticede, bu mahalle merkez olarak, gidip haftada birkaç kez milli konularda münakaşalar yaratmak için bize çok kolaylıklar yaratır.</p>
			
			</div>
			<div class="si-footnotes html5_section epub-type_footnotes">
				<div class="si-footnote html5_aside epub-type_footnote" id="f41"><a class="si-backref" href="#backref_41">41</a><span class="si-text">. Patrik Nerses Varjabedyan döneminde, 16 Aralık 1882’de, hem patrikhanenin onarımı hem de Getronagan Okulu’nun kurulması konularını görüşmek üzere Ermenilerin önde gelenleri patrikhaneye çağrılır. Adı geçen patrik, vefatından az önce okulun daha önemli olduğunu düşünerek toplanan paranın tamamını Getronagan Okulu’na tahsis edilmesini ve patrikhanenin onarımının ertelenmesini ister.</span>
				<span class="si-text2">Önceleri okulun Ortaköy’de açılması düşünülür. Ancak kurulan vakıf, Galata mülklerinin idaresi görevini üstlenince Getronagan’ın ilk mütevelli heyeti oluşturulur. </span>
				<span class="si-text2">25 Aralık 1885’te mütevelli heyeti ilk oturumunu yapar ve 6 Mayıs 1886’da okulun ve Cemaat İdare Heyeti Toplantı Salonu’nun inşaatına başlar. 1 Eylül 1886’da okulun önceki binasında Getronagan Okulu’nun açılışı yapılır. </span></div>
			</div>
  </body>
</html>