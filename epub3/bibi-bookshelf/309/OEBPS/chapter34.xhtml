<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>İstanbul Mahallelerinde Bir Gezinti</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter34">
<div class="chapter html5_article">
			<h1>YENİKÖY</h1>
			<p>Yavaş yavaş bu köy, aristokratların evine, fakirlerin eziyethanesine dönüyor.</p>
			<p>Köylü, okulunu ve kilisesini düzenlemeye çalışır ve umulur ki amacına ulaşır.</p>
			<p>Süslenmenin burada büyük önemi var. Kadınlar Büyükdereli kadınlarla yarışmak için her fedakârlığı yapar. Erkeklerin de keseleri hep açıktır, kadınlarının isteklerini karşılamak için. Kadınlar günde dört kez elbise değiştirir. Bu köyde moda her ay değil, üç saate bir değişir.</p>
			<p>Burada dedikodu Fransızca yapılır.</p>
			<p>Eğitimli ve milletsever kadınlar burada eksilmez. Onlar millet hakkında düşünür... Pirinç tozundan sonra.</p>
			<p>Erkekler geceleri birinin evinde toplanır, vist<a class="si-noteref epub-type_noteref" href="#f43" id="backref_43">43</a> ile uğraşır. Kadınlar da ya dans ederek, ya gezerek, ya piyano çalarak, ya şarkı söyleyerek, ya roman okuyarak eğlenir. Ev işleri hizmetçilere emanet edilmiştir.</p>
			<p>Havası temizdir. <em>Tercüman-ı Efkâr</em>’ın müdürü Bay Civelekyan bazen Beyoğlu’ndan gelir, hava alıp <em>Tercüman-ı Hakikat</em>’in diline esmeye.</p>
			<p>Köyümde kırk hane Ermeni, dört yüz kadın şapkası ve bin çift ayakkabı var.</p>
			</div>
			<div class="si-footnotes html5_section epub-type_footnotes">
				<div class="si-footnote html5_aside epub-type_footnote" id="f43"><a class="si-backref" href="#backref_43">43</a><span class="si-text">. Dört kişiyle eşli olarak oynanan bir iskambil oyunudur. El almaya dayanır, kâğıtları dağıtan kozu belirler. </span></div>
			</div>
  </body>
</html>