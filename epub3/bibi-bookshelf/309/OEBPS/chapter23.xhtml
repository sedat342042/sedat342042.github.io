<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>İstanbul Mahallelerinde Bir Gezinti</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter23">
<div class="chapter html5_article">
			<h1>KURUÇEŞME</h1>
			<p>Bu köyün Kuruçeşme olarak adlandırılmasının nedeni, hiç akmayan çeşmelerdir.</p>
			<p>Köylü çeşme yapar ama su getirmeyi düşünmez.</p>
			<p>Yalnız çeşmelere değil, okuluna ve kilisesine de aynı davranışta bulunur.</p>
			<p>Bu köyün kilise yönetim kurulu o kadar iyi çalışır ki, geçen hafta kilisede bir damla yağ yoktu. Papaz, yağ olmadığını haber verdiğinde, bir kahvede toplanıp fikir teatisi yaptılar.</p>
			<p>“Ne dersiniz, kardeşler, kilisenin yağı bitmiş.”</p>
			<p>“Ne olurmuş? Kilise ayinlerini yağsız yapsınlar.”</p>
			<p>“Ben de hemfikirim. Ayinler yağsız da olur.”</p>
			<p>“Gündüz gözüyle kandil yakmanın ne anlamı var?”</p>
			<p>“Müsriflik, müsriflik.”</p>
			<p>“Bizim papaz da acayip adam. Dionysos gibi gündüz kandil yakar.”</p>
			<p>“Sabahları karanlıkta başlıyor dualar, mutlaka ışık gerekir.”</p>
			<p>“Ay ışığıyla okusun.”</p>
			<p>Ve sonunda karar verilir: papaz biraz daha tasarruflu olmalı.</p>
			<p>Okula gelince... Kuruçeşmeliler öğretmen getirir ama maaş vermez. Öğretmenler, bugüne kadar yönetim odasına gider, maaş isteyip alamamak için. </p>
			<p>Hırs bu mahalledekilerde çok aşırı olmalı ki, aralarında anlaşma sağlamak her zaman imkânsızdır.</p>
			<p>Burada otuz-kırk Ermeni hanesi var. Seksen hane olsaydı her gün yeni kavgalar olacaktı.</p>
			<p>Kadınlar, erkeklerden daha okulsever ve kiliseseverdir ama erkeklere hükmedemediklerinden sessizliği korumak zorundalar.</p>
			<p>Kadınlar gezmeyi çok sevmez; ama gezecek yer yok diye.</p>
			<p>Hava çok güzeldir köyün tepelerinde. Havanın etkisinden, yukarı mahallenin insanları daha iyidir aşağıdakilerle kıyaslandığında. Yukarıdakiler aşağı inse veya aşağıdakiler yukarı çıksa hava değişimiyle beraber huylarını da değiştirirler.</p>
			
			</div>
  </body>
</html>