<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>İstanbul Mahallelerinde Bir Gezinti</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter30">
<div class="chapter html5_article">
			<h1>NARLIKAPI</h1>
			<p>Fakir bir mahalledir.</p>
			<p>Vakti zamanında birkaç zengin tüccar, kendi aralarında idare heyeti kurup okulu idare ediyordu. Bir-iki yıldan beri yönetim çözüldü. Mahalleliler okullarını kendi başlarına idare ediyor. Tespit edildiği gibi okul, mahalle okulu olduğu için gıpta edilecek bir durumda olamaz.</p>
			<p>Bu mahallenin kilise zangoçları çok uyanıktır. Diğer mahallelerin hırsızlarına kilise eşyası gerektiğinde, kendi kiliselerinden alıp verirler.</p>
			<p>Mahallemde paraca zengin yok ama yürekleri herkesten zengindir. Gerektiğinde sorumluluklarını bilirler ve milli konularda paralarını esirgemezler.</p>
			<p>Mahalle sahilde olduğundan iyi yüzme bilirler: Rakı içinde.</p>
			<p>Kadınlar çalışkandır. Pencerelerine baksan burada her gün çamaşır yıkarlar, pencerelerinde her gün çamaşır asılıdır.</p>
			<p>Havası yumuşaktır, mahallelinin huyu gibi. Rüzgâr güneyden esip deniz dalgalandığında, mahalleli de denizle beraber kaybeder sakin huyunu ve dalgalar gibi kudurur. </p>
			<p>Bu dönemde Narlıkapılının önünden yürüme sokakta. Dalgalar gibi seni devirir, geçer gider.</p>
			</div>
  </body>
</html>