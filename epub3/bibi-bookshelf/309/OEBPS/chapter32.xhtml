<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>İstanbul Mahallelerinde Bir Gezinti</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter32">
<div class="chapter html5_article">
			<h1>MAKRİKÖY (BAKIRKÖY)</h1>
			<p>Bu köyde hep ilerleme arzusu görülür ama ilerleme hiç görülmemiştir.</p>
			<p>On yıldan beri okullarını düzeltmek için her çabayı ortaya koyarlar; ama okul, düzen yüzü görmez. Bugünlerde okul yönetimi görevinden istifa etti. Başkaları görev almak ister ama başaramazlar. Okulun düzene girmesinden evvel mahallelilerinin kalplerinin düzenlenmesi gerekir.</p>
			<p>Kiliseseverlik çok nadirdir bu mahallede. Zangoç diğer mahallelerden adam çağırır.</p>
			<p>Yerlisi zanaatkârdır ve okul konusuna hiç karışmaz. Ya hava değişimi için ya da alacaklılarına görünmemek amacıyla başka mahallelerden tüccarlar gelmiştir.</p>
			<p>Köyümün belli başlı eğlence yeri, aşk olayları yaşanan Sakızağacı nam yerdir.</p>
			<p>Köyümde su yoktur. Çocuklarının suya düşüp boğulmasından korkan ebeveynler rahatlıkla buraya gidebilir. İçmeye bile su yoktur. Bazen deniz suyu içer, yüzme öğrenmek için denize girenler.</p>
			<p>Köyümün Ermeni evlerinin sayısı kesin bilinmez. Zira günden güne artmakta, milletseverlerin dakika dakika eksildiği gibi.</p>
			
			</div>
  </body>
</html>