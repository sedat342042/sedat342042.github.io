<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>İngiliz Edebiyatı Tarihi</title>
		<link href="css/chapter.css" rel="stylesheet" type="text/css"/>
	</head>
	<body class="chapter" epub:type="chapter">
    <section>
			<span epub:type="pagebreak" id="page526" title="526"/>
      <header>
        <h1 class="bolum">Dokuzuncu Bölüm</h1>
        <h2>Robert Burns</h2>
      </header>
      <p>Robert Burns (1759 - 1796) Büyük Britanya’nın en ünlü şairlerinden biridir. Dikkat edilirse, İngiltere’nin değil, Büyük Britanya’nın diyoruz. Çünkü Burns İskoçyalıydı ve İskoçyalılar, İngiliz değil, ancak “British” yani Büyük Britanyalı olduklarını kabul ederler. Burns’ün şiirlerinde kullandığı dil, bildiğimiz İngilizceden oldukça farklı, İskoçya’da halk arasında konuşulan bir lehçedir. Büyük Britanya’nın en çok sevilen şairlerinden biri olan bu adamın, İngilizceyi iyi bilen yabancılar tarafından okunduğunda, sözcüklerin ve deyimlerin açıklandığı baskılarda bile gereğince anlaşılamamasının, dolayısıyla tam anlamıyla değerlendirilememesinin nedeni budur.</p>
      <p>Burns köy kökenli bir halk ozanı olduğundan, onu İskoçya’nın şiir geleneği dışında herhangi bir edebiyat grubuna yerleştirmek; örneğin, Macpherson’un ya da Cowper’ın olduğu anlamda bir Pre-Romantik saymak doğru değildir. Ama bu halk ozanı doğaya bağlılığı, yoksullara sevgisi, özgürlük tutkusu, hayal gücü, coşkusu ve duygularıyla, Romantik akımın özüyle uyum içindeydi. Ancak bir tek açıdan Romantik şairlerden ayrıldığını söyleyebiliriz: Bir gülmece ustası olan Burns’ün yaşama sevinciyle dolup taşan şiirinde, Romantiklerin hüznünün hiçbir izi yoktu genellikle.</p>
      <p>Gelgelelim şairin özel yaşamı hiç de mutlu geçmemişti. Burns yoksul bir çiftçinin oğluydu, ömrü boyunca da yoksul bir köylü olarak yaşamıştı. İskoçya lehçesiyle değil de, İngilizce yazdığı ender şiirlerden birinde, soylu geçinenlerle alay ederek, buna değinir:</p>
			<span epub:type="pagebreak" id="page527" title="527"/>
      <blockquote>
        <p>My ancient but ignoble blood</p>
        <p>Has crept through scoundrels ever since the flood.</p>
      </blockquote>
      <blockquote>
        <p>Benim eski ama soysuz kanım, tufandan beri</p>
        <p>Kerataların damarlarında sürünüp gitti.</p>
      </blockquote>
      <p>Doğumundan bir hafta sonra, ailesinin yaşadığı kırık dökük köy evinin bir bölümü gece yarısı fırtınada çökmüş, bebekle annesini bir komşu evine taşımak gerekmişti. Robert Burns’ün çocukluğu yarı aç geçti. Yalnız besinden değil, yaşamaya anlam katan her şeyden yoksundu. Daha sonraları kendi de dediği gibi, sanki bir “kürek mahkûmuymuş gibi” (“galley-slave”) güneş doğduktan batıncaya değin, yaz kış, verimsiz bir toprakta boşuna uğraşmak zorundaydı. Bu yaşama koşulları daha küçükken sağlığını bozmuştu. Kısa süren ömrünün son yıllarında durumu biraz düzeldiği halde, Burns’ün gene de büyük bunalımlar geçirdiği mektuplarından anlaşılır. Bunlardan birinde, “son altı hafta korkunçtu” der. “Öyle sıkıntılı, öyle dertliydim ki, ne okuyabildim, ne yazabildim, ne düşünebildim.” Başka bir mektubunda, neşesini “sarhoş bir halde cellata teslim edilen, ölüm cezasına çarptırılmış bir insanın çılgınlığına” benzetir. Çok daha sonraları, John Keats bir İskoçya gezisi sırasında Burns’ün yaşadığı köyü görünce, Temmuz 1818’de kardeşi Tom’a bir mektubunda Burns’ü övdükten sonra, yalnız maddesel yoksunluktan değil, kültür yoksunluğundan ötürü de onun neler çektiğini; metelik etmeyen kadınlarla, kaba saba erkeklerle birlikte yaşamak zorunda kaldığını anlatır.</p>
      <p>Gelgelelim Burns mutlu şiirler yazarak, bu mutsuzluğunu gidermeye çalışmanın çaresini bulmuştu. 2 Ağustos 1786’da yazdığı bir mektupta bunu açıklar: “Duygularım ifritler gibi azıyor, kuduruyor. Ama ben bu duyguları şiire dönüştürünce, sanki bir büyü yapmışçasına her şey huzura kavuşuyor.” İşte bu yüzdendir ki, Burns’ün şiirinde bu azıp kuduran duyguları değil, şairin bunlardan yarattığı güleryüzlü huzuru görürüz sadece.</p>
      <p>Köyünde okul olmadığı için Burns hiç eğitim görmemişti. Babasıyla birkaç çiftçinin biraraya gelip çocuklarına tuttukları özel öğretmenden okuyup yazmasını öğrenmişti ancak. Sonra da eli<span epub:type="pagebreak" id="page528" title="528"/>ne geçirebildiği her kitabı okuyup, büyük bir çaba göstererek kendini yetiştirmiş, okuduklarını anlayacak kadar Fransızca bile öğrenmişti kendi kendine. Düzenli bir eğitimden yoksun kalmasına çok üzüldüğü kuşku götürmez. Ne var ki, şiirlerinde buna hiç aldırmıyormuş gibi davranır:</p>
      <blockquote>
        <p>Your critic-folk may cock their nose</p>
        <p>And say “how can you e’er propose,</p>
        <p>You who ken hardly verse frae prose</p>
        <p>To make a song?”</p>
        <p>But, by your leave, my learned foes,</p>
        <p>Ye’re maybe wrang.</p>
        <p>What’s a’ your jargon o’ your schools,</p>
        <p>Your Latin name for horns an’ stools?</p>
        <p>If honest nature made you fools,</p>
        <p>What sairs your grammars?</p>
      </blockquote>
      <blockquote>
        <p>Sizin eleştirmen takımı burun kıvırıp,</p>
        <p>Şöyle der belki: “Sen daha şiiri</p>
        <p>Düzyazıdan ayıramazken,</p>
        <p>Nasıl kalkarsın şarkılar yazmaya?</p>
        <p>Ama bana izin verin de, bilgili düşmanlarım,</p>
        <p>Yanılabileceğinizi söyleyeyim size.</p>
        <p>Okullarınızda öğrettiğiniz uydurma dil ne işe yarar?</p>
        <p>Ne işe yarar boynuz ya da iskemlenin Latincesi?</p>
        <p>Eğer namuslu doğa sizi aptal yarattıysa,</p>
        <p>Ne işe yarar dilbilgisi kitaplarınız?</p>
      </blockquote>
      <p>Burns bir mektubunda, ilk şiirini on altı yaşındayken, tarlada yanında çalışan bir kıza tutulunca yazdığını söyler. “Böylece sevda ve şiir beraber başladı bende” diye ekler. Burns şiire düşkün olduğu kadar, kızlara ve içkiye de çok düşkündü. Bu yüzden de başı derde girdi çok geçmeden. Jean Armour adlı sevgilisi nikâh dışı bir çocuk doğurunca, bu yobaz ve darkafalı İskoç köyünde kıyametler koptu. Köyün rahibi kilisede, herkesin önünde işlediği günahı açıklayıp Burns’ü kürsüden azarladı, onu rezil etmeye kalktı. Ne var ki, “A Poet’s Welcome to his Lovebe<span epub:type="pagebreak" id="page529" title="529"/>gotten Daughter” (Aşktan Doğan Kızına Bir Şairin Hoşgeldin Demesi) şiirinden de anlaşılacağı gibi, İskoçyalıların “Kirk” dedikleri o çok güçlü din kurumunun (Calvinist Kilisesi) koyduğu yasaklara ömrü boyunca meydan okuyan Burns’e göre, bir çocuğun nikâhlı ya da nikâhsız doğmasının hiçbir önemi yoktu. Bir çocuğun dünyaya gelmesiydi asıl önemli olan. Gerçi şair çocuğu ayrıca istememişti ama, baba olduğu için hiç utanmıyor, tam tersine gurur duyuyordu şimdi. Duyduğu gururu tam bir içtenlikle dile getirir bu şiirde. Üstelik Burns, tıpkı Blake gibi, cinselliği utanç verici bir günah olarak görmüyor, ayrıca olumlu ve güzel bir içgüdü sayıyordu öteden beri. Burns’ün çağdaşları ve onun ilk yaşamöyküsünü yazan Lockhart, bu tutumunu fena halde kınamışlardı. Ayıp olan, nikâh dışı bir çocuğun dünyaya gelmesi değildi onlara göre; çünkü doğum kontrolü yöntemlerinin henüz kullanılmadığı bu çağda, birçoklarının nikâh dışı çocukları vardı. Onlara bakılacak olursa, asıl ayıp olan, Burns’ün çocuğunu böyle sevinçle karşılayıp bu konuda şiirler yazmasıydı. Neyse ki, Burns birlikte yaşadığı Jean Armour üzülmesin diye, bir ya da iki çocuk daha doğduktan sonra, onunla resmen nikâhlandı.</p>
      <p>Artık aile babası olması, Burns’ün para durumunu büsbütün bozmuştu. El attığı hiçbir çiftliği kârlı bir biçimde işletemiyordu. Büyük Britanya’nın sömürgelerinden Jamayika’ya göç etmeye karar verdi sonunda. Yol parasını sağlamak amacıyla, yaşadığı bölgede elden ele dolaşan, çok sevilen şiirlerini bir kitapta toplamayı düşündü. Bu şiirler 1786’da yayımlanır yayımlanmaz, Robert Burns tüm İskoçya’da müthiş bir üne kavuştu ansızın. Edinburgh’a çağrıldı; yüksek sosyetenin bayları ve özellikle bayanları, köyden çıkmış acayip bir harika saydıkları bu genç adamı şımartmak için, bir iki ay süreyle ellerinden geleni yaptılar. Ne var ki, onu o sıralarda tanıyanlara göre, Robert Burns hiç mi hiç şımarmıyordu. Gururundan ve içtenliğinden hiçbir şey yitirmeden, ünlü olmadan önce neyse öyle kalıyordu gene. Daha sonraları İskoçya’nın en ünlü yazarı olan Walter Scott, on beş yaşındayken Edinburgh’da Burns’le karşılaşınca, onun dış görünüşünden bile çok etkilenmişti. Şairin kara saçlarını, esmer tenini ve özellikle gözlerini anlatır yıllar sonra: “Onu duygulandıran ya da ilgilendiren bir şeyden söz ederken gözleri yanıyordu (bu <span epub:type="pagebreak" id="page530" title="530"/>bir laf değil, gerçek), sahiden alev alev yanıyordu. Yaşadığım çağın en seçkin kişilerini tanıdım ama, hiç kimsede böyle gözler görmedim.”</p>
			<figure class="middle2">
				<img src="image/p530.jpg"/>
				<figcaption>Pek çok aşk hikâyesi yaşayan Robert Burns şiirlerinde sevgililerin söz etmiştir. Burns bu gravürde “To May in Heaver” isimli şiirinde anlattığı Highland May ile birlikte görülüyor.</figcaption>
			</figure>
      <p>Robert Burns’ün bu beklenmedik ünü pratik açıdan hiçbir işe yaramadı. Yüksek mevkii zengin hayranları ikinci kitabının basılmasına yardım ettiler, 1789’da da küçük bir memuriyet verdiler ona. Bir eleştirmenin dediği gibi, İskoçya yetiştirdiği en büyük şaire ancak bu kadar destek olabilmişti. Ömrünün son yıllarında daha fazla içmeye başlayan Burns’ün zaten iyi olmayan sağlık durumu büsbütün bozuldu. Hasta yatağından kalkıp meyhaneye içmeye gittiği bir gece, eve dönerken sızıp karda yatmasıyla durumu ağırlaştı. Birkaç ay sonra, henüz otuz yedi yaşındayken öldü. Zaten Robert Burns’ün mizacı uzun yıllar yaşamasına uygun değildi. Tıpkı Shelley, Keats ya da Byron gibi, fazla içkiyle olmasa bile fazla coşkuyla, fazla tutkuyla, fazlasıyla yoğun ve hızlı bir yaşamla, İngilizlerin deyimiyle “mumu iki ucundan birden yakanlar”dandı o da.</p>
      <p><span epub:type="pagebreak" id="page531" title="531"/>Burns yaşadığı çağın İngilizce yazılan şiirlerini pek bilmiyordu. Ancak İskoçya şiirleri onu etkilemişti doğal olarak. Örneğin, XVI. yüzyılın ilk yarısında yaşayan William Dunbar’ın, Burns’ü andıran canlı bir hayal gücü, taşlama duygusu ve gülmece yeteneği vardı. Burns doğmadan bir yıl önce ölen Allan Ramsay’nin ve Burns hayattayken yirmi dört yaşında akıl hastanesinde ölen Robert Ferguson’un da ona benzeyen yanları vardır. Ama Burns kendisine kıyasla sönük kalan bu yurttaşlarından çok, İskoçya halk şiirinin, <em>ballad</em>’lar ve şarkılardan oluşan folklorunun etkisinde kalmıştı. O kadar ki, Burns’ün kimi şarkılarını halk şarkılarından ayırt etmek pek kolay değildir. Burns’ün şarkıları müzikle söylenen, gerçek tadına varabilmek için müzikle sözlerin birarada dinlenmesi gereken şarkılardı zaten. Burns güzel bir ezgi duyunca, o ezgiye uyan sözler yazarmış. İşin tuhaf yanı şu ki, hiç kulağı olmadığı, hiçbir notayı doğru dürüst söyleyemediği halde, o ezgiyi ancak iyi kötü mırıldanabilecek duruma gelince sözlerini yazabilirmiş. Büyük Britanya halkı Burns’ün şarkılarını hâlâ söylemektedir. Örneğin, eski dostlar buluştukları ya da ayrıldıkları zaman ve yılbaşı geceleri saat tam on ikide Trafalgar Square ya da Picadilly’de, Burns’ün “For auld Lang Syne” (Geçmiş Zamanlar Anısına) şarkısı söylenir bugün bile.</p>
      <p>Burns’ün şarkılarında yoğun bir lirizm egemenken, öteki şiirlerinin büyük bir bölümünde taşlama ve gülmece ağır basar. Hatta kimi eleştirmenlere göre, onun şiirine can veren güç, duygudan çok, gülmeceden kaynaklanır. Ne var ki, Burns’ün taşlama ve gülmecesinde, acı ya da buruk bir alaycılığın en küçük bir izi bile görülmez. Şairin insanları, yaşamı, canlı olan her şeyi sevdiği; bunların yanlış ya da gülünç yanlarını görmekle birlikte, her şeye eleştiren gözlerle değil, içtenlikle gülebilen hoşgörülü gözlerle baktığı besbellidir. Burns’ün “Epistle to James Smith”de (James Smith’e Mektup Biçiminde Şiir) söylediği doğrudur:</p>
      <blockquote>
        <p>Some rhyme a neighbour’s name to lash;</p>
        <p>Some rhyme (vain thought!) for needfu’ cash;</p>
        <p>Some rhyme to court the contra clash an’ raise a din;</p>
        <p>For me an aim I never fash;</p>
        <p class="pull-right">I rhyme for fun</p>
			</blockquote>
			<span epub:type="pagebreak" id="page532" title="532"/>
			<blockquote>
        <p>Kimi bir komşusunu rezil etmek için;</p>
        <p>Kimi çevresinin dikkatini çekip ünlenmek için yazar.</p>
        <p>Bana gelince, hiçbir amacım yoktur;</p>
        <p>Sırf eğlenmek için yazarım.</p>
      </blockquote>
      <p>Burns’ün eğlenmek için seçtiği ilk hedef, darkafalı Calvinist Kilisesi ve çevrelerine baskı yapabilmek için bu Kilise’den yararlanan yobazlardır. Şairin nikâh dışı bir çocuğu oldu diye, köy rahibinin herkesin önünde onu rezil etmeye kalkmasıyla açıklayamayız bunu. Çünkü başına böyle tatsız bir olay gelmeseydi bile, Burns gibi bir insan Kilise’ye sataşmaktan gene de kendini alamayacaktı. Gerçi Burns, tanrıtanımaz olmakla suçlandığı halde, Tanrı’yı yadsımıyordu aslında. Ama ikiyüzlülüğün ve zorbalığın başlıca temsilcisi bildiği Kilise kurumuna saygı duymasının da yolu yoktu. Hatta bir din adamına yazdığı şiir biçiminde bir mektupta, kimi yobazlar gibi günahlarını din maskesiyle örtmeye kalkmaktansa, “temiz bir tanrıtanımaz” (“an atheist clean”) olmayı yeğ tutacağını açıkça söyler. Burns açısından “yanlış bir adım atmak insanlık hali” olduğuna göre (“to step aside is human”), gerçekten dinibütün bir insanın başlıca erdemi hoşgörülü ve sevecen olmasıdır. Oysa bu sahte dindarlar hiç de öyle değildirler:</p>
      <blockquote>
        <p>O ye who are sae guid yoursel’</p>
        <p class="pull-right">Sae pious and sae holy,</p>
        <p>You’ve nought to do but mark and tell</p>
        <p class="pull-right">Your neighbour’s faults and folly.</p>
      </blockquote>
      <blockquote>
        <p>Sizler öyle erdemlisiniz,</p>
        <p class="pull-right">Öyle dindar, öyle kutsalsınız ki,</p>
        <p>Komşunuzun kusurlarıyla çılgınlıklarını</p>
        <p class="pull-right">Gözleyip söylemektir tek işiniz.</p>
      </blockquote>
      <p>Burns “Holy Willie’s Prayer”de (Kutsal Willie’nin Duası) aslında son derece ahlaksız olduğu halde çok erdemli geçinen bir yobazla alay ederken, <em>Calvinism</em>’in bize oldukça garip gelen bir yanını da gözler önüne serer. Bilindiği gibi, Jean Calvin “predes<span epub:type="pagebreak" id="page533" title="533"/>tination”a, yani insanların alınyazısının onlar doğmadan önce Tanrı tarafından saptandığına inanırdı. Bu öğretiye göre, kimi insanlar Tanrı’nın seçkin kullarıydı. Ne yaparlarsa yapsınlar, Tanrı onların ruhunu mutlaka kurtaracaktı. Seçkin olmayan çoğunluğa gelince, onlar ne denli iyilik yaparlarsa yapsınlar, gene de cehennemlik olmaya mahkûmdular. İşte bu şiirde, kendini Tanrı’nın seçkin kullarından biri sayan Willie, Tanrı’ya şöyle seslenir:</p>
      <blockquote>
        <p>O thou, that in the heavens does dwell,</p>
        <p>Who, as it pleases best thysel’</p>
        <p>Sends ane to heaven an’ ten to hell,</p>
        <p class="pull-right">A’ for thy glory,</p>
        <p>And not for onie guid or ill</p>
        <p>They’ve done afore thee.</p>
      </blockquote>
      <blockquote>
        <p>Ey sen ki, gökyüzünde oturursun,</p>
        <p>Sen ki, canının istediği gibi,</p>
        <p>Bir kişiyi cennete, on kişiyi de cehenneme yollarsın;</p>
        <p class="pull-right">Onların senin açından</p>
        <p>İyilik ya da kötülük yaptıklarından değil,</p>
        <p>Sırf kendi şanın uğruna yaparsın bunu.</p>
      </blockquote>
      <p>Din maskesi taşıyan ikiyüzlülüğün en iğrenç örneklerinden biri olan Kutsal Willie, başkalarının şarkı söylemelerini bile günah sayarken, kendi işlediği gerçekten kötü günahları sayıp döktükten sonra, kişisel düşmanlarını Tanrı’nın sonsuza dek lanetlemesi için dualar eder.</p>
      <p>Robert Burns din açısından ne denli ilericiyse, siyasal açıdan da o denli ilericidir. Büyük Britanya’nın tutucu çevrelerinin Fransız Devrimi sırasında olup bitenlerden ödü koparken, 1789’dan önce de devrimci olan Burns, Devrim’in çeşitli aşamalarını heyecan ve umutla izlemiş; özgürlük, eşitlik, kardeşlik ilkelerini candan benimsemişti. Hatta bu yüzden başı derde girmiş, onunla ilgili bir soruşturma açılmış, memuriyetten atılmasına ramak kalmıştı. Burns’ün her zamanki içtenliğiyle, çok kalabalık bir toplantıda Büyük Britanya’nın Başbakanı –ve <span epub:type="pagebreak" id="page534" title="534"/>Burns’ün şiirlerinin ayrıca hayranı olan– Pitt’in sağlığına herkes gibi kadeh kaldırmaması; o sırada İngiltere’nin açıkça düşmanı olan George Washington’u Pitt’den çok daha büyük bir adam saydığını ileri sürerek, Amerika Birleşik Devletleri’nin ilk cumhurbaşkanının sağlığına içmeyi önermesi akıllara sığmaz bir skandal sayılmıştı. Burns “insanın krallığını” (“the royalty of man”) savunacak kadar gözüpek bildiği Washington’a duyduğu saygıyı, onun doğum günü için yazdığı bir şiirde de dile getirmiş “zorbaların davası benim davamdır” (“the tyrant’s cause is mine”) dercesine davranan kendi ülkesini suçlamıştı. “A Dream” (Bir Düş) adlı şiirinde, bir düşte görülenlerin siyasal açıdan sakıncalı bir yanı olamayacağını savunduktan sonra, Büyük Britanya’nın kralını ve kraliçesini kıyasıya alaya almıştı. İskoçya’nın soylu ve varlıklı kişilerini de çok eğlenceli bir biçimde taşlayan şiirler yazmıştı.</p>
      <p>Eşitsizliğe sürekli başkaldırmakla birlikte, yoksul olduğu bilinci, eziklik duygusundan çok, gurur verirdi Burns’e. Bunu “A Man’s a Man for all That” (Her Şeye Karşın İnsan İnsandır) şarkısında açıkça görürüz. “Her şeye karşın yoksul olmayı göze alıyoruz” (“we dare be poor for all that”) dediği bu şarkıda, insanı insan yapan değerlerin paralı olmak ya da yüksek sınıftan gelmekle hiçbir ilgisi bulunmadığını; dünyanın en zengin lordunun bir aptal olabileceğini; dürüst ve akıllı bir adamınsa, tüm soylulardan ve tüm varlıklılardan üstün sayılacağını savunur. Zengin bir adamla fakir bir adamın köpeklerinin bir diyalogu olan “The Two Dogs” (İki Köpek) şiirinde, aynı görüşleri daha güldürücü bir biçimde ileri sürer. Konuşmanın sonunda zengin adamın köpeği, yoksullara kıyasla yüksek sınıfın anlamsız, tembel ve aslında çok mutsuz bir yaşam sürdüğünü kabul etmek zorunda kalır.</p>
      <p>Burns’ün en yakından bildiği konuyu, yani İskoçyalı köylülerin töre ve geleneklerini ele alan şiirler, ayrıca başarılıdır eleştirmenlerin çoğuna göre. Örneğin, “The Holy Fair” (Kutsal Panayır) gerçek bir panayırı anlatır. Ama bu panayır “kutsal” sayılmaktadır; çünkü köylüler bir yandan yer içer ve eğlenirken, bir yandan da kürsülere çıkıp bağırıp çağırarak, ter ter tepinerek, birbirinden gülünç dinsel konuşmalar yapan çeşitli din adamla<span epub:type="pagebreak" id="page535" title="535"/>rını dinlerler. “The Jolly Beggars”da (Neşeli Dilenciler) kadınlı erkekli bir yığın yasadışı kişi, bir gece toplanıp tüm yoksulluklarına karşın bir şölen düzenlerler. İçkiler içilip şarkılar söylenirken, yasalara meydan okuyarak, özgürlük isteyerek yaşayıp giden bu insanlardan her biri kendi öyküsünü anlatır. Bu öykülerden birkaçı aslında hazin olduğu halde, şiirin adından da anlaşılacağı gibi, yaşama sevinci ağır basar gene de. İçki bu yaşama sevincinde önemli bir yer tuttuğu için, içkiyi öven birçok dize vardır “The Jolly Beggars”da. Zaten Burns alaycı biçimde içkiyi yücelten başka şiirler de yazmıştır. İskoçyalıların ulusal içkisi viskinin fiyatının artırılması üzerine, Büyük Britanya Parlamentosu’na bir protesto dilekçesi biçiminde olan bir şiirinde, “freedom and whisky gang thegither” (özgürlükle viski el ele gider) der.</p>
      <p>Burns’ün en ünlü şiirlerinden biri olan “Tam O Shanter”de İskoçyalı köylülerin cadılara, inler cinler gibi doğaüstü yaratıklara inancı, ayrıca eğlendirici bir biçimde ele alınır: Çiftçi Tam O’ Shanter bir kış gecesi içkiyi biraz fazla kaçırdıktan sonra Maggie adlı kısrağına binip evine dönerken, köy kilisesinin pırıl pırıl aydınlanmış olmasına şaşar. Pencereden bakınca, o bölgelerde “Koca Nick” adı verilen şeytanın gayda çaldığını, bir yığın cadının da hoplaya zıplaya dansettiğini görür. Hepsi yaşlı ve çirkin olan cadıların arasında ancak bir tanesi, Tam’ın hemen “Cutty Sark” (Kısa Gömlekli) adını taktığı cadı, hem gencecik, hem de çok güzeldir. Bu sevimli cadı sarhoş Tam’ı öyle bir coşturur ki, kendini tutamayıp, “Well done, Cutty Sark!” (Aferin sana, Kısa Gömlekli!) diye bağırır. Bağırmasıyla birlikte kilisenin ışıkları hemen söner, tüm cadılar dışarıya fırlayıp, Maggie’nin sırtına atlayıp kaçan Tam’ın peşine düşerler. En önde koşan Kısa Gömlekli, kısrağın kuyruğunu yakalar. Sonunda Tam canını kurtarır ama, Maggie’nin kuyruğu da Kısa Gömlekli’nin elinde kalır. Burns şiiri bitirirken, sözümona ağırbaşlı tavırlar takınarak bir ahlak dersi verir:</p>
      <blockquote>
        <p>Now, who this tale o’ truth shall read</p>
        <p>Ilk man an mother’s son, take heed:</p>
        <p>Whenever to drink you are inclin’d</p>
        <p><span epub:type="pagebreak" id="page536" title="536"/>Or cutty-sarks rin in your mind,</p>
        <p>Think ye may buy the joys o’er dear;</p>
        <p>Remember Tam O’ Shanter’s mare.</p>
      </blockquote>
      <blockquote>
        <p>Şimdi, gerçek olan bu öyküyü okuyanlar,</p>
        <p>Her erkek, anadan doğan her oğul, ayağını denk al!</p>
        <p>İçmek isteğine kapılınca,</p>
        <p>Ya da kısa gömlekliler aklına takılınca,</p>
        <p>Bu hazları fazla pahalıya ödeyeceğini düşün,</p>
        <p><em>Tam O’ Shanter’in kısrağını da unutma</em>.</p>
      </blockquote>
      <p>Tüm köylüler için olduğu gibi Burns için de çiftliğin hayvanları neredeyse insanlar kadar önemliydi. O kadar ki, bu hayvanlara insan adı verilirdi çoğu zaman. Burns hayvanlar üzerine ayrıca sevimli birçok şiir yazdı. Bunlardan biri olan “The Death and Dying Words of Poor Mailie, the Author’s only Pet Ewe - And unco Mournful Tale” (Yazarın Biricik Sevgili Dişi Koyununun Ölümü ve Ölürken Söyledikleri - Çok Hazin bir Öykü) adlı şiirde, Mailie’ye haksızlık edilerek bir yere nasıl bağlandığı, hayvanın ayağı iplere takılınca bir hendeğe nasıl düştüğü, bundan böyle hiçbir canlı varlığın özgürlüğünü kısıtlamaması ve ölümünden sonra kuzularına iyi bakması için Mailie’nin nasıl bir mesaj bıraktığı anlatılır. Burns bu koyunu herhalde çok seviyordu ki, “Poor Mailie’s Elegy” (Zavallı Mailie’nin Ağıtı) adlı bir şiir daha yazmıştı onun ölümünden sonra. “The Auld Farmer’s New Year Salutation to his Auld Mare Maggie” (Yaşlı Çiftçinin Yaşlı Kısrağı Maggie’nin Yeni Yılını Kutlaması) şiirinde de Burns, en yakın dostuyla konuşurcasına bu atla konuşurken, kendisi gibi ihtiyarlayan Maggie’yle tümüyle özdeşleşmiş gibidir: İlkin kısrağının ve kendisinin gençliğini, Maggie’ye binip sevgilisiyle buluşmaya nasıl gittiğini, evlendiğinde kısrağın gelini nasıl çiftliğe getirdiğini, ömürleri boyunca ekmek uğruna nasıl didindiklerini, ne sıkıntılar çektiklerini anlatır. Sonra da, kısrak artık işe yaramadığı halde, onu her zaman seveceğine, ona yaşadığı sürece iyi bakacağına söz verir.</p>
      <p>Burns’ün her canlıyla özdeşleşmesinin en güzel örneklerinden biri, “To a Mouse on Turning her up in her Nest with a Plo<span epub:type="pagebreak" id="page537" title="537"/>ugh” (Sabanıyla Yuvasını Bozması Üzerine Bir Fareye) adlı şiirdir. Kardeşi Gilbert’e göre, Burns çift sürerken bir farenin yuvasını altüst ettikten hemen sonra yazmıştır bu şiiri. Zaten Gilbert’e bakılacak olursa, çift sürmek sanki bir esin kaynağıymış Burns için, birçok şiirini bu işi yaparken aklında oluşturup yazarmış. Belki de Wordsworth onu överken bu yüzden şöyle der:</p>
      <blockquote>
        <p>Walked in glory and in joy,</p>
        <p>Following his plough along the mountain-side.</p>
      </blockquote>
      <blockquote>
        <p>Dağ yamacında sabanının peşinden giderken,</p>
        <p>Görkem ve sevinç içinde yürüdü.</p>
      </blockquote>
      <p>Bundan önce sözünü ettiğimiz şiirde yaşlı köylü kendisi gibi yaşlanan kısrağıyla özdeşleştiği gibi, bu şiirde de Burns eline aldığı, korkudan tir tir titreyen bu küçük fareyle özdeşleşir. “Me, thy poor earthborn companion and fellow mortal” (ben, senin gibi topraktan doğan ve ölümlü olan zavallı dostun) diye söz eder kendinden. İnsanlara karşı ne denli hoşgörülüyse, fareye karşı da o denli hoşgörülüdür:</p>
      <blockquote>
        <p>I doubt na whiles but thou may thieve;</p>
        <p>What then? Poor beastie thou maun live.</p>
      </blockquote>
      <blockquote>
        <p>Hiç kuşkum yok ki, hırsızlık yaparsın arasıra;</p>
        <p>Ne çıkar bundan? Sen de yaşayacaksın zavallı küçücük hayvan.</p>
      </blockquote>
      <p>Tam kış başlayacağı sırada farenin başına dert açtığı için üzüntülüdür. Ama bu tür felaketlerin herkesin başına geldiğini söyler. Bu arada John Steinbeck’e, bize kalırsa en iyi romanının, yani <em>Of Mice and Men</em>’in (Fareler ve İnsanlar) adını esinleyerek, fareyi avutmaya çalışır:</p>
      <blockquote>
        <p>The best-laid schemes o’ mice and men</p>
        <p class="pull-right">Gang aft agley</p>
        <p>And leave us nought but grief an’ pain</p>
        <p class="pull-right">For promised joy.</p>
			</blockquote>
			<span epub:type="pagebreak" id="page538" title="538"/>
			<blockquote>
        <p>Fareler ve insanların en iyi hazırlanmış planları</p>
        <p class="pull-right">Boşa çıkar çoğu zaman</p>
        <p>Ve bize ancak keder ve acı bırakır</p>
        <p class="pull-right">Umduğumuz sevinç yerine.</p>
      </blockquote>
      <p>Burns’ün iç dünyası öylesine zengindir ki, farenin yuvasını yıktığında olduğu gibi, en küçük şeylerden şiir üretebilir. Dişi ağrır; diş ağrısı üzerine bir şiir yazar. Sabanıyla bir papatyayı kökünden koparır; ayrıca güzel bir şiir yazarak, bu çiçeğin alınyazısını, tüm ezilen insanların, bu arada kendisinin alınyazısıyla da özdeşleştirir. Çok usta bir hekim sanılan, ama aslında şarlatan olan bir doktoru tanır, “Death and Dr. Hornbook”u (Ölüm ve Dr. Hornbook) yazar; bir gece hafif sarhoşken yolda karşılaştığı Ölüm’le nasıl sohbet ettiğini, Dr. Hornbook kendisinden fazla insan öldürdüğü, üstelik buna karşılık para aldığı için, Ölüm’ün ona nasıl acı acı yakındığını anlatır. Bir göl kıyısında kuşları ürkütür; şiir yazar. Kilisede bir kadının şapkasında bit görür; gülmece açısından en hoş şiirlerinden biri olan “To a Louse”u (Bir Bite) yazar. Bu şiirde, etrafında bunca fakir fukara varken, varlıklı ve süslü bir genç bayanı seçtiği için biti sözde azarlar. Sonra da, şapkasındaki bitin hızla ensesine doğru ilerlediğinden haberi olmayan, şuh tavırlar takınarak başını sallayan, en son modaya uygun giyinmiş genç bayanla tatlı tatlı alay eder.</p>
      <p>Son olarak şunu da belirtmek isteriz: Burns’ün doğaya yakınlığı, insan sevgisi, özgürlük tutkusu gibi birçok özelliğiyle Romantizm’i etkileyen şairlerden biri olduğu yadsınamaz. Ne var ki, Lord Byron’un <em>Don Juan’</em>ı bir yana, Burns’ün en belirgin yanlarından biri olan bu gülmece yeteneği, kendisinden sonra gelen büyük Romantik şairlerde hiç görülmez.</p>
    </section>
  </body>
</html>