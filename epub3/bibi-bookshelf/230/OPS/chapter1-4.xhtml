<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>İngiliz Edebiyatı Tarihi</title>
		<link href="css/chapter.css" rel="stylesheet" type="text/css"/>
	</head>
	<body class="chapter" epub:type="chapter">
    <section>
			<span epub:type="pagebreak" id="page93" title="93"/>
      <header>
        <h1 class="bolum">Dördüncü Bölüm </h1>
        <h2>Chaucer’dan Sonraki ve Rönesans’tan Önceki Dönem</h2>
      </header>
      <p>XV. yüzyıl edebiyatı, XVI. yüzyılda olanca görkemiyle bir mucize gibi başlayacak olan Rönesans ya da Elizabeth Çağı’ndan önce, ayrıca ilginç olmayan bir geçiş dönemidir. Bu dönemde yazılanların çoğunda dinsel ya da ahlaksal konular işlenir; didaktik, yani öğretici olmak amacı ağır basar genellikle. Toplumsal koşulların kargaşası ve olumsuzluğu da değerli edebiyat örneklerinin üretilmesine elverişli değildir. <em>Paston Letters</em> denilen ve 1440 ile 1486 yılları arasında yaşayan Norfolk’lu Paston ailesinden üç ayrı kuşağın yazdığı mektuplardan da, o çağda şiddet ve anarşinin ne denli yoğun olduğu, Paston’lar gibi hali vakti yerinde İngilizlerin bile acı ve sıkıntı çektikleri anlaşılır. İngiltere’yi ikiye bölen Güller Savaşı’ndan ötürü birbirini yiyen soylu sınıfın derebeylik idealini yitirmesi, orta sınıfın ise henüz yeterince güçlenmemesi, edebiyatın gelişmesini engelliyordu. Böylece, çoğu edebiyat tarihçilerinin belirttikleri gibi, sanki Chaucer <em>The Canterbury Tales</em>’i hiç yazmamış gibi, bir gerileme görülür edebiyatta. John Gower, Stephen Hawes, John Lydgate, Thomas Occleve gibi, o çağda ünlü olan şairlerin çoğu, günümüzde ancak uzmanlar tarafından okunur artık.</p>
      <p>Bu çağda şiirden çok düzyazı yazılır. Ne var ki, ağırbaşlı sayılan konular hâlâ Latince kaleme alınır ve elimize geçen düzyazı yapıtların çoğu ya Latinceden ya da Fransızcadan çevirilerdir. Üstelik düzyazının da bir edebiyat türü olabileceğini, güzellik öğeleri taşıyan bir düzyazının yazılabileceğini henüz hiç kimse<span epub:type="pagebreak" id="page94" title="94"/>nin aklı almıyordu. Düzyazı ancak basit bir biçimde bilgi aktarma aracı olarak kullanılmaktaydı.</p>
      <p>1330’a doğru doğan ve 1408’de ölen John Gower, Chaucer’den sonra çağın en ünlü şairi biliniyordu. Oysa bugün edebiyat meraklıları, ancak bir tek nedenden ötürü onun adını anımsayabilirler. O da Shakespeare’in önemsiz oyunlarından <em>Pericles</em>’in konusunun Gower’in bir öyküsünden kaynaklanması ve bu oyunda Gower rolünü oynayan oyuncunun koro görevini üstlenmesidir. </p>
      <p>Gower çağının tüm iyi eğitim görmüş kişileri gibi, üç dili, yani İngilizceyi, Latinceyi ve Fransızcayı bilirdi. Gerçi Chaucer da bilirdi bu dilleri, ama XIV. yüzyılın en büyük şairi, Latince ve Fransızcayı bir kenara itip, sadece ana diliyle yazmayı yeğ tutmuştu. Oysa John Gower, <em>Mirour de L’Omme</em>’u (İnsanın Aynası) Fransızca, <em>Vox Clamantis</em>’i (Âşıkların Günah Çıkarması) İngilizce yazmıştı. Bir diğer adı <em>Speculum Meditantis </em>(Düşüncenin Aynası) olan <em>Mirour de L’Omme,</em> ahlaksal ve öğretici bir amaç güden, Ortaçağ’da kalıplaşmış düşünce ve duygularla dolu alegorik bir şiirdir. 30.000 dizelik bu upuzun şiirde o çağın edebiyatında çok önemli rol oynayan “Seven Deadly Sins”, yani “Yedi Ölümcül Günah”ın ve onlarla ilgili irili ufaklı öteki günahların, bir insanın ruhu üzerinde egemenlik kurmak için “Yedi Erdemler”e karşı verdikleri savaş anlatılır. Bu savaşın sonucu bilinmemekle birlikte, tek kurtuluşun içtenlikle pişmanlık duymak ve Meryem Ana’ya sığınmak olduğu belirtilir. Otuz bin dizeyi Fransızca yazmayı göze alan Gower’in, aslında İngiliz olduğu için, Fransızcasının kusurlu sayılabileceğini ileri sürerek bu arada okuyucularından özür dilemesi, bize bir hayli garip gelir:</p>
      <blockquote>
        <p>Et si je n’ai du François la faconde</p>
        <p>Pardonnez moj de ce fors voie.</p>
        <p>Je suis Anglois; si quiers par telle voie</p>
        <p>Etre excusè.</p>
      </blockquote>
      <blockquote>
        <p>Eğer bir Fransız gibi rahatça yazamıyorsam,</p>
        <p>Yanlışlık yapıyorsam, kusurlarımı hoş görün,</p>
        <p>Ben İngilizim: bunu bildirerek</p>
        <p>Özür dilerim.</p>
      </blockquote>
      <p><span epub:type="pagebreak" id="page95" title="95"/>Gower’in 1382’de Latince yazdığı 10.000 dizelik <em>Vox Clamantis,</em> kendi yaşadığı bir olaya değinmek açısından, Fransızca yazdığı şiirden çok daha ilginçtir. Çünkü Gower <em>Vox Clamantis</em>’de, 1381 Köylü Ayaklanması karşısında duyduğu dehşeti anlatır. Ayaklanmanın asıl patlak verdiği bölge olan Kent’te oturması ve zengin bir toprak sahibi olması, bu dehşeti büsbütün yoğunlaştırır. Ahlaksal ve dinsel kaygılardan çok, siyasal görüşlerin ağır bastığı bu şiirde Gower, bir yandan ayaklanan köylüleri ansızın korkunç bir biçimde kudurmuş ve tehlikeli olmuş evcil hayvanlara benzetirken; bir yandan da Kral II. Richard’ı ve soyluları sorumsuz olmakla suçlar, Katolik Kilisesi’nin ve din adamlarının da kötü davrandıklarını ileri sürer.</p>
      <p>Latince bir adı olduğu halde, 1386 ile 1390 arasında İngilizce yazılan 34.000 dizelik <em>Confessio Amantis</em>’in üç ayrı versiyonu vardır. Birinci versiyon bir önceki şiirinde eleştirdiği Kral II. Richard’a sunulmuşken, ikinci versiyon Richard’ı tahttan indirip onun yerine geçen IV. Henry’ye sunulmuştur. Gower’in başyapıtı sayılan bu şiirde şair, her ne kadar bunu doğru bulmasa da, okuyucuların aşkla ilgili konulara, ahlakla ilgili konulardan daha fazla merak duyduklarını göz önünde tutarak, aşktan söz edeceğini bildirir. Gelgelelim <em>Confessio Amantis</em>’de ahlak aşktan ağır basar gene de. Şiirin alegorik olan başlangıcında şair, her zaman olduğu gibi bir mayıs sabahı, aşk tanrıçası Venüs’e başvurur. Venüs şairin artık kocadığını, rahip Genius’a (Deha) günah çıkarması gerektiğini bildirir. Genius ise şairle gene Yedi Ölümcül Günah ve öteki günahlar konusunu tartışır; savlarını örneklerle açıklamak amacıyla da, çeşitli öyküler anlatır. Böylece <em>Confessio Amantis</em>’in bir öykü derlemesi olduğu anlaşılır. Ne var ki, Gower’in anlattıkları, Chaucer’ın <em>The Canterbury Tales</em>’de anlattıklarıyla karşılaştırılınca, basmakalıp ahlaksal ve dinsel görüşlerle dolu, çok sönük öyküler görünür bize.</p>
      <p>Gower, Chaucer’ın yakın dostu ve hayranıydı. Gelgelelim Chaucer arkadaşına “moral Gower” yani “ahlakçı Gower” adını boşuna takmamıştı. Gerçekten de Gower’de ahlaksal kaygılar, bir yazın ürününe zarar verecek kadar ağır basar. Bundan başka Gower’in şiirleri, şiiri şiir yapan öğelerden tümüyle yoksundur. O kadar ki, ancak koşuklu ve uyaklı yazıldıkları için bunları şi<span epub:type="pagebreak" id="page96" title="96"/>ir diye sınıflandırmak zorunda kalırız. Gower çağdaşı Chaucer’ın sadece şairliğinden değil, gülmece yeteneğinden, canlılığından ve gerçekçiliğinden de yoksundur. XVII. yüzyıla değin bunca ünü olan bu şair, David Daiches’in dediği gibi, “hiçbir pırıltısı olmayan, can sıkıntısı veren bir adamdır.”</p>
      <p>Chaucer’ın izinde gidenlerden, 1370’e doğru doğup 1451’e doğru ölen John Lydgate ile aynı tarihlerde yaşayan Thomas Occleve ya da Hoccleve, Gower’den bile daha az okunur günümüzde. Gerçi bunlar uzun uzun şiirler yazdılar ve çağdaşlarının gözünde Chaucer kadar ünlüydüler ama, ustaları bildikleri şairle karşılaştırılınca hiçbir değerleri yoktu. Occleve “güzel dilimizi kuran ilk kişi” saydığı ve “sevgili ustam ve babam” diye övdüğü Chaucer’ın ona öğrettiklerinden yararlanamadığını söyler haklı olarak:</p>
      <blockquote>
        <p>He fain would have me taught,</p>
        <p>But I was dull and learned little or naught.</p>
      </blockquote>
      <blockquote>
        <p>O bana öğretmeye istekliydi; ama ben</p>
        <p>Akılsız olduğumdan, ya çok az öğrendim ya da hiç.</p>
      </blockquote>
      <p>Occleve ile Lydgate gerçekten akılsızdı herhalde. Çünkü kendilerine örnek edindikleri Chaucer’ın bugün yaşamasını sağlayan gerçekçiliğine, insancıl yaklaşımlarına ya da gülmece yeteneğine öykünecek yerde, onun Ortaçağ’a bağlı kalan tek kusurlu yanı saydığımız alegorilerine öykündüler. Bunun nedeni de, onların Chaucer gibi vaktinden önce dünyaya gelen Bir Rönesans insanı değil, yaşadıkları çağın sınırlarını aşamayan adamlar olmalarıydı herhalde. İşte bu yüzdendir ki, Chaucer ayarında bir şairin ortaya çıkması için, iki yüz yıllık bir zaman süresinin geçmesi gerekiyordu.</p>
      <p>XV. yüzyılın sonlarına doğru yaşayan Alman yazarı Sebastian Brant’ın <em>Narrenschiff’</em>ini, <em>The Ship of Fools </em>(Çılgınlar Gemisi) adıyla 1509’da İngilizceye çeviren Alexander Barclay (1475-1552), Chaucer’ın taklitçilerinden çok daha ilginç bir yapıt bırakmıştır bize. Sanat meraklılarının Bosch’un insanı büyüleyen o acayip resimleri sayesinde tanıdıkları bu gemi, her çeşit çılgın ya <span epub:type="pagebreak" id="page97" title="97"/>da aptalı, doğduğu ülkelerinden alıp Deliler Ülkesi’ne götürür. Barclay’in yapıtı düpedüz bir çeviri değil de, İngiltere’nin o sıralardaki toplumsal yaşamını taşlayan, eklemelerle genişletilmiş bir uyarlama olduğu için ilginçtir. Barclay’in seçtiği tipler -örneğin giyim kuşam konusunda günün modasını körü körüne izleyen çılgınlar ya da kitap biriktirmeye manyakça bir merakı olan, ama bunların pek azını okuyan, okuduklarını da hiç anlamayan çılgınlar- o sıralarda olduğu kadar bugün de görülen tiplerdir.</p>
      <p>Hiç kuşkumuz yok ki, Chaucer’den sonraki kısır dönemin -en büyük demeyeceğiz ama- en özgün ve en ilginç şairi John Skelton’dur. 1460’a doğru doğup 1529’da ölen Skelton, bir bakıma Rönesans’ı müjdelemekle birlikte, birçok açıdan da Ortaçağ’dan tümüyle kopamadığı için, bir XVI. yüzyıl şairinden çok, bir XV. yüzyıl şairi sayılır. Yaşadığı sırada çok ünlüydü. Ama yüzyıllar boyunca unutuldu. Hatta XVIII. yüzyılın ilk yarısında edebiyata egemen olan Alexander Pope tarafından, “beastly Skelton” (hayvansı Skelton) diye yerildi. Derken 30’lu yıllarda yeniden keşfedildi.</p>
      <p>Skelton öylesine özgündür ki, onu başka herhangi bir şairin etkilediğini söylemenin yolu yoktur. Örneğin gülmece yeteneği iyice gelişmiş olduğu halde, Chaucer’a hiç mi hiç benzemez. Biçim açısından bile çağının şairlerinden bambaşkadır. Biraz tekerlemeleri andıran, bol uyaklı kısacık dizelerine kendi adı verilmiş, “skeltonics” denilmiştir. Skelton bu dizelerin uyumlu olması, kulağa hoş gelmesi amacıyla bir çaba göstermekten özenle kaçınır:</p>
      <blockquote>
        <p>Though my ryme be ragged</p>
        <p>Tattered and jagged,</p>
        <p>Rudely rain beaten,</p>
        <p>Rusty and moth-eaten,</p>
        <p>If you take well therewith</p>
        <p>It hath in it some pith.</p>
      </blockquote>
      <blockquote>
        <p>Benim dizelerim yırtık pırtık,</p>
        <p>Delik deşik ve çentik çentik,</p>
        <p>Yağmurdan fena halde yıpranmış,</p>
        <p><span epub:type="pagebreak" id="page98" title="98"/>Güve yeniğiyle dolu ve paslanmış,</p>
        <p>Ama iyi niyetle bakarsanız,</p>
        <p>Biraz öz bulursunuz onlarda.</p>
      </blockquote>
      <p>Bir din adamı olan John Skelton bilgisiyle öyle ünlüydü ki, Erasmus bile övmüştü onu. Hem Oxford, hem de Cambridge üniversiteleri, onu resmi şairleri ilan etmişlerdi. Kraliçe Elizabeth’in babası VIII. Henry kral olmadan önce, Skelton ona özel öğretmenlik yapmış, saray çevrelerinden her zaman saygı görmüştü. Oysa Skelton her şeyi taşladığı gibi, saray çevrelerini de acımasızca taşlamıştı. Saraya yönelen taşlamalarından birini, <em>The Bowge of Court</em> adını taşıyan ilk şiirinde görürüz. “Bowge” Fransızca “bouche” (ağız) sözcüğünün yozlaşmış bir biçimidir. “Avoir bouche à cour” deyimi de, kralın sofrasında istediğiniz zaman ve istediğiniz kadar yiyebilmek anlamına gelir. Skelton alegorik bir şiir olan <em>The Bowge of Court</em>’da, saray çevrelerine dalkavukluk ederek midelerini dolduranları ve her açıdan kendilerine çıkar sağlamaya çalışanları alaya alır. Şair düşünde kendini bir gemide bulur. Flattery (Dalkavukluk), Suspicion (Kuşku), Disdain (Hor görme), Dissimulation (İkiyüzlülük) gibi alegorik kişiler, şaire karşı bir suikast düzenlerler. Onların elinden kurtulmak için denize tam atlayacağı sırada uykudan uyanır. Gene alegorik bir şiir olan <em>Garland of Laurel</em>’de (Defne Çelengi) Skelton kendini bol bol över. Dünyanın en yüce şairleri arasına girdiği için, Chaucer’ın, Lydgate’in ve Gower’in hayaletlerinin onu nasıl kutladıklarını, başına defne yapraklarından yapılmış bir çelengin nasıl koyulduğunu anlatır. Belki de duygusal yanı ağır bastığı için, <em>Philip Sparrow </em>(Serçe Philip) Skelton’ın en çok sevilen şiirlerinden biridir. Bu şiirde bir kedinin, Jane Scroupe adlı bir genç kızın serçesini nasıl öldürdüğü anlatılır. Bilindiği gibi, Catullus’un da aynı konuyu ele alan güzel bir şiiri vardır. Ama Romalı şairin 18 dizede işlediği bu konuyu, Skelton, hem serçe için ağıt yakan genç kızı öven, hem de şairin ve yazdığı şiirin bir savunmasını yapan 1382 dizelik bir şiire dönüştürür. Gerçekçilik açısından ayrıca dikkat çekici bir şiir olan <em>The Tunning of Elinor Rumming</em>’de (Elinor Rumming’in Biralarının Fıçıya Konulması) Skelton, Meyhaneci Elinor’u, bu kadının işlettiği yerin müşteri<span epub:type="pagebreak" id="page99" title="99"/>lerini, orada olup bitenleri görülmedik bir canlılıkla ve çok eğlenceli bir biçimde anlatarak, yaşadığı çağda halktan her çeşit insanın buluştuğu bir meyhanenin çok renkli bir tablosunu çizer. İleride göreceğimiz gibi, Elizabeth Çağı’nın ünlü şairi Edmund Spenser için bir esin kaynağı olan <em>Colin Clout</em>’da, Skelton, bu adı taşıyan köylüyü sözcü olarak kullanıp din adamlarını taşlar, onların halkı acımasızca sömürmelerinden acı acı yakınır. Skelton’ın kendisinin kilise örgütünde görev alan bir din adamı oluşu yüzünden, bu taşlama bize özellikle ilginç gelir. Şair bu şiirinde olduğu gibi, <em>Why Came Ye not to Courd</em>’da (Saraya neden gelmiyorsunuz) ve sözde bir papağanın ağzından söylenen <em>Speak Parrot</em>’da (Konuş Papağan) VIII. Henry’nin saltanat döneminin en güçlü kişisi olan Cardinal Wolsey’ye öyle kıyasıya çatmıştır ki, tutuklanmamak için Westminster Katedrali’ne sığınmak zorunda kalmıştır. O çağın geleneklerine göre, bir suçlu herhangi bir kiliseye sığınınca, orada kaldığı sürece onu yakalayıp cezalandırmak yasak olduğu için de, Skelton, Wolsey’nin hışmından kurtulmanın tek yolunu, ölünceye değin Westminster’de kalmakta bulmuştur.</p>
      <p>XV. yüzyılın kültürel açıdan ve İngiliz edebiyatı açısından en önemli olayı, William Caxton’ın 1477’de Londra’da ilk basımevini kurmasıdır. 1422’ye doğru doğup 1491’de ölen Caxton, çok gençken Belçika’nın Brugges kentine gitti, orada yıllarca kaldı. Uzun zaman ticaret işleriyle uğraştıktan sonra, elli yaşına doğru matbaacılığa merak sardı. Gutenberg 1456’da Avrupa’da ilk kez <em>Kutsal Kitap</em>’ın Latince bir çevirisini basmış, sekiz Avrupa ülkesinde basımevleri kurulmuştu. Caxton, İngilizce basılan ilk kitap olan <em>Recuyell of the Hystoryes of Troy</em>’u (Troya Öykülerinin Derlemesi) 1474’de Brugges’de bastı. Bu derlemeyi Fransızcadan kendi çevirmişti. Çünkü Caxton basit bir matbaacı değil, yabancı diller bilen; en değerli kitapları seçip onları kendi çeviren; bastığı kitaplara önsözler yazan ve değerlendirme yazıları ekleyen çok aydın bir adamdı. O kadar ki, edebiyat tarihçisi Sampson, bu matbaacıyı XV. yüzyıl İngiltere’sinin en önemli kişisi sayar. Caxton’un Londra’da bir basımevi kurduktan sonra yayınladığı seksene yakın kitap arasında Chaucer’ın, Gower’in, Lydgate’in şiirleri; Vergilus’un <em>Aene<span epub:type="pagebreak" id="page100" title="100"/>id</em>’inin İngilizce bir çevirisi ve Malory’nin <em>Morte d’Arthur</em>’ü (Arthur’ün Ölümü) vardır.<a class="dipnot" epub:type="noteref" href="#f2">*</a> </p>
      <p><em>The Canterbury Tales</em> bir yana, Caxton’un bastığı en değerli kitap hiç kuşkusuz Malory’nin <em>Morte d’Arthur</em>’üdür. Caxton’un kendi dediğine göre, birçok kişi Arthur diye bir adamın hiç yaşamadığını ileri sürdüğü için, Caxton ilkin bu kitabı basmaktan çekinmiş, ama ne mutlu bizlere ki, basmaya karar vermiştir sonunda. Kitabın yazarı Sir Thomas Malory’nin yaşamı üzerine neredeyse hiç bilgimiz yok. Bir söylentiye göre, 1408’e doğru doğmuş, Parlamento üyeliği yapmış. Başka bir söylentiye göre de askermiş, ömrünün son yirmi yılını hapiste geçirmiş, ünlü kitabını da orada yazmış, <em>Morte d’Arthur</em> basılmadan çok önce, 1471’de hapiste ölmüş.</p>
      <p>Sir Thomas Malory, <em>Morte d’Arthur</em>’ü Fransızca bir kitaptan çevirdiğini ileri sürer. Ne var ki, yazdığı kitap bir tek kaynaktan çevrilmemiştir. Değişik kaynaklardan, XIII. ve XIV. yüzyıllarda Kral Arthur ile Yuvarlak Masa Şövalyeleri üzerine yazılan şiirlerden yararlanılarak ustaca derlenmiştir. O kadar ustaca ki, <em>Morte d’Arthur</em> bir derleme olmaktan çıkmış, Malory’nin tek başına yazdığı özgün bir yapıta dönüşmüştür. Malory karmakarışık olan bu öyküleri sadece bir araya toplamakla kalmadı; onları ayıklayıp, gereksiz bulduklarını atarak yirmi bir gruba ayırdı, bu darmadağınık masallardan tutarlı bir bütün yarattı. Ama Malory’nin asıl marifeti, Kral Arthur öykülerini derleyip toplayıp yazınsal açıdan bir bütün oluşturması değil, bu öyküleri yalın olduğu kadar da şiirsel, her okuyucuda hayranlık uyandıran olağanüstü güzellikte bir dille anlatabilmesidir. Düzyazı yazdığı halde aslında bir şair sayılması gereken Malory’nin anlatımı öylesine düpedüz ve sade, hatta öylesine çocuksudur ki, taklidi kolay gelir insana. Oysa hiç kimse taklit edememiştir bu anlatımı. Victoria Çağı’nın en ünlü şairi Lord Alfred Tennyson, <em>Morte d’Arthur</em>’ü kaynak olarak kullanıp, <em>Idylls of the King</em>’de Malory’nin düzyazısını şiire dönüştürmeyi amaçladı. Ne var ki Malory’nin o yalın düzyazısı Tennyson’un ustaca işlenmiş dizelerinden çok daha şiirseldir meraklılara bakılacak olursa. Malory öy<span epub:type="pagebreak" id="page101" title="101"/>külerinin güzelliğinden ötürü değil, bunları anlatış biçiminden ötürü, XV. yüzyıl edebiyatına, Saintsbury’nin deyimiyle “ölümsüz bir kitap” verdi.</p>
      <p><em>Morte d’Arthur</em> XV. yüzyıl edebiyatının düzyazıda en güzel ürünü olduğu gibi, kimler tarafından yazıldıkları bilinmeyen halk şarkıları ve ballad’lar da şiir alanının en güzel ürünüdür. Çoğu zaman “carol” adı verilen bu şarkılar söylenirken, el ele tutuşup bir çember oluşturan dansçılar, kavuştağa hep birlikte katılırlardı; yani eski zamanlarda genellikle olduğu gibi, dans, şarkılara eşlik ederdi. Şairleri de, yazıldıkları tarih de bilinmeyen bu şarkıların birçoğu XV. yüzyıldan çok daha önce meydana çıkmıştı. Aralarında hem “Cuckoo Song” (Guguk Kuşu Şarkısı), “Alison”, “Blow Northern Wind” (Es Kuzey Rüzgârı) gibi aşk şarkıları, hem de dinsel şarkılar vardı. Noel Yortusu’nda söylenen dinsel şarkılara “Christmas carol” denilirdi. Dinsel inançla insanca bir sevgi duygusu, çok yalın bir anlatımla dile gelirdi bunlarda. Hazreti İsa’nın Meryem Ana’ya gelmesini anlatan bu şarkıda olduğu gibi:</p>
      <blockquote>
        <p>He came also so still</p>
        <p>Where his mother was,</p>
        <p>As dew in April</p>
        <p>That falleth on the grass.</p>
      </blockquote>
      <blockquote>
        <p>Sessizce de geldi</p>
        <p>Anasının olduğu yere,</p>
        <p>Nisanda şebnem</p>
        <p>Çayıra düşercesine.</p>
      </blockquote>
      <p>Bu şarkılarda dinsel inançların, yadsınmamakla birlikte, şakacı bir biçimde ele alındıkları da olur ara sıra. Örneğin Hıristiyanlara göre tüm felaketlerimizin nedeni olan yasak elmanın yenmesi ayıplanacağı yerde kutsanır:</p>
      <blockquote>
        <p>And all was an apple</p>
        <p>An apple that he took.</p>
        <p>As clerks find</p>
        <p><span epub:type="pagebreak" id="page102" title="102"/>Written in a book.</p>
        <p>Hath not the apple taken been</p>
        <p>Never had our Lady been</p>
        <p>Heaven’s Queen.</p>
        <p>Blessed be the time</p>
        <p>That apple taken was.</p>
      </blockquote>
      <blockquote>
        <p>Ve her şey o elma yüzünden,</p>
        <p>Aldığı o elma yüzünden.</p>
        <p>Okuması yazması olanlar,</p>
        <p>Bunu bulurlar bir kitapta.</p>
        <p>O elma alınmasaydı,</p>
        <p>Meryem Anamız olmazdı</p>
        <p>Gökyüzünün Kraliçesi.</p>
        <p>Kutlu olsun o an,</p>
        <p>Elmanın alındığı an.</p>
      </blockquote>
      <p>Fransız edebiyatına özgü bir şiir biçimi olan “ballade” ile karıştırılmaması gereken “ballad”lar, bazı başka ülkelerin folkloru kadar zengin olmayan Büyük Britanya edebiyatının (ballad’lar çoğunlukla İskoçya’dan geldiği için, İngiliz edebiyatı değil, Büyük Britanya edebiyatı demeyi daha uygun bulduk) en ilginç örnekleri arasındadır. Ballad, Latince dansetmek anlamına gelen “ballare” sözcüğünden geldiğine göre, ilk ballad’larda, demin sözünü ettiğimiz halk şarkılarında olduğu gibi, yalnız söz ve müzik değil, dans da vardı herhalde. Kimi ballad’ların müziği bilinmektedir ve besbelli ki, aslında halkın söylediği şarkılar olan bu ballad’ların tam keyfine varmanın yolu onları okumak değil, sözlerini müzikle birlikte dinlemektir.</p>
      <p>Ballad’ların sözleri ve müziği uzun süre saptanamadığı, kuşaktan kuşağa yarım yamalak ezberlenerek geçtiği için, ballad’lar birçok değişime uğradı zamanla. Böylece her halk türküsünün değişik biçimleri bulunduğu gibi, kimi ballad’ların da birbirinden biraz farklı dört beş çeşitlemesi olabilir.</p>
      <p>Ballad’ların dili gereksiz süslemelerden arınmış, çok yalındır genellikle. Bu dilin başlıca özelliklerinden biri, “stock phrase” (kalıplaşmış tümce) denilen ve ikide bir yinelendiği için kolayca <span epub:type="pagebreak" id="page103" title="103"/>anımsanan benzetmelerdir. Örneğin “blood-red wine” (kan kızılı şarap), “milk-white steed” (süt beyazı savaş atı), “lily-white hand” (zambak beyaz el), v.b. Ballad sözlerinin belleklerde kalması için, her halk türküsünde olduğu gibi, bunlarda da yinelenen dizeler ve kavuştaklar vardı doğal olarak.</p>
      <p>Ballad’larda duygular ya da düşünceler değil de, her zaman bir öykü anlatılması, bu türü öteki halk şarkılarından ayıran başlıca özelliktir. Ne var ki, büyük bir olasılıkla gerçeklere dayanan bu öykünün başı ve sonu, ballad ilk ortaya çıktığı sıralarda onu dinleyenler tarafından herhalde bilindiği halde, bugün bizlerce bilinmez. Ballad’larda öykünün ancak bir bölümü, kadın ya da erkek baş kişinin yaşamında bir bunalım ânı, çoğu zaman trajik bir olay ele alınır yalnızca. Bir tragedyanın ancak beşinci perdesini seyrediyormuş gibi bir duyguya kapıldığımız da olur kimi kez. Örneğin, çoğu ballad’lar gibi bir diyalog biçiminde olan “Lord Randall”da, şiire adını veren genç lord annesine gelir; avdan döndüğünü, çok yorgun olduğunu söyler ve uyuyabilmesi için yatağının bir an önce hazırlanmasını ister. Sonraları, ana ile oğul arasında geçen konuşmadan, Lord Randall’ın avdan değil, sevgilisinin yanından döndüğünü, sevgilisinin onu zehirlediğini ve Lord Randall’ın can çekiştiğini anlarız. Ama daha önce olup bitenleri, delikanlıyla sevgilisi arasında geçenleri, kızın bu cinayeti neden işlediğini bilmeyiz; Lord Randall’ın ölümünden sonra sevgilisinin akıbetini de bilmediğimiz gibi. Gene bir anayla oğul arasında konuşma biçiminde olan “Edward”da, anne kılıcının neden kana bulandığını ve niçin böyle dertli olduklarını sorar oğlu Edward’a. Delikanlı ilkin yalan söyler, şahinini öldürdüğünü bildirir. Annesi buna inanmayınca, Edward bu kez de atını öldürdüğünü söyler. Anne bu ikinci yalana da inanmayıp üstüne varınca, Edward doğruyu söyler.<a class="dipnot" epub:type="noteref" href="#f3">*</a></p>
      <blockquote>
        <p>O I have killed my father dear,</p>
        <p>Mother, mother;</p>
        <p>O I have killed my father dear,</p>
        <p>Alas and woe is me o!</p>
      </blockquote>
      <blockquote>
			<span epub:type="pagebreak" id="page104" title="104"/>    
        <p>Ah, sevgili babamı öldürdüm,</p>
        <p>Anne, anne;</p>
        <p>Ah, sevgili babamı öldürdüm,</p>
        <p>Yazıklar olsun, lanet olsun bana!</p>
      </blockquote>
      <p>Anne oğlunun neden baba katili olduğunu hiç sormadan, böyle bir cinayeti işledikten sonra, kendi kendisine ne gibi bir ceza vereceğini öğrenmek ister. Edward şöyle yanıtlar bu soruyu:</p>
      <blockquote>
        <p>I’ll set my foot in yonder boat,</p>
        <p>Mother, mother;</p>
        <p>I’ll set my foot in yonder boat,</p>
        <p>And I’ll fare over the sea, o!</p>
      </blockquote>
      <blockquote>
        <p>Ayağımı atacağım şu tekneye,</p>
        <p>Anne, anne;</p>
        <p>Ayağımı atacağım şu tekneye,</p>
        <p>Ve denizlere açılacağım!</p>
      </blockquote>
      <p>Anne sorularını sürdürerek, malını mülkünü ne yapacağını sorar. Edward, “I’ll let them stand till down they fall” (bırakacağım onları, öyle dursunlar yıkılıncaya dek) diye kesip atar. Anne karısına ve çocuklarına ne bırakacağını sorunca, ölmekten başka hiçbir şey düşünemeyen Edward, karısıyla çocuklarının canları istediği yere gidebileceklerini söyler. Annesinin sorduğu son soru ve Edward’ın verdiği son yanıtla Freud’un kulaklarını çınlatacak bir durumla karşılaşırız:</p>
      <blockquote>
        <p>And what will you leave to your own mother dear,</p>
        <p>Edward, Edward?</p>
        <p>And what will you leave to your own mother dear,</p>
        <p>My dear son, now tell me, o?</p>
      </blockquote>
      <blockquote>
        <p>The curse of hell from me shall you bear</p>
        <p>Mother, mother;</p>
        <p>The curse of hell from me shall you bear:</p>
        <p>Such counsels you gave to me, o!</p>
			</blockquote>
			<span epub:type="pagebreak" id="page105" title="105"/>
			<blockquote>
        <p>Peki, sevgili öz anana ne bırakacaksın,</p>
        <p>Edward, Edward?</p>
        <p>Sevgili öz anana ne bırakacaksın</p>
        <p>Canım oğlum, şimdi söyle bana?</p>
      </blockquote>
      <blockquote>
        <p>Cehennemin lanetini bırakıyorum sana,</p>
        <p>Anne, anne;</p>
        <p>Cehennemin lanetini bırakıyorum sana,</p>
        <p>Bana verdiğin o öğütler için.</p>
      </blockquote>
      <p>Verdiğimiz bu iki örnekte olduğu gibi, kimi ballad’larda öykü diyalog yoluyla aktarılır; olaylar doğrudan doğruya anlatılmadan, iki kişi arasındaki konuşmalardan anlaşılır. Adı bilinmeyen şair öyküyü doğrudan doğruya, yani diyaloga başvurmadan anlatırken de, bir tiyatro oyunu yazarı gibi, tamamıyla nesnel bir tutum benimser; aktardığı olaylarla ilgili bir yorum yapmaktan, kişileri övmek ya da kınamaktan özenle kaçınır.</p>
      <p>Gerçi çok eski ballad’lar vardır (uzun süre derlenmedikleri için, bu arada kim bilir kaç tanesi yitip gitmiştir) ama elimize geçenlerin çoğu, XV. ya da XVI. yüzyıllardan kalmadır. İlkel toplumlar ballad üretmek açısından uygar toplumlardan daha verimli olduklarından, en güzel ballad’ların genellikle İskoçya lehçesiyle olmasına şaşmamalı. O sıralarda “the border” denilen İskoçya ile İngiltere sınırında kan davaları, cinayetler, çarpışmalar olurdu ikide bir. Halk ozanları da bu heyecan verici olaylar üzerine ballad’lar uydururlardı hemen. Nitekim XIX. yüzyılda, Amerika Birleşik Devletleri’nin batısına doğru göç başlayıp da, ilkel toplum koşulları günlük yaşamda belirince, birçok Amerikan ballad’ı çıkmıştır ortaya.</p>
      <p>İngiltere’de edebiyat çevreleri, XVIII. yüzyılın ikinci yarısına değin ballad’ları genellikle hiç önemsemezler, bu çok ilginç halk şiirlerini, barbar çağların kalıntıları sayarlardı. Gelgelelim Romantik akımın ilk belirtileri görülür görülmez, ballad’lara karşı büyük bir ilgi duyulmaya başlandı. 1765’de Thomas Percy adında bir piskopos, eski halk edebiyatından şarkılar ve bu türden başka şiirlerle birlikte, birçok ballad da yayınladı. <em>Reliques of Ancient English Poetry</em> (Eski İngiliz Şiirinden Değerli Kalıntılar) adı<span epub:type="pagebreak" id="page106" title="106"/>nı taşıyan bu derleme, edebiyat alanında yeni bir çığır açtı, Romantizmi derinden etkiledi. İleride göreceğimiz gibi, birçok şair ballad’lara öykünerek şiirler yazmaya başladılar. Çağımızda ise folklara karşı duyulan ilgi gittikçe arttığından, Amerika ve İngiltere’de ballad’lar artık büyük bir merak uyandırmakta, Joan Baez ya da Bellafonte gibi ünlü şarkıcılar tarafından söylenmektedir.</p>
    </section>
		<aside epub:type="footnote" id="f2">* Malory’nin bu yapıtı Arthur’ün Ölümü adıyla tarafımdan Türkçeye çevrilmiş ve Milli Eğitim Bakanlığı Dünya Klasikleri dizisinde yayınlanmıştı.</aside>
		<aside epub:type="footnote" id="f3">* Okuyucular İskoçya lehçesini anlamakta güçlük çekebilecekleri için, alıntılarda İngiliz imlâsını kullandık.</aside>
  </body>
</html>