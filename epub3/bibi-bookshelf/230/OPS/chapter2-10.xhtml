<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>İngiliz Edebiyatı Tarihi</title>
		<link href="css/chapter.css" rel="stylesheet" type="text/css"/>
	</head>
	<body class="chapter" epub:type="chapter">
    <section>
			<span epub:type="pagebreak" id="page539" title="539"/>
      <header>
        <h1 class="bolum">Onuncu Bölüm</h1>
        <h2>William Blake</h2>
      </header>
      <p>Tıpkı Robert Burns gibi, William Blake’e de Romantizm’in öncüleri arasında yer veriyoruz. Ne var ki, sırf 1757 ile 1827 yılları arasında yaşadığı için yapıyoruz bunu. Yoksa William Blake, Pre-Romantizm’in de, Romantizm’in de, başka herhangi bir akımın da dışında kalan; değil sadece İngiliz edebiyatında, dünya edebiyatında da eşi benzeri olmayan bir yaratıcıdır. Herkesten öylesine bambaşka, öylesine özgündür ki, ne ondan önce ona biraz olsun benzeyen, ne de ondan sonra onu örnek almaya kalkan çıkmıştır.</p>
      <p>William Blake adlı bir şair olduğunu, şiir meraklıları bile pek bilmezdi yaşadığı sıralarda. Onun ünü çok daha sonraları, XX. yüzyılda başladı. Ama bu ünün temelleri öylesine sağlamdı ki, 1920 - 1930 yıllarında Romantizm’e karşı gösterilen ve bize kalırsa biraz aşırı sayılması gereken tepki sırasında çoğu eleştirmenler, özellikle T. S. Eliot ve Ezra Pound, Blake’in çağdaşlarına acımasızca saldırırlarken Blake’in ünü hiç sarsılmadı. Hatta Eliot, Blake’in “dâhi bir şair” olduğunu, başka bir çevrede yetişseydi bir Dante olabileceğini ileri sürdü. Northrop Fry, “Blake after two Centuries” (İki Yüz Yıl Sonra Blake) adlı denemesinde, Blake’in ölümünden bunca zaman sonra, şairin hiç mi hiç aklından geçmeyen bir durum olduğunu, Blake’in yaptığı resimlerin müzelere konulduğunu, bir iki şiirinin halk tarafından bile benimsendiğini söyler. Bunu kanıtlamak için de, 1945’te İngiliz İşçi Partisi seçimi kazandıktan sonra, onun “Jerusalem” adlı şiirinden yapılan şarkının halk tarafından sokaklarda söylendiğini anlatır.</p>
      <p><span epub:type="pagebreak" id="page540" title="540"/>William Blake’in yaşadığı sırada tanınmaması, sadece şiirinin herkesinkinden bambaşka oluşundan değildi. Bunun pratik nedenleri de vardı: Onun kitapları öteki şairlerin kitapları gibi yayımlanmazdı; yani bir basımevinde basılıp, bir yayıncı tarafından dağıtılmazdı. Ressam olan Blake, şiirlerini kendi eliyle bakır bir levhaya çizer, resimler ve bir gravür gibi basardı kendi evinde. Bir metni bizim yorumlayışımızla ressamın yorumlayışı arasında bir aykırılık her zaman söz konusu olabileceği için, resimli kitaplardan genellikle hoşlanmayanlardanız. Ama Blake metni hem yazan, hem de resimleyen olduğuna göre ve Blake’de metinle resim birbirinden ayrılamayacağına göre, onu okuyup anlamanın en doğru yolu, kendi özgün baskısının bir faksimile kopyasını okumaktır elbette. Ne var ki, Blake’in böyle bir yöntemle hazırladığı kitaplar, normal biçimde basılan kitaplardan çok daha pahalıydı doğal olarak ve ancak ender kitap meraklıları satın alabilirdi bunları. Kaldı ki, Blake’in yazdıkları, yaşadığı sırada alışılagelmiş edebiyattan o denli farklıydı ki, bu kitaplar her şairin kitabı gibi basılıp dağıtılsa, gene de hiç satılmaz, şaşkınlıktan başka bir tepki uyandırmazdı o sıralarda.</p>
      <p>XIX. yüzyılın ilk yarısında Blake adlı büyük bir şair ve ressamın yaşadığını bilenler birkaç kişiydi ancak. Ama onların bildikleri de yarım yamalaktı, üstelik Blake’i deli sanıyorlardı. Yaşadığı çağın en kültürlü kişilerinden biri ve ünlü bir gazeteci olan Crabb Robinson, Blake’in bazı şiirlerini Wordsworth’e gösterince, Wordsworth bunları yazanın deli bir dâhi olduğunu söylemiş, “ama bu adamın deliliğinde, Lord Byron’un ya da Walter Scott’un akıl sağlığından daha çok ilgimi uyandıran bir şeyler var” diye eklemişti. Gene Crabb Robinson’un çağın en iyi eleştirmeni William Hazlitt’e okuduğu birkaç şiir, Hazlitt’i oldukça etkilemişti. O sıralarda Blake o kadar bilinmiyordu ki, 15 Mayıs 1825’te yazdığı bir mektuptan anlaşıldığı gibi, Charles Lamb onun hâlâ yaşayıp yaşamadığını bile öğrenememişti; ilk adının William değil de Robert olduğunu sanıyor, şiir kitaplarını bir türlü eline geçiremiyordu. Ama bu Blake’in olağanüstü bir adam olduğu kanısına varmıştı gene de: “Tiger (Kaplan) adlı bir şiirini bana okudular... Görkemli bir şey. Ne yazık ki, kitabı bende yok. Adamın nereye uçup gittiğini bilemem. Ya öteki dünyaya <span epub:type="pagebreak" id="page541" title="541"/>ya da tımarhaneye. Ama gene de bu çağın en olağanüstü kişilerinden biri bana kalırsa.” Lamb, Blake’in resimlerine de hayran olmuş, onları Rafaello ya da Michelangelo’nunkiler kadar güzel bulmuştu. Coleridge’in 6 Şubat 1818’de yazdığı bir mektuptan, Blake karşısında onun da hayranlıkla karışık bir şaşkınlığa kapıldığını anlarız: “Bu sabah garip bir kitap okudum... Çok çılgın ve ilginç resimler olan şiirler... William Blake bir dâhi.” Blake yaşadığı çağın o kadar dışında, daha doğrusu o kadar ötesindeydi ki, XIX. yüzyılın ilk yarısının en seçkin kişileri, Wordsworth ya da Coleridge gibi büyük şairler, Hazlitt ya da Lamb gibi son derece duyarlı eleştirmenler bile, ortada acayip bir dahi olduğunu sezinlemekle birlikte, böyle bir fenomeni nasıl değerlendireceklerini bilemiyorlardı.</p>
      <p>Resim uzmanlarına göre, Blake ne denli büyük bir şairse, o denli büyük bir ressamdı. Bu iki yeteneğin en gelişmiş biçimiyle aynı insanda birleşmesi ender görülen bir durumdur. Ne var ki, Blake’in bugün dünyanın en önemli müzelerinde sergilenen resimleri de, şiirleri gibi anlaşılamamıştı. Blake’in 1809’da kardeşinin dükkânında açtığı sergi tam bir fiyasko olmuştu. Çağın en ilerici haftalık edebiyat dergilerinden, Leigh Hunt’ın yönettiği <em>The Examiner</em>’de resimlerin “berbat” (“wretched”); ressamınsa, sırf zararsızlığından ötürü tımarhaneye kapatılmayan bir deli olduğu yazılmıştı. Allan Cunningham, Blake’in ölümünden sonra, 1833’te çıkardığı, ünlü İngiliz ressamlarının yaşamları üzerine bir kitapta Blake’e de bir iki sayfa ayırınca, Blake’in ressam sayılmaması gerektiğini savunan <em>The Edinburgh Review </em>tarafından fena halde ayıplanmıştı. Çok yaygın ve oldukça güldürücü bir söylentiye göre, Blake’in resimleri, çok sıradan bir adam olan III. George’a gösterilince, Kral, “bunları gözüm görmesin, bunları gözüm görmesin” diye avaz avaz bağırmaya başlamıştı.</p>
      <p>1757’de Londra’da doğan William Blake, çok çocuklu yoksul bir ailenin oğluydu. Çamaşır satan babasının küçük bir dükkânı vardı. Blake hiç okula gitmemiş, öğrendiklerini tek başına öğrenmişti; yani Fransızların deyimiyle bir “autodidacte”tı. Uğraşa uğraşa çok bilgi edinmiş; Latinceyi, Yunancayı, İbraniceyi okuyacak duruma gelmişti. Ocak 1803’te kırk altı yaşındayken yaz<span epub:type="pagebreak" id="page542" title="542"/>dığı bir mektupta, yabancı dilleri çocukluğunda kolayca öğrenemediğine çok üzüldüğünü, ama bu diller üzerine “büyük bir keyifle” hâlâ çalıştığını anlatır. Fransızcayı da rahatça okuyabilen Blake, yaşlılığında Dante’yi resimlerken metni daha iyi anlayabilmek için İtalyanca öğrenmeye çalışmıştı.</p>
      <p>Çok küçükken bile resim yapan Blake, on dört yaşındayken bir gravürcü ustanın yanına çırak verildi. Bir süre de yeni kurulan Royal Academy’ye devam ettikten sonra, gravürcü olarak ekmek parasını kazanmaya başladı. Kendi kitapları dışında Gray’in şiirlerini, Hayley’nin yazdığı Cowper’ın yaşamöyküsünü, <em>Kutsal Kitap</em>’tan Job faslını, Edward Young’ın <em>Night Thoughts</em>’unu, Chaucer’in <em>Canterbury Tales</em>’inin prologunu ve Milton’ın <em>Paradise Lost</em>’unu resimledi, birçok başka kitapla birlikte. Ne yazık ki, Dante’nin başyapıtının resimlerini bitiremeden öldü. Ressamlığı şairliği kadar olağanüstü olan Blake’in, resimlediği kitaplarla ilgisi olmayan desenleri, gravürleri ve tabloları da vardı. Çoğu kitapların resimli yayımlandığı bir çağda, gravürcülük kârlı bir meslek olabilirdi. Ne var ki, Blake beğenmediği kitapları süsleyerek ödün vermektense, yoksul kalmayı yeğ tuttu. Yaşadığı berbat odada onu görmeye gelen Crabb Robinson, <em>Reminiscences of Blake</em> ( Blake Üzerine Anılar) yazısında, doğuştan soylu Blake’in tüm bu sefaletin içinde, sarayında bir prens kadar rahat ve görkemli olduğunu anlatır.</p>
      <p>Blake’e hayranlık duyan ender kişilerden biri olan William Hayley, şairi bir ara korumaya karar vermişti. Felpham adlı güzel bir köyde oturup, canının istediği gibi çalışabilmesi için ona bir ev sağlamış, para yardımında bulunmuştu. Blake’in geçim sıkıntısından kurtulmasını sağlayan umulmadık bir fırsattı bu. Ne var ki, Nisan 1803 tarihli bir mektubundan anlaşılacağı gibi, Blake, Hayley türünde insanlardan, yani “bedensel yaşamına dost olurken ruhsal yaşamına düşman olanlar”dan hoşlanmazdı. Üstelik bağımsızlığını her şeyden değerli bildiğinden, başkasına sığınarak yaşamaya ancak üç yıl dayanabildi. Sonra, Ocak 1802 tarihli bir mektubunda açıkladığı gibi, “Buraya çıplak geldik; geldiğimiz gibi çıplak gidiyoruz”, diyerek Londra’daki yoksulluğuna geri döndü. Çok daha sonraları, Felpham’da bağımsızlığıyla birlikte hayal gücünü de yitirme tehlikesi geçirdiğini anlatmak <span epub:type="pagebreak" id="page543" title="543"/>istercesine, “the visions were angry with me at Felpham” (Felpham’dayken hayaller bana kızgındı) demişti.</p>
      <p>Blake yirmi beş yaşındayken evlendi. Karısı Catherine karacahildi. Blake onu eğitti; hem okuma yazmayı, hem de kendisine yardımcı olabilmesi için, gravür yapmayı öğretti. Çoğu Blake uzmanlarına göre, hiç çocukları olmadığı halde (çocukların Blake’in şiirinde ne denli büyük bir yer tuttuğunu birazdan göreceğiz) ideal bir evlilikti bu. Bu konuda kendi bir şey söylemediği için, Blake’in karısıyla gerçekten mutlu olup olmadığını bilemeyiz elbette. Ama Catherine’in eşinin yaşamına uyum gösterdiği kuşku götürmez. Oysa her kadının pek uyabileceği bir yaşam değildi bu. Örneğin, Blake sıcak havalarda karısıyla birlikte bahçesinde çırılçıplak oturup, Milton’ın <em>Paradise Lost</em>’unu yüksek sesle okumayı pek doğal bulurdu. Bahçeye gelenler dehşete kapılıp geri geri gidince de, “buyrun, işte Âdem ile Havva” derdi hiç telaşlanmadan. Üstelik Blake sürekli hayaller görürdü. Hayallerini anlatınca karısı, “öyle şey olmaz” diyerek ona karşı çıkmazdı. Hatta Crabb Robinson’a bakılacak olursa, Catherine de bu hayallerin doğruluğuna içtenlikle inanır, “hatırlar mısın sevgilim, sen dört yaşındayken Tanrı’yı görmüştün; Tanrı başını pencereden uzatınca çığlıklar atmıştın” gibi sözler ederdi.</p>
			<figure class="right">
				<img src="image/p543.jpg"/>
				<figcaption>William Blake’in J.Linell tarafından çizilen portresi (1820)<br/> Cambridge, Fitzwilliam Müzesi</figcaption>
			</figure>
      <p>Blake’in bu hayal görme yeteneği çok küçükken başlamış, ömrü boyunca sürmüştü. Londra dolaylarında gezerken, ölenlerin ruhlarıyla karşılaştığını, <em>Kutsal Kitap</em>’taki peygamberlerin onunla konuştuklarını anlatırdı. Küçükken her dalına melekler konmuş bir ağaç gördüğünü söylediği için yalan söylemekle suçlanıp babasından <span epub:type="pagebreak" id="page544" title="544"/>dayak yemişti günün birinde. Herhalde bu dayağı unutamadı ki, <em>The Marriage of Heaven and Hell</em>’de (Cennetle Cehennemin Evlenmesi) “a fool sees not the same tree that a wise man sees” (bir aptalla bir bilge kişinin gördüğü ağaç aynı ağaç değildir” der. 1799’da yazdığı bir mektuptaysa, kimilerine sevinç gözyaşları döktüren bir ağacın, kimileri için yolun kenarına dikilmiş herhangi yeşil bir şeyden farksız olduğunu söyler.</p>
      <p>Blake’de geleceği görme yeteneği olduğu söylentisi bir hayli yaygındı şairin hayranları arasında. Bu saçma bir savdı elbette. Onda geleceği görme yeteneği değil, herkesinkini kat kat aşan bir hayal gücü ve bir duyarlılık vardı sadece. Örneğin, küçükken babası onu Ryland adında bir gravürcüye götürmüş, oldukça ünlü olan bu adamın çırağı olmasını istemişti. Ama Blake adamın yüzünü beğenmemiş, onun eninde sonunda asılacağını söylemişti. Ve ne gariptir ki, on iki yıl sonra Ryland bir sahtekârlık yapmış, gerçekten asılmıştı. Gravürcünün kişiliğinde gizlenen kötülüğü, Blake’in çocukken bile hemen sezmesiyle açıklayabiliriz bu garip olayı. Daha sonraları Blake, başı hükümetle belaya giren Thomas Paine’e, hemen o gün Fransa’ya kaçmasını, yoksa onu yakalayıp ölüm cezasına çarptıracaklarını söylemişti. Paine, Blake’in sözünü dinlemişti. Kaçar kaçmaz da, tutuklama emri çıkmıştı. Bunu da Blake’in siyasal açıdan çevresindekilerden daha akıllı ve daha öngörülü olmasıyla açıklayabiliriz ancak.</p>
      <p>Blake’in aklın alamayacağı kadar gelişmiş hayal gücünün bir ürünü olan sanrıları ömrü boyunca sürdü. Çok sevdiği kardeşi Robert yirmi beş yaşındayken ölünce, Blake bunu gözleriyle görmüşçesine, Robert’in ruhunun “clapping its hands for joy” (sevinçten ellerini çırparak) uçup gittiğini söyledi. Kardeşinin ruhunun daha sonraları ona gelip, gravür yaparken bakırı işlemenin yeni bir yöntemini öğrettiğini, kendisinin de artık bu yöntemi uyguladığını açıkladı. Crabb Robinson’un Şubat 1826’da Wordsworth’ün kız kardeşi Dorothy’ye bir mektubunda anlattığı gibi, Blake kendine özgü bir hayal dünyasında yaşardı. Shakespeare, Milton, Dante, Voltaire gibi ünlü ölülerin onu görmeye, onunla konuşmaya, ona ne yazması gerektiğini söylemeye geldiklerine inanırdı. Nisan 1805 tarihli bir mektubunda, şiirlerinden birinin ona “dikte” edildiğini; bu şiiri önceden kafasında <span epub:type="pagebreak" id="page545" title="545"/>oluşturmadan, “bir sekreter gibi” yazdığını söyler. Blake, çoktan ölmüş olan ünlü kişiler ona gerçekten poz veriyorlarmış gibi, başını ikide bir kaldırıp boşluğa bakarak onların portrelerini yapardı. Elliye yakın hayali portre yapmıştır böyle.</p>
      <p>Günün birinde, gördüğü bir hayali, ayrıca ayrıntılı olarak anlatırken, evine konuk gelen bir bayan biraz korkuya kapılmış, bunları tam nerede gördüğünü sormuştu. Bunun üzerine Blake işaret parmağıyla başını göstererek, “burada, efendim” demişti. Bunu söylemekle, hayalleri başının içinde gördüğünü, yani nesnel görüntüler olarak dış dünyada değil, kendi hayal gücü sayesinde, ancak kendi iç dünyasında gördüğünü söylemek istemişti. Bu da onun klinik anlamda deli olmadığını kanıtlamaya yeter bize kalırsa. Zaten Blake’i yakından tanıyanlar onun akıl dengesinin bozuk olduğuna hiç inanmıyorlardı. Hatta hayranlarından biri olan Samuel Palmer, Blake’in su katılmamış içtenliğini belirtmek için, onu “maskesiz bir insan” diye tanımlamış, “benim tanıdıklarım arasında gerçek anlamda en aklı başında adamdır” demişti. Ne var ki, Blake açısından asıl gerçek, dış dünyanın görüntüleri değil de, kendi iç dünyasının hayalleri olduğu için, onu yakından tanımayanlar deliliği konusunda diretiyorlardı gene de.</p>
      <p>Blake’e bakılacak olursa, hayal gücünü geliştirerek gerçekleri görebilmek her insanın elindeydi. Bir sanatçınınsa, başlıca uğraşlarından biriydi bu. Demek ki, Blake, Arthur Rimbaud’dan yüz yıl önce, Fransız şairinin “voyant” (gören) kuramının uygulanmasından yanaydı. Blake kendi hayal gücünü öyle geliştirmişti ki, <em>Auguries of Innocence</em>’daki (Saflık Kehanetleri) durum artık kolay geliyordu ona:</p>
      <blockquote>
        <p>To see a world in a grain of sand,</p>
        <p>And a heaven in a wild flower;</p>
        <p>Hold infinity in the palm of your hand,</p>
        <p>And eternity in an hour.</p>
      </blockquote>
      <blockquote>
        <p>Bir kum tanesinde bir dünya,</p>
        <p>Bir kır çiçeğinde bir cennet görebilmek;</p>
        <p>Sonsuzluğu avcunun içinde</p>
        <p>Ebediyeti bir tek saatte tutabilmek.</p>
      </blockquote>
      <p><span epub:type="pagebreak" id="page546" title="546"/>Gene Blake’e göre, maddesel göz bir pencereden farksızdır. Oysa çoğu insanlar gerçekten görebilen gözleriyle değil, o pencereyle bakarlar dünyaya. Blake, “pencere <em>ile</em> değil, pencerenin <em>içinden</em>” (“I look <em>through</em> and not <em>with</em> it”) dünyaya baktığını söylerken, her şeyi hayal gücünün gözleriyle gördüğünü anlatmak isterdi.</p>
      <p>Bu olağanüstü insan, şairliği ve ressamlığı bir yana, yazdığı şiirlere müzik de bestelermiş. Notaya geçmeyen bu ezgilerin nasıl olduğunu bilemeyiz. Ama Blake’i dinleyenlere bakılacak olursa, söylediği şarkılarda “acayip bir güzellik” varmış. Dostlarından birinin bir mektubunda anlattığına göre, Blake kendi yazdığı ve bestelediği bir şarkıyı ölüm döşeğinde söylemişti: “Tam ölmeden önce yüzü çok güzelleşti; gözleri ışıldayarak, gökyüzünde gördüklerini şarkıyla söylemeye başladı ansızın; bir ermiş gibi öldü gerçekten.” Zaten Blake’de ölüm korkusu yokmuş; ölümü bir odadan çıkıp başka bir odaya girmek kadar doğal saydığını söylermiş Crabb Robinson’a. Onu tanıyanların hepsi, Blake’in bu tür sözlerinde hiçbir yapmacık payı olmadığına, her zaman tam bir içtenlikle konuştuğuna ve davrandığına, gerçekten “maskesiz bir adam” sayılabileceğine kesinlikle inanırlardı.</p>
      <p>Blake’in on ikiyle yirmi yaşları arasında yazdığı <em>Poetical Sketches</em>’de de (1783) güzel şiirler olmakla birlikte, asıl önemli şiirleri, 1789’da yayımladığı, daha doğrusu açıkladığımız yöntemle kendi el yazısıyla yazıp resimlediği <em>Songs of Innocence</em> (Saflık Şarkıları) ile, beş yıl sonra 1794’te çıkardığı <em>Songs of Experience</em>’de (Deneyim Elde Edildikten Sonraki Şarkılar) bulunur. Bu iki derleme birbirini tamamladığı ve aynı temaları değişik açılardan işlediği için, Blake daha sonraları bunları <em>Songs of Innocence and Experience </em>adı altında birleştirilmiş; kitabın ön sayfasında da, bu şiirlerde “the contrary states of the human soul” (insan ruhunun birbirine karşıt durumlarının) görüldüğünü söylemiştir.</p>
      <p><em>Songs of Innocence</em>’da dünyaya ve yaşama, saf bir küçük çocuğun açısından bakılır. Kitabın önsözü sayılması gereken şiirde, şair, bir bulutun üstünde gördüğü gülen bir çocuğun buyruğunu yerine getirir, sevinç ve mutluluk şarkıları yazar:</p>
			<span epub:type="pagebreak" id="page547" title="547"/>
      <blockquote>
        <p>And I wrote my happy songs</p>
        <p>Every child may joy to hear.</p>
      </blockquote>
      <blockquote>
        <p>Ve mutlu şarkılarımı yazdım.</p>
        <p>Her çocuk dinleyip sevinsin diye.</p>
      </blockquote>
      <p>Birazdan göreceğimiz gibi, dünya edebiyatının anlaşılması belki en güç, anlatımı en kapalı şairi olan Blake, bu şiirlerde herkesin anlayabileceği, billur kadar saydam bir dil kullanır. Wordsworth bir yetişkin gözüyle çocuğa dışarıdan bakarken, Blake çocukla tümüyle özdeşleşir, sanki kendi çocuk olur. <em>Songs of Innocence</em>’da bir çocuğun açısından gördüğümüz dünyamız, korkulacak hiçbir karanlık yanı olmayan, sevinç ve umut dolu, cennetimsi, ışıl ışıl bir yerdir. İnsanlarda da, doğada da kötülüğün en küçük bir izi bile yoktur; yoksulluk yoktur, haksızlık yoktur, acı veren hiçbir şey yoktur. Tanrı, melekler, anneler, dadılar, çocukları hep sevip korurlar.</p>
      <p><em>Songs of Innocence </em>ile <em>Songs of Experience </em>arasında çarpıcı bir karşıtlık vardır. Çünkü aradan yıllar geçmiş, çocuk artık yaşamın acımasız gerçekleriyle, doğanın ve çevresindeki insanların zulmüyle, kötülüğün karanlık ve gizemli güçleriyle karşılaşmıştır. Aynı konuyu işleyen, hatta kimi zaman aynı adı taşıyan birçok şiir arasından birkaçını seçip birbirleriyle karşılaştırmak, safların dünyasıyla görmüş geçirmişlerin dünyası arasındaki karşıtlığı belirtmenin en iyi yoludur.</p>
      <p><em>Songs of Innocence</em>’daki “Divine Image”de (Tanrısal İmge), Tanrı’nın başlıca nitelikleri, bağışlama, merhamet, huzur ve sevgidir; Tanrı’nın bu nitelikleri aynen insanlara da yansımıştır:</p>
      <blockquote>
        <p>For Mercy has a human heart,</p>
        <p>Pity a human face.</p>
        <p>And Love the human form divine,</p>
        <p>And Peace the human dress.</p>
      </blockquote>
      <blockquote>
        <p>Çünkü Bağışlamanın insan yüreği vardır,</p>
        <p>Merhametin insan yüzü,</p>
        <p><span epub:type="pagebreak" id="page548" title="548"/>Sevgide tanrısal insan biçimi vardır.</p>
        <p>Ve Huzurda insan kılığı.</p>
      </blockquote>
      <p>Onun için din ayrımı gözetilmeden tüm insanlar sevilmelidir:</p>
      <blockquote>
        <p>And all must love the human form</p>
        <p>In heathen, Turk of Jew.</p>
        <p>Where Mercy, Love and Pity dwell,</p>
        <p>There God is dwelling too.</p>
      </blockquote>
      <blockquote>
        <p>Herkes insan biçimini sevmeli,</p>
        <p>Putatapanda da, Türkte de, Yahudide de,</p>
        <p>Çünkü Bağışlamanın, Sevginin, Merhametin bulunduğu yerde,</p>
        <p>Tanrı da vardır.</p>
      </blockquote>
      <p>Bu şiirin karşıtı olan <em>Songs of Experience</em>’deki “Divine Image” şu dörtlükle başlar:</p>
      <blockquote>
        <p>Cruelty has a human heart,</p>
        <p>And Jealousy a human face;</p>
        <p>Terror the human form divine</p>
        <p>And Secrecy the human dress.</p>
      </blockquote>
      <blockquote>
        <p>Zulmün insan yüreği vardır.</p>
        <p>Kıskançlığın insan yüzü;</p>
        <p>Korkunun tanrısal insan biçimi vardır,</p>
        <p>Gizliliğin insan kılığı.</p>
      </blockquote>
      <p>Demek ki, <em>Songs of Experience</em>’de bağışlamanın yerini zulüm, merhametin yerini kıskançlık, sevginin yerini korku, huzurun yerini gizlilik almıştır.</p>
      <p>“The Lamb” (Kuzu) şiirinde görüldüğü gibi, <em>Songs of Innocence</em>’da da dünyanın simgesi kuzudur. Üçlü bir simge diyebiliriz buna. Çünkü kuzu hem doğanın saflığını, hem küçük bir çocuğu, hem de Hıristiyanların “the Lamb of God” (Tanrının Kuzusu) dedikleri Hazreti İsa’yı simgeler. Bu şiirde bir çocuk, “Little <span epub:type="pagebreak" id="page549" title="549"/>Lamb, who made thee?” (küçük kuzu, seni kim yarattı?) diye sorar. Ve kendi sorusunun yanıtını kendi verir: Kuzuyu Tanrı yaratmıştır. <em>Songs of Experience</em>’de ise, dünyanın simgesi kaplandır ve şair yanıtsız kalan sorular sorar kaplana:</p>
      <blockquote>
        <p>Tiger, tiger, burning bright</p>
        <p>In the forests of the night,</p>
        <p>What immortal hand or eye</p>
        <p>Could frame thy fearful symmetry?</p>
        <p class="margin-top">In what distant deeps or skies</p>
        <p>Burnt the fire of thine eyes?</p>
        <p>On what wings dare he aspire?</p>
        <p>What the hand dare seize the fire?</p>
        <p class="margin-top">And what shoulder, and what art</p>
        <p>Could twist the sinews of thy heart?</p>
        <p>And when thy heart began to beat,</p>
        <p>What dread hand? and what dread feet.</p>
        <p class="margin-top">What the hammer? What the chain?</p>
        <p>In what furnace was thy brain?</p>
        <p>What the anvil? What dread grasp</p>
        <p>Dare its deadly terrors clasp?</p>
        <p class="margin-top">When the stars threw down their spears</p>
        <p>And watered heaven with their tears,</p>
        <p>Did he smile his work to see?</p>
        <p>Did he who made the Lamb make thee.</p>
      </blockquote>
      <blockquote>
        <p>Kaplan, kaplan, ışıl ışıl yanan</p>
        <p>Gecenin ormanlarında.</p>
        <p>Hangi ölümsüz el ya da göz</p>
        <p>Senin biçiminin o korkunç düzenini kurabildi?</p>
      </blockquote>
      <blockquote>
        <p class="margin-top">Hangi uzak derinliklerde ya da göklerde</p>
        <p>Tutuştu gözlerinin ateşi</p>
        <p><span epub:type="pagebreak" id="page550" title="550"/>Hangi kanatla yükselmeyi göze aldı?</p>
        <p>Hangi el ateşi yakalamaya cüret etti?</p>
        <p class="margin-top">Ve hangi omuz, hangi sanat,</p>
        <p>Seninle yüreğinin kaslarını bükebildi?</p>
        <p>Ve yüreğin atmaya başlayınca,</p>
        <p>Hangi dehşetli el? Hangi dehşetli ayak?</p>
        <p class="margin-top">Çekiç neydi? Zincir neydi?</p>
        <p>Hangi fırındaydı senin beynin?</p>
        <p>Örs neydi? Hangi güçlü el</p>
        <p>Ölüm veren korkuları avcuna alabildi?</p>
        <p class="margin-top">Yıldızlar mızraklarını aşağı atıp,</p>
        <p>Gökyüzünü gözyaşlarıyla sulayınca,</p>
        <p>Yarattığına bakıp gülümsedi mi?</p>
        <p>Kuzuyu yaratan mı yarattı seni?</p>
      </blockquote>
      <p>Şair, kaplanın akıl almaz korkunçluğu ve aynı zamanda güzelliği karşısında hem dehşete, hem de hayranlığa kapılmışçasına, yirmi dizede ardı ardına on üç soru sorar. Bu soruların yanıtı verilmez. Ne var ki, Blake kuzuyu yaratan Tanrı’nın kaplanı da yarattığını çok iyi biliyordu. Üstelik bu kaplanı bir kötülük simgesi olarak görmek çok yanlış olur. Kaplan kötülüğü değil, yabansı bir gücü simgelemektedir ve <em>The Marriage of Heaven and Hell</em>’den anlaşılacağı gibi, Blake’in gözünde kuzunun saflığı ve güçsüzlüğü ne denli gerekliyse, kaplanın bu şiirde alev alev yanıyor izlenimini veren gücü ve korkunçluğu da o denli gereklidir.</p>
      <p><em>Song of Innocence</em>’ın “The Nurse’s Song”unun (Dadının Şarkısı) ilk dörtlüğünde, dadı şöyle der:</p>
      <blockquote>
        <p>When the voices of children are heard on the green</p>
        <p>And laughing is heard on the hill,</p>
        <p>My heart is at rest within my breast</p>
        <p>And everything else is still.</p>
      </blockquote>
      <blockquote>
			<span epub:type="pagebreak" id="page551" title="551"/>    
        <p>Çocukların sesi çimende duyulunca,</p>
        <p>Tepede gülüşmeler duyulunca,</p>
        <p>Yüreğim göğsümde rahattır</p>
        <p>Ve her şey huzur içindedir.</p>
      </blockquote>
      <p>Oysa <em>Songs of Experience</em>’de aynı adı taşıyan şiir şöyle başlar:</p>
      <blockquote>
        <p>When the voices of children are heard on the green</p>
        <p>And whisperings are in the dale,</p>
        <p>The days of my youth rise fresh in my mind,</p>
        <p>My face turns green and pale.</p>
      </blockquote>
      <blockquote>
        <p>Çocukların sesi çimende duyulunca,</p>
        <p>Vadide fısıltılar duyulunca,</p>
        <p>Gençliğimin günleri canlanır aklımda,</p>
        <p>Yüzüm sararır, yeşile döner.</p>
      </blockquote>
      <p>Tepeden gelen gülüşmelerin yerini, aşağılardan gelen ve Blake’in hiç sevmediği gizliliği simgeleyen fısıltılar almıştır. Dadının yüreği huzur içinde değildir artık. İngilizcede “to turn green with jealousy” (kıskançlıktan yüzün yeşile dönmesi) denildiğini göz önünde tutarak, kendi gençliğini anımsayan dadının, çevresindeki çocuklara bakıp onları kıskandığını ve duyduğu üzüntüden ötürü sarardığını anlarız.</p>
      <p><span epub:type="pagebreak" id="page552" title="552"/><em>Songs of Innocence</em>’da “Infant Joy” (Bebek Sevinci) adlı şiir şöyle başlar:</p>
      <blockquote>
        <p>“I have no name:</p>
        <p>I am but two days old.”</p>
        <p>“What shall I call thee?”</p>
        <p>“I happy am,</p>
        <p>Joy is my name.”</p>
      </blockquote>
      <blockquote>
        <p>“Benim adım yok.</p>
        <p>İki günlüğüm ancak.”</p>
        <p>“Hangi adı vereyim sana?”</p>
        <p>“Ben mutluyum,</p>
        <p>Sevinçtir benim adım.”</p>
        <p><em>Songs of Experience</em>’de bu şiirin karşıtı olan “Infant Sorrow” (Bebek Kederi) ise şöyle başlar:</p>
      </blockquote>
      <blockquote>
        <p>My mother groaned, my father wept,</p>
        <p>Into the dangerous world I leapt,</p>
        <p>Helpless, naked, piping loud,</p>
        <p>Like a fiend hid in a cloud.</p>
      </blockquote>
      <blockquote>
        <p>Anam inledi, babam ağladı,</p>
        <p>Bu tehlikeli düyyaya fırladım,</p>
        <p>Çaresiz, çıplak, çığlık çığlığa,</p>
        <p>Bir bulutun içine gizlenen bir ifrit gibi.</p>
      </blockquote>
      <p><em>Songs of Innocence</em>’daki “Little Boy Lost”da (Kaybolan Küçük Erkek Çocuk) yitik çocuğu Tanrı hemen bulur, elinden tutup annesine götürür. <em>Songs of Experience</em>’de aynı adı taşıyan şiirde, yitik çocuğu Kilise’nin baskısını simgeleyen papazlar bulur, onu hemen ateşe atıp yakarlar:</p>
      <blockquote>
        <p>The weeping child could not be heard,</p>
        <p>The weeping parents wept in vain;</p>
        <p>They stripped him to his little shirt,</p>
        <p>And bound him in an iron chain.</p>
      </blockquote>
      <blockquote>
        <p>And burned him in a holy place</p>
        <p>Where many had been burned before;</p>
        <p>The weeping parents wept in vain,</p>
        <p>Are such things done on Albion’s shore?</p>
      </blockquote>
      <blockquote>
        <p>Ağlayan çocuğu duyan olmadı,</p>
        <p>Ağlayan ana baba boşuna ağladı:</p>
        <p>Küçük gömleğini bile çıkardılar,</p>
        <p>Demir bir zincire vurdular çocuğu.</p>
      </blockquote>
      <blockquote>
        <p>Birçoğunun daha önce yakıldığı</p>
        <p>Kutsal bir yerde yaktılar onu.</p>
        <p>Ağlayan ana baba boşuna ağladı.</p>
        <p>Albion’un kıyılarında böyle şeyler yapılıyor mu?</p>
      </blockquote>
      <p><span epub:type="pagebreak" id="page553" title="553"/>Denize dimdik inen beyaz (Latincede “alba” beyaz anlamına gelir) yarlarından ötürü Albion denilen İngiltere’nin kıyılarında böyle şeylerin yapıldığını çok iyi biliyordu Blake. Gerçi papazlar çocukları yakalayıp diri diri ateşe atmıyorlardı ama, XVIII. yüzyılın sonlarına doğru, madenlerde ve yeni yeni kurulan fabrikalarda, yedi sekiz yaşında çocuklar bile acımasızca sömürülmekteydi. Çocuklara karşı zulüm, zulümlerin en kötüsüydü Blake için. <em>Songs of Experience</em>’de bu konuyu işleyen birçok şiir vardır. Örneğin, bacaların içine girip onları temizleme işi, ancak ufak çocuklara verilirdi o sıralarda. Blake, “The Chimney-sweeper”de (Baca Temizleyicisi) bu çocukların durumunu ele alır:</p>
      <blockquote>
        <p>Because I was happy upon the heath,</p>
        <p>And smiled among the winter’s snow,</p>
        <p>They clothed me in the clothes of death,</p>
        <p>And taught me to sing the notes of woe.</p>
      </blockquote>
      <blockquote>
        <p>Kırlarda mutlu olduğum için,</p>
        <p>Kışın karlar arasında gülümsediğim için,</p>
        <p>Bana ölümün giysilerini giydirdiler,</p>
        <p>Kederin şarkısını söylemeyi öğrettiler.</p>
      </blockquote>
      <p>Son iki dize, bacanın kurumundan çocuğun giysilerinin kararmasına ve sokaklarda müşteri ararken, doğru dürüst konuşamayacak kadar küçük olduğundan “sweep” (süpürmek) yerine “weep” (ağlamak) diye bağırmasına bir değinmedir. Baca temizleyenler, beş ile yedi yaş arasında çok zayıf erkek çocuklardı. Bu işkolunu yürütenler, onları doğar doğmaz, yedi yıllık bir süre için resmen satın alırlardı. Ama yedi yaşını bitirdikten sonra artık bacaların içine giremezler, bedenleri yamrı yumru, ciğerleri kurumdan hasta ve gözleri neredeyse göremez olduğu için, başka bir işe de yaramazlardı.</p>
      <p><em>Songs of Experience</em>’in “Holy Thursday” (Kutsal Perşembe) adlı şiirinde, o çağın bir geleneği ele alınır: Hazreti İsa’nın gökyüzüne yükselişini kutlayan bu yortu sırasında, ülkenin en fakir çocuklarından altı bini, sırf onları besleyen hayırseverleri yüceltmek amacıyla yoksullar evlerinden alınıp, St. Paul’s Katedrali’ne <span epub:type="pagebreak" id="page554" title="554"/>götürülerek Londralılara gösterilirdi. Blake isyan eder bu teşhir olayına:</p>
      <blockquote>
        <p>Is this a holy thing to see</p>
        <p>In a rich and fruitful land,</p>
        <p>Babes reduced to misery,</p>
        <p>Fed with cold and usurious hand?</p>
      </blockquote>
      <blockquote>
        <p>Kutsal nesi var bunun,</p>
        <p>Bu zengin ve bereketli toprakta,</p>
        <p>Bebeklerin sefalete düşürüldüğünü,</p>
        <p>Tefecilerin sevgisiz eliyle beslendiğini görmenin?</p>
      </blockquote>
      <p>Blake yalnız ekonomik koşulların ve Kilise’nin dinsel baskısının değil, eğitim sisteminin de çocuğu ezdiğine inanıyordu. Yanlış bir eğitim çocuğun hem doğal gelişmesini engelliyor, hem de ona gerçek erdemle hiçbir ilişkisi olmayan yapay bir ahlak kavramı aşılamaya kalkıyordu. Blake, Crabb Robinson’a, “eğitim hiçbir işe yaramaz; günahların en büyüğüdür bana kalırsa” demişti. Alaycı iki dize de yazmıştı bu konuda:</p>
      <blockquote>
        <p>Thanks God, I never was sent to school,</p>
        <p>To be flogged into following the style of a fool.</p>
      </blockquote>
      <blockquote>
        <p>Tanrıya şükür, okula gönderilip, dayak ata ata,</p>
        <p>Aptalları örnek almak öğretilmedi bana.</p>
      </blockquote>
      <p>Blake, <em>Songs of Experience</em>’deki “School Boy” (Okullu Erkek Çocuk) şiirinde, küçüklerin dört duvar arasına hapsedilmesinin zulmüne değinirken,</p>
      <blockquote>
        <p>How can the bird that is born for joy</p>
        <p>Sit in a cage and sing?</p>
      </blockquote>
      <blockquote>
        <p>Sevinç için yaratılan kuş</p>
        <p>Bir kafeste oturup nasıl şarkı söyler?</p>
      </blockquote>
      <p>diye sorar.</p>
      <p><span epub:type="pagebreak" id="page555" title="555"/><em>Songs of Experience</em>’den bir yıl sonra, düzyazıyla yazılan ve Blake’in görüşlerini anlamak açısından ayrıca önemli olan <em>The Marriage of Heaven and Hell </em>çıktı. Saflık dönemi bir çeşit cennetti; yaşamın acı gerçekleriyle karşılaşmaksa bir çeşit cehennemdi. Blake diyalektik bir düşünce biçimini benimseyerek, insanın olumlu gelişebilmesi için karşıtlıkların gerekli olduğunu anlamıştı. İnsan mutluluk duyduğu gibi, acı da çekmeliydi; iyiliği bildiği gibi, kötülüğü de bilmeliydi; <em>Songs of Innocence</em>’ın simgesi kuzuyla karşılaştığı gibi, <em>Songs of Experience</em>’in simgesi kaplanla da karşılaşmalıydı. Blake işte bu yüzden <em>The Marriage of Heaven and Hell</em>’i yazdı ve “without contraries there is no progression” (karşıtlıklar olmadan ilerleme de olmaz) dedi.</p>
      <p>Blake tüm yazılarında, özellikle <em>The Marriage of Heaven and Hell</em>’de, düşünce, ahlak ve din konusunda o güne değin doğru sanılan tüm öğretileri altüst eder. Cazamian ona, “the prince of spiritual revolt” (ruhsal isyanın prensi) demekte haklıdır. Örneğin, Blake akılcı bir çağda yaşadığı halde, aklın insan yaşamına egemen olmasını istemez; insanların aklın kurallarına değil, içgüdülerine uyarak yaşamalarını ister. Hıristiyan bir ülkede yaşadığı halde, Hazreti Musa’nın saptadığı ve Hıristiyan ahlakının temeli sayılan “on buyruk”a inanmaz. Blake’e bakılacak olursa, Hazreti İsa bu on buyruğun hiçbirine uymadığı için dünyanın en erdemli insanı olabilmiştir. Blake cinselliği yadsıyan bir çağda, önüne gelenle düşüp kalkmayı hiç doğru bulmamakla ve sevişmenin gerçek bir sevgiden kaynaklanması gerektiğine inanmakla birlikte, cinsel özgürlük konusunda aklın alamayacağı kadar ilerici bir tutum içindedir. Blake, Freud’dan çok daha önce, cinsel istek duyup o isteği yerine getirmemenin, bir insanın kendi kişiliğine de, çevresine de zarar vereceğini anlamıştı. <em>The Marriage of Heaven and Hell</em>’in en ilginç bölümü olan “Proverbs of Hell”de (Cehennem Atasözleri) “the nakedness of woman is the work of God” (kadının çıplaklığını Tanrı yaratmıştır) dedikten sonra şöyle der: “He who desires, but acts not, breeds pestilence” (istek duyan, ama eyleme geçmeyen, veba salgını üretir). Bir insanın isteklerini zorla engellemesini “Sooner murder an infant in its cradle than nurse unacted desires.” (bir bebeği beşiğinde öldürmekten beter) sayar: Aşkın cinsel yanını her zaman yücel<span epub:type="pagebreak" id="page556" title="556"/>ten Blake, dinin ve ahlak kurallarının cinselliği baskı altında tutmaya çalışması karşısında isyan içindedir. <em>Songs of Experience</em>’in “A Little Girl Lost” (Kaybolan Küçük Kız Çocuk) adlı şiirinde, geleceğin çocuklarına seslenir.</p>
      <blockquote>
        <p>Children of the future age,</p>
        <p>Reading this indignant page,</p>
        <p>Know that in former time,</p>
        <p>Love, sweet love, was thought a crime.</p>
      </blockquote>
      <blockquote>
        <p>Gelecek çağın çocukları,</p>
        <p>Bu öfkeli sayfayı okurken,</p>
        <p>Bilin ki, eskiden,</p>
        <p>Aşk, tatlı aşk, bir cinayet sanılırdı.</p>
      </blockquote>
      <p>Gene <em>Songs of Experience</em>’in “The Garden of Love” (Aşk Bahçesi) adlı şiirinde, Hıristiyan Kilisesi’nin aşkı nasıl yasakladığını, aşkın yerine nasıl ölümü getirdiğini anlatır:</p>
      <blockquote>
        <p>I went to the garden of love</p>
        <p>And saw what I had never seen;</p>
        <p>A chapel was built in the midst</p>
        <p>Where I used to play on the green.</p>
      </blockquote>
      <blockquote>
        <p>Aşkın bahçesine gittim,</p>
        <p>Ömrümde görmediğimi gördüm orada;</p>
        <p>Bir kilise kurulmuştu ortaya,</p>
        <p>Eskiden çimende oynadığım yerde.</p>
      </blockquote>
      <p>Bu kilisenin kapalı kapılarının üstünde, yasaklayıcı on buyruktan her birinin başına eklenen ve “şunu şunu yapmayacaksın” anlamına gelen “thou shalt not” sözcükleri yazılıdır. Eskiden çiçekle dolu olan aşk bahçesi mezarla doludur artık ve karalara bürünmüş papazlar şairin “sevinç ve isteklerini” (“my joys and desires”) yok etmektedirler.</p>
      <p><em>Songs of Experience</em>’deki “The Rose” (Gül) adlı sekiz dizelik şiirde, aşkı, güzelliği, yaşama sevincini simgeleyen gülün, çarpık <span epub:type="pagebreak" id="page557" title="557"/>ahlâk kuralları ve gereksiz korkular yüzünden zehirlenmiş cinsel istekleri simgeleyen bir kurt tarafından nasıl kemirildiği anlatılır:</p>
      <blockquote>
        <p>O Rose, thou art sick:</p>
        <p>The invisible worm</p>
        <p>That flies in the night,</p>
        <p>In the howling storm,</p>
        <p>Has found out thy bed</p>
        <p>Of crimson joy;</p>
        <p>And his dark secret love</p>
        <p>Does thy life destroy.</p>
      </blockquote>
      <blockquote>
        <p>Ey gül, sen hastasın:</p>
        <p>Geceleyin</p>
        <p>Uluyan fırtınada uçan</p>
        <p>Gözle görülmez kurt,</p>
        <p>Senin kızıl sevinç yatağını</p>
        <p>Buldu;</p>
        <p>Ve onun karanlık gizli aşkı</p>
        <p>Senin yaşamını yok ediyor.</p>
      </blockquote>
      <p>Blake eğer cinsel aşk özgürlüğe kavuşmazsa, bunun sonucunun fuhuş olacağına inanırdı. Fuhuşsa, aşkı yok eder, ülkeyi ölüme götürür Blake’e göre:</p>
      <blockquote>
        <p>The Harlot’s cry from street to street</p>
        <p>Shall weave old England’s winding sheet.</p>
      </blockquote>
      <blockquote>
        <p>Fahişenin çığlığı sokaktan sokağa</p>
        <p>Kocamış İngiltere’nin kefenini dokumakta.</p>
      </blockquote>
      <p>Blake, <em>The Marriage of Heaven and Hell</em>’in “cehennem atasözleri”nin birinde, “prisons are built with stones of law, brothels with bricks of religion” (hapishaneler yasa taşlarıyla, kerhaneler din tuğlalarıyla yapılır) der.</p>
      <p>Ne gariptir ki, dinin baskısına böylesine başkaldıran Blake, <span epub:type="pagebreak" id="page558" title="558"/>en gerçek anlamda bir Hıristiyandı. Kilise’ye ve Kilise’nin öğretisini savunan din adamlarına karşı çıkmasının nedeni de gerçek bir Hıristiyan oluşudur. Gelgelelim bu Hıristiyanın öyle görüşleri vardır ki, bu görüşleri XVIII. yüzyılın sonunda değil de XVI. yüzyılda ileri sürseydi, Kilise tıpkı Giordano Bruno’yu ve daha birçoklarını yaktığı gibi, onu da bir odun yığınına bağlayıp cayır cayır yakardı. Blake, örneğin bedenle ruhu birbirinden ayırmazdı. Geleneksel inançları benimseyen Hıristiyanlar açısından, beden tüm kötü içgüdülerin kaynağı sayılırken, Blake, <em>The Marriage of Heaven and Hell</em>’de “man has no body distinct from his soul” (insanın bedeninden ayrı bir ruhu olmadığını) söylerdi. Bununla da kalmayıp, Tanrı’yı ve Hazreti İsa’yı insanla özdeşleştirirdi. Blake’e göre, Hazreti İsa “God becoming as we are, that we may be as he is” (biz onun gibi olalım diye bizim gibi olan tanrı’dır) Crabb Robinson’a göre, Blake gene Hazreti İsa için, “He is the only God, and so am I and so are you.” (“o tek Tanrı’dır” dedikten sonra, “ben de tek Tanrı’yım, sen de tek Tanrı’sın”) diye eklemişti: Aynı düşünceyi bir şiirinde de dile getirir:</p>
      <blockquote>
        <p>Thou art a man, God is no more.</p>
        <p>Thine own humanity learn to adore.</p>
      </blockquote>
      <blockquote>
        <p>Sen bir insansın, Tanrı yok artık.</p>
        <p>Kendi insanlığına tapmasını öğren.</p>
      </blockquote>
      <p><em>The Marriage of Heaven and Hell</em>’de, papazlar ortaya çıktıktan sonra Tanrının insanın içinde bulunduğunun unutulduğunu; Tanrı’ya tapmanın en doğru yolunun, büyük insanlara saygı duymak olduğunu açıklar: “Those who envy or calumniate great men hate God, for there is no other God” (Büyük insanları kıskananlar ya da onlara karaçalanlar Tanrı’dan nefret ederler; çünkü büyük insanlardan başka Tanrı yoktur). Blake’e göre geleneksel din kavramlarının temsilcisi olan melek, bu sözü duyunca öfkeden neredeyse morarır. Ama sonra kendini denetim altına alıp, yüzünün rengini ilkin yeşile, sonra sarıya döndürür; en sonunda da pembe beyaz, gülümseyen bir çehre takınır zorla. Genellikle insanı pek güldürmeyen Blake’in, yapmacık din<span epub:type="pagebreak" id="page559" title="559"/>darlıktan söz ederken –bu meleğin bozulmasını anlatırken olduğu gibi– gülmeceye başvurduğu görülür. Örneğin, papazların savundukları Hıristiyanlığın o yasaklayıcı ve acımasız Tanrı’sına “nobody’s daddy” (hiç kimsenin babası değil) sözcüklerini kısaltarak “Nobodaddy” diye komik bir ad takar. Son yazılarından biri olan “The Last Judgement”da (Kıyamet Günü), Hazreti İsa’nın öğrettiklerini din adamlarının bilinçli olarak nasıl yanlış yorumladıklarını çarpıcı bir imgeyle dile getirir: “The modern Church has crucified Christ with the head downward” (Çağımızın Kilisesi, İsa’yı tepetaklak ederek çarmıha gerdi). Her çeşit baskıya başkaldıran Blake’in siyasal tutumunda da çok ilerici olduğunu, Fransız Devrimi’ni ve Amerika Birleşik Devletleri’nin Büyük Britanya’ya karşı açtığı bağımsızlık savaşını candan desteklediğini söylemeye gerek bile yok.</p>
      <p><em>Songs of Innocence and Experience</em> ile <em>The Marriage of Heaven and Hell </em>üzerinde böyle uzun uzun durmamızın nedeni, Blake’in düşüncelerini ve inançlarını ortaya koymak amacı değildi sadece. Öteki yazılarından farklı olarak, “anlaşılır” oldukları için bunlara önem verdik. Blake, <em>Songs of Innocence and Experience</em> ve <em>The Marriage of Heaven and Hell </em>dışında, kendine özgü basım yöntemiyle bir yığın kitap çıkardı:<em> The Book of Thel </em>(Thel’in Kitabı); tamamlamadığı <em>The French Revolution</em> (Fransız Devrimi);<em> The Vision of the Daughters of Albion</em> (Albion’un Kızlarının Gördükleri Hayal); gravürleri ayrıca güzel olan <em>Europe: A Prophecy </em>(Avrupa: Bir Kehanet); gene tamamlamadığı <em>The Book of Urizen</em> (Urizen’in Kitabı); <em>The Book of Ahania (</em>Ahania’nın Kitabı); <em>The Book of Los</em> (Los’un Kitabı); yarım bıraktığı ve dokuz bölüme değil “dokuz geceye” bölünen <em>Vala or the Four Zoas </em>(Vala ya da Dört Zoa’lar) –“Zoa” sözcüğünü ne anlamda kullandığı bilinmez–; <em>Jerusalem</em> (Kudüs) ve <em>Milton</em>. Bu son uzun şiiri bizi ayrıca ilgilendirir; çünkü Blake’in mektuplarından birinde ileri sürdüğüne göre, Milton çocukluğundan beri Blake’i çok sever, sık sık gelip ona yüzünü gösterirmiş. Blake, Milton’u, kendi de farkında olmadan aslında Satan’dan yana çıkan bir şair olarak değerlendirdiği için, <em>Paradise Lost</em>’un yazarını ayrıca önemsiyordu. Blake’e bakılacak olursa, Milton kötü bir yanılgıya düşmüş, isyanı açıkça savunacağı yerde, acımasız bir Tanrı kavramından kaynakla<span epub:type="pagebreak" id="page560" title="560"/>nan baskı düzenini savunmuştu. Milton şiirini Milton’u yanılgıdan kurtarmak amacıyla kaleme alan Blake, ölüler diyarından gelen o yüce şairin, onun ruhuna girdiğine, ona <em>Milton</em>’u yazdırdığına inanırdı.</p>
      <p>Blake’in elimize geçmeyen yazmaları da olduğunu biliyoruz; ne var ki, bunlar Blake’in eşinin 1831’de ölümünden sonra, şairin hayranlarından ressam Frederick Tatham tarafından “dinsel nedenlerden ötürü” yakılmıştı. Elimize geçen, adlarını verdiğimiz yapıtlara gelince, onları tam olarak anlamamızın, doğru dürüst yorumlayabilmemizin yolu yoktur. Blake bunlara “prophecies” (kehanetler) ya da “prophetic books” (kehanet kitapları) derdi. Zaten şiirle kehanet aynı şeydi Blake’e bakılacak olursa. Birçoklarının onu deli sanmasının nedeni de bu kehanet kitaplarıydı. Blake’in ilk yaşamöyküsünü yazan ve onun deli olmadığını bilen Gilchrist bile, “mere ravings” (düpedüz saçmalamalar) diye tanımlar bu kitapları. Hatta kimi eleştirmenlere göre, bunlar “otomatik” yazı denilen türdendi; yani Blake değil mantık silsilesine, az çok mantıklı sayılabilecek çağrışımlara bile başvurmadan, aklına geleni, daha doğrusu bilinçaltına geleni, karmakarışık bir biçimde kaleme alıyordu. Biz bu varsayıma inananlardan değiliz. Bize kalırsa, Blake gelişigüzel yazmıyordu, söylemek istediği belirli şeyler vardı; ama ne çare ki, bunları bize iletemedi.</p>
      <p>Blake’in gece gündüz okuduğu <em>Kutsal Kitap</em>’ın anlatımını andıran ve genellikle çok uzun dizelerden oluşan bu ölçüsüz ve uyaksız şiirleri anlayamamamızın başlıca nedeni, Blake’in Yunan mitolojisi gibi herkesin bildiği bir mitolojiyi kullanacağına, kendine özgü bir mitoloji uydurmuş olmasıdır. <em>Jerusalem</em>’de şöyle der:</p>
      <blockquote>
        <p>I must create a system or be enslaved by another man’s,</p>
        <p>I will not reason or compare; my business is to create.</p>
      </blockquote>
      <blockquote>
        <p>Bir yöntem yaratmalıyım, yoksa başka birinin yöntemine köle olurum.</p>
        <p>Ben mantık yürütüp karşılaştırmalar yapmayacağım;</p>
        <p class="pull-right">benim işim yaratmaktır.</p>
      </blockquote>
      <p><span epub:type="pagebreak" id="page561" title="561"/>Gerçi Blake kendine özgü bir yöntem ve bir mitoloji yaratmıştır ama; başkalarının şiirlerinde Afrodit’in aşkı, Poseidon’un denizi, Diana’nın ayı ya da bekâreti, şu ya da bu tanrı ya da tanrıçanın şunu ya da bunu temsil ettiğini bildiğimiz için, şairlerin ne demek istediğini anlarız. Oysa Blake uydurduğu mitolojik kişilerin neyi temsil ettiğini bize söylemez. Los, Orc, Urizen, Enitharmon, Albion, Vala, Zoa, Thel, Ahania, Oothoon, Theotormon, Bromion, Fuzon, Beulah, Rintrah, Palomabron, Bowlahoola, Allamanda, Golgonooza, Olalon, Entune, Luvah, Tharmes, Rahab, Tirzah vb. gibi acayip adlar arasında şaşırıp kalırız. W. P. Witcut’ın dediği gibi, bitkiler yerine simgelerden oluşan vahşi bir ormanda yolumuzu yitiririz sanki. Urizen’nin ahlak alanında baskıyı ve katı yasaları temsil ettiğini anlar gibi oluruz; derken bir de bakarız ki, Enitharmon temsil ediyor bunları. Los’un zamanı mı, hayal gücünü mü simgelediğini, yoksa ışığın bir savunucusu mu olduğunu bilemeyiz. Blake, “eternity” (sonsuzluk), “reason” (akıl), “mystery” (giz), “vision” (hayal), “imagination” (imgelem) gibi birçok sözcüğe de, alışılagelmiş anlamlarından başka anlamlar verir. “The shadowy female” (gölgeli dişi), “the starry seven” (yıldızlı yediler), “the western path” (batı yolu), “soft Beulah’s night” (yumuşak Beulah’nın gecesi), “the gate of the tongue” (dilin kapısı) gibi deyimleri sık sık kullanır; ama biz bunların ne demek olduğunu kestiremeyiz. Hatta Highgate gibi bir Londra mahallesine bile, bilemediğimiz özel bir anlam verir.</p>
      <p/>
      <p>Sanki Blake şifreyle bilmeceler yazmış gibi, bunları çözümlemeye kalkan E. J. Ellis, Margaret Rudd, Kathleen Raine, D. V. Erdman, Northrop Frye gibi birçok Blake uzmanı çıkmıştır ortaya. Northrop Frye’a bakılacak olursa, birkaç parça bir yana anlaşılamayacak hiçbir şey yoktur Blake’in kehanet kitaplarında. Gelgelelim bu eleştirmenin yaptığı açıklamaların da hiçbir anlaşılır yanı yoktur bizim açımızdan. Üstelik bu uzmanlardan her birinin yorumu, bir ötekinin yorumundan bambaşka olduğu için, bir ara bizim de yaptığımız gibi, o yorumları incelemeye kalkanlar, Blake’in kehanet kitaplarını daha da az anlar hale gelirler. Blake’in yazdıklarını aklımızla çözümlemekten vazgeçip, düşünce açısından ilginç ya da şiir olarak güzel bulduğumuz <span epub:type="pagebreak" id="page562" title="562"/>yerleri –çünkü böyle birçok yer vardır– okumakla yetinmek en doğru yoldur belki de. Örneğin, <em>Europe: A Prophecy </em>son derece sevimli bir biçimde başlar: Bir lalenin üzerine konmuş küçücük bir peri, Blake’le alay eder. Blake bir kelebeği yakalarcasına, şapkasıyla onu yakalayıp odasına götürür. Orada eline kalem kâğıt alır. Peri de yazı masasının bir köşesine konup, <em>Europe</em> kehanetini şaire dikte eder. Ne var ki, böylesine aydınlık bir biçimde başlayan şiir, bir süre sonra gene karanlıklara gömülür. <em>Jerusalem</em>’de ise, anladığımız ender yerlerden biri, Blake’in kötü güçlere karşı savaşını göstermek açısından en güzel şiirlerinden biri olan, daha sonraları müziği yapılıp hâlâ söylenen bir şarkıdır:</p>
      <blockquote>
        <p>Bring me my bow of burning gold!</p>
        <p>Bring me my arrows of desire!</p>
        <p>Bring me my spear! O clouds unfold!</p>
        <p>Bring me my chariot of fire!</p>
      </blockquote>
      <blockquote>
        <p>I will not cease from mental fight,</p>
        <p>Nor shall my sword sleep in my hand,</p>
        <p>Till we have built Jerusalem,</p>
        <p>In England’s green and pleasant land.</p>
      </blockquote>
      <blockquote>
        <p>Yanar altından yayımı getirin bana!</p>
        <p>İstek oklarımı getirin bana!</p>
        <p>Mızrağımı getirin bana! Ey bulutlar savrulun!</p>
        <p>Ateşten arabamı getirin bana!</p>
      </blockquote>
      <blockquote>
        <p>Kafamla savaşmaktan vazgeçmeyeceğim,</p>
        <p>Kılıcım elimde uyuklamayacak,</p>
        <p>Biz ülkelerin en güzelini kuruncaya dek</p>
        <p>İngiltere’nin yeşil güzel topraklarında.</p>
      </blockquote>
    </section>
  </body>
</html>