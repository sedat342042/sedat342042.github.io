<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>İngiliz Edebiyatı Tarihi</title>
		<link href="css/chapter.css" rel="stylesheet" type="text/css"/>
	</head>
	<body class="chapter" epub:type="chapter">
    <section>
			<span epub:type="pagebreak" id="page486" title="486"/>
      <header>
        <h1 class="bolum">Yedinci Bölüm</h1>
        <h2>Dr. Samuel Johnson</h2>
      </header>
      <p>Alexander Pope’un 1744’te ölmesiyle birlikte, Neo-Klasisizm edebiyatta etkinliğini yitirmeye başlamış, bir sonraki bölümde göreceğimiz gibi, XVIII. yüzyılın ikinci yarısında Pre-Romantik diyebileceğimiz yeni bir çığır açılmıştı. Ne var ki, Dr. Johnson 1709 ile 1784 yılları arasında yaşadığı ve Pope’dan tam kırk yıl sonra öldüğü halde, yeniliklere sırt çevirip, ömrünün ilk yarısında egemen olan Neo-Klasik ilkelere bağlı kalmayı yeğ tuttu. Kendileri de belki farkında olmadan şiirde yeni bir hava estirenlere karşı çıktı. Örneğin, Thomas Gray’i beğenenlere, “he was dull in a new way and that made many people think him great” (bu adam yeni bir biçimde cansıkıcı olduğu için, birçoklarının onu büyük sandıklarını) söyledi. Doğaya tapılmaya başlanan bir çağda, İskoçya’nın vahşi ve görkemli manzaralarına hayran kalanları alaya alarak, bir İskoçyalı’nın görüp görebileceği en görkemli manzaranın onu İngiltere’ye götürecek yol olduğunu söyledi. Edebiyatta duygulara ve hayal gücüne önem verenlere dudak büküp, aklın egemenliğini savundu. Gençlerin coşkuya kapılmamalarını, her yazdıklarını titizlikle gözden geçirmelerini, ayrıca güzel buldukları bir tümceye gelince, onun hemen üstünü çizip metinden çıkarmalarını salık verdi. Zaten Dr. Johnson edebiyatta tutucu olduğu kadar, din ve siyaset alanında da Anglikan Kilisesi’ne ve Tory partisine bağlı bir tutucuydu. Ama ileride göreceğimiz gibi, bu tutuculuğu, herkesin iyimserliği bir yaşam felsefesi olarak benimsediği bir çağda, tıpkı Swift’inki gibi, onun neredeyse dramatik boyutlara varan kötümserliğinden, ya<span epub:type="pagebreak" id="page487" title="487"/>şamın mutlu olabileceği umudunu yitirmesinden kaynaklanmaktaydı. Yazılarından kat kat daha ilginç olan kişiliğini inceleyince, darkafalı sayılabilecek bir tutuculuğun ardında, açığa vurmadığı derin acılar, denetim altında tutmaya canla başla uğraştığı coşkulu bir duyarlılığın gizlendiği anlaşılır. Dr. Johnson her an yitirebileceği ruhsal dengesini koruyabilmek için tutuculuğa dört elle sarılır sanki. İşte bu yüzdendir ki, Legouis ile Cazamian gibi kimi eleştirmenler, XVIII. yüzyılın ikinci yarısının Romantik eğilimlerinin onun da bilinçaltında var olduğunu, ama Dr. Johnson’un bunları bilinçaltında tutmaya çaba gösterdiğini ileri sürerler.</p>
      <p>Her zaman Dr. Johnson diye anılan Samuel Johnson, 1709’da Lichfield kasabasında dünyaya geldi. Bir kitapçı dükkânı işleten yoksul bir adamın oğluydu. Okuma yazma öğrenir öğrenmez, o dükkândaki kitapların içine daldığından, babasının mesleği çok önemli bir rol oynadı kişiliğinin gelişmesinde. Samuel Johnson küçücükken, “scrofula” yani sıraca denilen deri hastalığına tutuldu. İngiltere Kralı’nın hastaya el sürmesiyle bu hastalığın iyileşeceği sanıldığı için, İngilizcede sıracaya “the King’s evil” (Kralın hastalığı) adı da verilir. Bu umutla, küçük Samuel üç yaşındayken, Kraliçe Anne’in ona dokunması için Londra’ya götürüldü. Ama Kraliçenin dokunması hiçbir işe yaramadı, Dr. Johnson’un hastalığı ömrünün sonuna değin geçmedi. Bu yüzden son derece çirkinleşti, gözlerinden biri görmez oldu. Samuel Johnson doğduğu kasabanın okulunu bitirdikten sonra Oxford’a gitti. Ama orada geçinebilecek kadar parası olmadığından, diplomasını alamadan üniversiteden ayrılmak zorunda kaldı. Ancak çok daha sonraları, altmış yaşını geçtikten sonra, ona hem Dublin’deki Trinity College’den, hem de Oxford’dan fahri doktora payesi verildi.</p>
      <p>Dr. Johnson 1735’te, yirmi altı yaşındayken, kendinden yirmi üç yaş büyük, kırk dokuz yaşında bir dula âşık olup onunla evlendi. On yedi yıl süreyle, yani eşi ölünceye değin ona bağlı kaldı. Bu anası yaşındaki kadını daha sonraları da unutmadı. Yaşam öyküsünü yazan Boswell’e ihtiyarlığında, “Sir, it was a love marriage on both sides” (Efendim, her iki taraf için de bir aşk evliliğiydi bu) demişti. Bu dul bayanın kızının Boswell’e anlattık<span epub:type="pagebreak" id="page488" title="488"/>larına göre, eşiyle ilk tanıştığı sırada Dr. Johnson’un görünüşü berbatmış. Gençliğinde çok sıska olduğundan, iri kemik yapısı ayrıca çirkin görünüyor, deri hastalığının yüzünde bıraktığı izler ayrıca göze batıyormuş. Sara nöbetine tutulmuşcasına, ansızın irkilip kıvranmaları, acayip el kol hareketleri, insanı hem şaşırtıyor, hem de güldürüyormuş. Ama dul bayan, Dr. Johnson’un konuşmasından öyle etkilenmiş ki, o güne değin böylesine aklı başında bir adam görmediğini söylemiş kızına.</p>
      <p>Dr. Johnson evlendikten sonra geçimini sağlayabilmek umuduyla bir özel okul açtı. Ama bu okula gele gele, ancak üç öğrenci geldi. Bunlardan biri, daha sonraları çağının en ünlü tiyatro oyuncusu olan, öğretmeninden ancak sekiz yaş küçük David Garrick’di. Garrick, kardeşi George ve üçüncü öğrenci, odalarının anahtar deliğinden Johnson’ları dikizlerlermiş. Garrick hem Johnson’u, hem de tombul yanaklı, yüzü kıpkırmızı boyalı, çok biçimsiz ve çok şişman eşini taklit ederek, öteki iki öğrenciyi kahkahalarla güldürürmüş. Bir yıldan biraz fazla süren bu başarısız okul faslından sonra, Dr. Johnson öğrencisi Garrick’le birlikte, Lichfield’den ve eşinden bir süre ayrılıp Londra’ya gitti. Garrick tiyatrolarda oynamaya başladı, çok geçmeden ünlü oldu. Ama kalemiyle geçinmek isteyen Dr. Johnson, korkunç bir sefalet içinde yıllarca süründü. Gençliğinin acılarla dolu bu döneminden Boswell’e söz etmekten pek hoşlanmadığı için, bu konuda ayrıntılı bilgimiz yok. Bir ara bir dergi ona Parlamento raporlarını yazma görevini verdi. Dr. Johnson Parlamento’da nelerin konuşulabileceğini aşağı yukarı bildiğinden, Parlamento’ya hiç ayak basmaz, orada sözde verilen söylevleri, kendi siyasal düşünceleri doğrultusunda uydurup uydurup yazardı. Ne var ki, okuyucuların bu uydurma haberleri gerçek sandığını, bunlara inandığını anlayınca, “accessory to the propagation of falsehood” (yalanın yayılmasına âlet olmayacağını) söyleyerek, parlamento raporu yazma işinden vazgeçti.</p>
      <p>Dr. Johnson 1762’de devletten bir “pension” yani sürekli bir para yardımı alıncaya değin hep geçim sıkıntısı çektiğinden, çok yazmak zorunda kaldı. Daha sonraları yayımladığı ünlü sözlükte açıkladığı gibi, Grub Street, açlıktan ölmemek için kendilerinden her isteneni yazmaya katlanan yoksul yazarların oturdukla<span epub:type="pagebreak" id="page489" title="489"/>rı sokağın adıydı (İngiliz argosunda “grub” yiyecek anlamına da gelir) ve Johnson’un yazdıkları da Grub Street ürünleriydi çoğunlukla. Johnson buruk bir alaycılıkla, “no man but a blockhead ever wrote except for money” (enayiler bir yana, herkes para için yazar) demişti. İşte bu geçim sıkıntısı yüzünden, kendini hep tembel olmakla suçlayan Dr. Johnson o kadar çok yazdı ki, yayımlarının tümünü anımsayamaz hale geldi; bunların tam bir kataloğunu çıkaramayacağını söyledi. Edebiyat türlerinin neredeyse hepsini denedi: Gazetecilik yaptı, dergi çıkardı, çeviri yaptı; eleştiriler, denemeler, yaşamöyküleri, şiirler, seyahatnameler, öyküler; din, siyaset, felsefe konularında makaleler; başkalarının kitaplarına önsözler yazdı; Shakespeare’in açıklamalı bir baskısını ve koskocaman bir sözlük yayımladı. Irene adında, klasik kurallara uygun bir tragedya bile yazdı. Johnson’un gençliğinde yazdığı Irene’yi Garrick 1749’da sahneye koyup başrolü oynayarak, arkadaşına 300 İngiliz Lirasına yakın para kazandırdı. Kaynak olarak, Richard Knolles’un 1603’te çıkan <em>General History of the Turks’</em>ünden (Türklerin Genel Tarihi) yararlanan bu tragedyanın baş kişisi “the Emperor Mahomet” yani Fatih Sultan Mehmet olduğu için Irene’nin bizi ayrıca ilgilendirmesi gerekir. Ne var ki, Irene bir tiyatro oyunu sayılamaz. Burada Fatih, Fatih’in adamları ve Yunanlı tutsaklar, birbirlerine sürekli ahlak ve bilgelik dersleri vererek konuşup dururlar sadece. Üstelik de çok tatsız ve cansıkıcı bir biçimde konuştukları için bu tragedyayı hazla okumanın pek yolu yoktur.</p>
			<figure class="right">
				<img src="image/p489.jpg"/>
				<figcaption>Dr. Samuel Johnson’ın Sir Joshua Reynolds tarafından yapılan portresi</figcaption>
			</figure>
      <p>Dr. Johnson yazarlığa şiirle başladı herkes gibi. 1738’de yayımladığı London’u, Juvenalis’in bir taş<span epub:type="pagebreak" id="page490" title="490"/>lamasını örnek alarak, Neo-Klasiklerin tümünün benimsedikleri heroic couplet’le yazdı. Özgün bir şiirden çok, bir uyarlama sayılması gereken London’da, Thales adında biri (bu tipi çizerken, daha sonraları sözünü edeceğimiz gençlik arkadaşı Richard Savage’den esinlenmişti belki de) Londra’dan ayrılıp Galler’in ıssız bir bölgesine yerleşmeyi tasarlarken, başkente verip veriştirir; Londra’nın tüm olumsuz yanlarını gözler önüne serer: Londra’da ahlak yozlaşmıştır, din etkisini yitirmiştir, yoksullar baskıya uğramaktadır, zenginler küstahtır, yüksek sınıflar Fransız modalarına körü körüne uyma özentisi içindedir, başkentin sokaklarındaki hırsızlar ve katiller yüzünden yurttaşlar tehlike içinde yaşamaktadır vb.</p>
      <p>Çok daha sonraları, 1749’da, Neo-Klasiklerin sevdikleri tek koşuk türüyle, yani gene heroic couplet’le yazılan <em>The Vanity of Human Wishes</em>, Juvenalis’in başka bir taşlamasından esinlendiği halde, London’dan çok daha özgün sayılır. Dr. Johnson, “her şey nafiledir” diye özetleyebileceğimiz bu şiirde, çok kötümser bir yaklaşımla, yücelmek isteyen nice kişinin –bu arada Thomas Wolsey’nin, Duke of Buckingham’ın, İsveç Kralı Charles’ın– nasıl hüsrana uğradıklarını, Galileo gibi büyük bilim adamlarının nasıl mahvolduklarını anlatır. İnsanların en çok istedikleri şeyler, örneğin güzel olmak ya da uzun süre yaşamak bile, bir acı kaynağına dönüşebilir. Dr. Johnson’a bakılacak olursa, <em>The Vanity of Human Wishes</em> şiirin kısır olduğu bir dönemde iyi bir şiir sayılabilir belki. Ama saçmalamak pahasına da olsa, Romantizm’e karşı XVIII. yüzyıl şiirlerini savunma çabasından hiç mi hiç vazgeçmeyen T. S. Eliot’ın, bunu da, <em>London’</em>ı da “among the greatest verse satires of English or any other language” (İngilizcede ya da başka herhangi bir dilde koşuklu yazılan taşlamaların en yüceleri arasında) saymasına da biraz şaşarız.</p>
      <p>Dr. Johnson çoğu denemelerini <em>The Rambler</em> (Başıboş Dolaşan) adlı dergide topladı. 1749 ile 1752 yılları arasında haftada iki kez çıkan <em>The Rambler’</em>in iki yüz sekiz sayısı yayımlandı. Bu yazıların, beşi dışında hepsini Dr. Johnson kaleme aldı. Dergisine böyle bir adı, daldan dala atlayacağını belirtmek için seçmişti herhalde. Ne var ki, <em>The Rambler</em>’de ele alınan konular değişik olduğu halde, Dr. Johnson’un amacı tektir: “To inculcate wis<span epub:type="pagebreak" id="page491" title="491"/>dom or piety” (Ahlâkı ya da dinselliği öğretmek). Ahlâkı dinden ayırmayan Dr. Johnson, Boswell’in deyişiyle, “a majestic teacher of moral and religious wisdom” (ahlaksal ve dinsel bilgeliğin görkemli bir öğretmeni) olmak istiyordu. Gelgelelim fazlasıyla “görkemli” olduğundan, aşağı yukarı aynı amacı güden, ama denemelerine gülmece öğeleri katan, her zaman hoşgörülü ve güleryüzlü olan Addison ile Steele kadar başarılı bir öğretmen olamadı. Dr. Johnson’ın denemeleri fazla ölçülü ve resmidir. Klasik kuralların katı kalıplarına fazla bağlı kalır, hayal gücüne ve fantaziye yer vermemeye fazla özen gösterir. Bu yüzden de Addison ile Steele hâlâ hazla okunurken, Dr. Johnson’un denemeleri biraz cansıkıcı, hatta biraz ukalaca gelir bizlere. 1758 ile 1760 yılları arasında, <em>The Idler</em> (Tembel) adı altında haftada bir kez başka bir dergide yayımladığı denemeler için de aynı şeyi söyleyebiliriz. <em>The Spectator’</em>da olduğu gibi bu denemelerde de Dr. Johnson, kendini temsil eden Mr. Sober (Aklı Başında ve Dingin), eleştirmen Dick Minim (En Az), Jack Whirler (Fır Fır Dönen), Tom Restless (İçi İçine Sığmayan) gibi kişiler uydurur. Ne var ki, Addison ile Steele’inkiler gibi canlı insanlar izlenimini vermekten çok, soyut kavramların temsilcileri gibidir bu kişiler.</p>
      <p>Öteden beri İngiliz dilinin bir sözlüğünü yapmayı düşünen Dr. Johnson, böyle bir sözlüğü nasıl hazırlayacağını açıklayan yazıyı 1747’de kaleme aldı ve bu yazının bir kopyasını, edebiyata merakıyla da tanınmış ünlü bir siyaset adamı olan varlıklı Lord Chesterfield’e göndererek, onun desteğini diledi. Ama Lord Chesterfield bu işle hiç ilgilenmedi. Ancak <em>A Dictionary of the English Language</em> (İngiliz Dilinin Bir Sözlüğü) 1755’te yayımlandıktan sonra bu sözlüğü öven bir makale yazdı. Bunun üzerine fena halde öfkelenen Dr. Johnson, soylu lordun bu gecikmiş desteğini reddeden bir mektup kaleme aldı. Bir yazarın özel bir kişiden ya da bir kurumdan para yardımı almadan, en ağır işlerin altından kalkabileceğini kanıtlamak istercesine, sadece Lord Chesterfield’e değil, sanatçılarla yazarları koruyan kişilere de açıkça meydan okudu bu mektubunda. Alaycı bir soruyla konuya girerek, verip veriştirdi:</p>
      <blockquote>
				<span epub:type="pagebreak" id="page492" title="492"/>
        <p>Is not a patron, my Lord, one who looks with unconcern on a man struggling for life in the water, and when he has reached ground, encumbers him with help? The notice which you have been pleased to take of my labours, had it been early, had been kind; but it has been delayed till I am indifferent and cannot enjoy it, till I am solitary and cannot impart it, till I am known and do not want it.</p>
      </blockquote>
			<blockquote>
        <p>Boğulmamak için suda çırpınan bir adama hiç aldırmadan bakıp, o adam karaya çıktıktan sonra yardım edeceğim diye ayağına dolanan kişi, onun koruyucusu değil midir, Lord’um? Lütfedip emeklerimin ürününe gösterdiğimiz ilgi, daha önce gösterilseydi bir iyilik olurdu. Ama o kadar gecikti ki, artık kayıtsızım, sevinemiyorum bu ilgiye; o kadar gecikti ki, artık yalnızım, başkalarına söyleyemiyorum bunu; o kadar gecikti ki, artık tanınıyorum ve istemiyorum böyle bir ilgiyi.</p>
      </blockquote>
      <p>Dr. Johnson’ın Lord Chesterfield’e öfkesi hiçbir zaman geçmedi. “I thought him a lord among wits, but he is only a wit among lords” (onu parlak zekâlıların lordu sanırdım; ama o ancak lordların parlak zekâlısıymış) dedi. Daha sonraları bu lordun nikâh dışı oğlu Philip’e yazdığı ve yüksek sosyeteden bir gencin eğitimi ve yaşam felsefesi konusunda (gereğinde entrika çevirmeyi bile salık verdiğine göre, pek erdemli sayılmayacak) düşüncelerini içeren mektuplar yayımlanınca, öfkesi yeniden patlak veren Dr. Johnson, bu ünlü mektupların “the manners of a dancing-master and the morals of a whore” (bir dans öğretmeninin davranışıyla bir orospunun ahlaksal tutumunu) öğrettiklerini söyledi.</p>
			<figure class="left">
				<img src="image/p492.jpg"/>
			</figure>
      <p><span epub:type="pagebreak" id="page493" title="493"/>Dr. Johnson beş sekretere dikte ederek, bu koskoca sözlüğü sekiz yıl gibi kısa bir sürede tamamladı. Üstelik tembelliğinden hep yakınıp durdu bu arada. Ünlü tiyatro oyuncusu David Garrick, bu amaçla kurulan Acadèmie Française’in kırk üyesinin Fransız dili sözlüğünü ancak otuz dokuz yılda bitirmelerine değinerek, arkadaşını övdü:</p>
      <blockquote>
        <p>And Johnson, well-armed like a hero of yore,</p>
        <p>Has beat forty Frenchmen and will beat forty more.</p>
      </blockquote>
      <blockquote>
        <p>Geçmiş günlerin bir kahramanı gibi, iyi silahlanmış Johnson,</p>
        <p>Kırk Fransızı yendi, kırkını daha da yenecek.</p>
      </blockquote>
      <p>Gerçi Dr. Johnson bir “lexicographer” yani bir sözlük uzmanı olarak yetiştirilmemişti. Ama İngiliz dili ve edebiyatı alanında gerçekten “iyi silahlanmıştı”. Sözcüklerin anlamlarını sadece açıklamakla kalmayıp, onlara örnek vermek için sözlüğüne eklediği alıntılarla kanıtladı bunu. Bu alıntılara şöyle bir göz atınca, Dr. Johnson’un sözlüğünü yayımladığı 1755 yılına değin İngiltere’de çıkan kitapların hepsini okuduğunu sanır, hayretlere düşeriz, Bosweel’e bakılacak olursa, Dr. Johnson bir kitabı eline alıp, birkaç sayfasını çevirir çevirmez, o kitabın içeriğini ve değerini hemen kavrarmış; hatta bir arkadaşına, biraz şaşarak, “Sir, do you read books through?” (Efendim, yoksa siz kitapları başından sonuna kadar mı okursunuz?) diye sormuş.</p>
      <p>Dr. Johnson, <em>A Dictionary of the English Language’</em>in önsözünde açıkladığı gibi, sürekli yeni sözcükler ortaya çıktığı, birçok sözcük de geçerliliğini yitirdiği için, hiçbir sözcüğün kusursuz sayılamayacağını biliyordu. Amacı, İngilizcenin en olumlu bir aşamaya vardığı Elizabeth Çağı ve genellikle XVII. yüzyıl dilini temel kabul edip, sözcüklerin söylenişlerini ve anlamlarını saptamak, bu sözcüklerin nasıl kullanılacakları konusunda en iyi örnekleri vermek, İngilizceyi arındırmak ve yabancı dillerin, özellikle Fransızcanın etkisinden kurtarmaktı. Bu amacını gerçekleştirmede öyle başarılı oldu ki, kendi ölmeden önce sözlüğünün beş yeni baskısı çıktı. Bu sözlük XIX. yüzyıl boyunca, hatta XX. yüzyılın başlangıcında, yani 1928’de <em>Oxford English <span epub:type="pagebreak" id="page494" title="494"/>Dictionary</em> basılıncaya kadar, İngilizlerin en güvenilir başvuru kitabı oldu. Thackeray’nın 1848’de yayımlanan <em>Vanity Fair’</em>ini okuyanlar, okulu bitiren kızların her birine Dr. Johnson’un sözlüğünün armağan edildiğini ve bu romanın baş kişisi Becky Sharp’ın, okul binasından uzaklaşır uzaklaşmaz, sözlüğü arabanın penceresinden attığını anımsayacaklardır.</p>
      <p><em>A Dictionary of the English Language </em>yararlı olmasına çok yararlıydı; ama Dr. Johnson kişisel önyargılarına ve fantezilerine kapılarak, kimi sözcüklerin tümüyle uydurma tanımlamalarını yapmaktan da kendini alamıyordu zaman zaman. Örneğin, İskoçyalılar yulaf ezmesini sevdikleri, kendi de İskoçyalılar’dan hoşlanmadığı için, yulafı İngiltere’de atların yemi, İskoçya’daysa halkın başlıca besini olarak tanımlıyordu. “Patron”un yani sanatçının koruyucusunun tanımlanması, bir ara kendi “patron”u olmasını istediği Lord Chesterfield’le başından geçen tatsız olayı yansıtan alaycı bir uydurmadır: “A wretch, who supports with insolence and is payed with flattery” (Küstahlıkla yardım eden ve dalkavuklukla ödenen berbat bir herif). Sözlüğü çıktıktan yedi yıl sonra kendisine de devletçe maaş bağlandığı halde, “pension” sözcüğünün tanımlanmasında, devlete de, devletten para yardımı alanlara da hakaret eder: “An allowance made to anyone without an equivalent. In England it is generally understood to mean pay given to a state hireling for treason to his country.” (Karşılık almadan herhangi birine bağlanan maaş, İngiltere’de, devletin kiraladığı bir kişiye, ülkesine ihanet etmesi için verilen para anlamına gelir genellikle.) Dr. Johnson’un sözcüklere yanılarak yanlış anlamlar verdiği de oluyordu. Bir kadın ahbabı bunun nedenini sorunca Dr. Johnson, “ignorance, madam, pure ignorance” (cahillik, bayan, düpedüz cahillik) demekle yetinmişti.</p>
      <p>Dr. Johnson bugün haz duyarak okuduğumuz tek yapıtı olan <em>Rasselas, Prince of Abyssinia’</em>yı (Habeşistan Prensi Rasselas) 1759’da yazdı. O sırada çok moda olan öteki “oriental tale”ler (Doğu masalları) gibi, çok belirsiz bir doğu ülkesi dekorunda geçen <em>Rasselas’</em>ı, öğretici bir öykü diye tanımlayabiliriz. Ne var ki, <em>Rasselas’</em>da, gerçek izlenimi veren bireylerden çok, bazı kavramları temsil eden kişiler vardır. Birkaç satırla özetlenebilecek öykününse hiçbir önemi yoktur. Kişileri ve öyküyü bir araç olarak <span epub:type="pagebreak" id="page495" title="495"/>kullanan Dr. Johnson’un ileri sürdüğü düşüncelerdir burada önemli olan. İşte bu yüzden <em>Rasselas’</em>ın, o sıralarda artık iyice gelişen roman türüne girmediğini, bir deneme niteliği taşıdığını söyleyebiliriz. Edebiyat türü olarak <em>Rasselas, </em>bize Voltaire’in <em>Candide</em>’ini anımsatır. Ama <em>Candide’</em>den birkaç hafta önce yayımlandığı için, Johnson’un Voltaire’in etkisinde kaldığı söylenemez. Dr. Johnson sırf para kazanıp annesinin cenaze masraflarını ve kadıncağızın ölmeden önce yaptığı borçları ödeyebilmek için, bir tek haftada, sabahlara kadar oturarak yazmıştı bu kısa kitabı.</p>
      <p>Habeş İmparatoru’nun oğlu Prens Rasselas, yaşadığı güzel vadiden ayrılarak, kız kardeşi Nekayah ve öğretmeni görmüş geçirmiş yaşlı filozof Imlac’la Mısır’a gider. Yurdundaki dingin yaşam Rasselas’a yetmemektedir. Genç prens gerçek mutluluğu ister, “surely happiness is somewhere to be found” (mutluluk mutlaka bir yerlerdedir, bulunabilir) diye düşünür. Gelgelelim hiçbir yerde bulamaz mutluluğu. En bilge geçinenler, başkalarına en akıllı uslu öğütleri verenler, kendi başlarına gelen bir felâketi göğüsleyemezler. Örneğin, stoacı felsefeyi savunan biri, kendi kızı ölünce perişan olur. Toplumu terkedip tek başına yaşayan en dindar insanlar, yalnızlığa katlanamazlar. Varlıklıların Bashaw’dan, yani o bölgeyi yöneten Paşa’dan, Bashaw’ların da Sultan’dan ödleri kopar. Sultan da korkular ve kuşkular içinde yaşar, çünkü yeniçerilerin onu tahttan indireceklerini bilir. Rasselas tüm bunları görür, düşünür. Hem yanındakilerle, hem de karşılaştıklarıyla bu konuları tartıştıktan sonra umudunu yitirip ülkesine geri döner. Mutluluk peşinde koşmanın boşuna olduğunu, daha doğrusu, mutluluk diye bir şey olmadığını anlamıştır: “Human life is everywhere a state in which much is to be endured and little to be enjoyed” (Yaşam her yerde öyle bir durumdadır ki, insanın katlanacağı sıkıntı çok, duyacağı haz azdır).</p>
      <p><em>The Vanity of Human Wishes’</em>de koşuklu uyaklı dile getirdiği düşünceleri, <em>Rasselas’</em>da çok daha güzel bir biçimde düzyazıyla söyleyen Dr. Johnson, insanların acı çekmelerine çare bulunmayacağına inanmıştı öteden beri. Bu acılar dış etkenlerden kaynaklanmazdı ona bakılacak olursa. Dünya savaşlarının, baskı re<span epub:type="pagebreak" id="page496" title="496"/>jimlerinin, nükleer silah tehlikesinin acılarını çeken bizler, bu dış etkenlerin yaşamımızda ne denli korkunç bir rol oynadığını biliriz. Ama Dr. Johnson, arkadaşı Oliver Goldsmith’in <em>The Desereted Village</em> adlı şiirine,</p>
      <blockquote>
        <p>How small of all that human hearts endure</p>
        <p>That part which laws or kings can cause or cure</p>
      </blockquote>
      <blockquote>
        <p>İnsanların çektikleri tüm acılar arasında,</p>
        <p>Ne kadar azı krallardan ya da yasalardan gelir</p>
      </blockquote>
      <p>diyen bir beyit eklenmişti. Mutsuzluk insan doğasının ayrılmaz bir parçasıdır Dr. Johnson’a göre. İnsanlar mutlu olmak için dünyaya gelmemişlerdir. Dine sığınıp mutsuzluğa katlanma gücünü, tüm felâketlere karşın erdemli davranma gücünü göstermeleri gerekir. Dr. Johnson belki Swift kadar kötümserdi aslında. Ama insanların erdemli olabileceklerine inanırdı hiç olmazsa. Dinsel inancında da en küçük bir çatlak yoktu. Swift’inki kadar yıkıcı ve saldırgan olmayan kötümserliğine, insana dokunan, neredeyse tatlı diyebileceğimiz bir hüzün havası vermeyi başardı bu sayede.</p>
      <p>Dr. Johnson’un İngiliz dili sözlüğünü yazması ne denli büyük bir başarıysa, 1765’te Shakespeare’in tüm oyunlarının bilimsel bir baskısını yayına hazırlaması da o denli büyük bir başarıdır. Amacı, Shakespeare’in metninde “to correct what is corrupt and to explain what is obscure” (bozuk olanı düzeltmek, anlaşılmayanı açıklamak)tır. Dr. Johnson, Elizabeth Çağı yazarlarını yakından incelemiş biri olarak, Shakespeare’in metnini anlaşılır hale getirmeye ayrıca yetkiliydi. Ondan sonra gelen Shakespeare uzmanları, Johnson’un düzeltmelerinden ve metne eklediği dipnotlardan uzun süre yararlandılar. Yazdığı önsöz de Shakespeare eleştirisi alanında önemini hiç yitirmedi. Çünkü Dr. Johnson klasik kurallara tüm bağlılığına karşın, yaşadığı çağda hiçbir eleştirmenin gösteremediği bir anlayışla Shakespeare’e yaklaşmasını bildi. Shakespeare’in aynı oyun içinde tragedya ile komedya sahnelerini kaynaştırmasını ya da zaman, yer ve konu birliğine hiç aldırmamasını kusur saymayıp hoş görmesi ayrıca övülmeye değer.</p>
      <p><span epub:type="pagebreak" id="page497" title="497"/>Birçok eleştirmene göre, Dr. Johnson’un en önemli yapıtı, 1779 ile 1781 yılları arasında çıkan <em>The Lives of the Poets’</em>dir (Şairlerin Yaşamöyküleri). Büyük bir İngiliz şiiri antolojisi yayımlamayı tasarlayanlar, bu antolojide şiirleri çıkacak her şair için önsöz niteliğinde yazılar yazmasını istediler Dr. Johnson’dan. Antoloji çıkmayınca, Johnson önsözleri toplayıp iki cilt olarak kendi yayımladı. Bu kitabında XVII. yüzyıl ortalarından kendi gününe değin yaşayan elli iki şairin, yalnız yaşamlarını anlatmakla yetinmedi; yaşamöyküleriyle yapıtlarını ustaca birleştirip, bunların eleştirel değerlendirmelerini de yaptı. Ne gariptir ki, o sıralarda antolojilere girecek kadar ünlü olan bu şairlerin büyük bir bölümünün adı bile unutulmuştur artık. Herrick ve Marvell gibi, bizim önemsediğimiz kimi şairler de, böyle bir antolojiye girecek kadar değerli bulunmamıştır.</p>
      <p>Dr. Johnson’un sözlüğünde görülen kişisel önyargılar bu kitabında da dikkatimizi çeker. Örneğin, o sıralarda gelişmekte olan Pre-Romantik akıma hiç yakınlık duymadığı için, Gray ya da Collins gibi şairlere haksızlık eder. Tutucu ve krallardan yana bir Tory olduğu için de, <em>Paradise Lost’</em>a hayranlık duymakla birlikte, Milton’u “an acrimonious and surly Republican” (buruk ve asık suratlı bir Cumhuriyetçi) sayar. Milton’un kendini fazlasıyla beğendiğini, fazlasıyla gururlu olduğu için kendinden yüce kişileri kıskandığını, bu yüzden de Cumhuriyetçiliği benimsediğini ileri sürer. Ama <em>The Lives of the Poets</em>, Dr. Johnson’un engin bilgisini kanıtlayan değerli çalışmalar içermektedir genellikle. Bu yaşamöyküleri arasında en çok ilgimizi çekenlerden biri, çok daha önceleri, 1744’te yazıp yayımladığı Walter Savage’in uzun yaşamöyküsüdür. Çünkü Johnson, meyhanede çıkan kavgada birini öldürdüğü için hapishaneye düşen, yoksulluk içinde ölen bu şairin yakın dostuydu gençliğinde, Londra’ya ilk geldiğinde onunla birlikte Grub Street’te sefalet çekmiş; onunla birlikte, yersiz yurtsuz, aç bilaç sabahlara değin sokaklarda sürünmüştü.</p>
      <p>Dr. Johnson’un İngiliz edebiyatı tarihinde hiç kimseninkine benzemeyen, çok özel, hatta garip diyebileceğimiz bir durumu vardır. Bunun nedeni, Boswell’in yaşamöyküsü sayesinde en küçük ayrıntılarına kadar bildiğimiz kişiliğinin, bizim gözümüzde <span epub:type="pagebreak" id="page498" title="498"/>yazılarından kat kat üstün sayılması; bugün Dr. Johnson’un kendi kitaplarından çok, Boswell’in onun üzerine yazdığı kitabın okunmasıdır. Kimi eleştirmenlere göre, bu bir haksızlıktır. Dr. Johnson’un çarpıcı bir insan olduğu kadar büyük bir yazar da olduğu unutulmuştur. Onu yazdıklarından soyutlayarak değerlendirmemiz doğru değildir. Bunda bir gerçek payı vardır elbette. Gelgelelim ne çare ki, Dr. Johnson deyince, bu yazarın kitapları değil, konuşmaları aklımıza gelir, yazdıkları değil, söyledikleri hoşumuza gider. Gerçek şudur ki, Boswell, Johnson’un söylediklerini bize aktarmasaydı, bu kişi XVIII. yüzyılın ancak ikinci sınıf yazarları arasında yer alırdı bugün; ona bir bölüm ayırmayı da hiç gerekli bulmazdık. Dahası da var: Dr. Johnson’un söyledikleriyle yazdıklarını karşılaştırınca, böylesine ince, böylesine nükteli, pırıl pırıl sözler söyleyen bir insanın, eline kalem alınca neden kaskatı kesildiğini; Latince kökenli uzun sözcüklerle dolu bu kadar resmi, kıvraklıktan bu kadar yoksun bir dili neden kullandığını, tüm canlılığını ve doğallığını neden yitirdiğini anlamakta güçlük çeker; Boswell’in aktardığı o eşsiz sohbetlerin hiçbir izini bulamayız yazdıklarında. Dr. Johnson ikiye bölünmüştür sanki: Bir yanda çok çekici, çok renkli bir kişilik; bir yandaysa, neredeyse cansıkıcı diyebileceğimiz bir yazar vardır.</p>
      <p>İngiliz edebiyatının en ünlü ve en güzel yaşamöyküsünü yazarak, Dr. Johnson’u bize böylesine yaklaştıran James Boswell, 1740 ile 1795 yılları arasında yaşadı, kırk beş yaşındayken öldü. İskoçyalı bir lordun oğluydu. Edebiyata meraklı olduğundan, Edinburgh Üniversitesi’nde istemeye istemeye hukuk okudu. 1785’te yayımladığı <em>Journal of a Tour to the Hebrides’</em>ten (Hebrides Adalarına Bir Yolculuğun Günlüğü) ve ölümünden neredeyse yüz yıl sonra bulunan günlüğünden anlaşıldığı gibi, Boswell yalnız Dr. Johnson’u değil, kendisini de dikkatle gözlemesini bilen, çok karmaşık yanları olan, yoğun tutkulara kapılabilen, eğlenceye ve kadınlara düşkün renkli bir kişiydi.</p>
      <p>James Boswell, Johnson’la 1763’te, kendi yirmi üç, Johnson da elli dört yaşındayken tanışmıştı. Onun yaşamını yazmayı hemen aklına koyduğu için, yirmi bir yıl boyunca Johnson’u hep dinledi; her yaptığını, ağzından çıkan her sözü not etti. Boswell gereğinde aptal rolü oynayarak, Johnson’u kışkırtmanın, söyle<span epub:type="pagebreak" id="page499" title="499"/>mek istemediklerini bile ona söyletmenin yolunu buldu. Kolay bir iş değildi bu, çünkü Boswell İskoçyalı’ydı; Johnson ise, daha önce de değindiğimiz gibi, İskoçyalılar’dan hiç hoşlanmaz, delikanlıyı sürekli terslerdi. Boswell’e, “Sir, you have but two topics, yourself and me, and I am sick of both” (Efendim, sizin ancak iki konunuz var; biri kendiniz, biri de ben; ikisinden de bıktım usandım) derdi. Genç İskoçyalı’yı harcama fırsatını da hiç kaçırmazdı. Gelecekte Boswell’in onun sayesinde, kendisinin de Boswell sayesinde ölümsüz bir üne kavuşacağını bilmediği için, Alexander Pope’un aptal yazarları taşladığı <em>The Dunciad’</em>a değinerek, “that fellow Boswell missed his only chance at immortality by not being alive when <em>The Dunciad </em>was written” (Şu Boswell denilen adam, ancak <em>The Dunciad</em>’da anılsaydı ölümsüz olacaktı; o sırada yaşamadığı için bu fırsatı kaçırdı) derdi. Ama Boswell bunlara aldırmaz görünür, efendisinin peşinden giden küçük bir köpek yavrusu gibi, Dr. Johnson’un peşinden ayrılmazdı. Dr. Johnson 1784’te öldükten sonra Boswell, elindeki sandıklar dolusu notları düzene koyarak, <em>The Life of Samuel Johnson’</em>u yazmaya başladı. Bu işi ancak yedi yılda başarıp, iki ciltlik kitabını 1791’de yayımladı.</p>
			<figure class="right">
				<img src="image/p499.jpg"/>
				<figcaption>James Boswell</figcaption>
			</figure>
      <p>Boswell’in, onun yaşamını yazmaya niyetlendiğini öğrenince Dr. Johnson, insanın ancak kendi yaşamını doğru dürüst yazabileceğini söylemişti. Yanılıyordu elbette; çünkü bir insanın kendini olduğu gibi görebilmesi pek olası değildir. Oysa Boswell, Dr. Johnson’a büyük bir hayranlık duyduğu halde, kitabının önsözünde de belirttiği gibi, ona nesnel bir açıdan bakabildi, onu olduğu gibi görebildi:</p>
      <blockquote>
        <p>He will be seen in this work more completely than any man who ever yet lived. And he will be seen as he really was; for I purpose <span epub:type="pagebreak" id="page500" title="500"/>to write not his panegerick which must be all praise, but his life; which great and good as he was, must not be supposed to be entirely perfect.</p>
      </blockquote>
			<blockquote>
        <p>Şimdiye değin yaşayan hiçbir insan, onun bu kitapta olduğu kadar tam olarak görülmeyecektir. Ve o, gerçekten olduğu gibi görülecektir; çünkü her açıdan övülmeye hak kazandığı halde, ben onun bir övgüsünü değil, yaşamını yazıyorum. Onun yaşamı ise, yüce ve iyi olmakla birlikte, tamamıyla kusursuz sayılmamalıdır.</p>
      </blockquote>
      <p>Boswell iddialı olmasına iddialıydı, ama söylediğini de yaptı. Dr. Johnson’un yaşamöyküsünü anlatmakla kalmadı, onun kişiliğini öyle canlı kıldı ki, bu adamı kendi gözlerimizle görmüş, kendi kulaklarımızla dinlemiş gibi olduk. Ancak çok yakından tanıdığımız kişiler Dr. Johnson kadar canlıdır belleğimizde. Onun her halini biliriz: Fazla küçük geldiği için, kafasının tepesinde duran, ön kısmı yanmış, eski püskü perukasını; sıraca hastalığının çirkin izlerini taşıyan yüzünü (çağın en ünlü ressamı Sir Joshua Reynoldbs’un yaptığı portrede de görülür bunlar); ona “the Great Bear” (Koca Ayı) denmesine neden olan, iriyarı, biçimsiz bedenini; iyi tutturulmadıkları için her zaman düşen çoraplarını; manyakça davranışlarını –örneğin, bir kapıdan girerken ya da çıkarken adımlarını saymasını ve tam sayıyı tutturamazsa, aynı kapıdan bir kez daha girmesini ya da çıkmasını– gırtlağından garip garip tempolu sesler çıkarmasını (çağın en ünlü komedyenlerinden Samuel Foote’un, Dr. Johnson’un acayip hallerini sahnede taklit edeceği haberi yayılınca, Johnson kalın bir sopayla tiyatroya geleceğini bildirmiş, Foote da bu işten vazgeçmişti); tüm huysuzluğuna karşın, ne denli iyi yürekli ve ince duygulu olduğunu; ölen karısının kör arkadaşına, ömrünün sonuna değin nasıl baktığını; midesine aşırı düşkünlüğünden ötürü, yemek yerken hiç kimsenin ona ne dediğini duymamasını (Johnson, “he who does not mind his belly will hardly mind anything else” yani “midesine aldırmayan biri, başka şeylere de pek aldırmaz” demişti); bir yandan çok gelişmiş bir gülmece yeteneği varken, bir yandan da sürekli melankoli nöbetleri çekmesini, hatta delirip, tek değerli şeyi saydığı aklını yitire<span epub:type="pagebreak" id="page501" title="501"/>ceği korkusunu; “he who makes a beast of himself gets rid of the pain of being a man” (hayvan haline giren kişi, insan olmanın acısından kendini kurtarmış olur) diyerek, sarhoş olanları ayıplamamasını; felç olup can çekişirken, “I will be conquered, I will not capitulate” (O beni fethetsin, ben teslim olmayacağım) diye ölüme meydan okumasını vb.</p>
      <p>Dr. Johnson’un bu sözleri ve daha birçokları aklımızdadır hep. Örneğin, İngiltere Kralı’na başkaldırdıkları için hiç sevmediği Amerikalılara, “How is it that we hear the loudest yelps for liberty among the drivers of negroes?” (Zencileri süründürenler acaba neden özgürlük diye en çok bağırıp çağıranlardır?) diye sormasını; müziği “the only sensual pleasure without vice” (duyulara bağlı olduğu halde, içinde ahlaksızlık bulunmayan tek haz) diye tanımlamasını; “were it not for imagination, Sir, a man would be as happy in the arms of a chamber-maid as of a duchess” (eğer hayal gücü olmasaydı, efendim, bir erkek, bir düşesin kolları arasında ne denli mutluysa, bir oda hizmetçinin kolları arasında da o denli mutlu olurdu) demesini; “a man, Sir, should keep his friendships in constant repair” (insan, efendim, dostluklarını sürekli onarım halinde tutmalıdır) demesini; ya da “patriotism, Sir, is the last refuge of a scoundrel” (yurtseverlik, efendim, bir alçağın son sığınağıdır) demesini hiçbir zaman unutamayız.</p>
    </section>
  </body>
</html>