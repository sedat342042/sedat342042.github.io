<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sosyal</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h3 class="h2baslik" id="calibre_toc_56">V<br class="chapter"/>Sosyal Demokrasinin Gerekliliği</h3>
				<p class="normal">Hiçbir siyasal sistem, "herkes için ve her amaç için" bir zorunluluk değildir. Bir siyasal sistem, ancak belirli amaçlar, belirli kitleler, belirli ihtiyaçlar adına zorunluluk olabilir.</p>
				<p class="normal">Bu kısa bölümde değindiğimiz noktalardan söyle bir sonuç ortaya çıkmaktadır:</p>
				<p class="normal">a) "Demokrasi", "sanayileşme" ve "eşitlik," öncelikle çalışan kitlelerin hayati sorunu ve ihtiyacıdır.</p>
				<p class="normal">b) Bu amaçlara götüren, bu amaçları içeren siyasal sistem, öncelikle sosyal demokrasidir.</p>
				<p class="normal">c) Söz konusu kitlelerin söz konusu amaçlara ulaşabilmesi, daha demokrat, daha gelişmiş, daha eşitlikli bir Türkiye'nin oluşması, sosyal demokrasinin gerçekleşmesine bağlıdır.</p>
				<p class="normal">Her üç amacı birlikte ve kesin öncelik olarak taşıyabilen sistem, sosyal demokrasidir; dolayısıyla, söz konusu kitlelerin yönelebilmesi için, (evrensel anlamı ve doğru tanımıyla) sosyal demokrasiyi gerçekleştirecek sosyal demokrat partinin (gene evrensel ve doğru kimliğiyle, işleviyle, bu işlevi üstlenmesini mümkün kılan üyelik, kadro, yönetim özellikleriyle) Türkiye'deki varlığı zorunludur.</p>
				<p class="normal">Bu anlayışın ve bu nitelikteki partinin yokluğu, halk kitlelerinin "demokrasi", "sanayileşme" ve "eşitlik" mücadelesinde, her biri öncelikle kendilerine ait ihtiyaçlarda ve amaçlarda geri kalmalarından başka bir şey değildir...</p>
		
		</div>
		</body>
</html>