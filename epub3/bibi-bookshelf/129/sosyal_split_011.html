<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sosyal</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h3 class="h2baslik" id="calibre_toc_24">III<br class="chapter"/>Ekonomik "Varsayımlar..."</h3>
				<p class="normal">Bernstein'ı kendi inançlarını gözden geçirmeye yönelten başlıca etken, onun sosyal ve ekonomik gözlemleridir. Bernstein, çevresindeki gerçeklerin, teorik inançlarıyla çakışmadığını, onları doğrulamadığını fark etmiştir. "İnandıkları" ile "gördükleri" arasında bir süre bocalayan Bernstein, her tür suçlanmayı ve zorluğu göze alarak ve bir tür "aydın namusuna" sahip çıkarak, inançlarının özeleştirisini tercih etmiş ve "kendi" gerçeklerini açıklamaya başlamıştır.</p>
				<p class="solbaslik">1. "Kutuplaşma" ve "Yoksullaşma"</p>
				<p class="normal">Bernstein'ın ilk gözlemleri, toplumun "iki sınıfta ve iki uçta kutuplaşması" üzerindedir. Bu sonucu, Marks da, spd'nin Erfurt Programı da açıkça ilân etmiştir. Ne var ki, Bernstein, yaşanılan olayların bu "varsayımları" doğrulamadığı görüşündedir: "Çok önemli gelişme" olarak nitelenemese de, küçük ve orta boy işletmelerle gene küçük ve orta boy tarım mülkiyeti yaygınlaşmaktadır. 1882-95 yılları arasında işçi sayısı küçük işletmelerde yüzde 24, orta boy işletmelerde yüzde 66, büyüklerde yüzde 82 artmıştır. Aynı dönem, tarımda her kategorideki işletmenin sayıca ve alan olarak büyümesine tanıktır. Orta sınıfın yok olduğuna ilişkin bir işaret bu gelişmelerden gözükmemektedir. Bernstein'ın vardığı sonuç şöyledir: "... Eğer çağdaş toplumun yıkılması sosyal piramidin zirvesi ile tabanı arasında yer almış orta tabakaların yok olmasına bağlıysa, böyle bir çöküşün önkoşulu, orta tabakaların iki uçtaki büyük sermaye ve proletarya içinde eriyip gitmesiyse, o zaman, söz konusu bu yıkılış, İngiltere, Fransa ve Almanya'da bugün, yani 1899'da, 19. yüzyılın herhangi bir kesitinde olduğundan daha yakın değildir..."<sup class="calibre3"><a href="sosyal_split_094.html#footnote-100-33" id="footnote-100-33-backlink" name="footnote-100-33-backlink">[33]</a></sup></p>
				<p class="normal">Bernstein, Marks'ın ve Erfurt Programı'nın "yoksullaşma" öngörüsüne de karşı çıkıyor. Teoriyi, rakamlarla ve gerçeklerle karşılaştırarak, bütün Avrupa'da hem mülk sahibi olanların hem de işçi sınıfının göreceli bir gelişme içinde olduğunu ampirik yöntemle meydana koyuyor. Orta sınıfların yok olmasının da, yoksullaşma sürecinin de görünürde bulunmadığını söyleyen Bernstein, şu sonuca varmakta: "İşçi hareketi, ‘sermayenin, orta sınıfları ortadan kaldırmasını' beklemek kararındaysa o zaman, uzun bir uykuya kendini hazırlamalıdır. Çünkü bu sınıflar, şu ya da bu biçim altında kendilerini sürekli yaratacaklardır..."<sup class="calibre3"><a href="sosyal_split_095.html#footnote-100-34" id="footnote-100-34-backlink" name="footnote-100-34-backlink">[34]</a></sup></p>
				<p class="solbaslik">2. "Değer" ve "Artı-Değer" Yeterince Açıklayıcı mı?</p>
				<p class="normal">Sosyalizmin Varsayımları'nda değer teorisi bir alt bölümde inceleniyor. ("Değer teorisi," ekonomik değerlerin yaratılmasında emeğin konumundan hareketle sömürünün açıklamasını yapmaktadır ve Marksist ekonomi politikasının temel taşı niteliğindedir.) Bernstein Marksist değer teorisinin ilkelerini tartışmakla beraber, ayrıntılara girmiyor. Somut olgulardan ve pratik mantıktan kaynaklanmış eleştirilerindeki kadar rahat değil bu alanda. Bununla beraber, iki köktenci eleştiriden hareketle değer teorisini de artı-değer kavramını da önemsizleştirmeye çalışıyor: Bernstein'a göre, söz konusu teori, "değer"i bulabilmek amacıyla, sonu gelmeyen çokluktaki indirgemeleri (réduction) ve çıkarımları (déduction) gerektirmektedir. Ne var ki, böylece elde edilen değer, "... bütün somut özünü kaybetmiş olmaktadır: Artık bu, katıksız bir soyutlamadan başka şey değildir.<sup class="calibre3"><a href="sosyal_split_096.html#footnote-100-35" id="footnote-100-35-backlink" name="footnote-100-35-backlink">[35]</a></sup> (...) Emeğin değerini somut bir öze kavuşturamazsak, ‘artı-değer'in de soyut bir kavram olarak kalacağı açıktır."<sup class="calibre3"><a href="sosyal_split_097.html#footnote-100-36" id="footnote-100-36-backlink" name="footnote-100-36-backlink">[36]</a></sup> Marks'ın tanımladığı biçimiyle değer, "... katıksız ideolojinin ve soyutlamanın bir ürünüdür."<sup class="calibre3"><a href="sosyal_split_098.html#footnote-100-37" id="footnote-100-37-backlink" name="footnote-100-37-backlink">[37]</a></sup></p>
				<p class="normal">Bernstein'ın değer teorisine ilişkin eleştirisindeki bir başka nokta, ticaretin ve bankacılığın konumuyla ilgilidir. Ona göre, ticari ve mali faaliyetlerin günümüzdeki özelliklerinden çok farklı olduğu ilkel bir toplumun gerçeklerinde Marks'ın değer teorisi oluşturulmuştur: "... Çağdaş toplum yerine, ilkel cemaatçi toplumu temel alarak bu işlevlerin (bankacılık ve ticaret) kavranabilmesini mümkün görmüyorum. Değer teorisinin bütün karanlıkları bundan kaynaklanmakta..."<sup class="calibre3"><a href="sosyal_split_099.html#footnote-100-38" id="footnote-100-38-backlink" name="footnote-100-38-backlink">[38]</a></sup></p>
				<p class="normal">Bernstein'ın bu yaklaşımını, Peter Gay şöyle yorumluyor: "Bir kez daha, revizyonizm, evrensel ve soyut bir değer ve artı-değer teorisinden yoksun bir sosyalizm teorisi oluşturmaya çalışarak kendini Fabianizmle eşitlemektedir. Bir kez daha, revizyonizm, Marksizmin ‘bilimsel temel'lerinden birinin yerini almak üzere, ahlâka (éthique) ve deneyimciliğe (ampirisizm) çağrı çıkarmaktadır..."<sup class="calibre3"><a href="sosyal_split_100.html#footnote-100-39" id="footnote-100-39-backlink" name="footnote-100-39-backlink">[39]</a></sup></p>
				<p class="solbaslik">3. Kapitalizmin Çöküşü Yakın mı?</p>
				<p class="normal">Bernstein'ın gözlemleri ve eleştirel yaklaşımları, kapitalizmin "nihai bunalımı" konusunda onu giderek daha kuşkulu kılmaktaydı. Oysa, sosyalist hareketin bütün taktiği ve ihtilâlcilik gibi temel tercihleri, gerekçe olarak bu nihai bunalımın kaçınılmazlığına ve yakınlığına dayanmaktaydı; kendi haklılığını bundan kaynaklandırmaktaydı.</p>
				<p class="normal">Bernstein meseleyi şöyle ortaya koymaktadır:</p>
				<p class="normal">"Dünya pazarlarının dev ölçekte genişlemesi ve haberlerin iletişimiyle, ürünlerin dolaşımı için gereken zamanın olağanüstü kısalması sonucunda, bunalımlar sürecinin ortadan kalkmış mı olduğunu; ... Avrupa'nın sanayi ülkelerinde artan zenginliğin, çağdaş kredi sistemindeki esnekliğin ve gelişen sanayi kartellerinin, özel ve yerel sarsıntıların etkilerini büyük ölçüde sınırlamasıyla, geçmiştekine benzer büyük bunalımları hiç değilse uzun bir süre için olasılıktan çıkarmış mı bulunduğunu bilmemiz gerekir..."<sup class="calibre3"><a href="sosyal_split_101.html#footnote-100-40" id="footnote-100-40-backlink" name="footnote-100-40-backlink">[40]</a></sup></p>
				<p class="normal">Sayfalarca süren dikkatli bir tahlil sonucunda, Bernstein açık bir cevap getirmektedir: "Kendi dışında gelişmiş beklenmedik olaylar bir genel bunalım yaratmadıkça, (...) tam anlamıyla ekonomik bir bunalımın yakın gelecekte gerçekleşeceğini düşünmek için hiçbir neden yoktur. Yerel ve kısmi bunalımlar kaçınılmazdır, fakat sistemin genel bir kilitlenmesi olası gözükmektedir."<sup class="calibre3"><a href="sosyal_split_102.html#footnote-100-41" id="footnote-100-41-backlink" name="footnote-100-41-backlink">[41]</a></sup></p>
				<p class="normal">Bernstein, aynı konuya 1909'da geri dönmektedir. 1873-1909 döneminin istatistiklerine dayanarak, bolluk yılları arasındaki sürenin kısaldığını, bunalımlı yıllar arasındaki sürenin ise giderek uzadığını belirtmektedir.<sup class="calibre3"><a href="sosyal_split_103.html#footnote-100-42" id="footnote-100-42-backlink" name="footnote-100-42-backlink">[42]</a></sup></p>
				<p class="normal">Sosyalizmin düşünürlerinin ve Bernstein'ın tanımladığı önemde bir ekonomik krizi yaşamak için, 1929'u beklemek gerekecektir. Bu kriz kapitalizmin yıkılışıyla sonuçlanmayacaksa da, Bernstein'ın düşüncelerine yatkın sosyal demokrat çözümleri, hattâ iktidarları gündeme getirecektir...</p>
				<p class="normal">"Kaçınılmaz ve yakın ekonomik bunalım" teorisini Bernstein'ın gerçeklerden uzak görmesi ve inkâr etmesi onun düşüncesinde çok önemli bir yere sahiptir. Kapitalizmin çöküşüne yol açacak kaçınılmaz bunalımın bir beklenti olmaktan çıkarılmasıyla, evrimci ve parlamenter sosyalizme götüren, mantığın gerekçesi oluşmakta, yolu açılmaktadır. Gerçekten, Bernstein'ın bütün ekonomik gözlemleri ve "teoriyle yaşanılan olayların karşılaştırılması" sonucunda vardığı noktalar, onu, kapsamlı ve tutarlı bir siyaset sistemi önermeye yöneltmektedir. Peter Gay, Bernstein'ın ölümünden sonra evrakları arasında bulunan bir zarfın üzerine çiziştirilmiş şu birkaç cümleyi nakletmektedir:</p>
				<p class="normal">"Köylüler mahvolmadı, orta sınıflar ortadan kalkmıyor, bunalımlar yaygınlaşmıyor, yoksulluk artmıyor... (Buna karşılık,) güvensizlik, bağımlılık ve sosyal farklar büyüyor."<sup class="calibre3"><a href="sosyal_split_104.html#footnote-100-43" id="footnote-100-43-backlink" name="footnote-100-43-backlink">[43]</a></sup></p>
		</div>
		<div class="calibre1" id="calibre_pb_12"/></body>
</html>