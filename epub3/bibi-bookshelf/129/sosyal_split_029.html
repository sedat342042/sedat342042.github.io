<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sosyal</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h3 class="h2baslik" id="calibre_toc_37">I<br class="chapter"/>Mantık Zincirinin Temel Halkası</h3>
				<p class="normal">Sosyal demokrasinin, mücadeleler-uzlaşmalar dizisinden oluşan mantık zincirinin bir anlam taşıması, "kimlik sorunuyla" ilgilidir:</p>
				<p class="normal">Sosyal demokrasinin mücadelesinde bir güç olabilmesi de, yaptığı uzlaşmaların etkinlik ve geçerlilik taşıması da, sosyal demokrasinin bir "taraf" olarak kimliğine ve kimleri hangi yetkiyle temsil ettiğine bağlıdır</p>
				<p class="normal">Bu kimlik ve temsilcilik eğer kalkışılan mücadelenin ve girişilen uzlaşmanın nitelikleriyle uyumsuzsa, o zaman, ortada ne bir mantık ne de sosyal demokrasi kalacaktır. O zaman, "uzlaşma" bir oportünizme dönüşecektir.</p>
				<p class="normal">Konuya, daha yakından bakmaya çalışalım:</p>
				<p class="solbaslik">1. Demokrasi Açısından</p>
				<p class="normal">Sosyal demokrasinin oluşumundaki stratejik tercihin demokrasi olduğunu, işçi hareketinin bir bölümünce alınan bu kararın –ve bu uzlaşmanın– tarihsel önem taşıdığını belirtmiştik.</p>
				<p class="normal">Ne var ki, söz konusu tercihin pratik sonuçlar yaratması sürekliliği ve etkinliği bulunabilmesi için, bu kararı alanın ve benimseyenin kimliği önemlidir.</p>
				<p class="normal">a) Sosyal demokrasinin "demokrasi" tercihi sınıfsal niteliği belirsiz bir "halk" topluluğunun, köylülüğün ya da esnafın adına yapılmış olsa, bir stratejik anlam taşımayacağı açıktır. Böyle bir durumda, demokrasinin ne özü değişecektir, ne de sosyal mücadeleyi barışçı çerçeveye kavuşturmak gibi bir işlevi olabilecektir. Demokrasi gene eski tarz bir demokrasi olacak, sosyal mücadeleler gene demokrasinin ve barışçı çerçevenin dışında, şiddet özellikleriyle gelişebilecektir.</p>
				<p class="normal">Demokrasi tercihini stratejik ve tarihsel yapan, onun sınıfsal niteliğidir: İşçi hareketi adına verilmiş bir karar olmasıdır.</p>
				<p class="normal">b) Demokrasi tercihinin işçi hareketi adına yapılmış olması, tercihin geçerliliği, etkinliği açısından tek başına yeterli değildir.</p>
				<p class="normal">İşçilerin oluşturduğu, küçük ve güçsüz bir partinin demokrasi tercihiyle sosyal demokrasinin yollarının açılması düşünülemez. Böyle bir kararla da şiddetin bir yöntem olarak dışlanması gerçekleşmez; burjuvaziyi şiddete başvurmak eğilimlerinden caydırabilecek bir güçlü engel oluşmaz; demokrasiye yeni bir anlam kazandırılmaz.</p>
				<p class="normal">Bu amaçlara ulaşılması için, tercihini yapan partinin, kendi sınıfsal özelliği doğrultusunda yaygın ve örgütlü bir temele dayanması, ondan güç alıp onu temsil etmesi, kendi kararını ona benimsetmesi gerekir.</p>
				<p class="solbaslik">2. Ekonomi Açısından</p>
				<p class="normal">Sosyal demokrat ekonomi mantığını aynı açıdan ele aldığımızda, sonuç değişmemektedir: Sosyal demokrasinin ekonomik iddiası, doğrudan doğruya iddia sahibinin kimliğiyle, temsil gücüyle, etkinliğiyle bağlantılıdır:</p>
				<p class="normal">Sosyal demokrasinin genel çerçevesi, malûm, üretim araçlarının büyük çoğunluğunca özel mülkiyette kaldığı ve piyasa kurallarının geçerlilikte olduğu bir ortamda, sosyal demokrat iktidarın, elindeki yönetim mekanizmalarını kullanarak ekonomiyi ve toplumu çalışan kitlenin yararları doğrultusunda yönlendirmesidir. Yapısal reformları refah devletinin ilkelerini ve yöntemlerini, özelci ekonomik güçlerin varlığıyla bağdaştırmanın iddiasını sosyal demokratlar tanımaktadır.</p>
				<p class="normal">Bu modelin amaca uygun işlerliği, şu önkoşula bağlıdır: İktidardaki sosyal demokrasinin çalışan kitlelere kök salmış, işçilerle ve sendikalarla beraberlik kurmuş, bütünleşmiş bir parti olması. Aksi halde, ekonomideki sosyal demokrat "dengenin" kısa sürede oportünizme kayması ya da liberalizmin "zorunlu olduğu kadarını kitlelere vermek" anlayışına dönüşmesi kaçınılmazdır.</p>
				<p class="solbaslik">3. Mücadele ve Uzlaşma Açısından</p>
				<p class="normal">Mücadele ve uzlaşma sosyal demokrat anlayışta bir bütündür. Bütünün de unsurların da kurallar çerçevesindeki özgürlüğünü tanıyan bu anlayışta "taraf" olmanın, "mücadele" edebilmenin ve "uzlaşma"nın, modelin işlerliği açısından çok büyük önemi vardır. Sosyal demokrasi, toplumun iki temel kesit arasında paylaşıldığı, "sosyal barışın, bu kesitlerin her düzeydeki "mücadele-uzlaşma" sürecinde ve kendiliğinden oluşacağı inancındadır. İşveren-sendika ilişkileri, ekonominin gelir paylaşımı modelleri, ekonominin, "devlet etkinliği-piyasa etkinliği" arasındaki bölüşümü, çalışma yasaları ve kuralları, temeldeki farklılaşmanın yarattığı mücadele uzlaşma sürecinde kendi çözümünü yaratacaktır.</p>
				<p class="normal">Bu sürecin işlerliği, belirli anlayışların ve koşulların varlığına bağlıdır: Demokratik bir mücadele ortamının bulunması ve son tahlildeki amacın rakibi ortadan kaldırmak değil, güç dengelerinin uzlaşması noktasına onu getirmek olduğu bilinci.</p>
				<p class="normal">İkinci koşul, "taraf" olabilmenin tanımına uymaktadır: Sistemin gereği, her iki tarafın da temsil niteliği taşıması ve güçlü olmasıdır. İşveren tarafı gibi, işçinin ekonomik ve siyasal temsilcilerinin de merkezileşmiş bir güce ve temsil niteliğine sahip olması, sosyal demokrasi uzlaşmasının önkoşuludur. Böyle bir güç sosyal demokrasinin sendikasında ve partisinde mevcutsa, bir mücadele mümkün olacak; varılacak uzlaşmanın kitle tarafından benimsenmesi, koşullarına uyulması öngörülebilecektir.</p>
				<p class="normal">Sosyal demokrasinin mantık zincirindeki bütünleyici halka, sosyal demokrat partinin, çalışanlar kitlesinde kök salmış, temsil niteliği taşıyan, toplumun bütün alanlarında örgütlü, güçlü bir kuruluş olmasıdır. Demokrasi tercihinden ekonomik modele, sosyal mücadele-uzlaşma anlayışına kadar her alanda, her tercihte ve her düzeyde, sosyal demokrasiye meşruiyetini, işlerliğini kazandıran, partisinin bu nitelikleri taşıyabilmesidir.</p>
		</div>
		<div class="calibre1" id="calibre_pb_30"/></body>
</html>