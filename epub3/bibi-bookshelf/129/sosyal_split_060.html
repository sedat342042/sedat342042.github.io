<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sosyal</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_8">Sonuç</h1>
				<p class="normal">Bölümün girişindeki sözleri tekrarlamak istiyoruz:</p>
				<p class="normal">Sosyal demokrasiye elverişsiz koşulların "kendiliğinden" değişmesini beklemek değil, sosyal demokrat parti aracılığıyla bu koşulların değişimini hızlandırmak, yönlendirmektir söz konusu olan.</p>
				<p class="normal">Adaletli paylaşım şöyle dursun, var olan yapıların "üretim" ve "yatırım" görevini bile üstlenemediği bir ortamda, "sanayileşmenin, demokrasinin, eşitliğin" ihtiyacındaki bir toplumun çözümü, sosyal demokrasidir.</p>
				<p class="normal">Bu işlevi, sosyal demokrat niteliklerle oluşmuş bir parti mi Türkiye'de gerçekleştirir, yoksa bu niteliklere dönüşen bir başka parti mi, bunun cevabı konumuzun dışındadır.</p>
				<p class="normal">Bizim görebildiğimiz, sosyal demokrasinin –bu kitapta incelenen örneklerdeki gibi– sosyal demokrat ideolojiye, kimliğe, yapılanmaya sahip bir parti tarafından gerçekleştirilebilir olduğudur.</p>
				<p class="normal">Yok eğer, "bu iş bizde ancak bu kadarıyla mümkün" denilecekse, olmayan yağ, yetersiz un, şekere benzemeyen şekerle bu helva yapılacaksa, yapılır ama, tadı hayli "kekremsi" olur...</p>
		
		</body>
</html>