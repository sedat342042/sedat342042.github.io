<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sosyal</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_12">BİRİNCİ BÖLÜM<br class="chapter"/>DEMOKRASİ</h2>
				<p class="normal">Sosyal demokrasi, işçi hareketinin liberal-demokrasi karşısındaki meselesinden doğmuştur. Demokrasi diye bir sorunu bulunmayan, demokrasinin alışılagelmiş özellikleriyle işçi sınıfı açısından ancak bir aldatmaca olabileceğine inanmış –belki de o çağın özelliklerinde haklı olarak inanmış– sosyalist hareket, şimdi farklı bir demokrasinin adetâ özünü değiştirerek sunduğu ya da sunmak zorunda kaldığı yeni imkânlar ve yeni fırsatlar önünde, ne yapacaktır? Bu değişik demokrasiyi de aynen eskisi gibi dışlayacak mıdır, yoksa kendisini ona, onu kendisine uyarlamaya mı çalışacaktır?</p>
				<p class="normal">19. yüzyılın, çoğu sosyal demokrat ismi taşıyan ve ihtilâlci sosyalizmi savunan işçi sınıfı partileri ile işçi hareketi, bu soru karşısında tarihsel bölünmeyi yaşayacak, bir bölümü, şimdi işçi sınıfının siyasal katılımına açılan klasik demokrasiye kendilerini uyarlama tercihini; diğerleri eski yaklaşımlarını ve ihtilâlci niteliklerini korumak seçmesini yapacaktır. Böylece, tarihsel işçi hareketi, 20. yüzyılda bir bölümü "komünist" tanımıyla artık kendini belirleyen,<sup class="calibre3"><a href="sosyal_split_187.html#footnote-800-8" id="footnote-800-8-backlink" name="footnote-800-8-backlink">[*8]</a></sup> diğerleri sosyal demokrat ismini bu yeni özelliklerinde sürdüren ya da "işçi", "sosyalist" gibi tanımlar alan "sosyal demokrat nitelikli" partiler arasında kesinlikle ikiye ayrılacaktır.</p>
				<p class="normal">Tarihsel işçi hareketinin kendi gelişme sürecinin belirli bir noktasında "demokrasi" sorunuyla karşılaşması, bir büyük yol ayrımını hareketin önüne çıkaracaktır...</p>
		<div class="calibre1" id="calibre_pb_21"/></body>
</html>