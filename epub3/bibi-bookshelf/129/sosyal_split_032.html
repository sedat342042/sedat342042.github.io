<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sosyal</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h3 class="h2baslik" id="calibre_toc_40">IV<br class="chapter"/>Sosyal Demokrasinin Sınıf Gerçeği</h3>
				<p class="normal">Sosyal demokraside sınıf kavramını ve sınıfsal yapılanmanın önemini incelemeye dönük bu bölümün özeti, şu olabilir: Sosyal demokrat partiler, öncelikle işçi sınıfından ve genel olarak emeğiyle geçinen toplum kesitlerinden kaynaklanmış, bu sınıfsal kaynağıyla bağlarını diri tutmuş, ilişkisini siyasetle sınırlamayıp kültüre, eğitime, çeşitli alanlara yayarak sosyal demokrasiyi bir "hayat tarzına" dönüştürmüş partilerdir.</p>
				<p class="normal">Sosyal demokrasi, bu sınıf gerçeğinden soyutlanarak açıklanamaz. Açıklanmayacağı gibi, sosyal demokrasi mantığının sınıfsal özünden yoksun olarak işleyebilmesi de mümkün değildir.</p>
				<p class="solbaslik">1. "Uzlaşmanın" Anlamı</p>
				<p class="normal">Sosyal demokrasi, işçi sınıfı ile burjuvazinin varlığı ve mücadelesi üzerine kendi toplumsal projesini bina etmiştir. Kendi gücünü ve kimliğini bu farklılaşmadan kaynaklandırmıştır.</p>
				<p class="normal">Sosyal demokrasiyi öteki sol akımlardan ayıran, bu noktada benimsediği kapsamlı uzlaşmalar dizisidir:</p>
				<p class="normal">1) Sosyal demokrasinin kaynağındaki uzlaşma geleneksel işçi hareketinin 1900'lerin ilk yıllarında "Leninist siyaset projesi" ile "sosyal demokrat proje" arasında bölünmesine yol açan "demokrasi" tercihidir. Başlangıçtaki bu uzlaşmanın kapsamı zaman içinde değişmiştir.</p>
				<p class="normal">2) Kautsky'nin düşüncelerine "uzlaşma" açısından bakarsak, uzlaşma, demokrasinin benimsenip "devrim ve şiddetin" terk edilmesinden ibarettir. Ne var ki, bu "demokrasi" tercihi, çoğulcu demokrasinin devamlılığını güvence altına almamaktadır. Sosyal demokratların uzun süre "çift standart" kullanmakla suçlanmalarının bir nedeni de budur: Burjuvazinin bir sınıf olarak ekonomik temellerinden, yani üretim araçlarının özel mülkiyetinden –sosyal demokratların 1900'lerde öngördüğü biçimde– yoksun bırakılması, bu durum demokratik süreçte gerçekleşse bile, burjuvaziyi bir sosyal sınıf olarak ortadan kaldıracaktır. Yani, demokrasinin gereği olan sınıfsal çoğulculuk sona ermiş olacaktır.</p>
				<p class="normal">3) Uzlaşma, bu noktada bir adım ileri gitmiştir. "Rakibin sınıfsal varlığını ortadan kaldırmamak" anlayışını da kapsamına almıştır. Demokrasi tercihini her ne pahasına olursa olsun söndürmek kararlılığı, bu yeni anlayışı daha kolay geliştirmiştir. Sosyal demokrasi sınıfsal rakibinin varlığını ve siyasal eşitliğini kabullenmekle kalmayıp, onun kendi ekonomik özgücüyle sürekliliğini tanımaktadır.</p>
				<p class="normal">Sosyal demokrasi, deneyimlerle ve iktidar uygulamalarıyla, siyasal olduğu kadar ekonominin teknik gelişimine dayandırılmış gerekçelerle, kendi evrimi içinde bu anlayışı benimsemiştir.<sup class="calibre3"><a href="sosyal_split_191.html#footnote-800-12" id="footnote-800-12-backlink" name="footnote-800-12-backlink">[*12]</a></sup></p>
				<p class="normal">4) Uzlaşmanın bu yeni kapsamı, yani burjuvazinin ekonomik varlığının sürekliliğinin kabulü, sosyal demokrasinin mantığında bir "ödün" olmadığı gibi, bir aldatmacanın, oportünizmin ifadesi de değildir. Her ne pahasına olursa olsun çoğulcu demokrasiye sahip çıkmanın; sınıfsal mücadeleyi şiddete dönüştürmekten ve toplumu maceraya sürüklemekten sakınacak tek çözüm olarak demokrasiyi görmenin sonucudur, bu "yeni" uzlaşma. Ayrıca, "mülkiyet" ile "yönetmek" olgularının gelişmiş ekonomilerde birbirlerinden ayrılabilir olduğu düşüncesi ve ekonomiye egemen olmanın mülkiyetin yanı sıra başka yönlendirici araçlarla da gerçekleştiği gözlemi, söz konusu tercihi kolaylaştırmıştır.</p>
				<p class="normal">5) Sosyal demokrasi, dolayısıyla, sosyal bölünmeyi olanca derinliğiyle, yani ekonomik iktidarı burjuvaziyle paylaşmak boyutuyla benimsemektedir. Ne var ki, bâzı basitçi yorumlarda belirtilenin aksine, bu paylaşım, sosyal demokrat deneylerde sosyal demokrasinin siyasal iktidarla yetinmesi, burjuvazinin ekonomik iktidar olması değildir. Gerçekte, sosyal demokrasi, sermaye gücünü çalışan kitleler yararına sınırlamanın mantığıdır; sosyal demokrat uygulamalar, devletin etkin biçimde ekonomiyi yönlendirmelerine ve gelir paylaşımını biçimlemelerine tanıktır; sosyal demokrasinin iktidarı, partinin ve sendikanın ekonomide belirleyici ağırlığa sahip olmasına imkân tanımaktadır, vb.</p>
				<p class="normal">Sosyal demokrasinin özelliği, ekonomik iktidar üzerinde burjuvaziyle –güç dengelerine dayalı– bir uzlaşmaya girmesidir; siyasal iktidar için burjuvaziyle rekabet etmesidir.<sup class="calibre3"><a href="sosyal_split_152.html#footnote-100-91" id="footnote-100-91-backlink" name="footnote-100-91-backlink">[91]</a></sup></p>
				<p class="solbaslik">2. "Uzlaşmanın" ve "Mücadelenin" Koşulları</p>
				<p class="normal">Sosyal demokrasinin mücadeleler/uzlaşmalar dizisi sınıf gerçeğinin temelleri üzerine bina edilmiştir. Bir mücadele/uzlaşma sürecini yapıcı, verimli kılan ve sürece anlamını, önem ve özelliğini kazandıran budur. Koşullarına geçmeden önce, sosyal demokrasilerin başlıca mücadele/uzlaşma konularına ve pratikte oluşan sonuçlarına bakalım:</p>
				<p class="normal">a) Sosyal demokrasiyi oluşturan temel mücadele/uzlaşmaların unsurları, özellikleri kısaca şöyle belirtilebilir:</p>
				<p class="normal">• Sosyal mücadelenin demokratik yöntemlerle sınırlı kalması tercihi ve şiddetin, ihtilâlin bir yöntem olarak dışlanması. Çoğulcu parlamentarizmi ve genel oyu, iktidara gelişin önkoşulu olarak benimsemesi.</p>
				<p class="normal">• Çoğulcu yaklaşımın ve çoğulcu demokrasinin, karşıt sınıfın maddi temellerini "gözetmek" anlayışını pratikte geliştirmesi.</p>
				<p class="normal">• Gene sosyal demokrasinin uygulamaları içinde, ekonomik iktidarın paylaşılması: Piyasa kurallarının ve üretim araçlarındaki özel mülkiyetin geçerli kaldığı bir ortamda, sosyal demokrasinin ekonomiyi makro düzeydeki kararlarla ve araçlarla, çalışan kitleler yararına yönlendirmesi, geliri paylaştırması ve bunların gerektirdiği sosyalleştirmeleri yapması.</p>
				<p class="normal">• İktidarın her düzeyindeki mücadelelerde bir güç dengesinin var olduğu ve sonucu bu dengelerin belirleyeceği anlayışı. En önemlisi, tarafların değişebilir olan güçleri oranında bu iktidar dengelerinin de değişebilir olduğunun kabulü.</p>
				<p class="normal">• Her düzeydeki iktidarın "ya tümüyle sahip olunan ya da tümüyle kaybedilen" bir araç olmadığı anlayışı. İktidarın, iki tarafın kendi güçleri oranında her düzeyde paylaşılabilirliği kavramı.</p>
				<p class="normal">• Sosyal mücadelelerin, kurumsal bir yapının içinde geliştirilmesi. İşçi ve işveren ilişkilerinin, mücadele ve uzlaşmalarının bu yapının içinde başlayıp bitmesi.</p>
				<p class="normal">b) Bu mücadelelerle uzlaşmalar dizisinin mümkün olabilmesi ve sosyal demokrasi mantığının bütünlenmesi, daha önce kısmen değindiğimiz tek ve "olmazsa olmaz" koşula bağlıdır: Sosyal demokrat partinin, sınıfsal temsil niteliklerinin tümüne sahip olarak, "taraf" konumunda bulunması. Çünkü sosyal demokrasi, bir "orta yol" ya da "orta sınıfın üçüncü çözümü" değildir; geniş anlamıyla işçi hareketinin bir büyük bölümü tarafından, kendi yararını bunda gördüğü için geliştirilmiş bir sistemdir.</p>
				<p class="normal">Sosyal ve sınıfsal "taraf" olmak niteliğinden sosyal demokrat partinin uzaklaşması halinde, sosyal demokrasi mantığının darmadağın olacağı açıktır; sistemin mantığı, her biri sınıfsal güç olan iki unsurun varlığı üzerine bina edilmiştir. Sistemin her unsuru ve tüm anlayışları, ancak "taraflar" taraf niteliği taşıyorsa işlev kazanabilir.</p>
				<p class="normal">Bu niteliği sosyal demokrasiye veren, onun sınıf gerçeği ve sosyal mücadele mantığı üzerinde oluşmasıdır. Ancak aynı mantık, mücadelenin sınırını, "rakibin yok edilmemesi" olarak getirmekte ve uzlaşmacı özellik mantıktaki yerini almaktadır.</p>
				<p class="normal">Böylece, sosyal demokrasinin özeti, "demokrasi tercihi", "sınıf gerçeği" ve "uzlaşma/mücadele" olarak belirmekte ve bu üç anlayış, sosyal demokrat partinin kimliğini vermektedir.</p>
				<p class="normal">Başka bir deyişle, demokrasi tercihi olmaksızın sosyal demokrasi olamaz; uzlaşma/mücadele kavramından yoksun sosyal demokrasi olamaz, sınıf gerçeğine dayanmayan bir sosyal demokrasi olamaz.</p>
				<p class="normal">c) Bu bölümü tamamlarken, yanlış anlamaya yol açmamak için bir noktayı altını çizerek belirtmek gerekir: Sosyal demokrasiyi, sadece işçi sınıfının görevindeki bir araç olarak kavramak yanlıştır. Sosyal demokrat partiler, bütün halkı kapsamak ve toplumun tümünün yararına sonuçlar yaratmak iddiasındadır. Bunun sadece "seçilmenin gerektirdiği oyu toplamak için" söylenmediği açıktır. Sosyal demokrat partiler, demokrasi ve uzlaşma yaklaşımlarının ortaya koyduğu üzere, kendi işlevlerini bir bütünlük içinde yorumlamakta, toplumun tümüne ait sorunların "genel çözümlerini" sunduklarına inanmaktadırlar.</p>
				<p class="normal">Sosyal demokrasinin hem işçi hareketinin özgül yararıyla hem de toplumun genel yararıyla özdeşleşmek iddiası, çelişkili bir durumdur. Ne var ki, sosyal demokrasinin başarısı, bu çelişkiyi göğüsleyebilmesindedir. "Söz konusu ikilik, ‘özü başka, sözü başka' gibi kolaycı bir eleştiriyi akla getirmemelidir: Sosyal demokrasinin gerçeği, (sadece) işçi sınıfı yararıyla özdeşleşmiş olmak değildir; burjuvaziyle ‘uzlaşma' politikası, (toplumun) genel yararlarıyla özdeşleşmek iddiasının sıradan sözler olmadığını olaylarla kanıtlamıştır. Ne var ki, sosyal demokrasi, genel yararlarla basit bir özdeşleşme de değildir: Etkin gelir dağılımı politikaları ve burjuvazinin ekonomik gücünün sınırlanması, işçi sınıfı yararlarıyla özdeşleşmek iddiasının da sıradan sözler olmadığını olaylarla kanıtlamıştır..."<sup class="calibre3"><a href="sosyal_split_153.html#footnote-100-92" id="footnote-100-92-backlink" name="footnote-100-92-backlink">[92]</a></sup></p>
				<p class="normal">Sosyal demokrasi için söz konusu olan, belirli toplum kesitlerini dışlamak yöntemi değildir; kendi sınıfsal yapısının ve tercihlerinin öncelikler sıralaması içinde olaylara yaklaşmaktadır.</p>
				<p class="ortayazi">***</p>
				<p class="normal">İngiliz Sosyalisti Francis Castles'in yazdığı gibi, sosyal demokrasi, başarılı olduğu iktidar deneylerinde, 1) Bütün toplumsal grupların yararlanabileceği bir refah artışını gerçekleştirmiştir. 2) Devletin piyasa mekanizmalarına etkin müdahalesi aracılığıyla, ortak toplumsal tüketimi (yaygın güvenlik sistemleri, eğitim, belediye hizmetleri, vb.) çok geliştirmiştir. 3) Büyük boyutlu bir işsizliğe karşı etkin politikalar izlemiştir. "... Başka bir deyişle, sosyal demokrasi, işçi sınıfındaki asıl seçmenine somut yararlar sağlayarak seçim başarılarını gerçekleştirmiş; bu uygulamalar genel olarak bütün çalışanlar kesimine yönelik olumlu sonuçlar yaratmıştır. Sosyal demokrat iddianın mülkiyet ve sermaye sahiplerine değil, ücretli ve maaşlılar cephesine yapılmış bir çağrının üzerine bina edilmesiyle, ekonomik uygulama, siyasal düzeyde bütünlenmiştir..."<sup class="calibre3"><a href="sosyal_split_154.html#footnote-100-93" id="footnote-100-93-backlink" name="footnote-100-93-backlink">[93]</a></sup></p>
		
		</div>
		</body>
</html>