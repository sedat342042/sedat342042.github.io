<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sosyal</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_7">BEŞİNCİ BAŞLIK<br class="chapter"/>TÜRKİYE'DE OLABİLİRLİĞİ...</h1>
				<p class="normal">Türkiye'de sosyal demokrasi olabilir mi? Daha doğrusu, değindiğimiz örneklerdeki anlamı ve özellikleriyle, bu kitapta incelenilen gibi bir sosyal demokrasi, kimliği ve pratiğiyle, iktidarıyla, Türkiye'de gerçekleşebilir mi?</p>
				<p class="normal">Bu soruların cevabını üç düzeyde araştırmaya çalışacağız: Önce, "olamaz"ın nedenleri, sonra "olmalı"nın gerekçesi, nihayet, "olabilir"in arayışları.</p>
				<p class="normal">Kitabın bu son bölümüyle ilgili olarak özellikle altını çizmek istediğimiz nokta şu: Türkiye'deki "sosyal demokrasiyi" tartışmamız ve eksiklerinden söz etmemiz, sosyal demokrat iddialı girişimleri eleştirmenin, hele küçümsemenin doğrultusunda asla değildir. Bizim yaptığımız, bir objektif değerlendirmeden ibarettir ve bu değerlendirmenin Türk sosyal demokrasisine bir katkı sağlayacağı varsayımının sonucudur. Bir de şunu ekleyelim ki, sosyal demokrasinin olabilirliğine ilişkin düşüncelerimiz kesin bir yanılmazlık iddiasının ifadesi değildir; temel amaç, "olabilir"in düşünce üretimine yeni açılar getirmek ve yapıcı tartışmaların ortamını geliştirmektir.</p>
				<p class="normal">Kitabımızın genel yaklaşımıyla uyumlu olarak bu bölümde de kendini sürdürecek "objektif" kalma çabamıza rağmen, sosyal demokrasinin "olamaz"ına değil, Türkiye'deki "olabilir"ine bizim eğimli durduğumuz açıktır...</p>
		
		</body>
</html>