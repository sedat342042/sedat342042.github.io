<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdest.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
  <p class="h2baslik">Hangi İslam?</p>
				<p class="resim"><img class="calibre4" src="01.jpg"/></p>
				
				<p class="ortaitalik"><span class="idebold">“Yaşadığımız İslam, âlemlerin rahmetinin</span><br class="chapter"/>
			    <span class="idebold">Vahiy yoluyla getirdiği İslam değil;</span><br class="chapter"/>
			    <span class="idebold">İslam, İslam olmaktan çıktı.</span><br class="chapter"/>
			    <span class="idebold">Ben bile tanıyamaz oldum.”</span></p>
<p class="ortaitalik">İmam Ali</p>
				
				<p class="normal">Âli İmran Suresi, 85. ayet: “Kim İslam’dan/Allah’a teslim olmaktan gayrı bir din ararsa artık o, O’ndan asla kabul edilmeyecektir. Ve o, ahirette hüsrana düşenlerdendir.”</p>
				<p class="normal">Zamanın ruhu değişti. Artık gerçekleri daha net görebiliyoruz...</p>
				<p class="normal">İslam dediğimiz olgu; viranelerdekilerin kaşhanelerdekilere galibiyeti ve boyunduruk altındakilerin özgürlüğünden başka bir şey midir?</p>
				<p class="normal">Nitekim, Allah Elçisi’nin büyücü, kâhin, sihirbaz olmadığını defalarca vurgulayan bu kitap; bu mesajıyla ne anlatmak istiyor acaba?</p>
				
				<p class="normal1">“Kendi içlerinden kendilerine bir uyarıcı geldi diye şaşıp kaldılar. Ve şöyle dedi bu nankörler: Bu adam yalanlar düzen bir büyücü...”</p>
				<p class="sagitalik">Sad Suresi, 4. ayet</p>
		<div class="clrb"/>
				<p class="normal">Büyücülük vahyin reddettiği bir unsur. Ama büyücülüğün reddi, oluşturduğu etkiden dolayı değildir...</p>
				<p class="normal">Büyü, toplum tabakalarında genel algıya uzak olan bazı uygulamalar içerir. Dolayısıyla gizlidir ve büyü yapan kişi bu özel bilginin sahibidir. Dolayısıyla, kendisine ait olan bilginin oluşturduğu üstünlükle “elitleşir ve sınıfsal çelişki yaratır.”</p>
				<p class="normal">Bu şu anlama gelir:</p>
				
				<p class="normal1">“Ey iman sahipleri! Şu bir gerçek ki, hahamlardan ve rahiplerden birçoğu halkın mallarını uydurma yollarla tıka basa yerler ve Allah’ın yolundan geri çevirirler. Altını ve gümüşü depolayıp da onları Allah yolunda harcamayanlara korkunç bir azap muştula.”</p>
				<p class="sagitalik">Tevbe Suresi, 34. ayet</p>
		<div class="clrb"/>
				
				<p class="normal">Ayette geçen “ahbar ve ruhban” ifadesi, dini özel alana çekerek, gaybdan haber verdiğini iddia eden manasındadır. Yani toplumla arasında bilgi farkı olduğunu ilan eden ve bu yolla kendisine özerk bir statü oluşturan kişi ve kurumlar, ahbar ve ruhbandır. Yukarıdaki çeviride yer alan “haham ve rahipler” bölümü yerine; dini alanda kendisine statü tayin edenler demek daha doğru olacaktır ki, Allah Elçisi de bu iddiada bulunmamıştır:</p>
				
				<p class="normal1">“Onlara şunu söyle: ‘Ben size Allah’ın hazineleri yanımdadır demiyorum. Gaybı da bilmem ben! Size ben bir meleğim de demiyorum. Yalnız bana vahyedilene uyarım ben!’ Sor onlara: Körle gören bir olur mu? Hâlâ düşünmüyor musunuz?”</p>
				<p class="sagitalik">Enam Suresi, 50. ayet</p>
		<div class="clrb"/>
				
				<p class="normal">Allah Elçisi, gayba dair bir bilgisi olmadığını bu şekilde ifade ederken şunu söylemiştir:</p>
				<p class="normal">“Ben, sizin erişemeyeceğiniz bir bilgiye sahip değilim. Sizler, benim eriştiğim bilgiye, benim uyduğum verilere uyarak erişebilirsiniz.”</p>
				<p class="normal">Dolayısıyla, Allah Elçisi; kâhin, büyücü, sihirbaz, mecnun değildir. Sokaktaki gerçeklere müdahale etme gayesiyle mücadeleye girişmiş bir elçidir.</p>
				<p class="normal">Sokaklardaki gerçekler de ne oluyor derseniz şu ayeti hatırlatabilirim:</p>
				
				<p class="normal1">“Ant olsun ki Allah, ‘Allah yoksuldur, bizler zenginleriz!’ diyenlerin sözünü işitti. Dediklerini de yazacağız, haksız yere peygamberleri öldürmelerini de. Ve şöyle diyeceğiz: Tadın, yakıp pişiren azabı!”</p>
				<p class="sagitalik">Âli İmran Suresi, 181. ayet</p>
		<div class="clrb"/>
				
				<p class="normal">Yukarıdaki ayet ilginç bir diyalog içerir. Diyalogda; birileri Allah’ı fakirlikle itham etmekte, kendilerini ise zengin olarak beyan etmektedir. Bu ayet, esası itibariyle, Hz. Peygamber’in mücadelesinin ana hatlarını gözler önüne sermektedir.</p>
				<p class="normal">Hz. Resul, Allah’ın fakirler ve miskinler için öngördüğü hakikatleri pratize ederek; zenginlerin tepkisini çekmiştir. Yani temel sorun; namaz, hac, zekât vs. değil; malda eşitlenmektir.</p>
				
				<p class="normal1">“Allah, rızıkta kiminizi kiminize üstün kılmıştır. Fazla verilenler, rızıklarını ellerinin altındakilere aktarıp da hepsi onda eşit hale gelmiyor. Allah’ın nimetini mi inkâr ediyor bunlar?”</p>
				<p class="sagitalik">Nahl Suresi, 71. ayet</p>
		<div class="clrb"/>
				<p class="normal">Allah Elçisi ilk olarak “köle ve boyunduruk altında ezilenlerle birlikte”, zenginlerin mallarını dağıtmasını emretmiştir; hatta bu öyle net bir eylemdir ki; ilk vahyedilen sure bu eylemin çağrısıyla doludur...</p>
				<p class="normal">Bu eyleme odaklanan tepki; Allah Elçisi’nin “deli, mecnun” olduğu noktasında ithamlara kadar varmıştır. Nitekim, “Sen deli misin? Neden mallarımızı dağıtacakmışız?” noktasındaki bir vurgudan ibaret olan bu vurgu, mistik bir devrime karşı değil, sosyal bir devrime karşı açığa çıkmış bir kelamdır.</p>
				<p class="normal">Çünkü Mekke’nin müşrikleri de tıpkı Müslümanlar gibi:</p>
				<p class="normal">-Allah’a inanan</p>
				<p class="normal">-Namaz kılan</p>
				<p class="normal">-Hac uygulayan</p>
				<p class="normal">-Zekât veren</p>
				<p class="normal">-Önceki resullere biat ilan eden kimselerdir.</p>
				<p class="normal">Tek farkları ise; yarattıkları afyon din hegemonyasında bir şerikler konseyi oluşturup; Allah’a yaklaştırıcı endad ve şürekâlar üretmeleri ve bu şürekâları otorite tayin ederek; kendi menfaatlerine uygun bir din ortaya çıkarmalarıydı...</p>
				<p class="normal">Allah Resulü’nün farklılaşmasının temel nedeni; vahyin temel mesajının “fakirlikle ve ezilenlerle” olan ilişkisidir. Bu nedenle, “Allah fakir sanırız, çünkü fakirlerden bahsedip duruyor” diyenlere; Allah’ı fakirlikle itham edenler hususunda bir ayet nazil olmuştur.</p>
				<p class="normal">Meseleyi ve İslam’ı daha iyi anlayabilmek için; Beled Suresi’ni inceleyelim:</p>
				<p class="normal">1. Bu beldeye kasem ederim ki...</p>
				<p class="normal">Belde, b-l-d kökünden türemiş; yerleşenleri tarafından bayındır hale getirilip sınırları belirlenmiş olan geniş yerleşim birimidir. (Ragıp el Isfehani, Müfredat, “B-L-D” maddesi.)</p>
				<p class="normal">Ve kasem, bir işi yapmak ya da yapmamak için sarf edilen “yemin” sözcüğüdür. Kasem içeren bir ayetin varlığı; bir fiile işaret eder. Yani, yemin ederim şu Mekke’ye denildiğinde, yapılacak ya da yapılmayacak veya yapılmakta olan bir eylemin varlığına işaret eder...</p>
				<p class="normal">2. Ve sen bu beldede oturmaktasın...</p>
				<p class="normal">3. Ve baba ile oğula...</p>
				<p class="normal">4. Biz zorluk içinde bir insan yarattık...</p>
				<p class="normal">Ayetleri incelerken, özellikle 4. ayette yapılan çeviri hatası nedeniyle oluşan yanlış anlamı görebiliriz. Genellikle, “Biz insanı zorluk içinde yarattık” diye çevrilen bu ayet, esası itibariyle, “Biz zorluklar içinde bir insan yarattık” biçimindedir. Bu haliyle işaret edilenler; beldenin ezilenleri, fakirleri, yetimleri, miskinleri, çalışamayanları, kodamanların himayesinde ezilenleridir...</p>
				<p class="normal">2 ve 3. ayetlerdeki vurgu, “Sen bu beldede oturmaktasın/sen yaşananlara şahitsin zaten” manası taşır. Yani, Allah Elçisi’ne, gözlemledikleri hatırlatılır, yaşananlar vurgulanır...</p>
				<p class="normal">5. O kendisine bir güç yetirilmez mi sanır?</p>
				<p class="normal">6. Der ki: “Yığınlarca mal helak ettim!”</p>
				<p class="normal">7. O’nu gören olmadı mı sanır?</p>
				<p class="normal">Bu ayetlerde yapılan tanımlama; yukarıdaki bölümde ifade ettiğim gibi; Hazreti Resul’ün şahit tutulduğu olayların faillerini tanımlama noktasındadır. Yani o sorunların faili olanları tanımlayan bu ayetler; sorunu da tahlil etme adına önem arz etmektedir.</p>
				<p class="normal">5. ayette; zararlı kişiliğin, kendisini “her müdahale ve kudretten üstün gördüğünü” anlatır. Bunun adı din dilinde “melikleşmedir.” Yani mülke sahip olarak güç ve kuvvet ilan etmektir. Dilerseniz konuya devam etmeden önce “melik meselesini daha iyi kavrama adına” konuyla ilgili bir makalemi paylaşayım:</p>
				<p class="normal2">“Şirk Melikleri (!)”</p>
				
				<p class="sagbolditalik">“Ve en leyse lil insani illa ma sea.<br class="chapter"/>
			    Ve şüphe yok ki, insan için <br class="chapter"/>
			    Çalıştığının dışında bir karşılık yoktur!”</p>
		<div class="clrb"/>
<p class="sagitalik">Necm Suresi, 39. ayet</p>
		<div class="clrb"/>
				
				<p class="normal">Yeni bir din ürettiler! Hem de Kuran verilerini alaşağı etmek suretiyle, üzerine örtülmüş bir şirk kepazeliğine hapsedilmiş yepyeni bir din...</p>
				<p class="normal">Meliklerin, hannasların, müfretlerin dini...</p>
				<p class="normal">Cennet’ül Varak’tan ibaret bir din algısı. Yani; mal, mülk, gümüş para, altın ve servet kenz etme hastalığının tezahürü olan “Cennet’ül Varak...”</p>
				<p class="normal">Hem de öyle ki, ayıp örten, kusur kapatan cinsten. Yapılan pisliğin üzerini örtmek için kullanılan bir “meta.”</p>
				<p class="normal">Meta, aldanıştır. Aldanan insan, aldatan insandır. Baki olan ise hakikattir.</p>
				<p class="normal">Âdem’in yasak ağacı, şecere...</p>
				<p class="normal">Şecer” sözcüğü, “ihtilaf” (Nisa, 65) ve “sarf etme” anlamlarında da kullanılır. Çünkü ihtilafların ekserisi “mal” yüzündendir, en çok harcaması yapılan da “mal”dır. (Lisan ül Arab, c. 5, s. 32-33, “Şcr” maddesi.)</p>
				<p class="normal">Mülk, insanlığın yegâne imtihanı, ana problemi ve mevcut sorunların temelindeki reel gerçekliktir. Âdem’in yasak ağacıdır/şeceresi. Cennet’ül Varak/Yaprak’tır. Egemenliğin nedenidir...</p>
				<p class="normal">Mülkün sahibi için Kuran, “mlk” kökünden gelen “melik” ifadesini kullanır ki; anlamı, emretme ve yasak koyma yetkisine sahip olan kişidir.</p>
				<p class="normal">Ancak bu kelime bünyesinde ilginç bir durum söz konusudur:</p>
				<p class="normal">Mülk sahibi, eşyanın/sahip olduklarının hükümdarı değildir. İnsanın hükümdarıdır...</p>
				<p class="normal">Kelimenin genel yapısı incelendiğinde çıkan sonuç ilginçtir. Kuran, melik kavramıyla sunduğu hükümdarlık dairesini, aynı kökten türeyen mülk ile ilişkilendirmiş; “melik=mülk sahibi” şeklinde bir denklem sunarak hayati bir noktaya işaret etmiştir.</p>
				<p class="normal">Bu denklemi, melik; insanların egemeni/hüküm koyucusu biçiminde oluştururken, bunu eşyaya olan egemenliğinden yola çıkarak kurgulayan bu kavram, tek başına ince bir mesaj vermektedir...</p>
				<p class="normal">Mülkiyet, hegemonya üretir...</p>
				<p class="normal">Çünkü eşyaya egemenleşmedeki temel gaye, insan üzerinde egemen olmaktır.</p>
				
				<p class="normal1">“Ve en leyse lil insani illa ma sea.</p>
				<p class="normal1">Ve şüphe yok ki, insan için çalıştığının dışında bir karşılık yoktur!”</p>
				<p class="sagitalik">Necm Suresi, 39. ayet</p>
				
				<p class="normal">Sea olarak geçen “say” , irade etmek, dilemek, yani “üretmek-çalışmak, emek harcamak” demektir. Kuran’ın “dileme kastı” her daim iradeye, uzantısı olan emeğe dayanır...</p>
				<p class="normal">Allah dilemedikçe siz dileyemezsiniz...</p>
				<p class="normal">Allah’ın dilemesi, ancak “fiilin gerçekleşmesi için yapılması gerekenleri yapmak/üretim” ile mümkündür...</p>
				<p class="normal">Melik kavramının altını dolduran bir diğer anlam ise “çalışma ihtiyacı duymayışıdır.”</p>
				<p class="normal">Mutlak anlamda Melik olan Allah, yeni bir şeye sahip olma adına çalışmaz. Çünkü arz ve arş arasındaki her şey O’na aittir. Şirk melikleri ise, edindiği mülkün ürettiği güce dayanarak “riba suyu içer...”</p>
				<p class="normal">Riba, günümüzde çok çeşitli biçimlerde açığa çıkar. Genel olarak, alınteri dökülmeksizin edinilen gelirdir.</p>
				<p class="normal">Bunun en büyük örneklerinden biri, kiradır. Kâr payı, faiz ve “aracılık (günümüzde yaşanan ticaret algısı) ribanın şekilleridir.</p>
				<p class="normal">Bu hususta bir örnek vermek gerekirse:</p>
				<p class="normal">Kuran’ın önerdiği tevhit ve şirk dairelerinden bakacak olursak, 3 adet evi mülk edinen bir adamın, kiracı edinip bu evlerden kira alması ribadır. Bu eylem, mülkiyet üzerinden meliklik üretir ki; meliklik, hükümranlık bazında “ortaklıktır.” Endad ve şürekâ kalıpları içine girer ve “şirk unsuru haline dönüşür.”</p>
				<p class="normal">Bu halin tevhidi tutumu ise, 3 evi olan bir kimsenin, ihtiyacından artan evleri “infak etmesi”, ihtiyaç sahiplerine vermesidir...</p>
				<p class="normal">Bu ise, tevhit dairesi içindeki bir eylem olmakla birlikte, Mutlak Melik’in tek hükümdar olduğunu ilan ve bu hakikate ilticadır...</p>
				<p class="normal">Bu bağlamda, bugün “İslam adına konuşan” ancak “piyasa kutsallarına secde eden” mülkperest “şirk meliklerinin” dini indirgemeye çalıştığı algı, Allah Resulü’nün mücadele ettiği Mekke putperestliğinin ta kendisidir. Çünkü, genel olarak aynı ilkeler üzerinden hareketle; dini sadece şekil ve nüsuklardan ibaret gösterme çabası, bizzat mülkü artırma sevdasının ürettiği bir afyondur...</p>
				<p class="normal">Şirk melikleri, ibadet ve pratikte Peygamber’e, sosyoekonomik düzlemde ise “yasak ağaca” secde biat etmekteler...</p>
				<p class="normal">Bu, ne şiş yansın ne kebap psikozunun ürettiği sancılı bir algıdır ki, bugün, “Bir Müslüman mülk edinme hususunda sınır tanımaz bir anlayışa sahip olabilir” şeklinde ibareler kullanılmaktadır...</p>
				<p class="normal">Bu görüşü desteklemek için, Kuran’dan onay almayan bir söylemi savunurlar:</p>
				<p class="normal">“Zekâtı verilmiş mal tahirdir/temizdir. Ve elde tutulabilir...”</p>
				<p class="normal">İşte buna melikler hegemonyası diyoruz.</p>
				<p class="normal">Yani esas davet, mülk edinerek “piyasa oluşturmak” ve oluşan piyasadaki temel kıstasın belirleyicisi olarak “mülkü tayin ederek, hegemonya üretmektir.”</p>
				<p class="normal">Yani “melikliğe davettir.”</p>
				<p class="normal">İslam toplumu ise, Hubel’i sessiz pazarlayan bu cenah karşısında maalesef aldanan taraf olmuştur...</p>
				<p class="normal">Bu öyle bir noktaya varmıştır ki; yeryüzündeki sancının temelini oluşturan “kapitalizm”, neredeyse dindarlığın ana rüknü haline getirilmiştir...</p>
				<p class="normal">Türkiye’de, din adına konuşanların içinde olduğu “liberal bataklık” bunun en net örneğidir. Sürekli olarak mülkü artırma, sermayeyi kenz ederek yığma yanlısı eylemler içinde olan Batı kapitalizminin ürettiği “liberal değerleri muhafaza ve müdafaa etme arzusuyla yanıp tutuşanlar” bugün İslam’ı bir afyon misali kullanma gayreti içindedirler...</p>
				<p class="normal">Ancak her şeye rağmen, Nas Suresi:</p>
				
				<p class="normal">1. “De ki: Ben insanlığın Rabb’ine (sosyoekonomik efendisine) sığınırım. (O’nun sosyal ve ekonomik önerilerine/vahye bağlılığımı ilan ederim.)”</p>
				<p class="normal">2. “İnsanların Meliki’ne/Hükümdarı’na/Mutlak Mülk Sahibi’ne.”</p>
				<p class="normal">3. “İnsanların İlahı’na (mutlak otoriteye, tek güce).”</p>
				<p class="normal">4. “Sinsi ve tuzağa düşürücü, kuşkularıyla şüphe oluşturucuların ürettiği kuşkuların şerrinden.”</p>
				<p class="normal">5. “Ki o insanların göğsüne tuzağa düşürücü kelimeler fısıldar/kuşku zerk eder.”</p>
	<p class="normal">6. “Gerek cinlerden, gerekse insanlardan olur...”</p>
<p class="normal3">(Eren Erdem, AdilMedya.com, “Şirk Melikleri” makalesi.)</p>
				
				<p class="normal">Demek ki bu otorite, mala ve mülke hükmettiği için, insanlığa hükmetme iddiası güden bir odaktır.</p>
				<p class="normal">Surenin devamında, 6 ve 7. ayetlerde geçen ifadeler de bu veriyi doğrular niteliktedir. Yığın/lübed kelimesi, üst üste konmuş, iç içe geçmiş, yoğunlaşmış manalarına gelmektedir. Helak kelimesi; boğazı kesmek demektir. Yani; bir şeyin can damarını, varlık âleminde tutunması adına ihtiyaç duyduğu ana unsurları ortadan kaldırmak, öldürmek manalarına gelir.</p>
				<p class="normal">İlginç olansa malın helakidir.</p>
				<p class="normal">Mal helak edildiğinde, dönüşümden alıkonur. Yani; dönüşümde olması gereken; sürekli olarak canlılığa vesile olması gereken mal, özelleştirilmiş, tekelleştirilmiş demektir. Yani aslında; malı helak etmek; çok ciddi bir servet yığarak, kitlelerin bu anlamda ölümüne sebep olmakla eşdeğerdir.</p>
				<p class="normal">Ve surenin devamı “kopuş noktası”dır:</p>
				<p class="normal">7. O’nu gören olmadı mı sanır?</p>
				<p class="normal">İşte bu altın vurgu, hakikat perdesini aralayan; İslam ile şirk putperestliğinin arasını ayıran temel vurgudur.</p>
				<p class="normal">Bu ayette vurgulanan husus şudur:</p>
				<p class="normal">Servet yığan, mal biriktiren/kenz eden, bu yolla babaların ve oğulların ıstırabına neden olan, malını, topluma tahakküm kurma aracı olarak kullanan kişi ve odaklar; yaptıkları zulmün algılanamaması adına; kitlelerin zihnini farklı düşüncelerle meşgul eder ya da içinde oldukları durumu “normal bir hal” olarak tanıtırlar. Dolayısıyla kitlelerin bu durumu sorgulama, idrak etme, tepki gösterme durumu söz konusu olamaz.</p>
				<p class="normal">Bu noktada en önemli açılım şu olacaktır:</p>
				
				<p class="normal1">“Şu bir gerçek ki, ikiyüzlüler/münafıklar hileler düzerek Allah’ı aldatmaya uğraşıyorlar. Ama Allah da onları aldatıyor. Onlar namaza kalktıklarında tembel-miskin bir halde kalkarlar, insanlara gösteriş yaparlar. Onlar Allah’ı çok az hatırlarlar.”</p>
				<p class="sagitalik">Nisa Suresi, 142. ayet</p>
		<div class="clrb"/>
				
				<p class="normal">Münafık, nifak eylemleri üreten kişi için kullanılır. Aynı kökten türemiş olan bir kelime de infaktır:</p>
				
				<p class="normal1">“Ve sana neyi infak edeceklerini de soruyorlar. De ki: ‘Helal kazancınızın size ve bakmakla yükümlü olduklarınıza yeterli olanından artanını verin.’ İşte Allah, ayetleri size böyle açıklar ki, derin derin düşünebilesiniz.”</p>
				<p class="sagitalik">Bakara Suresi, 219. ayet</p>
		<div class="clrb"/>
				
				<p class="normal">Yani infak; elde edilen malın hükmetme aracı olarak kullanılmaması, malın biriktirilmemesi, sürekli olarak devinime tabi tutulması, ihtiyaçtan artanın tamamının tereddütsüz dağıtımı, biriktirmeye karşı olunması biçiminde ifade edilir.</p>
				<p class="normal">Ve Kuran’daki münafık kelimesi ise, bu eylemleri üretmediği halde, İslam iddiası içinde olanlara yönelik kullanılır.</p>
				<p class="normal">Demek ki İslam dairesine girebilmenin öncül yolu, maldan ve mülkten vazgeçerek, tüm bunları halka arz etmektir. Kenz ederek/biriktirerek fakirleştirmemek, toplumun can damarını kesmemektir.</p>
				<p class="normal">“Şirk Melikleri” adlı makalemde de belirttiğim gibi, mülk yığma arzusu, hâkimiyet hegemonyasından ileri gelir ki; bu eylem şirkin açık olanıdır.</p>
				<p class="normal">Şimdi bu münafıklar ne yapıyorlar dersiniz?</p>
				<p class="normal">7. O’nu gören olmadı mı sanır?</p>
				<p class="normal">Algıları köreltmek için yeni bir din üretmekteler: “Afyon din.”</p>
				<p class="normal">Bu afyon din, infak, salat, hac, zekât, tevhit ve benzeri akaitleri yok eden, mal ve mülk saltanatını mubah gören, büyücülerin ve sihirbazların dinidir.</p>
				<p class="normal">Başlığın ilk bölümünü de buraya bağlarsanız:</p>
				<p class="normal">Bilginin tekelleştiği toplumlarda açığa çıkan durum, mülkün ve sermayenin tekelleşmesi durumudur. Nitekim “Mekke müşrikliği” bizzat bu cürümleri itibariyle lanetlenmiştir.</p>
				<p class="normal">Aksi halde, hiçbir müşrikin ibadet, nüsuk, şekil ve Allah ile sorunu yoktur. Ana sorun, Allah’ın mal ve mülke yönelik söylem ve Peygamber’in bu alandaki icraatlarıdır.</p>
				<p class="normal">Dolayısıyla, afyonlayarak yapıp ettiklerini göremez hale getirdikleri halk (Beled Suresi, 7. ayet), bizzat gerçekleri görmeye başlamış, bu nedenle Muhammed’in dini; bu odaklar için “çıldırtıcı bir tehdit” halini almıştır.</p>
				<p class="normal">8. Biz ona iki göz vermedik mi?</p>
				<p class="normal">9. Bir dil ve iki dudak?</p>
				<p class="normal">10. Ve iki belirgin yolu da göstermedik mi?</p>
				<p class="normal">Bu ayetlerde yapılan çağrı; yine belirgin biçimde “eşitlik ve adalet” ilkesi kapsamında açığa çıkmaktadır. Çünkü dikkat edersek; iki göz ve iki dudak gibi unsurlar, hayvanlarda da mevcut olmasına rağmen, hayvanların “akıl edebildiği söylenemez.”</p>
				<p class="normal">Akıl etmek; düşünmek, sorgulamak ve programa tabi olmaktır. Aslında bir anlamda aydınlanmadır/öze dönüştür.</p>
				<p class="normal">Neden derseniz eğer; varlık âleminde yaşamakta olan canlıların ezici çoğunluğunda var olan bu unsurlar, ürettikleri iş ve eylem yönüyle ortaya çıkan gerçeklere binaendir.</p>
				<p class="normal">Yani hayvanlar âlemi; paylaşım ve dönüşümün yaşandığı ideal ortam sayılabilir. Ekolojik denge; hiçbir surette “hayvanlar tarafından” tahrif edilemez. Çünkü ekosistemde var olan işleyiş, programa tabidir. Ve bozulmaksızın süregider.</p>
				<p class="normal">Ancak insan, kâinatın bu eşsiz diyalektiğinden haberdar kılındığı halde (gözlemci olma özelliği bahşedildiği halde), sistemin dışına çıkarak tahrif eder ve zarar verir.</p>
				<p class="normal">İnsana, yaşantıladığı gerçekler yönüyle; ürettiği eylemlerin sonuçları gösterilir. Yıkım üreten fiiller, mutlak anlamda faili de etki alanına çekecektir ki; bu gerçeklik de insana kendi eylemlerinde gösterilir. Öte yandan, adalet ve paylaşımın sonuçları da gösterilir. Bu şekilde yapacağı tercihle ilişkili bir netice elde edeceği vurgulanır...</p>
				<p class="normal">11. Fakat akabeyi aşamadı.</p>
				<p class="normal">12. Akabenin ne olduğunu sana bildiren nedir?</p>
				<p class="normal">Beled Suresi’nin 10. ayetinde belirtilen “iki yoldan birinin” akabe olduğu, 11. ayette gözler önüne serilmektedir. Demek ki “zor ve çetin yol” olan akabe bir yolken, öteki yol; kolay, basit ve işine gelen eylemlerin yoğunlaştığı yoldur.</p>
				<p class="normal">Akabe nedir?</p>
				<p class="normal">13. Boyunduruk altına alınmışları azat etmektir...</p>
				<p class="normal">14. Veya açlık, darlık, perişanlık gününde doyurmaktır o...</p>
				<p class="normal">15. Yakınlık duyulan bir yetimi...</p>
				<p class="normal">16. Veya çalışamayan, toprağa düşmüş, fakir ve yoksulu...</p>
				<p class="normal">17. Ve tüm bunları yaparken, iman edenler arasında sabrı/kararlılığı ve merhameti önerenlerden olmaktır o.</p>
				<p class="normal">Akabe, Fekku Ragabe’yi, açları, fakirleri, miskinleri, yetimleri ihya etmektir. Yani “kâinatın güçlü diyalektiğinin temellerini oluşturan iki yoldan” biridir.</p>
				<p class="normal">Dolayısıyla İslam’dır. Ve diğer yolun zıddıdır.</p>
				<p class="normal">Şu yargıdan kurtulmak gerekir; İslam olmanın yolu Allah’a ve Peygamber’e tabi olma iddiası değildir!</p>
				<p class="normal">Kâinatın diyalektiğini oluşturan zıtlar ilişkisi üzerinden, “akabe- tevhit” dairesine dahil olmaktır. Bu yolla, Allah’a ve Resul’e biat etmiş sayılırsınız...</p>
				<p class="normal">Yani, mal biriktirmeden; kenz etmeden; malı paylaşarak; boyunduruk altına alınmışların özgürlüğünü temin etmektir.</p>
				<p class="normal">Boyunduruk altına alınanlar kimlerdir?</p>
				<p class="normal">Bir çıkar ya da amaç uğruna, özgürlüğü kısıtlanmış olan, tabi haklarından mahrum edilen, yaşama hakkına el konulan, yeme içme hakkından mahrum edilen, çalıştığı halde geçinemeyen, alınterinin karşılığını alamayan, sürekli fakirleşen ve fakirleşmesi zenginleşmeyle ilişkili olan, yani zenginler arttıkça fakirleşen...</p>
				<p class="normal">Günümüzde bu durum:</p>
				
				<p class="normal">-	Kredi kartı mağdurları</p>
				<p class="normal">-	Çalıştığı halde açlık sınırının altında yaşayanlar</p>
				<p class="normal">-	Sosyal güvencesi olmayanlar</p>
				<p class="normal">-	Eğitim-sağlık ihtiyaçlarını karşılayamayanlar</p>
				<p class="normal">-	Barınma ihtiyacını karşılayamayanlar</p>
				<p class="normal">-	Sosyal alanda, içinde olmak istediği faaliyetlerden alıkonanlar</p>
				<p class="normal">-	Düşünce suçluları</p>
				<p class="normal">-	Savaş mağdurları</p>
				<p class="normal">-	Küresel kapitalizmin reel politikaları nedeniyle yoksullaşanlar</p>
				<p class="normal">-	Yetimler, aile içi şiddet görenler</p>
				<p class="normal">-	Tefeci hegemonyasına teslim olanlarla tanımlanabilir...</p>
				
				<p class="normal">Yani, İslam’ın yolu; öncelikli olarak bu zümrelerin özgürlüğünü temin etmekten geçmektedir. Bu gerçeği bertaraf ederek yaşama geçirilen din “nifak dini” olarak tanımlanırken, bu gerçeği ihya edenlerin fiillerine de infak denir.</p>
				<p class="normal">Yani bir Müslüman, bu sorunlara neden olan ideolojileri savunamaz, o ideolojilerin bayraktarlığını yapamaz.</p>
				<p class="normal">Bu günümüzde şu manaya gelir:</p>
				<p class="normal">Malını dağıtsa dahi, eğer bir Müslüman; bu duruma neden olan ideolojileri (kapitalizm, emperyalizm, faşizm) savunmak suretiyle yaşamını idame ettiriyorsa, bunun adı nifaktır.</p>
				<p class="normal">Dolayısıyla “sarp yokuş”, yani akabe, aynı zamanda; ideolojinin yıkımı adına mücadele vermektir. Yani; özgürleştirme hamlesinin dip dalgası formuna ulaşması adına çaba sarf etmektir.</p>
				<p class="normal">Bilginin, mülkün, gücün, iktidarın, malın tekelleşmesinin önüne geçmek, bunların halk arasında “eşit taksim edilmesi adına gayret sarf etmek, bu cümledendir.”</p>
				<p class="normal">Yani daha özetle şunu söylemek gerekir ki:</p>
				<p class="normal">İslam dairesine girmenin yolu; hükümde, saltanatta, bilgide, mülkte, iktidarda, güçte, malda, evlat olgusunda, aile olgusunda hegemonyalaşmış kültlerin yıkımı; ve eski bir tabirle “yâr yanağı hariç her şeyin” paylaşılmasıdır.</p>
				<p class="normal">18. İşte bunlar ashabı meymenettir.</p>
				<p class="normal">19. Ayetlerimizi inkâr edenler ise meşemet ehlinin ta kendisidir.</p>
				<p class="normal">20. Üzerlerine sımsıkı kapatılmış bir ateş vardır.</p>
				<p class="normal">Meymenet sözcüğü, uğurlu ve bereketli manalarına gelmektedir. Genellikle “meşemet” kelimesine zıt kullanılır. Bildiğiniz gibi; dönem koşullarında “uğursuzluk ve bereketsizlik” bir yafta pozisyonundadır. Bu yafta, özellikle iktidarın kullandığı bir yaftadır.</p>
				<p class="normal">İktidar; çıkarlarına aykırı işler üreten odaklara “uğursuz” diyerek yafta yapıştırır; halk kitleleri de, kendilerine zerk edilen afyon dinin etkisiyle, bu yafta üzerinden yargılar üreterek, ilgili odakları tekfir/aforoz eder.</p>
				<p class="normal">Kuran, bu ayetiyle bu hegemonyayı yıkmış; esas bereketsizliğin nedenini mal biriktirmeye dayamıştır. Yani şöyle demektedir:</p>
				<p class="normal">Ey ezilenler ve kaşhanelerde zevkusefa içinde gönül eğleyenlerin oyuncağı edilenler...</p>
				<p class="normal">Sizin uğursuz dediğiniz, sizin için hayırlı olandır!</p>
				<p class="normal">Ve sizin uğurlu, bereketli dediğiniz ise, sizin için hayırsız olandır!</p>
				<p class="normal">Sizin mevcut boyunduruk altında tutuluşunuz; anlatılanların aksine; bu kodaman servet sahipleri nedeniyledir.</p>
				<p class="normal">Ve bu kodamanların mülkte egemenlik kurması, sizler üzerinde hak iddia etmelerinin nedenidir...</p>
				<p class="normal">Oysaki Allah adildir ve mülkün yegâne sahibidir. Dolayısıyla mülkü aranızda taksim ediniz ve bu boyunduruğu kodamanların başına geçiriniz...</p>
				<p class="normal">Surenin sonunda yer alan ayet ise, neredeyse surenin en çarpıcı ayetidir...</p>
				<p class="normal">20. Üzerlerine sımsıkı kapatılmış bir ateş vardır.</p>
				<p class="normal">Bu ayet; süreklilik arz eden bir ayettir. Yani yapısı gereği; olmakta olan bir şeye işaret eder.</p>
				<p class="normal">Yani, ashabı meşemet denilen odakların üzerine bir ateş kapatılmıştır...</p>
				<p class="normal">Yani onlar fiilen cehennemi yaşamaktadırlar.</p>
				<p class="normal">Bu ayetin geniş açılımlarını, “Kuran’daki Cehennem: Sınıflı Toplum” başlığında sunacağım.</p>
				<p class="normal">Yukarıda belirtilen odaklar (ashabı meşemet), bilindiği gibi, İslamlık iddiasıyla, Allah Resulü’nün vefatı sonrası egemenleşmiş; ve dini, çıkar ve ihtiraslarına bağımlı bir pusu kurma aracı haline getirmişlerdir.</p>
				<p class="normal">Hatta, bugün yaşanan din; o dinin ta kendisidir...</p>
				<p class="normal">Çünkü; yukarıda belirtilen ilkeler ihlal edilmiş, dindarlık şekil ve nüsuklara bağımlı bir olgu haline sokulmuştur. Dolayısıyla dinin ana ilkeleri ihlal edilmiştir.</p>
				<p class="normal">Beled Suresi, Kuran’da yer alan 114 sureden sadece biridir. Kitabımızda bu surelerin çoğundan ayetler sunarak; bu meselenin “kitabın ana mesajı olduğunu” gözler önüne sereceğim...</p>
				
	</div>
<div class="calibre1" id="calibre_pb_11"/></body>
</html>