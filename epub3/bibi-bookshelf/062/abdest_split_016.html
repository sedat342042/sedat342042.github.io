<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdest.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<h1 class="h1baslik" id="calibre_toc_9">Salat, Kıble ve Hac</h1>
				<p class="resim"><img class="calibre4" src="01.jpg"/></p>
				
				<p class="ortaitalik"><span class="idebold">“İhtiyaç sahiplerine malını ver, paranı sayma!</span><br class="chapter"/>
			    <span class="idebold">Öyle yaparsan Allah da sana sayı ile verir...</span><br class="chapter"/>
			    <span class="idebold">Malını kilere kapatma (saklama);</span><br class="chapter"/>
			    <span class="idebold">Allah da senin rızkını daraltır.”</span></p>
<p class="ortaitalik">Allah Elçisi Muhammed</p>
				
				<p class="normal">Büyük şair Halil Cibran der ki: “Onlar yaşamak için veriyorlar, çünkü vermezlerse ölür, yiterler...”</p>
				<p class="normal">Ve bir atasözü der ki:</p>
				<p class="normal">“Arının ağzına bal, kuyruğuna iğne verilmiştir. Hangisine talipsen onu alırsın...”</p>
				<p class="normal">Ve yine Kuran’ın Meryem Suresi’nde, “Hurma ağacının kütüğünü kendine doğru salla, üzerine olgun, taze hurma dökülecektir” (25. ayet) biçiminde bir ifade kullanılır.</p>
				<p class="normal">Kuran’ın okunmasından bihaber olanlar, bu ve benzeri ayetleri okurken; bir hikâye kitabı okurcasına, sürece ait bir veri sunulduğunu sanırlar!</p>
				<p class="normal">Düşünsenize, Bedir’de, Uhut’ta uğruna gaza edilen, evlatları babasız bırakan, Allah Elçisi’ni ve kendisine bağlı olanları kırıp geçiren o haşmetli mücadelenin bayrağı konumundaki bir kitap; Meryem’in hurma ağacını nasıl silkeleyeceğinden bahsediyor!</p>
				<p class="normal">Ne anlamak gerekir bu ayetten dersiniz?</p>
				<p class="normal">Peki ben size, tüm bu savaşların, Bedir’in, Uhut’un, Hendek’in, Kerbela’nın bu ayet için yapıldığını söylesem ne dersiniz?</p>
				<p class="normal">Hurma ağacından hurma silkeleme tarifi üzerine dökülen onca kan!</p>
				<p class="normal">Ve 1.400 yıl boyunca insanlığa kan kusturan “Emevi dinciliği...”</p>
				<p class="normal">Evet, her şey bu ayette gizli...</p>
				<p class="normal">“Hurma ağacının kütüğünü kendine doğru salla, üzerine olgun, taze hurma dökülecektir.” (Meryem Suresi, 25. ayet)</p>
				<p class="normal">Ayet ne diyor bir bakalım dilerseniz:</p>
				<p class="normal">“Ey Meryem, hurma ağacının yanına git!</p>
				<p class="normal">Ağacı kendine doğru silkele ki üzerine taze hurma dökülsün.</p>
				<p class="normal">Neden mi?</p>
				<p class="normal">Çünkü senin hurma yemen gerekiyor!</p>
				<p class="normal">Eğer hurma yemen gerekiyorsa; ağacın yanına gideceksin! Ağacı silkeleyeceksin! Ve hurmaları yiyeceksin!”</p>
				<p class="normal">Bazıları diyor ki, yumurtaya can veren Rabbim keramet sahibidir. Evliyasını korur, kollar...</p>
				<p class="normal">Efendim bu ayet diyor ki: Allah’a dost olmak isteyen, emek harcasın. Üretsin, gayret halinde olsun!</p>
				<p class="normal">Kuran, hiç kimseye, “Hurmaları toplattır ve toplananın başına otur ye” dememiştir.</p>
				<p class="normal">Aksine, “Git hurmayı topla ve ye” demiştir.</p>
				<p class="normal">Ve öylesine muhteşem bir döngü inşa etmiştir ki...</p>
				<p class="normal">Silkele ve ye, nasılsa dalda yenileri bitecektir... Kökü yerde olan ağaç, herkese yetecektir...</p>
				<p class="normal">Bunun için kavga etme. Sadece çalış, üret ve karşılığını al!</p>
				<p class="normal">Bu kadar basit bir kurgu “insan sıfatınca” dehşet verici bir hezeyana dönüşmüştür.</p>
				<p class="normal">Şeyh Şadi’ye insan nedir diye sorulur. Buna karşılık, “Birkaç damla kan, bin bir endişe” yanıtı verir.</p>
				<p class="normal">Evet! İnsan, yeryüzündeki rızkın tükeneceğini zannederek, rızkı tekelleştirir ve özel himayesine alır. Bu, bir süre sonra üretimden kopuş ve sadece tüketim gibi sonuçlar üretir.</p>
				<p class="normal">Aslına bakarsanız bugünün toplumu; zulmü ve barbarlığı sayesinde yaşayabilmektedir.</p>
				<p class="normal">Onların elinden bunları aldığınızda, açlıktan ölürler...</p>
				<p class="normal">Çünkü tüketim toplumu, üretimin niteliklerinden koparak, ötekileşir. Hatta bu hususta sahip olduğu tüm becerileri körelir ve Kuran’ın mele, müfret kavramlarına muhatap hale gelir.</p>
				<p class="normal">Bu kavramlar, yiyen, yedikçe yiyen, şişen, tüketen, tipik bir kapitalisti tanımlar...</p>
				<p class="normal">Bugünün temel ihtiyaçları, belirli bir zümre tarafından üretilmektedir. Mesela çiftçiler!</p>
				<p class="normal">Çiftçiler olmasaydı, muhtemelen kitlesel ölümler olurdu.</p>
				<p class="normal">Peki ya hayvancılar?</p>
				<p class="normal">Protein yetersizliği ve ölüm...</p>
				<p class="normal">Peki bu insanlar, tüketenler kadar refah ve esenliğe sahip mi dersiniz?</p>
				<p class="normal">Elbette değil...</p>
				<p class="normal">İşte bu ayetin hedef aldığı, karşısında gördüğü kitle; üretmediği halde üretenlerin sırtına yapışan parazitlerdir...</p>
				<p class="normal">“Hiçbiriniz, kendi için arzu ettiğini mümin kardeşi için de istemedikçe iman etmiş olmazsınız!” (Hz. Muhammed)</p>
				<p class="normal">“Ey âdemoğlu, ihtiyacından fazla kazandığın şeyi biriktirmedesin!” (Hz. Ali)</p>
				<p class="normal">Öte taraftan bu ayet bir manifestodur...</p>
				<p class="normal">“Der ki: Ey iman ettiğini söyleyen; içinde olduğunu söyleyip durduğun selam (müslim/ma-slim) ve esenlik için gayret et!”</p>
				<p class="normal">Hurma ağacı yeryüzüdür!</p>
				<p class="normal">Meryem ise, bütün insanlıktır!</p>
				<p class="normal">Hemen bir beyin fırtınası yapalım: Eğer Meryem o ağacın yanına gittiğinde, bir adam karşısına dikilip, “Ey Meryem/İnsan, bu ağaç bana aittir! Sen bu ağaçtan yiyemezsin. Bunun için ancak bir ücret ödemek gerekir...” deseydi?</p>
				<p class="normal">Kuran’ın cevabı aynen şu şekilde olurdu:</p>
				<p class="normal">“Sor: ‘Kimindir gökler ve yer?’ Cevap ver: ‘Allah’ındır.’ O Allah ki, rahmeti öz benliği üzerine yazmıştır. O sizi, varlığında hiç kuşku bulunmayan kıyamet/devrim gününde bir araya mutlaka toplayacaktır. Benliklerini hüsrana yuvarlamış kişiler var ya, onlar iman etmezler.” (Enam Suresi, 12. ayet)</p>
				<p class="normal">Benlikleri hüsrana yuvarlananlar...</p>
				<p class="normal">Kuran’dan devam edelim isterseniz:</p>
				<p class="normal">“İnsan mal ve zenginliğini kendisine yeterli görünce haddini aşar/tağut olur.” (Alak Suresi, 6-7. ayetler)</p>
				<p class="normal">“Bana bırak doğarken yapayalnız olan o adamı,</p>
				<p class="normal">Zenginliğine zenginlik kattığım</p>
				<p class="normal">Etrafında dolanıp duran oğullarıyla</p>
				<p class="normal">Önüne alabildiğine geniş imkânlar verdiğim o adamı...</p>
				<p class="normal">Hâlâ gözü doymuyor! Verdiğimden de fazlasını istiyor!</p>
				<p class="normal">Hayır! O böyle yaparak ayetlerimizi inkâr ediyor!</p>
				<p class="normal">Ben onu dimdik bir yokuşa süreceğim.</p>
				<p class="normal">Düşündü, ölçtü, tarttı,</p>
				<p class="normal">Kahrolasıca nasıl da ölçüp biçti,</p>
				<p class="normal">Canı çıkasıca boyuna hesap yapıp durdu,</p>
				<p class="normal">Çevresine bakındı, kaşlarını çatıp surat astı,</p>
				<p class="normal">Sonra sırtını döndü ve küstahça böbürlendi:</p>
				<p class="normal">‘Bunlar eskilerin masallarından başka bir şey değil’ dedi.</p>
				<p class="normal">‘Bu bir insan sözü, başkası değil’ diye diretti.</p>
				<p class="normal">Onu ateşe sokacağım...</p>
				<p class="normal">O öyle bir ateş ki, geride bir şey kalmaz.</p>
				<p class="normal">Derileri yakıp kavurur...” (Müddessir Suresi, 11-29. ayetler)</p>
				<p class="normal">“Kahrolsun Ebu Leheb iktidarı, kahrolsun!</p>
				<p class="normal">Malı ve kazancı onu kurtaramayacak!</p>
				<p class="normal">O alev alev yanan ateşe atılacak!</p>
				<p class="normal">Çenesi düşük karısı da!</p>
				<p class="normal">Boynundan bağlanmış bir iple!” (Leheb Suresi)</p>
				<p class="normal">Her sayfası “Lehul Mülk” diye haykıran bu kitabın bugün vahyedildiğini düşünelim dilerseniz?</p>
				<p class="normal">Böylece, salat, hac, kıble gibi gerçekleri daha net görebiliriz...</p>
				<p class="normal">Yıl: 2010</p>
				<p class="normal">Yer: İstanbul</p>
				<p class="normal">Allah Elçisi Muhammed, İstanbul’da doğdu. Ve burada yetişti. Bu süreçte, mütevazı bir eğitim aldı. Pazarlarda çalışırdı ve pazarcılara yardım ederdi.</p>
				<p class="normal">Ara sıra yalnız kalmak için Anadolu Kavağı’ndaki Yoros Kalesi’ne gider; düşüncelere dalardı.</p>
				<p class="normal">Ve bir gün...</p>
				<p class="normal">Şehre döndüğünde bir bildiri yazdı.</p>
				<p class="normal">Bildirisi şu isimlere yönelikti:</p>
				<p class="normal">-	Koç ailesi</p>
				<p class="normal">-	Sabancı ailesi</p>
				<p class="normal">-	Ülker ailesi</p>
				<p class="normal">-	Şahenk ailesi</p>
				<p class="normal">-	Eczacıbaşı ailesi</p>
				<p class="normal">-	Tara ailesi</p>
				<p class="normal">-	Yazıcı ailesi</p>
				<p class="normal">-	vs.</p>
				
				<p class="normal">Bildirisinde şunlar yazıyordu:</p>
				<p class="normal">“Allah yolunda mallarınızı infak edin/dağıtın. Mal tutarak kendinizi tehlikeye atmayın. İyilik edin. Çünkü Allah iyilik edenleri sever...” (Bakara Suresi, 195. ayet)</p>
				<p class="normal">“Ve sana neyi infak edeceklerini de soruyorlar. De ki: ‘Helal kazancınızın size ve bakmakla yükümlü olduklarınıza yeterli olanından artanını verin.’ İşte Allah, ayetleri size böyle açıklar ki, derin derin düşünebilesiniz.” (Bakara Suresi, 219. ayet)</p>
				<p class="normal">“Ey iman edenler! Alışverişin, dostluğun, şefaatin olmadığı o gün gelmeden önce size verdiğimiz rızıktan infak edip dağıtın. Küfre sapanlar zalimlerin ta kendileridir.” (Bakara Suresi, 254. ayet)</p>
				<p class="normal">“Mallarını Allah yolunda harcayıp sonra bu harcadıklarına bir eziyet ve başa kakma eklemeyenlerin, Rab’leri katında kendilerine has ödülleri vardır. Korku yoktur onlar için, tasalanmayacaklardır onlar.” (Bakara Suresi, 262. ayet)</p>
				<p class="normal">“Ey iman sahipleri! Allah’a ve ahiret gününe inanmadığı halde, insanlara riya için malını infak eden kişi gibi, sadakalarınızı başa kakmak ve eza etmek suretiyle boşa çıkarmayın. Böylesinin durumu, üzerinde biraz toprak varken tepesine şiddetli bir yağmur inip kendisini cascavlak bırakmış yalçın bir kayanın haline benzer. Böyleleri, kazandıklarından hiçbir şey elde edemezler. Allah, küfre sapan bir topluluğu doğruya ve güzele kılavuzlamaz.” (Bakara Suresi, 264. ayet)</p>
				<p class="normal">“Allah’ın hoşnutluğunu kazanmak ve öz benliklerindekini kökleştirmek için infakta bulunanlara gelince, onların durumu kendisine bol yağmur isabet edip de ürününü iki kat veren bir bahçenin durumuna benzer. Böyle bir bahçeye bol yağmur düşmese de bir çisenti, bir nem bile yetişir. Allah, yapmakta olduklarınızı tam bir biçimde görmektedir.” (Bakara Suresi, 265. ayet)</p>
				<p class="normal">“Ey iman sahipleri! Kazandıklarınızın ve yerden sizin için çıkarmış olduklarımızın temiz ve güzellerinden infak edin. Kendinizin göz yummadan alıcısı olmadığınız pis/bayağı şeyleri vermeye kalkmayın. Bilin ki Allah Gani’dir, cömertliğinde sınır yoktur; Hamit’tir, bütün övgülerin sahibidir/övgüye layık olanları gereğince över.” (Bakara Suresi, 267. ayet)</p>
				<p class="normal">“Mallarını; gece ve gündüz, gizli ve açık infak edenler var ya, işte onlar için Rab’leri katında kendilerine özgü ödüller vardır. Korku yoktur onlar için; tasalanmayacaklardır onlar.” (Bakara Suresi, 274. ayet)</p>
				<p class="normal">“Sevdiğiniz şeylerden infak etmedikçe hayırda erginliğe/dürüstlüğe asla ulaşamazsınız. İnfak etmekte olduğunuz her şeyi, Allah çok iyi bilmektedir.” (Âli İmran Suresi, 92. ayet)</p>
				<p class="normal">“Allah’ın, lütfundan kendilerine verdiği şeyde cimrilik edenler, bunun kendileri için hayırlı olduğunu sanmasınlar. Tam aksine bu onlar için bir şerdir. O cimrilik konusu yaptıkları şey, kıyamet günü bir tasma gibi boyunlarına dolandırılacaktır. Göklerin ve yerin mirası Allah’ındır. Allah, yapmakta olduklarınızdan haberdardır.” (Âli İmran Suresi, 180. ayet)</p>
				<p class="normal">“De ki: ‘Eğer Rabbim’in rahmet hazinelerine sahip olsaydınız, o zaman da harcanır biter korkusuyla cimri davranırdınız.’ İnsan çok cimridir.” (İsra Suresi, 100. ayet)</p>
				<p class="normal">Bunlar, Allah Elçisi’nin; Leheb ailesi ve Mekke kodamanlarını çıldırtan kelimeleridir. Zaten bu sözler üzerine oluşan ihtilaf savaşlara dönüşmüştür.</p>
				<p class="normal">Çünkü bugün yaşayan versiyonları gibi; o gün de bu aileler:</p>
				<p class="normal">Allah’a inanan,</p>
				<p class="normal">Namaz kılan,</p>
				<p class="normal">Zekât veren (malının 1/40’ını dağıtan) kimselerdi...</p>
				<p class="normal">Hatta meşhurlarından Velid bin Muğyi, bizzat Müddessir Suresi’ne muhatap olmuştur...</p>
				<p class="normal">Peki, namaz, salat, hac; bu çağrı kime yapılırdı dersiniz?</p>
				<p class="normal">Elbette tüm insanlığa. Fakat o bildiğimiz anlamda değil tabii ki...</p>
				<p class="normal">Şimdi salat meselesine girelim:</p>
				<p class="normal">Salat kelimesi, saly ve salv köklerinden türemiş, “ateşten korunmak için uylukları hareket ettirmek” manasına gelen bir kavramdır.</p>
				<p class="normal">Kuran çevirilerinde “namaz” olarak çevrilen bu kavram, maalesef Emevi döneminde “namaz” kelimesine indirgenmiştir.</p>
				<p class="normal">Halihazırda, namaz kelimesi Arapça olmayıp, Farsça bir kelime olmasına rağmen, din diline entegre edilmiş, salat kavramı görülen her yere bu kelime yapıştırılmıştır...</p>
				<p class="normal">Din dilinde salat; hurma ağacındaki hurmayı elde etmek için ağacı silkelemektir...</p>
				<p class="normal">Kıble kelimesi “hedef, misyon” manasına gelir.</p>
				<p class="normal">Yani salat, hac/Kâbe hedefi için hareket etmek, eylem üretmektir.</p>
				<p class="normal">Kuran’da salat farklı formlarda sunulur:</p>
				<p class="normal">“Yazıklar olsun o namaz kılanlara ki, onlar salatlarından gafildirler...” (Maun Suresi, 4-5. ayetler)</p>
				<p class="normal2">Desteklemek</p>
				<p class="normal">“Şu bir gerçek ki, Allah ve melekleri, o Peygamber’e destek verirler/SALAT EDERLER. Ey inananlar! Siz de ona destek olun/onun şanını yüceltin ve ona içtenlikle selam verin.” (Azhab Suresi, 56. ayet)</p>
				
				<p class="normal2">Topluma Yararlı Birey Olma/Toplumcu</p>
				<p class="normal">“Şeytan; uyuşturucu ve kumara sokularak aranıza düşmanlık ve şiddetli nefret yerleştirip sizi Allah’ı anmaktan, namazdan geri çevirmek ister. Artık son veriyorsunuz değil mi?” (Maide Suresi, 91. ayet)</p>
				
				<p class="normal2">Mal Paylaşma</p>
				<p class="normal">“Salatı dosdoğru uygularlar onlar. Ve bundan dolayı kendilerine rızık olarak verdiklerimizden bol bol dağıtırlar.” (Enfal Suresi, 3. ayet)</p>
				<p class="normal">“Dediler ki: Ey Şuayb! Salatın mı emrediyor sana, atalarımızın kültürünü terk etmemizi yahut mallarımızda dilediğimiz gibi davranmaktan vazgeçmemizi? Esasında sen; gerçekten yumuşak huylu, olgun bir insansın.” (Hud Suresi, 87. ayet)</p>
				<p class="normal">“Onlar, Rab’lerinin yüzünü arzulayarak sabrederler, namazı kılarlar, kendilerine verdiğimiz rızıklardan gizli ve açık dağıtırlar ve kötülüğü güzellikle savarlar. İşte bunlar içindir ölümsüz yurt.” (Rad Suresi, 22. ayet)</p>
				<p class="normal">“İnanan kullarıma söyle: Namazı kılsınlar, kendilerine verdiğimiz rızıklardan, hiçbir alışverişin, hiçbir dostluğun olmadığı o gün gelmeden önce, gizli ve açık infak etsinler.” (İbrahim Suresi, 31. ayet)</p>
				<p class="normal">“Ailene namazı emret, kendin de ona sabırla devam et! Biz senden rızık istemiyoruz. Seni biz rızıklandırıyoruz. Sonuç takvanındır!” (Taha Suresi, 132. ayet)</p>
				
				<p class="normal2">Ahlaki, Akli Değerleri Yaygınlaştırma, Eğitime Destek Verme</p>
				<p class="normal">“Ama arkalarından öyle bir nesil geldi ki; salatı yitirdiler, şehvetlere uydular. Bunlar, azgınlıklarının cezasını bulacaklardır.” (Meryem Suresi, 59. ayet)</p>
				<p class="normal">“Onlar o kişilerdir ki eğer kendilerini yeryüzünde imkân ve güç sahibi yapsak namazı kılarlar, zekâtı verirler, iyiliğe özendirirler, kötülükten sakındırırlar. Tüm iş ve oluşlar Allah’a varır.” (Hac Suresi, 41. ayet)</p>
				<p class="normal">“Allah uğrunda O’na yaraşır bir gayretle didinin. O sizi seçmiş ve dinde size hiçbir güçlük çıkarmamıştır. Babanız İbrahim’in milletini esas alın. Allah sizi, önceden de şu Kitap’ta da ‘Müslümanlar/Allah’a teslim olanlar’ diye adlandırdı ki, Resul sizin üzerinize bir tanık olsun, siz de insanlar üzerine tanıklar olasınız. O halde namazı kılın, zekâtı verin ve Allah’a sarılın. O’dur sizin Mevla’nız. Ne güzel Mevla’dır O, ne güzel yardımcıdır O!” (Hac Suresi, 78. ayet)</p>
				<p class="normal">“Hepiniz O’na yönelerek O’na karşı gelmekten sakının, salatı uygulayın; müşriklerden olmayın.” (Rum Suresi, 31. ayet)</p>
				<p class="normal">“Gizli konuşmanızdan önce, sadakalar vermekten ürperdiniz mi? Çünkü yapmadınız. Allah size tövbe nasip etti. Artık salatı uygulayın, zekâtı verin, Allah’a ve resulüne itaat edin. Allah, yaptıklarınızdan haberdardır.” (Mücadele Suresi, 13. ayet)</p>
				<p class="normal">Özellikle Mücadele Suresi’ne baktığımızda, birilerinin bir işi yaparken erindiğini, bu nedenle Allah’ın onlara bir şans daha verdiğini görürüz. Bu şans; “namazı kılın” olarak çevrilemez. Çünkü, orada tamamlanması gereken bir infak işi vardır. O infak işi salat olarak anılır.</p>
				<p class="normal">Yani salat:</p>
				<p class="normal">• Mal paylaşma</p>
				<p class="normal">• Bir arada bulunma</p>
				<p class="normal">• Birbirini destekleme</p>
				<p class="normal">• Eğitim, gelişim</p>
				<p class="normal">• Sürekli bir faaliyet</p>
				<p class="normal">• Şirke karşı tavır, haniflik/devrimci tavır gibi anlamlara işaret ederken, “ekiymus” fiiliyle birlikte kullanıldığında “nüsuk/ritüel” bazında bir uygulama ortaya çıkabilir.</p>
<p class="normal">Nitekim salat, toplumu hedefe hazırlama adına üretilen faaliyetlerken, namaz bu işin kimin adına yapıldığının ilanıdır. Yani her ikisi bir arada iken bir ibadet, yani kulluk ortaya çıkar.</p>
				<p class="normal">Bundandır ki, namaz kıldığı halde mülk artıranlar için, “Veyl olsun o namaz kılanlara ki...” (Maun Suresi, 5. ayet) biçiminde bir ifade kullanılır.</p>
				<p class="normal">“Hatırla o zamanı ki, biz Beytullah’ı insanlar için sevap kazanmaya yönelik bir toplantı yeri ve güvenli bir sığınak yaptık. Siz de İbrahim’in makamından bir salat yeri edinin. İbrahim ve İsmail’e şu sözü ulaştırmıştık: Tavaf edenler, kendini kulluk programına verenler, rükû-secde edenler için evimi temizleyin!” (Bakara Suresi, 125. ayet)</p>
				<p class="normal">Bu ayet tek başına salatı ve Kâbe’yi bizlere tanımlamaya yeterlidir.</p>
				<p class="normal">Kâbe tanımlanırken, “sevap kazanma yeri” olarak ifade edilir. Sevap kelimesi; bir iş karşılığı oluşan emek değeridir. Yani emeğin karşılığıdır.</p>
				<p class="normal">Güven, “emn” kökünden gelir. Yani iman, güven manası da içermektedir. Dolayısıyla, iman edenlerin bulunduğu bölge güvenlidir.</p>
				<p class="normal">Bu güven, fakirlik ve açlığa karşı oluşmuş bir güvendir. Sevapla ilişkilidir. Yani emeğin korunması noktasında bir anlam ihtiva eder.</p>
				<p class="normal">Ve İbrahim makamından bir salat yeri edinin bölümü; meselenin en vurucu noktasıdır...</p>
				<p class="normal">Salatın kelime anlamını verirken, ateşten korunmak için uylukları hareket ettirmek, fiil üretmek manasına geldiğini belirtmiştim.</p>
				<p class="normal">Ne ilginçtir ki, salat kelimesinin en çok anıldığı kişilik; ateşe atılma tehlikesi yaşayıp bundan korunmuş olan İbrahim’dir.</p>
				<p class="normal">“Hani Rabb’i, İbrahim’i bazı kelimelerle imtihana çekmiş, o da onların hakkını vermişti de Rab şöyle demişti: ‘Seni insanlara önder yapacağım.’ İbrahim, ‘Soyumdan birilerini de’ deyince Allah, ‘Benim ahdime zalimler eremezler’ buyurdu.” (Bakara Suresi, 124. ayet)</p>
				<p class="normal">“Hatırla o zamanı ki, biz Beytullah’ı insanlar için sevap kazanmaya yönelik bir toplantı yeri ve güvenli bir sığınak yaptık. Siz de İbrahim’in makamından bir salat yeri edinin. İbrahim ve İsmail’e şu sözü ulaştırmıştık: Tavaf edenler, kendini ibadete verenler, rükû-secde edenler için evimi temizleyin!” (Bakara Suresi, 125. ayet)</p>
				<p class="normal">“İbrahim şöyle yakarmıştı: ‘Rabbim! Şu kenti güvenli bir kent yap, halkının Allah’a ve ahiret gününe inananlarını çeşitli ürünlerle rızıklandır.’ Rab dedi ki: Küfre sapanları bile rızıklandırırım. Ama az bir nimetle rızıklandırır, sonra da ateş azabına itiveririm. Ne kötü bir dönüş yeridir o...” (Bakara Suresi, 126. ayet)</p>
				<p class="normal">“Öz benliğini beyinsizliğe itenden başka kim, İbrahim’in milletinden yüz çevirir? Yemin olsun ki biz onu dünyada seçip yüceltmiştik. Ve o, ahirette de barış ve iyilik sevenlerden biri olacaktır elbette...” (Bakara Suresi, 130. ayet)</p>
				<p class="normal">“Allah kendisine mülk verdiği için, Rabb’i hakkında İbrahim’le çekişeni görmedin mi? İbrahim şöyle demişti: ‘Benim Rabbim odur ki, hayat verir ve öldürür.’ O da şöyle demişti: ‘Ben de hayat veririm, hem de öldürürüm.’ İbrahim, ‘Allah, güneşi doğudan getiriyor, hadi sen onu batıdan getir’ deyince, küfre sapan o adam apışıp kalmıştı. Allah, zalimler toplumunu doğruya ve güzele kılavuzlamaz.” (Bakara Suresi, 258. ayet)</p>
				<p class="normal">Bakara Suresi’nin 258. ayetinde geçen, “Allah’ın mülk vermesinden ötürü azan kişi” Nemrut’tur.</p>
				<p class="normal">Kuran, Nemrut’u tanımlarken; mülkü yüzünden şımarmış ve melikleşmiş kişi olarak tanımlar.</p>
				<p class="normal">Nitekim, mal ve zenginliğinin kendisinde oluşturduğu psikolojik etki, “Ben de hayat veririm, hem de öldürürüm” biçimindedir.</p>
				<p class="normal">Mülk ve zenginliği nedeniyle “istiğna”, yani müstağni olan; haddini aşan, ölçüyü bozan ve mülke hükmetmeyi insanlığa hükmetme adına önemli gören bu algının ürettiği etki, yıkım ve yozlaşmadır.</p>
				<p class="normal">Öyledir ki; insanlığı “kendi yonttuğu putlara sacit” kılan bu güruh; mülke egemenleşerek melikleşir. Daha evvelce “Şirk Melikleri” yazımda ele aldığım bu konu, süreklilik arz eden bir karakteri tanımlayan bu gibi ayetlerde çarpıcı formlarda sunulur...</p>
				<p class="normal">“İbrahim ne bir Yahudi’ydi ne de bir Hıristiyan. O, sadece hanif bir Müslüman’dı/Allah’a teslim olandı. O müşriklerden değildi.” (Âli İmran Suresi, 67. ayet)</p>
				<p class="normal">“De ki: Allah, doğrusunu söylemiştir/vaadinde sadıktır. Hadi artık hanif olarak İbrahim’in milletine uyun! Müşriklerden değildi o.” (Âli İmran Suresi, 95. ayet)</p>
				<p class="normal">“Şu da kuşkusuz ki, İbrahim başlı başına bir ümmetti; bir hanif olarak Allah’ın önünde eğiliyordu, müşriklerden değildi.” (Nahl Suresi, 120. ayet)</p>
				<p class="normal">Hanif, kelime anlamı itibariyle “dönen, dönüş yapan, şirkin her türlüsünden yüz çeviren” manalarına gelir. Tarihsel olarak ise, “ata ve ecdat kabullerinin tahakkümüne göğüs germek suretiyle döndüren, devrimci” manasındadır. İbrahim “tek toplumun prensibi olan, selam anlayışının mensubuydu.” Yani Müslüman’dı.</p>
				<p class="normal">“İbrahim, babası Azer’e şöyle demişti: Putları tanrılar mı ediniyorsun? Seni de toplumunu da açık bir sapıklık içinde görüyorum.” (Enam Suresi, 74. ayet)</p>
				<p class="normal">Mülkü ve serveti yüzünden azan kişi (Nemrut) halkına “afyon dini” dayatmaktadır. Afyon din, Allah-insan ilişkisinin ortasına dikilen şirk ağacının merkezde konumlandırıldığı dindir.</p>
				<p class="normal">Bu din eski dönemlerde “elle yontulan”, günümüzde de şirk meliklerinin zihin dünyasında yontulan aracılarca yürütülür.</p>
				<p class="normal">Bu aracılar için Kuran, “dunillah” der. Dunillah, Allah’ın astları manasına gelir ki; dunillahın iddiası, Allah’a yaklaştırmaktır.</p>
				<p class="normal">Ancak genel gayesi ise, “Lehul Mülk” ibaresinin üzerini örtmek, şekil ve nüsukları merkeze alan bir din algısı üreterek, kitleleri afyonlamak, emek gibi kutsal bir değeri, mistik ve gaybi bilgilerde ötelemek, farklı âlemlerde karşılığı olan bir unsur haline getirerek değersizleştirmektir.</p>
				<p class="normal">Bugün yaşanan din, bir “dunillahlar ütopyasıdır.”</p>
				<p class="normal">Dikkat edersek, dunillahlar; emperyalizmle asla çelişmez. Emperyalizmle sürekli bir ilişki halindedir...</p>
				<p class="normal">Yani, o gün Nemrut sarayına bağlı olanlar, bugün de Nemrut sarayına bağlıdırlar. Nemrut’un çıkar ve menfaatlerine uygun fetvalar üretir, kitleleri bu yönde afyonlar ve Nemrut’un ideal sistematiğine “dini uydururlar.”</p>
				<p class="normal">Bizim abdestli kapitalizm dediğimiz şey budur.</p>
				<p class="normal">“Böylece biz İbrahim’e göklerin ve yerin melekûtunu gösteriyorduk ki, gerçeği görüp bilerek inananlardan olsun.” (Enam Suresi, 75. ayet)</p>
				<p class="normal">İbrahim, üveysidir. Yani; yeryüzündeki tabiat olaylarını, dengeyi, genel işleyişi gözlemleyerek bazı çıkarımlar yapmıştır. Böylece, arza hâkim olan beşeriyet elbisesini yırtmış; insanlığın genel durumuna “isyan” etmiştir.</p>
				<p class="normal">Bu kutsal isyan, Musa’nın nitelikli isyanından daha ileri düzeydedir. Çünkü; İbrahim, toplumun aklını başından alan düşünceler öne sürmüş; onları defalarca şaşırtmış, düşündürüp sorgulatmış ve bu yolla onları irşat etme yoluna gitmiştir.</p>
				<p class="normal">“Dedi: Gördünüz mü neye kulluk ediyormuşsunuz!” (Şuara Suresi, 75.ayet)</p>
				<p class="normal">“Babası dedi: Sen benim ilahlarımdan yüz mü çeviriyorsun ey İbrahim! Eğer bu işe son vermezsen, vallahi seni taşlarım. Uzun bir süre uzak kal benden!” (Meryem Suresi, 50. ayet)</p>
				<p class="normal">“Dediler: Tanrılarımıza bunu sen mi yaptın, ey İbrahim?”</p>
				<p class="normal">“Dedi: Hayır, ben değil. Şu büyükleri yapmıştır onu. Hadi, sorun onlara eğer konuşabiliyorlarsa!”</p>
				<p class="normal">“Sonra, yine kendi kafalarına döndürüldüler: Vallahi, sen de bilirsin ki, bunlar konuşamazlar.”</p>
				<p class="normal">“İbrahim dedi: Siz, Allah’ın berisinden, size hiçbir şekilde yarar sağlamayan, zarar veremeyen şeylere mi tapıyorsunuz?” (Enbiya Suresi 63-64-65-66. ayetler)</p>
				<p class="normal">“Hani, babasına demişti ki: Babacığım; işitmeyen, görmeyen, sana hiçbir yarar sağlamayan şeylere niçin kulluk ediyorsun?” (Meryem Suresi, 42. ayet)</p>
				<p class="normal">“Dediler: Yakın bunu! Eğer bir şey yapacak kişilerseniz, ilahlarınıza yardım edin.”</p>
				<p class="normal">“Biz de şöyle dedik: Ey ateş, İbrahim’e bir serinlik ol, bir selam ol!” (Enbiya Suresi, 68-69. ayetler)</p>
				<p class="normal">“Toplumunun İbrahim’e cevabı sadece şunu söylemeleri oldu: ‘Bunu öldürün, yahut yakın!’ Ama Allah onu ateşten kurtardı. İnanan bir toplum için bunda elbette ibretler vardır.” (Ankebut Suresi, 24. ayet)</p>
				<p class="normal">İbrahim hiç boş durmamış, sürekli gayret etmiş ve mücadele halinde olmuştur. Nemrut’la, bölgesel kâhinlerle, put yontucularıyla, cahil halkla...</p>
				<p class="normal">Onu bu mücadeleye iten şey; vicdanı ve miskinlerin genel halidir:</p>
				<p class="normal">“İbrahim, gerçekten yufka yürekli bir insandı; herkes için ah eder, içini çekerdi, yalvarıp yakarırdı.” (Hud Suresi, 75. ayet)</p>
				<p class="normal">“Selam olsun İbrahim’e!” (Saffat Suresi, 109. ayet)</p>
				<p class="normal">“İbrahim’le, beraberinde olanlarda sizin için çok güzel bir örnek vardır. Hani, onlar toplumlarına şöyle demişlerdi: ‘Biz sizden de Allah dışındaki kulluk ettiklerinizden de uzağız. Sizi tanımıyoruz. Sizinle bizim aramızda, siz Allah’a, yalnız Allah’a inanıncaya kadar, sürekli düşmanlık ve nefret olacaktır.’ Ancak İbrahim babasına şöyle demişti: Senin için hep af dileyeceğim ama Allah’tan sana gelecek şeyi geri çevirme gücüm yoktur. Ey Rabbimiz! Yalnız sana güveniyoruz, yalnız sana yöneliyoruz! Dönüş yalnız sanadır!” (Mümtehine Suresi, 4. ayet)</p>
				<p class="normal">Bu noktada, İbrahim’in yaşamının bütününe “salat” dememiz çok doğru olacaktır. Çünkü, ata ve ecdat kabullerini reddiyesine rağmen, her şeyi göze alıp; sistem dışına çıkmış ve mücadele halinde olmuştur.</p>
				<p class="normal">Bu mücadelesi, defalarca musibet ve belalar üretmiş, ancak; İbrahim “sakınanlardan” olmuştur.</p>
				<p class="normal">Çünkü, yüksek idrak ve basiretiyle olayları gözlemleme yetisi söz konusudur.</p>
				<p class="normal">Konumuza dönecek olursak eğer; salat bir geçiş süreci eylemselliğidir. </p>
				<p class="normal">Rükünleri, kıyam, rükû ve secdedir.</p>
				<p class="normal">Anlamları ise şu şekilde belirtilmelidir:</p>
				<p class="normal">Kıyam: Dini/gerçekleri ayağa kaldırmak. Zihniyet devrimi, özgürlük mücadelesi, boyunduruk altındakilerin özgürleşme mücadelesi.</p>
				<p class="normal">Rükû: Tevazu, huşu ve haşyet</p>
				<p class="normal">Secde: İtaat, bağlılık</p>
				<p class="normal">Yaşamın içinde bu fonksiyonları, kıbleniz/hedefiniz için gerçekleştirirseniz buna salat denir. Ve namaz; ben hedefim için kıyam, rükû ve secde ediyorum biçiminde bir deklarasyon ve ilandır.</p>
				<p class="normal">Yani namaz, salatın ilanı ve pratik anlamda sosyolojik etkileri olan bir hatırlatıcısıdır.</p>
				<p class="normal">Yani, salatın olmazsa olmazlarını hatırlatan küçük bir pratiktir. Ve gereklidir...</p>
				<p class="normal">Daha doğrusu; salatın ibadeti/kulluğu “yaşamın içinde”, nüsuku/ritüeli ise; bir arada uygulanan ritüel bünyesinde açığa çıkmaktadır ki, birbirinden kopmaz iki olgu olarak bu iki hakikat günümüze kadar gelmiş fakat birbirinden kopartılmıştır.</p>
				<p class="normal">Salat, kesretten vahdete doğru meyleden bir süreçtir.</p>
				<p class="normal">İnsanlığı doğruya kılavuzlama yolculuğuna çıkmaktır. Ve her güzel iş salat dairesine girer...</p>
				<p class="normal">Salatın sosyal fonksiyonlarını tanımlaması açısından “Felak Suresi”ni inceleyelim:</p>
				
				<p class="normal2">Felak Suresi:</p>
				<p class="normal3">“Kul euzu bi rabbil felak (felakı).”</p>
				<p class="normal">“Sığındığımı ilan ederim karanlığa galip gelen aydınlığın sosyoekonomik efendisine.”</p>
				
				<p class="normal3">“Min şerri ma halak (halaka).”</p>
				<p class="normal">“Eşit yaratıldığı halde üstünlük taslayarak kötülük eden yaratıkların algısından uzağım.”</p>
				
				<p class="normal3">“Ve min şerri gasikın iza vekab (vekabe).”</p>
				<p class="normal">“Ve egemenleştiği zaman karanlık, karanlığın sonuçlarından uzağım.”</p>
				
				<p class="normal3">“Ve min şerrin neffasati fil ukad (ukadi).”</p>
				<p class="normal">“Ve insanların içinde dert olan nedenlere hayat verenlerin tavrından uzağım.”</p>
				
				<p class="normal3">“Ve min şerri hasidin iza hased (hasede).”</p>
				<p class="normal">“Ve mülke biat edip, başkalarının sahip olduklarına göz dikerek onlara ulaşmayı arzulayanların davranışlarından uzağım.”</p>
				
				<p class="normal">Şimdi diyecekler ki, “Eren Erdem kafasına göre anlam veriyor. Yok bin yıllık bilgi yanlış da Eren Erdem mi doğru?” vs.</p>
				<p class="normal">Ki bu tip sözleri çok fazlaca işitmeye başladım. Ama, neden yukarıdaki gibi bir çeviri yaptığımı şimdi izah edeceğim...</p>
				<p class="normal3">1. “Kul euzu bi rabbil felak.”</p>
				<p class="normal">“Sığındığımı/bağlılığımı ilan ederim karanlığa galip gelen aydınlığın sosyoekonomik efendisine...”</p>
				<p class="normal">Kuran’da geçen rab kelimesi, toplumun sosyoekonomik anlamdaki efendilerine binaen söylenmiştir. Daha önce de belirttiğim gibi bunu en iyi “Alak Suresi” bünyesinde görürüz ki:</p>
				<p class="normal">Alak Suresi 3: Oku, senin Rabb’in “ise” daha kerimdir.</p>
				<p class="normal">Alak Suresi 4: O kalem ile yazmayı/bilgiyi paylaşmayı öğretti.</p>
				<p class="normal">Alak Suresi 5: İnsana bilgisi dahilinde olmayanları öğretti.</p>
				<p class="normal">Alak Suresi 6: Sakın öyle düşünme. Hayır! İnsan mutlak surette haddini aşar/sistemi bozmaya çalışır.</p>
				<p class="normal">Alak Suresi 7: Kendisini “tüm ihtiyaçların üstünde gördüğü için” şeklinde, dönemin sosyoekonomik rab(efendi)lerine gönderme yapılmıştır. Bu kelimenin semantik anlamdaki açılımı, “rızk veren” ile örtüşür.</p>
				<p class="normal">Rab, Allah’ın sadece bir sıfatıdır. Her sıfatı gibi “üstünlük ölçüsü vardır ve genel olarak, sosyoekonomik alanda kullanılır.”</p>
				<p class="normal">Felak kelimesi ise, yırtmak manasına gelen “flk” kökünden türemiştir. Başlıca anlamı “güneş ışıklarıyla aydınlanmış gündüz/sabah değildir.”</p>
				<p class="normal">Felak kelimesi, kök anlamıyla bağlantılı olarak, “karanlığa galip gelen aydınlık” anlamına gelir. Bu anlamı zenginleştiren diğer anlamlar; iki tepe arasındaki düz yol, cehennem, falaka, yarık ve yaratıktır.</p>
				<p class="normal">Yani “felak”; öyle bir karanlıktan aydınlığa çıkıştır ki, iki tepe (iki zıt konum gibi görülen aynılığın) arasındaki düz ve çelişkisiz yoldur.</p>
				<p class="normal">Esasen, aynı odağa hizmet eden iki “muhalif görünümlü” unsurun dışında kalmak gibi özetlenebilir. Ki bu işin aydınlığa çıkartacağı bilgisi de kelime bünyesinde verilir...</p>
				
				<p class="normal3">2. “Min şerri ma halak (halaka).”</p>
				<p class="normal">“Eşit yaratıldığı halde üstünlük taslayarak kötülük eden yaratıkların algısından uzağım.”</p>
				<p class="normal">Kuran’ın yaratılmıştan kastı; eşitliktir. Yani; kimsenin kimseden üstün olmadığını vurgulamak için “halak” ifadesi kullanılır. Halak kalıbı, “h-l-k” kökünden türemiştir. Bu kökün genel anlamı; halk, huluk/ahlak, yaratılmış gibidir.</p>
				<p class="normal">Ancak bu anlamlar birbiriyle paraleldir. Yani bu kavrama bakıldığında çıkması gereken sonuç; temel ahlaki prensiplerle donanmış, yani halk olma/toplu yaşama bilincine erişmiş olanlardır. Bu, kelebeklerin neden sadece iki gün yaşadığı sorusuna verilen yanıt gibidir. Neslin ve ekolojik sistemin bütünlüğü ve devamı için...</p>
				<p class="normal">İşte halak kelimesinin temel anlamı budur. Ancak, bu sistemin dışına çıkarak onu tahrif edenlerin genel algısından uzak durmak için “min şerri” kalıbıyla; o algıdan uzağım, benim bakışım öyle değil böyledir, gibi bir yaklaşım sergilenmiştir.</p>
				
				<p class="normal3">3. “Ve min şerri gasikın iza vekab (vekabe).”</p>
				<p class="normal">“Ve egemenleştiği zaman karanlık, karanlığın sonuçlarından uzağım.”</p>
				<p class="normal">Bu ayet kilit bir ayettir. “Gasak” kelimesi, tüm olumsuzluklara imkân tanıyan karanlığın geceyi bürümesi manasına gelir. Yani, her şeyin görmezden gelindiği, bilginin çarpıtıldığı ve algıların körleştirildiği ortamın genel adıdır. Felakın tam zıddı olarak konumlanmıştır.</p>
				<p class="normal">Gasak hali bir sonuç üretir, bezginlik ve bıkkınlığa dayalı bir kölelik halinin sahibidir.</p>
				
				<p class="normal3">4. “Ve min şerrin neffasati fil ukad (ukadi).”</p>
				<p class="normal">“Ve insanların içinde dert olan nedenlere hayat verenlerin tavrından uzağım.”</p>
				<p class="normal">Dikkatli incelersek eğer, önceki ayetlerle uyum içinde işlemesi gereken bir süreci kavrayacağız. Öncelikle “aydınlığın efendisi” Allah’a atıf yapılır, ardından karanlığın efendileri tanıtılır ve bu efendilerin egemenliği dahilindeki toplumun temel sorunlarına hayat verenlerden bahsedilen bu ayetle devam edilir. Bu ayet, gasak ehlinin ürettiği toplumun genel ıstırabını dile getirmektedir. Bu ıstıraba ortak olmama adına “felak ehline” çağrı yapılır ve o anlayışa karşıt konumlanma suretiyle mücadeleye çağrılır...</p>
				
				<p class="normal3">5. “Ve min şerri hasidin iza hased (hasede).”</p>
				<p class="normal">“Ve mülke biat edip, başkalarının sahip olduklarına göz dikerek onlara ulaşmayı arzulayanların davranışlarından uzağım.”</p>
				
				<p class="normal">Ve finalde “haset” kelimesiyle genel tablo çizilir... Esas amaç vurgulanır:</p>
				<p class="normal">Haset: Haset, bir kimsenin hayırlı bir işi veya evi, malı, mülkü, ilmi olsa, o kimseden bunların gitmesini, onda olmayıp, kendinde olmasını istemektir.</p>
				<p class="normal">Ve muhteviyatında “bencillik/ego ve çekememezlik” vardır. Fakat, bu istekliliğin eleştirisini yapan temel gerekçe, tüm bunlara “sahip olanların sarf ettiği emeği sarf etmeden” kavuşma arzusu yatar ki, esas tehlike budur.</p>
				<p class="normal">Bu istekliliğin nedeni, metaya olan bağımlılıktır. Bu bağımlılıktan ötürü, sürekli biz hezeyan hali oluşturan altbenlik, toplumsal paradigmayı bu yönde koşullayarak, biçimlendirir.</p>
				<p class="normal">Dolayısıyla, insanlığın temel sorunlarının sürekliliğine, o sorunları üreten anlayış (KAPİTALİZM) ile işbirliğine girişerek NEFES verenlerin ürettiği toplumun içine düştüğü tablo çizilir.</p>
				<p class="normal">Bu tablonun güncel portresi şöyledir:</p>
				<p class="normal">Algıları körelmiş ve sürüleşmiş toplumun, kendilerinde var olan temel sorunların nedeni olan anlayışa hizmet edenlere olan bağlılıkları nedeniyle, algılarını körelten düşünsel ortam daha da güçlenmiştir.</p>
				<p class="normal">O sorunlara hayat veren ve bunu sadece “sahip olma güdüsüyle yapan” odakların giriştiği işbirliği, toplumun değer ve kavramlarına tecavüz etmiş, böylece “gasak” hali baş göstermiştir.</p>
				<p class="normal">Bu halden çıkışın yolu, yine aynı odaklara biat eden “ikinci tepeye sığınmakla” değil, o tepelerin orta yerindeki buhran vadisinden çıkmakla mümkündür. Karanlığa karşı aydınlığı tercih edebilen ruhlarca oluşacak bu değişim süreci, ancak bu kadar cesur ellerde kalıcılaşacaktır.</p>
				<p class="normal">Dolayısıyla, salat; dindir. Nüsuku olan namaz da dinin manifestosudur...</p>
				<p class="normal">Hac, sınıfsızlaşmak; kategorileri, çatışmaları, çelişkileri bertaraf etmektir.</p>
				<p class="normal">Kıble de bu hakikati “misyon/hedef” edinmektir...</p>
				<p class="normal">Peki bu iş nasıl olacak?</p>
				<p class="normal">Bunu “Lehul Mülk” başlığında ele alalım...</p>
				
	</div>
<div class="calibre1" id="calibre_pb_17"/></body>
</html>