<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdest.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<h1 class="h1baslik" id="calibre_toc_10">Lehul Mülk</h1>
				<p class="resim"><img class="calibre4" src="01.jpg"/></p>
				
				<p class="ortaitalik"><span class="idebold">“Benimle ümmetimin durumu</span><br class="chapter"/>
			    <span class="idebold">Şu benzetmede olduğu gibidir: </span><br class="chapter"/>
			    <span class="idebold">Adam bir ateş yakmıştır;</span><br class="chapter"/>
			    <span class="idebold">Sinekler ve kelebekler</span><br class="chapter"/>
			    <span class="idebold">Bu ateşin içine düşmektedirler.</span><br class="chapter"/>
			    <span class="idebold">Ben sizi kuşaklarınızdan</span><br class="chapter"/>
			    <span class="idebold">Tutup geri çekiyorum,</span><br class="chapter"/>
			    <span class="idebold">Siz ise ateşin içine atılıyorsunuz...”</span></p>
<p class="ortaitalik">Hz. Muhammed (Tırmızi, Emsal, 7)</p>
				
				<p class="normal">Kalabalık karanlıktır. Çünkü; kalabalığın içinde insan, susması imkânsızlaşmış bir varlık haline dönüşmesi kaçınılmaz olandır.</p>
				<p class="normal">Bu susma fiili, aynı zamanda “vicdani ve şehvi” duygular için de geçerlidir ki, halihazırda esas kastımız budur...</p>
				<p class="normal">İnsanlık tarihi, şehvi duygularını susturamamış bireylerin ürettiği hezeyan ve hengâmenin tekerrürüyle çalkalanmış geniş bir süreci toplum vicdanına sunuyorken, toplumların, bugün ısrarla aynı şehvi rahatsızlıkları yaşama dahil kılması; bu durumun “benliğin genel tezahürü olduğu” hakikatini göstermektedir.</p>
				<p class="normal">Benlik, törpülenip baltalanmadıkça; mutlak bir ziyan üretir.</p>
				<p class="normal">Dinin bu yönünü iyi idrak etmiş ruhlarca üretilen “hümanist algı” bugün de insanlık için umut verici olma niteliğini korumaktadır.</p>
				<p class="normal">Bize göre de; Allah, yaratılış ilkesi gereği “her şeyi, muhabbet duyduğuyla haşretmektedir.”</p>
				<p class="normal">Karun’un mala duyduğu muhabbet, Firavun’un Kıptilere duyduğu muhabbet ve şeytanın ateşe/cehenneme duyduğu muhabbet bu cümledendir ki, tamamı muhabbet duyduklarıyla haşredilmiştir.</p>
				<p class="normal">Yani insan, şeytanlaştığı/uzaklaştığı oranda ateşin/çelişki ve çatışmanın müdavimi konumuna gelir.</p>
				<p class="normal">İnsanı uzaklaştıran yegâne unsur ise; “benlik-bencilliktir.”</p>
				<p class="normal">“En güzel isimler Allah’ındır; O’na onlarla dua edin. O’nun isimlerinden yola çıkarak saptıranları bırakın. Yapıp ettiklerinin cezasını çekeceklerdir.” (Araf Suresi, 180. ayet)</p>
				<p class="normal">Bu ayet; meseleyi çok daha net idrak etmemizi sağlayan mükemmelliği ihtiva eder. Yeryüzündeki tüm “olumlu karakterleri” Allah’a isnat eden bu ayet, bunun özelleştirilemeyeceğini belirtmektedir.</p>
				<p class="normal">Yani, adalet, rızıklandırma, algılama, basiret vs. gibi isimlerin tümü O’na aittir.</p>
				<p class="normal">İşte benlik dediğimiz unsur, bu sıfatları “özelleştirerek, araçlaştıran” unsurdur...</p>
				<p class="normal">Bu minvalde, benlik; salt bir hırsızdır! Sahiplendiği isimleri; saptırmak için kullandığı aşikârdır.</p>
				<p class="normal">Peki bu durum nasıl cereyan eder?</p>
				<p class="normal">“O dedi: ‘Bu servet bana, bendeki bir ilim sayesinde verildi.’ Peki o bilmedi mi ki Allah, önceki nesiller içinden ondan kuvvetçe daha zorlu, sayıca daha çok olanları bile helak etmiştir. Günahlarının ne olduğu, günahkârlardan sorulmaz.” (Kasas Suresi, 78. ayet)</p>
				<p class="normal">Bu ayette nitelenen “o”, Karun’dur.</p>
				<p class="normal">Karun, bizzat kendisinde açığa çıkan özellikleri sahiplenmek suretiyle, bu özelliklerin taşıdığı olumlu noktada “kendi benliğine pay çıkarmıştır.”</p>
				<p class="normal">Yani, kendisinde tecelli eden bilginin ürettiği etki ile edindiği mülkü sahiplenmiş, bu yolla “ihtilaf” üretmiştir. Bu ihtilaf ise; Karun’u Hakk’tan uzaklaştırmış, şeytani bir tavrın içine hapsetmiştir.</p>
				<p class="normal">Kuran’da Allah; yaratıklarla ilişkisini “halık esması” üzerinden kurgulamaktadır. Bu isim; dönüştürme manasında kullanılan bir kavramdır.</p>
				<p class="normal">Halık, “huluk” kökünden gelen; ahlak anlamındaki bu kökten türeyen “halk” sözcüğünü üreten bir üreticidir.</p>
				<p class="normal">Yani denklem şöyledir:</p>
				<p class="normal">Halık-Huluk-Halk</p>
				<p class="normal">Halık, kendi isim ve sıfatlarını varlık âlemine enjekte etmiş, yani onları ahlaklandırmıştır. Bu dağıtımı yaparken; “ümmet-i vahide”, yani tek toplum kıstasına göre yapmış, yani her insanda farklı bir isme ağırlık kazandırmıştır.</p>
				<p class="normal">Böylece, diğerleriyle bir araya gelmeleri, iletişim ve etkileşim kurmaları amaçlanmış, bu çerçevede “halk”, yani bireylerin ancak bir arada olmak suretiyle oluşturabileceği toplulukların ortak yaşama entegre olmalarını sağlamıştır.</p>
				<p class="normal">Bugün insanlık bu hakikatten yoksun bir biçimde; kendisinde tecelli eden özelliklerden yola çıkarak “üstünlük kurma” heva ve hevesine müptela biçimde yaşamını idame ettirmektedir.</p>
				<p class="normal">İnsanlığın bu hastalığının ürettiği toplum; bireylerin ürettiği hegemonya/rablik dahilinde; çelişkilerin ve çatışmaların egemen olduğu toplumdur.</p>
				<p class="normal">İşte bencilliğin oluşturduğu konjonktürün genel tarifi budur.</p>
				<p class="normal">İşte bu mülkiyetçiliğin tezahürüdür. Yani; mülkte, bireysel tasarrufun genel yansımasıdır.</p>
				<p class="normal">Halbuki; isim ve sıfatların taşıdığı noktada elde edilenler de bizzat Allah’ındır.</p>
				<p class="normal">“O gün mülk ve yönetim Allah’ındır. Aralarında O, hüküm verecektir. İman edip hayra ve barışa yönelik işler yapanlar, nimetlerle dolu cennetlerde olacaklardır.” (Hac Suresi, 56. ayet)</p>
				<p class="normal">O gün ibaresi, bunun gerçekleşeceği gündür. Yani yeryüzünde cereyan edeceği gündür. Bu amelidir. İtikadi boyutu ise; bu dünyada olmasa da, ahirette bunu yaşayacağımız inancıdır.</p>
				<p class="normal">Kuran’ın bu ayetiyle; insanlığın “mülk üzerindeki tasarrufunun” hegemonya olmaktan çıkması halinde, yeryüzünün cennete dönüşeceği gözler önüne serilir.</p>
				<p class="normal">Yani ihtilafın/şecerin toplumsal niteliğini yitirmesi halinde oluşacak toplum, “huluk köküne muhatap olan” toplumdur.</p>
				<p class="normal">Bu bağlamda, temel amacın bu olduğunu söylemek gerekir. Yani benlik örtüsünden sıyrılıp, hakikate yürümek...</p>
				<p class="normal">Şunun gibi:</p>
				<p class="normal">Hayy’dan gelen Hu’ya gider...</p>
				<p class="normal">O’nun dirilik sıfatının tecellisi olan varlık âlemi, bizzat O’na seyretmektedir. Ve bu yolculuğunda, kendisini O’ndan ayrı bir varlık olarak addeden bu unsurlar; sürekli bir ihtilaf ve çatışmanın ortasında bulurlar kendilerini.</p>
				<p class="normal">Sükûn ve selam ise, O’na ait olanların bir bütün olarak tecelli edeceği “halk olabilme” yetisinde gizlidir...</p>
				<p class="normal">İnsanlık, bu bağlamda sınıfta kalmıştır. Evet, sınıfta kalmış; sınıfsal çelişkiler üretmiştir.</p>
				<p class="normal">“Eğer Allah, kulları için rızkı yayıp döşeseydi, yeryüzünde mutlaka azarlardı. Ama O, dilediğince ölçülü olarak indiriyor. Çünkü O, kullarından gereğince haberdardır, onları iyice görmektedir.” (Şûra Suresi, 27. ayet)</p>
				<p class="normal">Yani varlık âlemi; vahdetten kesrete, teklikten çokluğa uzayan bir seyre tabi olmuştur. Bu seyrin sırrı hakikisi; bahsedilen karakteristik özelliklerin “ancak bir arada bulunarak” hakikatin ortaya çıkacağı gerçeğinde gizlidir.</p>
				<p class="normal">Bunun adı “salt biçimde, ortak paylaşımı benimsemiş olan halktır.” Çünkü halk olmanın yegâne yolu, ortak yaşam kaide ve nizamına uygun iş üretmekten geçmektedir. Aksi takdirde; bu isimlerden uzaklaşmış bireylerin oluşturduğu bir toplum yapısıyla karşılaşırız ki; bu bireyler için “ş-t-n” kökünden türeyen şeytan, yani uzaklaşan mealinde kavramlar kullanılır.</p>
				<p class="normal">Bir de şu açıdan bakmak gerekir: İblise verilen secde emri; bizatihi Âdem’in zatına yönelik değil, Âdem’de tecelli edilen isim ve sıfatlara yöneliktir. Yani Âdem; Bakara Suresi’nin 31. ayetinde belirtildiği gibi:</p>
				
				<p class="normal3">“Alleme Âdemel esmae külleha.”</p>
				<p class="normal3">“Âdem bütün isimleri öğrenmiştir.”</p>
				
				<p class="normal">Bu hangi biçimlerde olur diye düşünürsek:</p>
				<p class="normal">İnsanın tabiat bünyesinde algıladıkları, halihazırda vücut âleminde var olan hakikati açığa vurucu özellik taşır. Yani insan; prototip olarak Allah’ın isim ve sıfatlarıyla donatılmış bir gerçekliktir...</p>
				<p class="normal">1. Rahman</p>
				<p class="normal">2. Allame Kuran</p>
				<p class="normal">3. Halakel İnsane</p>
				<p class="normal">4. Allamehul Beyan!</p>
				<p class="sagitalik">(Rahman Suresi 1-2-3-4. ayetler)</p>
		<div class="clrb"/>
				
				<p class="normal">Mealen:</p>
				<p class="normal">1. Rahman/Esirgeyici olan</p>
				<p class="normal">2. Kuran’ı/okunanı/gerçeği öğretti</p>
				<p class="normal">3. Ve İnsanı yarattı/böylece yaratımı tamamladı</p>
				<p class="normal">4. Ve İnsana, öğrendiklerini beyan etmeyi öğretti...</p>
				
				<p class="normal">Bu çerçeveden baktığımızda; sıralamada bir gariplik var gibi algılanabilir. Oysaki; sıralama gayet doğrudur...</p>
				<p class="normal">Bu isimler fıtri olarak insana bahşedilmiştir. Fıtri olarak bahşedilen kesbi olarak açığa vurulmuştur. Dolayısıyla oluşan kişilik; bizatihi Allah’ın isim ve sıfatlarından ibarettir. Âdem’e secde edilişinin sırrı hakikisi de budur.</p>
				<p class="normal">Bu sıralamanın bir diğer inceliğini algılamak için Bakara Suresi’nin 115. ayetini irdelememiz gereklidir:</p>
				<p class="normal">“Doğu da batı da yalnız Allah’a aittir. O halde nereye dönerseniz dönün orada Allah’ın yüzü (vechullah) vardır. Allah Vasi’dir, varlığı sürekli genişletip büyütür. Allah Alim’dir, her şeyi en iyi biçimde bilir.”</p>
				<p class="normal">Bu ayette geçen vechullah ifadesi, bildiğimiz anlamda yüz manasındadır. Vech, net biçimde “surat” demektir.</p>
				<p class="normal">Yani tüm yönlerde O’nun suratını görüyorsak, O’nun dışında bir şey görmüyoruz gibi bir anlam çıkacaktır. Ancak bu surat nasıldır?</p>
				<p class="normal">Yüz, yani surat; bir insanın ya da canlının kişiliğini tanımlamak için önem arz eden bir bölgedir. Tanıdığımız herkesi yüzleriyle tanırız. Tüm kişilikler yüze yansır ve yazılır. Yüz, bilinçaltımızda oluşan tüm bilginin kimlik kartıdır.</p>
				<p class="normal">Ayşe, Fatma, Mahmut, Ali; herkesin kimlik kartı yüzüdür. Yüzünden yola çıkarak onların bilinçaltımızdaki bilgisini açığa çıkartır ve “Ayşe şöyledir, böyledir vs.” gibi tanımlamalar yaparız.</p>
				<p class="normal">İşte Allah; bizzat bu tanımı yapmaktadır.</p>
				<p class="normal">Nereye bakarsanız bakın, Allah’ı tanımlayan olgular görürsünüz. O’na ait olan kişilik belirtileri, alametler açığa vuran cemaller, işleyişler görürsünüz...</p>
				<p class="normal">Ve bundan dolayı:</p>
				<p class="normal">“Yüceler yücesi Rabb’inin yüzü için verenler hariç” (Leyl Suresi, 20. ayet)</p>
				<p class="normal">Yunus’un, “Yaratılanı severiz yaratandan ötürü” biçiminde ifade ettiği hakikat budur. Bu hakikat gereği; varlık âleminin dışında bir tanrı tasavvuruna Kuran’da yer olmadığını görürüz.</p>
				<p class="normal">Kuran’ın Allah’ı; içkin ve aşkındır. Yani varlıktan kopuk olmamakla; varlıkla sınırlı değildir.</p>
				<p class="normal">Yani, Kuran’ın dinine göre; insan ve Allah ilişkisi dikey değil yataydır! Yani; hiyerarşik ve iki ayrı varlığı öncül olarak kabul etmek suretiyle oluşmuş bir ilişki değildir. Aksi takdirde, dinin “yatay ilişki üretebileceğini söyleyemeyiz.” Yatay ilişki halkı, dikey ilişki ise göklerdeki Tanrı’yı sembolize eder.</p>
				<p class="normal">“Biz size yalnız ve yalnız Allah’ın yüzü olduğunuz için yediriyoruz. Ve bir karşılık da beklemiyoruz.” (İnsan Suresi, 9. ayet)</p>
				<p class="normal">“En güzel isimler Allah’ındır; O’na onlarla dua edin. O’nun isimlerinden yola çıkarak saptıranları bırakın. Yapıp ettiklerinin cezasını çekeceklerdir.” (Araf Suresi 180. ayet)</p>
				<p class="normal">Yani daha evvelce belirttiğim gibi; Allah’a ait olan sıfatların tümü; insanda açığa çıkmıştır. Dolayısıyla; bu sıfatların bir bütünü olarak Kuran’ın Allah tasavvurunu yenilemek; gözden geçirmek gerekir.</p>
				<p class="normal">Yani Kuran’ın Allah’ı; bugün egemen olan “dikey bir ilişki” kurulabilecek bir mantık ihtiva etmez. Aksine, zatı “zat” eden sıfatları, varlık âleminde tecelli ettirerek; o sıfatlar üzerinden kendi hakikatini tanımlar.</p>
				<p class="normal">Bu bağlamda söylemek gerekir ki, Kuran’da Allah’a atfedilen her güzellik ve iyilik mutlak anlamda “halk olmayı başarmış olan”, yani bütün sıfatlar, bir arada yaşamış olan bireylerin ürettiği toplumda da geçerlidir.</p>
				<p class="normal">Ve eğer mülk Allah’ın ise; “aynı zamanda halkındır.”</p>
				<p class="normal">“Nas/halkın mallarından nemalansın diye verdiğiniz riba (faiz) Allah yanında nemalanmaz, Allah’ın yüzünü amaçlayarak verdiğiniz zekât ise, kat kat geri döndürendir.” (Rum Suresi, 39. ayet)</p>
				<p class="normal">İnsan, kendisine yüklenen karakterin taşıyıcısı olarak; varlık âlemindeki tevhit ve şirk eksenleri arasındaki seyrini yürütür. Bu seyir, bazen bu sıfatları tekelleştirerek “gelir elde etmesi hasebiyle” şirk, bazen bu sıfatları O’na ait kılarak yansıttığı bilincini taşımasıyla “tevhit” dairesine girer.</p>
				<p class="normal">Bu ince çizgi; süreç içinde belirsizleşerek yok olur. Bu yok oluş; gönül hanesini “la süpürgesiyle süpürmeyi” âdet edinmeyen ruhların genel halidir.</p>
				<p class="normal">Kaba bir varlık algısı üzerinden “mülkü Allah’a atfetmek” yerine; varlık âleminin bir bütün olarak “devinimde ve dönüşümde olduğu bilinciyle bu gerçekliği haykırmak, ayrı iki olgudur.</p>
				<p class="normal">Bu iki gerçeklik; insanın tabiatını anlamak koşuluyla ortaya çıkan ince bir salınımdır.</p>
				<p class="normal">İnsan, kendisiyle iletişim kurulan ve aynı zamanda “etkileşim oluşturandır.”</p>
				<p class="normal">Kuran’da ins olarak belirtilen kavramın işaret ettiği şey; eşyadır. Yani gözlemlenebilen her şey instir. İnsiyan ise; iletişim kurulandır. Yani; kedi, köpek, eşek gibi hayvan da (beşer) bu kalıbın içine girer. Ancak insanı beşerden ayıran ise; ünsiyet kurmasıdır. Yani; kendisindekiler ile karşısındakileri birleştirmek suretiyle; ortak akıl ve vicdanı üretmesidir.</p>
				<p class="normal">İşte vahyin tevhidi budur.</p>
				<p class="normal">Bunu yaptığında, ünsiyet ilişkilerine bağlı bir toplum ortaya çıkar. Bu toplumda; az önceki ayetlerde verdiğimiz mesaj temel perspektifi oluşturur.</p>
				<p class="normal">“Ey inananlar, insanlara gösteriş için malını verip Allah’a ve ahiret gününe inanmayan adam gibi, başa kakmak ve eziyet etmekle sadakalarınızı boşa çıkarmayın. Öylesinin durumu, üzerinde biraz toprak bulunan şu kayaya benzer ki, bir sağanak indi de (üstündeki toprağı silip süpürerek) onu sert bir taş halinde bıraktı. (Böyleleri), kazandıklarından bir şey elde edemezler. Allah, kâfir toplumu doğru yola iletmez.” (Bakara Suresi, 264. ayet)</p>
				<p class="normal">“Ey toplumum! Allah’ın sizin için yazdığı kutsal toprağa girin, arkanıza dönmeyin; yoksa hüsrana uğramışlar durumuna düşersiniz.” (Maide Suresi, 21. ayet)</p>
				<p class="normal">Dikkatli incelersek, Allah dışında hiçbir güç; insanlığa, “Ey insanlar” biçiminde hitap etmemektedir. Tüm peygamberler, “Ey toplumum”, yani “Ey halklaşmış olanlar” biçiminde ifadeler kullanır.</p>
				<p class="normal">Bu yolla, “ümmet-i vahide”, yani tek toplum bilinci ön plana çıkartılarak; bireyselleşmenin önüne geçilir.</p>
				<p class="normal">Bu; vahyin genel yaklaşımıdır.</p>
				<p class="normal">“Ey insanlar! Sizi ve sizden öncekileri dönüştüren/yaratan Rabb’inize kul olunuz ki, bu şekilde korunabilesiniz!”</p>
				<p class="normal">“O Rab ki; yeri sizin için bir döşek, göğü de bina yaptı. Gökten size yağmur indirerek size onunla çeşitli rızıklar çıkardı. Öyleyse bu gerçekleri göre göre O’na endad edinmeyin.”</p>
				<p class="normal">“Eğer kulumuza indirdiğimizden şüphedeyseniz, hadi o surelere benzer bir sure getirin ve Allah dışında şahitlik edenlerin tamamını çağırın ve eğer sadıksanız bunu yapın.”</p>
				<p class="normal">“Eğer yapamazsanız –ki asla yapamayacaksınız– o halde yakıtı insanlar ve taşlar olan ateşten sakının. Çünkü o kâfirler içindir.”</p>
				<p class="normal">(Bakara Suresi 21-22-23-24. ayetler)</p>
				<p class="normal">Bu dörtlü necmde geçen kavramlara bakalım:</p>
				<p class="normal">İbadet; programa tabi olma, kulluk. (Hud 109, Nahl 79)</p>
				<p class="normal">Halık; devinim, dönüşüm, bir şeyin başka bir şeye dönüşmesi, varoluş. (Bakara 228, Âli İmran 59)</p>
				<p class="normal">Rızk; devinim ve dönüşüm. Üretilen değer, doğal olan karşılık. Yapılan bir işin neticesinde elde edilen emek değeri. (Bakara 254, Münafikûn 10)</p>
				<p class="normal">Ayetleri derin bir tefekkürle, yani “kerim gözle” okuduğumuzda, karşımıza çıkan tablo şöyledir:</p>
				<p class="normal">Eğer insanlık, Rabb’ine, dönüştürücü olan, yaratan, yani biçimlendiren Rabb’ine itaat ederse; rableşen benliklerin zulmetinden korunur. Bu, toplumsallaştıkça, yani “halık olan bu şekilde halklaştıkça” güven ortamı oluşur, sekinlik başlar.</p>
				<p class="normal">Kuran’da miskin kavramı; susturulmuş demektir. Yani; fakir olup, bunun tepkiselliğe dönüşmesinin önü alınmış, bastırılmış, susturulmuş demektir.</p>
				<p class="normal">Miskin, tüm evrenselliğiyle karşımızda dururken, iki boyutlu olan bu kavramın “şirk toplulukları” bünyesindeki realitesini yaşarız genellikle.</p>
				<p class="normal">Miskin aynı zamanda; şehvi ve bireysel egosunu bastırmış, halklaşmış, ahlaklanmış bireylerin halidir.</p>
				<p class="normal">“Ey insanlar, siz Allah’a yönelmiş yoksullarsınız! Allah ise mutlak Gani, mutlak Hamit’tir.” (Fatır Suresi, 15. ayet)</p>
				<p class="normal">İnsan, Âlemlerin Rabbi’ne yöneldikçe, ezilenlere rablik taslayan kodamanların hegemonyasından kurtulur. Miskinlikten geçiş yapar. Yani; isyanın pozitif yönünde yer alır. Musa’nın havariliğine soyunur.</p>
				<p class="normal">Çünkü insan, beşeriyetin getirdiği dürtüler eşliğinde sahiplendiği varlık esamileri sayesinde; iktidar ve hâkimiyet alanını genişletme egosuna yenik düşmesi muhtemel bir varlıktır. Bugün yaşanan kaosun temelindeki sorunsal ise budur.</p>
				<p class="normal">Yani belirttiğim gibi; Karun’da tecelli eden sıfatlarla mülke egemen olmak değildir mesele; esas mesele, sıfatların ürettiği değeri/mülkü gözlemleyerek, sıfatlara sahip olmak, özelleşmek, toplumdan daha yetenekli ve özel bir konuma konumlanmaktır.</p>
				<p class="normal">Allah’ın ötesinden ya da berisinden bir yer edinme iddia ve hevasıdır.</p>
				<p class="normal">Rabler hegemonyasından kurtuluş için, Rabb’e, dolayısıyla “kolektifleşmiş bireylerin oluşturduğu halka” yönelme, bunu hedef edinme ve Allah’ın mülkünün ancak ve ancak halka ait olduğunu ilan etme yolunu seçmeli insan. Bu yolla kırılan zincirler, Fekku Ragabe haykırışının ta kendisi oluverir...</p>
				<p class="normal">Ve ayetin devamında dikkat çeken bir husus mevcuttur. Bu meselelerden bahsedilen surelerin hemen hemen tamamında var olan bu husus; yine söylediğimiz noktaya menzilleyen bir delil olma niteliği taşır:</p>
				<p class="normal">O Rab ki; yeri sizin için bir döşek, göğü de bina yaptı. Gökten size yağmur indirerek size onunla çeşitli rızıklar çıkardı. Öyleyse bu gerçekleri göre göre O’na endad edinmeyin.</p>
				<p class="normal">Rableşmeden ve rabler hegemonyasından bahseden ayetlerin genellikle bir sonraki ayetinde, kâinattaki özgün devinim ve dönüşüm vurgulanır.</p>
				<p class="normal">Yağmur yere düşer</p>
				<p class="normal">Yerde nebat biter</p>
				<p class="normal">Nebat elde edilip tüketilir</p>
				<p class="normal">Toprak olup üretime dahil olur...</p>
				<p class="normal">Yani; silsile, üretimden tüketime biçimindedir. Fakat sorunsal ise; genel toplumsal algı düzlemindeki tüketim mantığı içerisinde değildir. Çünkü üreten “Allah”, tüketen ise “Nass”tır. Yani; Allah’ın yaratıcı sıfatının ürettiğini, diğer sıfatları tüketir. Ancak bu tüketim, yok edici, zorba bir tüketim değil, aksine devinime dayalı bir tüketimdir.</p>
				<p class="normal">Bilimcilerin “karbon döngüsü” dediği şey, Kuran’ın hemen hemen çoğu yerinde geçen bu dönüşümde anlatılandır.</p>
				<p class="normal">Eşya sürekli olarak biçim, aslında “isim” değiştirerek; varlık âlemindeki yerini ve pozisyonunu korur. Tüm denge bu hakikat üzere kurulmuştur ki; bu dengeyi, tabiatı, ekolojiyi, toplumu koruyanlar, mutlak anlamda kendilerini korumuş olurlar.</p>
				<p class="normal">Dolayısıyla kendisini korumak isteyen bir kişinin öncelikle, bu devinimden rant elde etmek isteyen “tüketicilerin” hegemonyasından sıyrılıp, devinime tabi olması gerekir. Bu devinim; üretimin tüketime ve bunun tekrar üretimi tetiklemesine yönelik bir devinimdir.</p>
				<p class="normal">Felsefeci Marx bunu sosyoekonomik düzlemde şu şekilde ifade eder:</p>
				<p class="normal">“Malın paraya, paranın mala dönüşmesi.”</p>
				<p class="normal">Böylece, aracı, hırpalayıcı, dengeyi bozucu unsurlardan arınan, kolektiviteyi benimsemiş, yani Allah’ın aynası halini almış ideal toplum...</p>
				<p class="normal">Bunu tanımlarken; sınıfsız, düzlemsiz, kategorisiz toplum biçiminde bir ifade kullanmak daha evla olacaktır.</p>
				<p class="normal">Kuran’ın tanımlarından yola çıkarak; tevhidin önerdiği sınıfsız toplumu üreten din “rüşde erdiriciyken”, bunu baltalayan din “ğayy ve ğasak ehlinin” dinidir.</p>
				<p class="normal">Yani, Hz. Peygamber getirdi diye Kuran’a inananlar ile Kuran’ı Allah’ın kelamı olarak benimseyip/okuyup; okudukları üzerinden Hz. Peygamber’e ulaşanlar arasındaki fark gibidir.</p>
				<p class="normal">Bu fark küçük bir fark, ya da ayrıntı gibi görünse de; şirk teolojisinin, tevhit teolojisinden ayrılmasını sağlayan önemli bir çizgidir.</p>
				<p class="normal">Yani belirttiğim gibi; Allah’la dikey/yukarıya doğru ilişki kuranların bilinçaltında tecelli eden hiyerarşinin ürettiği “hiyerarşik şirk saltanatı” ile Allah’la “yatay ilişki kuranların”, yani O’nun isim ve sıfatlarının varlık âlemindeki tecellilerinden yola çıkanların ürettiği bilinç, eşitlikçi ve kolektiftir.</p>
				<p class="normal">İşte İslam’ın iki sorunu budur. Daha doğrusu, İslam toplumlarının iki mezhebi budur...</p>
				<p class="normal">Dikey ilişki, Tanrı tasavvurundan doğan bir ilişki biçimiyken; yatay ilişki, Kuran’ın Allah tasavvurunda aşılanan bir hikmettir.</p>
				<p class="normal">“Ki arkadaşınız ne saptı ne de azdı.” (Necm Suresi, 2. ayet)</p>
				<p class="normal">“Ve arkadaşınız bir cin çarpmış değildir.” (Tekvir Suresi, 22. ayet)</p>
				<p class="normal">Kuran, bu hiyerarşiyi oluştururken; Peygamber’in kişiliğinde bir saltanat mantığı üretmediği gibi; Allah’tan yetki almış bir halifenin varlığını da tanımaz.</p>
				<p class="normal">Kuran, insanlığı rüşde götürür. Bu yolla isim ve sıfatların tecelligâhı haline gelen toplum, bir arada yaşamak suretiyle değer üretir. Bu toplum artık “kıble/misyon olmuştur.”</p>
				<p class="normal">Bakara Suresi’nin 24. ayetinde geçen yakıtı taşlar ve insanlar olan ibaresi, aynı biçimde bir sembolik anlatımdır. Bu anlatımın gayesinin ne olduğunu yine şu ayette görürüz:</p>
				<p class="normal">“Ya şu kişi gibisini görmedin mi? Çatıları çökmüş, duvarları-damları yere inmiş bir kente uğramıştı da şöyle demişti: ‘Allah şurayı ölümünden sonra nasıl hayata kavuşturacak?’ Bunun üzerine Allah, o kişiyi yüz yıllık bir süre için öldürmüş, sonra diriltmişti. ‘Ne kadar bekledin?’ demişti, ‘Bir gün veya günün bir kısmı kadar bekledim’ dedi. ‘Hayır’ dedi. ‘Aksine sen, yüz yıl kaldın. Yiyeceğine, içeceğine bak! Henüz bozulmamış. Eşeğine bak! Seni insanlara bir ibret yapalım diyedir bu. Kemiklere bak, nasıl yerli yerince düzenliyoruz onları ve sonra et giydiriyoruz onlara.’ İş kendisi için açıklık kazanınca şöyle dedi o: Allah’ın her şeye kadir olduğunu biliyorum.” (Bakara Suresi, 259. ayet)</p>
				<p class="normal">Yakıt; bir şeyi yakmak için gerekli olan unsurdur. Yani, odun ocağı yakma aracıdır. Yakıttır...</p>
				<p class="normal">Cehennem/sınıflı toplum; mutlak anlamda “bireysel çelişkileri olanlarca kurgulanabilecek bir algıdır.” Bu algı nazarınca; bireyler olmadıkça; cehennem olmaz diyebiliriz.</p>
				<p class="normal">Taş ise, medeniyet, lüks, gösteriş, hatta “afyon din” olarak çevrilebilir.</p>
				<p class="normal">Kuran’da 9 yerde “hicar” olarak geçen “taş” kavramı; genellikle “savaş ve helak” sahnelerinde kullanılır.</p>
				<p class="normal">Savaş ve helak; sınıflı toplumun, ya da kategorize edilmiş; çelişki/şirk toplumunun genel eylemlerinden biridir. Sürekli çatışma mantığı bu noktada “taş indirme” ile sembolize edilir.</p>
				<p class="normal">Yani azgınlık ettiklerinde taşları indiririz, biçiminde kullanılan ifadedeki vurgu; taşın inmesi değil; toplumun azgınlık etmesi, haddini aşmasıdır.</p>
				<p class="normal">Modern kentlerin yıkılışı, yani medeniyetin çöküşü de bu kavramla ifade edilir. Ancak buradaki medeniyet; ilim ve teknik açıdan ilerlemeye değil; dışı hoş içi boş bir topluluk oluşturma hedefine yöneliktir.</p>
				<p class="normal">Dolayısıyla, duvarlarında süslemeler olan, sırma saçlı kızların bahçelerinde gezdiği; ancak bilinç düzeyi itibariyle beşeriyet dürtülerinden arınamamış bir toplum; vahyin indinde “cehennem toplumudur.”</p>
				<p class="normal">Kuran’da bu bireysellik; “müstağni” kelimesiyle anlatılır. Müstağni kelimesi geçen bazı ayetler şöyledir:</p>
				<p class="normal">“İş, sanıldığı gibi değil! İnsan gerçekten azar.” (Alak Suresi, 6. ayet)</p>
				<p class="normal">“Kendisini“müstağni gördüğü için.” (Alak Suresi, 7. ayet)</p>
				<p class="normal">İlgili kelimenin kökü; “ğına”dır. Lügavi olarak ise, “malı çok olmak, yeterli olmak, malı mülkü olup başkasına ihtiyaç duymamak, ikamet etmek, malı çoğaltmak” manalarına gelir. (bkz. Asım Efendi, Okyanus, “ğny” maddesi, III, 892; Firuzabadi, Besair, IV, 212; Cevheri, es-Sıhah, “ğny” maddesi, II, 27; Firuzabadi, Besair, IV, 212)</p>
				<p class="normal">Aynı biçimde müstağni; malının kendisini ebedileştireceğini sanmak, mülkte egemenleşerek; ihtiyaçsızlaşmak manalarına gelir.</p>
				<p class="normal">Bu kelimeye göre; insan mülkü arttıkça sosyal ilişkileri zayıflayandır. Yani; mülke sahiplenme güdüsünü tetikleyen “isimleri sahiplenme güdüsü”, insanda yarattığı üstbenliğin, üstünlük sağlayıcı, ihtiyaçsız bir varlık haline dönüşmesini sağlar...</p>
				<p class="normal">Aynı zamanda fakir kavramı önem arz etmektedir. Bizim toplumumuzda fakir; gelir düzeyi altta olan, dar geçimli olan manasına gelir.</p>
				<p class="normal">Ancak “fakir; fakr” kelimesi sözlükte, “çukur, delmek, kazmak ve omurgası kırık olmak” anlamlarına gelmektedir. Terim olarak fakr kelimesi, “ihtiyaç, ihtiyaç duyulan şeyin yitirilmesi ve malın az olması, kötü halin ve yoksulluğun insanı zayıflatması” anlamlarına gelir. Fakr kökünden ism-i fail olan fakir de “omurgası kırık insan” demektir. Fakirlik sebebiyle ihtiyaçlarını karşılayamayan kimselere de omurgası kırık insan gibi çaresiz ve başkalarının yardımına muhtaç oldukları için fakir denmiştir. Kuran’da fakr kelimesi bir yerde tekil olarak fakir; on iki yerde de çoğulu olan fukara şekliyle kullanılmaktadır. “Bela ve musibet” anlamına gelen fakıra ise bir yerde geçmektedir.</p>
				<p class="normal">Fakir kelimesi bu anlamları taşımaktadır.</p>
				<p class="normal">Ve şu bir realitedir ki; mülk sahipleri ve mülksüzler, bir bütün olarak “fakr”dır.</p>
				<p class="normal">Her yaratık “fakr”dır.</p>
				<p class="normal">Ekolojik denge gereği tüm yaratılmışlar Allah’tan “fakr”dır. Fakr/fakir olanlar, dengenin ve ekolojik sistemin devamlılığını temin ederler.</p>
				<p class="normal">Fakirler, yani omurgası kırık olanlar, eksikler, ihtiyacı olanlar; ihtiyaçlarını ancak Allah’tan temin ederler. Yani, halkın bilinçlenmesi, infak realitesinin uygulanması.</p>
				<p class="normal">Zenginler de fakirdir.</p>
				<p class="normal">Yani öyle ya da böyle, insan mutlak anlamda muhtaçtır. Bu muhtaciyet; kolektivitenin özünü teşkil eder. İstiğna hali ise; kolektiviteyi yok eden, bireyin halka ihtiyaç duymaksızın varlığını sürdürebileceği düşüncesine bina edilmiş bir yanılgıdır.</p>
				<p class="normal">Ancak, her ne kadar iyi bir yüzücü olsa da, balık mutlak anlamda diğer balıklara muhtaçtır. Çünkü diğer balıkların yok oluşu, dengeyi yok edecek ve balık da yok olacaktır.</p>
				<p class="normal">İşte helak kavramının işaret ettiği bilgi de budur:</p>
				<p class="normal">Araf Suresi, 164. ayet: “İçlerinden bir topluluk şöyle dedi: ‘Allah’ın helak edeceği yahut şiddetli bir azapla azaplandıracağı bir topluma ne diye öğüt verip duruyorsunuz?’ Dediler ki: Rabb’inize karşı bir mazeret olsun diye ve bir de korunup sakınırlar ümidiyle.”</p>
				<p class="normal">Ayette geçen “helak edeceği yahut şiddetli bir azapla azaplandıracağı” vurgusu, bu iki olgunun ayrı olduğunu göstermektedir. Helak, bir şeyin can damarını kesmek manasına gelmektedir.</p>
				<p class="normal">Yani yok etmek, ortadan kaldırmak anlamına gelmediği gibi; sorunun can damarını kesmek, ıslah etmek gibi anlamlara gelir.</p>
				<p class="normal">Bireyler eğer sisteme, dengeye, olması gerekene, devinime, dönüşüme müdahale eder; bunu yozlaştırmaya yönelik fiiller içinde bulunurlarsa, sistem onlara karşılık verecektir.</p>
				<p class="normal">Bu azaptır.</p>
				<p class="normal">Yani, yoldan karşıya geçen vatandaş, ölçü/kader gereği etrafını kontrol etmediğinde kendisine çarpan araba; Allah’ın azabı, O’nu kazadan koruyan algı ise Allah’ın basireti olur. Bu noktada tutum ve davranış tercihleri, akıbeti belirler.</p>
				<p class="normal">Ve genel olarak baktığımızda İslam’ın ana sorunları:</p>
				<p class="normal">-	Benlik dürtüsünün hegemonya haline dönüşmesi,</p>
				<p class="normal">-	Mülk edinerek çoğaltmak,</p>
				<p class="normal">-	İhtiyaçsızlık iddiası olarak karşımıza çıkar.</p>
				<p class="normal">Bakara Suresi, 107. ayet: “Bilmedin mi ki göklerin de yerin de mülk ve saltanatı yalnız Allah’ındır. Sizin için Allah’tan başka ne bir Veli vardır ne de bir Nasir/yardımcı.”</p>
				<p class="normal">“Dünya Allah katında bir sivrisinek kanadı kadar değerli olsaydı, kâfirlere ondan bir yudum su içirmezdi.” (Tırmızi)</p>
				<p class="normal">Ve bu sorunların tüketildiği merci; mahşer sahasıdır...</p>
				<p class="normal">Yani kıyamet ve sonrası...</p>
				
	</div>
<div class="calibre1" id="calibre_pb_18"/></body>
</html>