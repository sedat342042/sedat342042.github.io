<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdest.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<h1 class="h1baslik" id="calibre_toc_5">Kuran’daki Cehennem: Sınıflı Toplum</h1>
				<p class="resim"><img class="calibre4" src="01.jpg"/></p>
				<p class="ortaitalik"><span class="idebold">“Hutamenin ne olduğunu</span><br class="chapter"/>
			    <span class="idebold">Sen ne bileceksin?”</span></p>
<p class="ortaitalik">Hümeze Suresi, 5. ayet</p>
				
				<p class="normal">(Not: Bu bölümde, ahirette yaşanacak bir cehennem yurdu inkâr edilmemekle beraber, bu sürecin dünyada başladığı iddia edilmektedir.)</p>
				<p class="normal">Kuran’da kullanılan cehennem tabirleri; sihirbazların, bilgiyi tekelleştirerek toplumu bilgiden alıkoyan ve bundan menfaat elde edenlerin elinde, mistik bir masala dönüşmüştür.</p>
				<p class="normal">Halbuki cehennem, gayet anlaşılır, açık ve net bir bilgidir. Ve fiili olarak yeryüzünde yaşanmaktadır...</p>
				<p class="normal">Cehennem kelimesi Farsça olup, Allah’ın kızdırılmış ateşi/azabı olarak tanımlanır.</p>
				<p class="normal">Kuran’da çok kez zikredilen bu azap, farklı isim ve formlarda ele alınır. Bunlardan bazıları şu şekildedir:</p>
				
				<p class="normal">1) Nar (“ateş”; genel bir tabirdir)</p>
				<p class="normal">2) Leza (“hiddetli alev/alev püskürtüsü”)</p>
				<p class="normal">3) Sair (“harlı alev”)</p>
				<p class="normal">4) Sekar (“kavurucu ateş)</p>
				<p class="normal">5) Cahim (“harlı ateş”)</p>
				<p class="normal">6) Haviye (kızgın ateş)</p>
				<p class="normal">7) Hutame (“ezici, iliklere işleyen azap)</p>
				
				<p class="normal">Hatta bu 7 telaffuza dayanarak, cehennemin 7 kapısı olduğu dahi ifade edilir. Ancak bize göre bu nitelemelerin kapılarla bir ilgisi yoktur...</p>
				<p class="normal">Cehennem kavramını incelerken, Kuran’ın kurduğu zıtlık ilişkisinden yararlanmak gerekir. Bu zıtlık ilişkisi, cennet ile cehennem biçimindedir...</p>
				<p class="normal">Kuran’da cennet, cenn kökünden gelen; saklanmış bahçe manasında kullanılan bir kavramdır. Ancak saklanmasının nedeni, yapraklarıdır. Uzun, büyük yapraklarla saklanmış bir bahçe için cennet tabiri kullanılır.</p>
				<p class="normal">Bu meseleyi zıtlar çerçevesinde ele almadan önce daha önce yayımlanmış bir makalemden alıntı yaparak konuyu genişletmek isterim:</p>
				
				<p class="normal2">Hümeze Suresi:</p>
				<p class="normal">1. Yazıklar olsun davranışlarıyla insanların kişiliklerini kıran, haysiyet ve namuslarını inciten sömürücülere! </p>
				<p class="normal">2. O ki servet yığıp, mal biriktirir, parayı tedavülden çeker/kenz eder ve onlara odaklanır.</p>
				<p class="normal">3. Ve zanneder ki, sahip oldukları kendisini ebedi kılacak.</p>
				<p class="normal">4. Hayır! Ant olsun o hutameye atılacaktır.</p>
				<p class="normal">5. Bilir misin sen nedir hutame?</p>
				<p class="normal">6. Allah’ın tutuşturulmuş ateşidir o.</p>
				<p class="normal">7. Ki gönüllere işler.</p>
				<p class="normal">8. O, onların üzerine kilitlenecektir.</p>
				<p class="normal">9. Uzatılmış sütunlar arasında...</p>
				<p class="normal">Hutame; aşırı yediği için cehenneme benzetilen kişi manasına gelmektedir. Efendim, şimdi dikkatli bakın:</p>
				<p class="normal">Kapitalizme bağımlı olduğu için, sürekli mal biriktiren ve bu heves odaklı yaşayanların, hak yiyen, sömüren zorbaların eline düşeceği; muhakkak surette bu sistemin bu sonucu üreteceği bilgisidir.</p>
				<p class="normal">Yani; infak/paylaşım gerçeğine hizmet etmezseniz; muhakkak tekeller ve tröstler tarafından yutulacaksınız. Bu; Allah’ın vaadidir. Yeryüzündeki azaptır.</p>
				<p class="normal">İnsanların onurlarını, onları fakirleştirerek kıranlar (ki ayetler arasındaki ilişki incelendiğinde bu daha net açığa çıkacaktır. 1. ayet onur kırma; 2. ayet mal biriktirmeyle alakalı, dolayısıyla ana mesaj bu ikisinin birleşmesinden ortaya çıkmaktadır) buna rağmen insanları takva ve dindarlık maskesiyle kandıranlar, bağımlı oldukları sistemin olumsuzluğuna bizzat muhatap olacaklardır.</p>
				<p class="normal">Her sıkıştığında Kuran’ı kullanan bu hümezeler, bu sureyi dikkatli okusun. Çünkü bu onları deşifre eden bir gerçek...</p>
				
				<p class="normal2">Dine Karşı Din!</p>
				<p class="normal">Dr. Ali Şeriati hayati bir tespitte bulunuyor: “Dine karşı din.” Evet; yaşayan bir Kuran algısının ürünü olan bu muhteşem tespit bugün yine gözler önünde yaşanıyor.</p>
				<p class="normal">Bir tarafta; fakirlerin, boyunduruk altındakilerin özgürlüğü için mücadele eden bir din. Öte tarafta köleleştiren ve algıları körelten bir din. Bu ikisi arasındaki temel çelişkiden bihaber bir kitle...</p>
				<p class="normal">Efendim; Hazreti Peygamber der ki:</p>
				<p class="normal">“Bir kimseyle münasebet kurmadan evvel, sakın onun ibadet ve takvasına bakmayın. Onun sikke ve dinarla olan münasebetine bakın...”</p>
				<p class="normal">Altın ve gümüş biriktirmek suretiyle takva gösterisi yapanlar, emperyalizmle olan ilişkilerinden ötürü; dini salt bir yozlaşma sürecine tabi tutmuşlardır.</p>
				<p class="normal">Artık dinden bahsetmek için ehliyet aranıyorsa ve bu salt bilgiler çarpık bir hurafe yığınıyla yer değiştiriyorsa; ortada bir sorun var demektir.</p>
				<p class="normal">Ebuzer Gıffari, Peygamber’in vefatından sonra Medine’ye sürülür. Orada, Resulullah’ın mescidine girdiğinde bir bakar ki; etraf altın ve gümüş oymalarla süslenmiş. Kenarda bir adam oturmuş ve halka şunu anlatıyor:</p>
				<p class="normal">“Ben bizzat duydum ki, Resulullah şöyle buyurdu:</p>
				<p class="normal">Kim çerçi şeyhten bir akse soğanı alırsa, ona bir karış cennet toprağı, kim iki soğan alırsa; ona iki karış cennet toprağı...”</p>
				<p class="normal">Ebuzer soluğu halifenin sarayında alır. Mervan kendisine sorar: “Sen de kimsin?”</p>
				<p class="normal">Ebuzer:” Bugün puthanedeki İbrahim’im, yarın kim olacağım meçhul. Ve sizler; yine kimin kabağını kurtarmak için hadis uyduruyorsunuz...”</p>
				<p class="normal">Hucurat Suresi 16. ayet: “De ki: Siz Allah’a dinini mi öğretiyorsunuz? Oysaki Allah, gökte ne var, yerde ne var hepsini bilir. Allah her şeyi çok iyi bilmektedir.”</p>
				<p class="normal">Casiye Suresi, 6. ayet: “İşte bunlar, Allah’ın ayetleridir ki, onları sana hak olarak okuyoruz. Hal böyleyken Allah’tan ve O’nun ayetlerinden sonra hangi hadise inanıyorlar!”</p>
				<p class="normal">Puthanenin orta yerindeyiz. Ya köklü bir değişim, ya devasa bir yıkım!</p>
				<p class="normal">İsra Suresi, 16. ayet: “Biz bir ülkeyi/medeniyeti mahvetmek istediğimizde, onun servet ve nimetle şımarmış elebaşılarına emirler yöneltiriz/onları yöneticiler yaparız da onlar, orada bozuk gidişler sergilerler. Böylece o ülke/medeniyet aleyhine hüküm hak olur; biz de onun altını üstüne getiririz.”</p>
				<p class="normal">Ya çözüm?</p>
				<p class="normal">Enfal Suresi, 53. ayet: “Bu böyledir. Çünkü Allah bir topluma lütfettiği nimeti, o toplum birey olarak içlerindekini/birey olarak kendilerine ilişkin olanı değiştirmedikçe, değiştirmemiştir. Ve Allah, iyice işiten, gereğince bilendir.”</p>
				<p class="normal">Zihinlerde değişim başlamadıkça, hiçbir şey değişmeyecektir...</p>
				<p class="sagitalik">(“Dersimiz Maun Suresi”, Oda TV, Eren Erdem)</p>
		<div class="clrb"/>
				
				<p class="normal">Görüldüğü gibi Hümeze Suresi’nde bahsedilen “hutame” cehennemi, dünyevi ve yıkıcı bir ıstıraptır. Ve diğer cehennemler de analiz edildiğinde bu şekilde bir hakikat ortaya çıkacaktır...</p>
				<p class="normal">Vahye göre hümeze; hasta evladına ilaç alamayan babanın bu onur kırıcı hal içine gömülmesini sağlayan “güç odaklarıdır.” Yeryüzünde, birileri servet edindikçe, birilerinin evladına ilaç alması imkânsızlaşır...</p>
				<p class="normal">Meseleyi zıtlar çerçevesinden ele aldığımızda yine aynı noktaya varırız:</p>
				
				<p class="normal1">“Ve Âdem’e şöyle buyurmuştuk: Ey Âdem, sen ve eşin cennete yerleşin ve orada dilediğiniz yerde, bol bol yiyin. Ama şu ağaca yaklaşmayın, yoksa zulme sapanlardan olursunuz.”</p>
				<p class="sagitalik">Bakara Suresi, 35. ayet</p>
		<div class="clrb"/>
				
				<p class="normal">Ayette “ağaç” olarak çevrilen kelime, daha önce de belirttiğim gibi “şecere” kelimesidir. Lisan ül Arab’da bu kavram için kullanılan ana anlam; ihtilaftır.</p>
				<p class="normal">Yani Âdem meselesinde belirttiğim gibi, ana ihtilafın mal olması hasebiyle, bu kavram “mülkiyeti” temsil eder...</p>
				<p class="normal">Yeryüzündeki adil paylaşım düzenini yok eden başlıca unsur olarak “şecere/mülkiyet” gözler önüne serilir. Demek ki, mülkiyetin özelleşmediği/tekelleşmediği ortam için Kuran, “cennet” ibaresi kullanırken; özel mülkiyetin var olduğu ortam “cehennemdir.”</p>
				<p class="normal">Bu bağlamda, hutame ve Âdem kıssası arasında analoji kuracak olursak ortaya ilginç bir netice çıkacaktır:</p>
				<p class="normal">“Mevcut egemen hegemonya olan kapitalizm, içinde tuttuğu tüm zümreler için bir cehennemdir. Cennet ise, sınıfsız ve dolayısıyla mülkiyetsiz bir toplumdur.”</p>
				<p class="normal">Peki dinin bu konuyla ne alakası var dersiniz?</p>
				<p class="normal">Mekke’de yaşanan rabler hegemonyası çoktanrıcılık ile Mekke’nin sosyoekonomik düzeni arasında bir ilişki yok mu dersiniz?</p>
				<p class="normal">Hele ki geleneksel kast/sınıf sisteminin en güçlü olduğu bölgede, her kabilenin bir putunun olması bir ilginçlik abidesidir. Özellikle de, sınıflı toplumların tamamında, rablik; sosyoekonomik yaşama müdahale eden “mistik bir kuvve” olma noktasındadır.</p>
				<p class="normal">Ve Kuran bunu “şirk” olarak tanımlayarak, aslında sınıflı topluma gönderme yapar. Çünkü sınıflı toplum ve çoktanrıcılık arasında kopmaz bir bağ vardır. Bu bağ, sürekli olarak güçlenip, sınıfsal çelişkilerin yoğunlaşması yönünde fiiller üretir.</p>
				<p class="normal">İnsanlık bir zamanlar tek bir toplumdu (ümmet-i vahide). Sonra Allah, doğru yolda olanları müjdelemek, yoldan çıkanları da uyarmak üzere peygamberler gönderdi. Anlaşmazlığa düştükleri konularda insanlar arasında hüküm versin diye o peygamberlerle birlikte adaletin yolunu gösteren kitaplar gönderdi. Ancak kitap verilenler, apaçık deliller geldikten sonra aralarındaki ihtiras ve zorbalıktan ötürü anlaşmazlığa düştüler. Bunun üzerine Allah, iman edenlere anlaşmazlığa düştükleri konularda adaletin yolunu gösterdi. Allah yürümek isteyeni doğru yolda yürütür... (Bakara Suresi, 213. ayet)</p>
				<p class="normal">Yani görüldüğü üzere, insanlar bir zamanlar tek bir toplummuş. “İhtilafsız/şeceresiz” bir toplum. Ancak, ihtilaf/şecere nedeniyle; bu toplum ayrışmış ve çelişkiler yaşamış.</p>
				<p class="normal">Ki bu durum halen daha böyledir. Bugün sahip olduğumuz “çelişki bilinci” bu ihtilafı üreten temel faktördür. Ve ihtilafın kendisi “tek başına” maldır.</p>
				<p class="normal">Çünkü mal çoğaltma sevgisi, insanlar arasındaki uyumun önüne geçen tek problemdir. Bu problem, ihtilafları, sınıfsal ayrılıkları, çelişkileri, savaşı, bozgunculuğu ve zorbalığı üreten yegâne unsurdur.</p>
				<p class="normal">Âdem bölümünde anlattığımız gibi; şecere yüzünden kan döküp ifsat eden mahluk/beşer, âdemleştirilip belli bir bilinç düzeyine getirildikten sonra, şecere, yani ihtilafın nedeni olan “mülkte egemenlik kurma psikozu” yasaklanmıştır.</p>
				<p class="normal">Bu yasak çiğnenerek, toplumlar arası birlik ve beraberlik ortadan kalkmış, yoğun bir ayrılık ve çelişki zemini bu yapıya egemen olmuştur.</p>
				<p class="normal">Bu noktada; ümmet-i vahide için Âdem’in ideal cenneti demek gerekir. Ve Âdem’in cehennemi ise, ümmet-i şeceredir...</p>
				<p class="normal">Yani, mülkiyetli toplum, sınıflı, düzlemli ve kategorik toplum algısı...</p>
				<p class="normal">Şimdi bu cehennemin temelini atan düşünceyi analiz edelim:</p>
				
				<p class="normal2">Karia/Devrim Suresi:</p>
				<p class="normal">1. Ses getiren olay!/devrim!</p>
				<p class="normal">2. Nedir o olay!/devrim?</p>
				<p class="normal">3. Sana o olayın/devrimin ne olduğunu idrak ettirecek bir şey var mı?</p>
				<p class="normal">4. Birtakım insanların kaçışacakları gündür.</p>
				<p class="normal">5. Yeryüzü de renkli yünler gibi olur.</p>
				<p class="normal">6. Ve hesap sorulurken, hesabı ağır gelenler...</p>
				<p class="normal">7. Artık onun hayatı hoşnutlaşmıştır.</p>
				<p class="normal">8. Fakat kimin yükü ağır gelirse...</p>
				<p class="normal">9. Anası haviyedir!</p>
				<p class="normal">10. Haviyeyi bilir misin?</p>
				<p class="normal">11. Kızgın bir ateştir!</p>
				<p class="normal">Surenin henüz başında kullanılan “karia” ibaresi; kılıçların birbirine değmesi, yankı, başta saçları döken olay gibi anlamlara gelir. Bir arada kullanıldığında ise, “devrim” kavramının altını dolduran anlamsal bütünlüğe işaret eder.</p>
				<p class="normal">Sure; mülk artırma ve çoklukla övünme fiiline muhatap olanların, bu eylemlerinin “bu dünyadaki sonucu/karşılığı” olarak bir azapla azaplandırılacağı vurgusu yapmaktadır.</p>
				<p class="normal">Nitekim 3. ayette geçen ma edrake ifadesiyle tanımlanan “apaçık görme” vurgusu; mutlak anlamda “insanın yaşarken görmesi” gerekliliğini ortaya çıkartır. “Sen bunu nerden bileceksin/görerek bileceksin/ bu dünyada göreceksin.”</p>
				<p class="normal">Çünkü, yeryüzündeki fiillerin yeryüzündeki bir sonucu olarak tanımlanan bu cehennem, yeryüzündeki cehennemin ürettiği ıstırabın sonucu olan “kişisel muhakeme/hesap” mantığını da gözler önüne sermektedir...</p>
				<p class="normal">Onların malları da evlatları da seni imrendirmesin. İş sadece şudur: Allah onlara şu iğreti hayatta azap etmeyi ve canlarının küfre sapmış bir halde çıkmasını istiyor. (Tevbe Suresi, 55. ayet)</p>
				<p class="normal">Malları da evlatları da seni imrendirmesin. Allah bunlarla, dünyada onlara azap etmek istiyor. Kâfir olarak çıkaracaktır canları. (Tevbe Suresi, 85. ayet)</p>
				<p class="normal">Görüldüğü üzere, mal artırmak; dünyada yakalanacak bir ıstıraba işaret edilmektedir. Bu ıstırap “cehennemdir.”</p>
				<p class="normal">Peki bu iş nasıl olur dersiniz?</p>
				<p class="normal">Şecer/mülk, özelleştiği an itibariyle; insani değerler yozlaşır ve çekişme başlar. Günümüzde yaşadığımız örnekler üzerinden gidersek:</p>
				
				<p class="normal">-	Birileri silah satmak için savaşlar çıkartır!</p>
				<p class="normal">-	Birileri daha fazla zengin olmak için fakirleştirir!</p>
				<p class="normal">-	Zenginler muhaliflerini oyalamak için yapay çelişkiler yaratır ve kitleleri birbirine kırdırır!</p>
				<p class="normal">-	İnsanlık, açlığa, ayrılığa, çelişkiye, savaşlara, fakirliğe mahkûm edilir...</p>
				
				<p class="normal">Buraya kadar görünen; bu mülk artırma sevgisinin mazlumlaştırdığı odakların “garibanlar olduğudur.”</p>
				<p class="normal">Evet, bu önermeye göre; mazlumiyet üreten her şey zalimdir. Ve mülkiyet artırma zulümdür...</p>
				<p class="normal">Dolayısıyla, mülkiyet artırma sevgisine bağlı kılınanlar zalimlerdir ve bu ucu olmayan bir savaştır.</p>
				<p class="normal">Yani, kendi içlerinde de ilkeleri aynıdır!</p>
				<p class="normal">Ve mutlak anlamda herkesin batacağı, yok olacağı, bağımlılaşacağı alışkanlıkları olan bir gerçekliktir.</p>
				<p class="normal">Yani her kapitalist, bizzat kendi ürettiği sistemin çarkları arasında sıkışmış bir yemdir.</p>
				<p class="normal">Büyük bir balığa yem olma ihtimali her zaman vardır. Mal yitirme korkusuyla cehenneme dönen hayatın doğal tepkileriyle mutlak anlamda yüzleşir...</p>
				<p class="normal">Ve kendi ürettikleri ayrılık ve çelişkilerden, kendileri de nasiplenirler.</p>
				<p class="normal">Sahip oldukları insani bir değer yoktur. Kendilerini “beşerden” ayıran hiçbir özel fonksiyon yoktur.</p>
				<p class="normal">Mülk artırmak için kan dökebilecek kadar vahşi ve barbardırlar. Ve bu nedenle, gözlemlerinin tamamı; sahip oldukları algıya mahkûmdur. Bu mahkûmiyet; varlık âlemi için saplantısal bir bağlılık üretir ki; yarattıkları kaosun en büyük cürmünü bunlar çekmektedir...</p>
				<p class="normal">Ancak, kendilerine “tabiatın tepkisini dışa vuran bir isyanla başkaldırmayan”, yani cihat etmeyenler de bu cehenneme mahkûm kalırlar. Kontrol, iki ayaklı rablerdedir. Ve bu kontrole biat etmek zorundadırlar...</p>
				<p class="normal">Dolayısıyla, Musa bölümünde anlattığım kutsal isyan, cennetin kapısını aralayan bir anahtar konumundadır...</p>
				<p class="normal">Şimdi dikkatle inceleyelim:</p>
				
				<p class="normal">1) Nar (“ateş”; genel bir tabirdir)</p>
				<p class="normal">2) Leza (“hiddetli alev/alev püskürtüsü”)</p>
				<p class="normal">3) Sair (“harlı alev”)</p>
				<p class="normal">4) Sekar (“kavurucu ateş)</p>
				<p class="normal">5) Cahim (“harlı ateş”)</p>
				<p class="normal">6) Haviye (kızgın ateş)</p>
				<p class="normal">7) Hutame (“ezici, iliklere işleyen azap)</p>
				
				<p class="normal">1. ifadede geçen “nar”; evvelki incelediğimiz Beled Suresi’nde geçen ifadedir:</p>
				<p class="normal"> 20. “Üzerlerine sımsıkı kapatılmış bir ateş/nar vardır.”</p>
				<p class="normal">Bu ayet, süreklilik arz etmektedir. Yani Beled Suresi’nde “fiillere muhatap olanların” içinde olduğu genel haldir.</p>
				<p class="normal">2. ifadede geçen “leza”, Mearic Suresi 15. ayette kullanılır. Öncesinde muhatap aldığı kimseler şöyledir:</p>
				
				<p class="normal">- Dostların dostları sormaz hale geldiği</p>
				<p class="normal">- Eşlerin birbirini feda edebileceği</p>
				<p class="normal">- İnsanlığın aile ve toplum bağlarını yok ettiği düşünsel ve ideolojik eylemlerin muhataplarıdır...</p>
				
				<p class="normal">Yani, toplumculuk karşısında bireyciliğin yükselişe geçmesi akabinde oluşan bir hal olduğu söylenmektedir. Bu sahneler, çok yanlış anlaşıldığı gibi; gerçekdışı ithamlarla çarpıtılır...</p>
				<p class="normal">Ayette geçen “eşlerin birbirini unutması” bir kıyamet sahnesi değildir. Bu; oluşan fiildir. Bundan dolayı insanlar ıstıraba duçar olmuşlar demektir!</p>
				<p class="normal">3. ifadede geçen “sair”; İsra Suresi’nde önemli vurgular dairesi içinde ele alınır:</p>
				<p class="normal">“Allah kime hidayet verirse doğru olan yolu bulan odur. Kimi de şaşırtırsa, böyleleri için O’nun dışında dostlar bulamazsın. Kıyamet günü böylelerini kör, dilsiz ve sağır bir halde yüzleri üstüne sürerek haşrederiz. Varacakları yer cehennemdir ki, alevi dindikçe kızgın ateşini körükleyiveririz.” (97. ayet)</p>
				<p class="normal">Ayetin öncesinde; Allah Elçisi’ne, neden Allah bir melek göndermiyor gibi sorular sorulur.</p>
				<p class="normal">Bu soruları soranlar için öngörülen “sair”, esasında; bilgiyi tekelleştiren, bilgi üzerinden rant elde eden, bilgi sayesinde mülke erişenler içindir. Bunun en net örneği, Karun’dur...</p>
				<p class="normal">Bu kimselerin ürettiği hegemonya dahilinde çekecekleri ıstırap anlatılmak için “sair” kullanılır...</p>
				<p class="normal">4. ifadede geçen “sekar”; Kuran’ın en geniş cehennem kavramlarından biridir.</p>
				<p class="normal">Kamer Suresi’nde ve Müddessir Suresi’nde bahsedilen bu kavram şu özelliklere dikkat çekmiştir:</p>
				<p class="normal">-	Delil ve gerçeklere rağmen “inatta ısrar edenler.”</p>
				<p class="normal">-	Heva ve heveslerini din diye pazarlayanlar.</p>
				<p class="normal">-	Uyarılara kulak asmayanlar.</p>
				<p class="normal">-	İftiracı, düzenbaz, statükocu, işbirlikçiler.</p>
				<p class="normal">-	Emelleri için şiddet gösterenler!</p>
				
				<p class="normal">Sekar ehli için yapılan tanımlama budur.</p>
				<p class="normal">5. ifadede geçen “cahim” kavramı ise, “Öfkesinden yüzü kızardı! Dehşete düştü!” gibi anlamlara sahiptir.</p>
				<p class="normal">Ürettiği eylemlere karşıt gelişen tepkilerin oluşturduğu hezimet ve mağlubiyete ve bu neticeye konuşlanmış psikolojiye işaret ettiğini söylemek mümkündür.</p>
				<p class="normal">Bu halin en çarpıcı örneği olarak Adolf Hitler’i düşünmekteyim. Şaşaalı bir yükselişin ardından yaşanan büyük çöküş ve akabinde gelişen intihar sürecinin öncesinde yaşanan psikolojik buhran; cahim kelimesinin kastettiği ruh haline işaret eder.</p>
				<p class="normal">5. ifadede geçen “haviye”; tabiatın isyanıdır.</p>
				<p class="normal">“Zalim olduğu için helak ettiğimiz nice kent/medeniyet var ki, duvarları, tavanları üzerine çökmüş halde. Nice kullanılmaz halde bırakılmış su kuyusu, nice görkemli/süslü/bakımlı köşk var.” (Hac Suresi, 45. ayet)</p>
				<p class="normal">Ürettiği zararlı fiillerin etki alanına giren kişi ve odaklar için kullanılır. Haviye; çatının çökmesi gibi bir anlama işaret ederken, kubbenin çökmesi gibi bir mana da çıkar.</p>
				<p class="normal">Yani, yeryüzünü cehenneme çeviren genel sorunlar:</p>
				<p class="normal">-	Mülkte yarışma ve mülk artırma.</p>
				<p class="normal">-	Bireyselliği toplumsallıktan evla görme hastalığı.</p>
				<p class="normal">-	Özgürlüğe müdahale etme.</p>
				<p class="normal">-	Mülkte egemenlik kurarak, toplumda hegemonya oluşturma.</p>
				<p class="normal">-	Ümmet-i vahideyi tahrif etme; ihtilaf ve çelişki üretme.</p>
				<p class="normal">-	Ve bu fiillerin sonuçları.</p>
				
				<p class="normal">Bu hususta ilgi çekecek bir sure de Müminun Suresi’dir. Bu surenin henüz başında anılan “Rab kelimesi”, sosyoekonomik bir sıfattır. Bu konuya daha ileri bölümlerde gireceğim.</p>
				
				<p class="normal2">Müminun Suresi, 52-61. Ayetler:</p>
				<p class="normal">“İşte sizin toplumunuz tek bir toplumdur. Ve bu toplumun rızk vericisi olan/Rab benim. Daima benim bilincimde olun.”</p>
				<p class="normal">“Gel gör ki; kendi aralarında paramparça olup gruplara/sınıflara ayrıldılar. Her gruba kendini hak, diğerini batıl görmek hoş göründü...”</p>
				<p class="normal">“Şimdi sen onları, cehalete batmış olduklarını anlayıncaya kadar kendi hallerine bırak!”</p>
				<p class="normal">“O elde ettikleri mal ve oğulları, hayırda yarıştırmak için kendilerine özel olarak verdiğimizi mi zannediyorlar?”</p>
				<p class="normal">“Hayır anlamıyorlar!”</p>
				<p class="normal">“Ancak Rab’lerinin delillerine inananlar; ve saygılarından dolayı haşyet duyanlar.”</p>
				<p class="normal">“Ve Rab’lerine ortaklar, şerikler, aracı tanrılar, yedek ilahlar, panteonlar, mammonlar koşmayanlar.”</p>
				<p class="normal">“Ve Rab’leri huzuruna dönecekleri için, verdikleri/dağıttıkları malları kalpleri ürpererek verenler/dağıtanlar.”</p>
				<p class="normal">“İşte onlar hayırlara koşuşurlar ve hayır için yarışırlar...”</p>
				<p class="normal">Yukarıda da görüldüğü gibi, tek toplumun yok olma nedeni; birilerini mal ve oğulları özel mülk edinmesi, bunlarla övünmesi ve “kendilerine özel olduğunu sanmalarıdır.”</p>
				<p class="normal">Yani, Âdem’e yasaklanan şecer, mutlak anlamda budur...</p>
				<p class="normal">Ve bu odaklar, “kendi mülkleriyle şımarır, üstünlük taslar ve sınıfların oluşmasına neden olurlar.”</p>
				<p class="normal">Halbuki esas iş surede belirtildiği gibi; mülkün özel bir hayır olduğunu zannetmemek ve insana verileni halka vermektir.</p>
				<p class="normal">“Allah, rızıkta kiminizi kiminize üstün kılmıştır. Fazla verilenler, rızıklarını ellerinin altındakilere aktarıp da hepsi onda eşit hale gelmiyor. Allah’ın nimetini mi inkâr ediyor bunlar?” (Nahl Suresi, 71. ayet)</p>
				<p class="normal">Ve ayetleri dikkatli incelediğimizde, “içinde bulundukları hali anlamaları” gibi vurgular görmekteyiz.</p>
				<p class="normal">Esas olan, tekâmül yoluyla gerçekleri bulmaktır. Yani Allah dileseydi insanlığı tek bir ümmet yapardı, ancak bunu; insanlığın bu ideale kendi kendisine ulaşması adına müdahale etmemektedir...</p>
				<p class="normal">Peki, insanlık ne yapmalıdır?</p>
				<p class="normal">Bu konuda önerilenler nelerdir?</p>
				<p class="normal">Bunun örnekleri mevcut mudur?</p>
				<p class="normal">Bu soruların cevabını “Musa”da arayalım...</p>
	</div>
<div class="calibre1" id="calibre_pb_13"/></body>
</html>