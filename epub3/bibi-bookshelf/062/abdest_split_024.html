<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdest.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<h1 class="h1baslik" id="calibre_toc_17">Darüsselam (Kader ve Selam Yurdu)</h1>
				<p class="resim"><img class="calibre4" src="01.jpg"/></p>
				
				<p class="ortaitalik"><span class="idebold">“Allah sizi Darüsselam’a çağırıyor</span><br class="chapter"/>
			    <span class="idebold">Ve O, dilediğini doğru yola iletir.”</span></p>
<p class="ortaitalik">Yunus Suresi, 25. ayet</p>
				
				<p class="normal">Nisa Suresi 86. ayet: “Bir selamla selamlandığınızda, onun daha güzeliyle yahut aynısıyla karşılık verin. Hiç kuşkusuz Allah Hasip’tir, her şeyi güzelce hesaplamaktadır.”</p>
				<p class="normal">Hicr Suresi, 46. ayet: “Güvene kavuşmuş olarak selamla girin oraya.”</p>
				<p class="normal">Meryem Suresi, 62. ayet: “Orada boş lakırdı değil, yalnızca ‘selam’ işitirler. Orada kendilerinin sabah, akşam, rızıkları da hazırdır.”</p>
				<p class="normal">Enbiya Suresi, 69. ayet: “Biz de şöyle dedik: Ey ateş, İbrahim’e bir serinlik ol, bir selam ol!”</p>
				<p class="normal">Nur Suresi, 27. ayet: “Ey iman edenler! Kendi evleriniz dışındaki evlere, sahipleriyle kaynaşıp izin almadan, bir de ev sakinlerine selam vermeden girmeyin. Düşünüp taşınmanızı sağlamada bu sizin için daha hayırlıdır.”</p>
				<p class="normal">Neml Suresi, 59. ayet: “De ki: Hamt Allah’a, selam O’nun seçip yücelttiği kullarına! Allah mı hayırlı, yoksa onların ortak tuttukları mı?”</p>
				<p class="normal">Saffat Suresi, 79. ayet: “Selam olsun Nuh’a âlemler içinde!”</p>
				<p class="normal">Saffat Suresi, 109. ayet: “Selam olsun İbrahim’e!”</p>
				<p class="normal">Saffat Suresi, 120. ayet: “Selam olsun Musa’ya ve Harun’a!”</p>
				<p class="normal">Saffat Suresi, 130. ayet: “Selam olsun İlyas’a!”</p>
				<p class="normal">Saffat Suresi, 181. ayet: “Selam olsun tüm Hak elçilerine!”</p>
				<p class="normal">“Selamünaleyküm ahali” diye bir ses işitildi. Hem de, bu sözün mahiyetinden bihaber biçimde, sırtına geçirilmiş semerin ağırlığı altında ezilip, selametten beri hale gelmiş gönüller tarafından...</p>
				<p class="normal">İşitilen bu ses, kimseye esenlik getirmedi.</p>
				<p class="normal">Allah kitabında birçok kişiyi selamlar. Hatta “selam”a tabi olma davetinde bulunur.</p>
				<p class="normal">Bunu nasıl yapar dersiniz?</p>
				<p class="normal">Rad Suresi, 31. ayet: “Kendisiyle, dağların yürütüldüğü yahut yerkürenin parçalandığı yahut ölülerin konuşturulduğu bir Kuran mı olsaydı! Hayır, iş ve oluşun tümü Allah’ındır. İman edenler hâlâ ümidi kesip anlamadılar mı ki, Allah dileseydi elbette insanlara tümden hidayet verirdi. O küfre sapanlara gelince, sanayi olarak ürettiklerinin sonucu halinde başlarına gülle-tokmak türünden belalar inmeye devam edecek yahut o belalar onların yurtlarının yakınına konacak. Ta, Allah’ın vaadi gelinceye değin. Allah, vaadine asla ters düşmez.”</p>
				<p class="normal">İsra Suresi, 11. ayet: “İnsan, hayra davet eder gibi şerri çağırıyor/insan, hayra duasıyla şerri davet ediyor. İnsan çok acelecidir.”</p>
				<p class="normal">Nisa Suresi, 79. ayet: “İyilik ve güzellikten sana her ne ererse Allah’tandır. Kötülük ve çirkinlikten sana ulaşan şeyse kendi nefsindendir. Biz seni insanlara bir resul olarak gönderdik. Tanık olarak Allah yeter.”</p>
				<p class="normal">Nahl Suresi, 53. ayet: “Sahip olduğunuz her nimet Allah’tandır. Sonra size bir zorluk/keder dokunduğu zaman yalnız O’na yakarırsınız.”</p>
				<p class="normal">Âli İmran Suresi, 165. ayet: “Size, başkalarına iki katını dokundurduğumuz bir musibet dokununca, ‘Bu da nereden!’ mi dediniz? De ki: ‘O, sizin öz benliklerinizdendir.’ Allah, her şeye Kadir’dir.”</p>
				<p class="normal">Kuran’a göre “kader”, ölçüdür.</p>
				<p class="normal">Kader kelimesi “k-d-r” kökünden türemiş olup, “ölçü, mizan, tartı” manalarına gelmektedir. Lügavi manası, biçimlendirilmiş, ölçüsü tayin edilmiş olan demektir.</p>
				<p class="normal">Yani, bir insanın kaderi böyleymiş gibi bir cümle kurduğumuzda, tam Türkçe ifadelendirilişi, “bir insanın ölçüsü buymuş” biçiminde olacaktır.</p>
				<p class="normal">Bu hususta en belirgin ayet Rad Suresi’nin 17. ayetidir. Geleneksel anlayışın büyük putu olan “kader düşüncesini” yok eden bu ayet, insanlığın başına gelen musibetlerin Allah tarafından tayin edilmiş olgular olmadığını, kader vurgusunun “ölçüye işaret ettiğini” gözler önüne sermektedir.</p>
				<p class="normal">Rad Suresi, 17. ayet: “Gökten bir su indirdi de vadiler, kendi ölçülerince/kaderlerine göre sel oldu, ardından da sel, üste çıkan köpüğü taşır hale geldi. Bir süs eşyası veya alet yapmak isteğiyle ateşte körükledikleri şeylerde de benzeri bir köpük vardır. Allah hak ile batılı işte böyle örneklendiriyor: Köpük, atılır gider; insanlara yararlı olansa toprakta kalır. Allah, işte bu şekilde örnekler verir.”</p>
				<p class="normal">“Bi kaderiha fahtemeles” formunda karşımıza çıkan bu vurgu, kaderin ölçü olduğunu gözler önüne sermektedir.</p>
				<p class="normal">Peki bu ölçü nedir?</p>
				<p class="normal">Kuran’ın genel mantığına göre; güneşin batıdan doğması, insanın anüsten doğması, atların yüzebilmesi, kuşların konuşması ve benzeri tabiatüstü aykırılıkların tamamı imkânsızdır.</p>
				<p class="normal">Ölçü/kader ayetlerinde, genel olarak bakılırsa “tabiat içi hususlar vurgulanmakta”, ölçünün kotasına bu yolla işaret edilmektedir.</p>
				<p class="normal">Ölçüye göre, kâinatın mekaniği yaratılmış, belli bir düzen içerisinde korunmuş ve bu düzen bizlere tanıtılmıştır. Eğer piyasadan para çekerseniz “fakirlik baş gösterir.” Dolayısıyla, infak yapılması emredilmiş, tedavülden para çekilmesi yasaklanmıştır. Bu işin ölçüsü budur.</p>
				<p class="normal">Ölçü, insan standartlarına uygun biçimde oluşturulmuştur. Ancak, dindarlık adına putperestlik pazarlayan şebekeler, bu ölçüyü hiçe sayarak, ahlaksızlıkları iblise, cinayetlerini Allah’a atfetmekteler.</p>
				<p class="normal">Geleneksel din anlayışına göre, insan doğar, doğumundan itibaren atacağı her adım bilinmektedir. Ve yine, insan o adımlardan mesul, yani sorumludur...</p>
				<p class="normal">Daha doğrusu, insan yaratılmış; atacağı her adım programlanmış, ancak kendi iradesi dışında gelişen olaylardan sorumlu tutulmuştur. Evet, insan tüm küfrü; daha doğmadan yazılıyken kâfir olup azap çekmektedir.</p>
				<p class="normal">İşte bu anlayışın genel dışavurumu şöyledir:</p>
				<p class="normal">Ölçüye riayet etmeksizin yaptığınız işlerin neticesinde/kendi ellerinizle yapıp ettiklerinizden dolayı oluşan musibetlerin zaten daha önceden yazılı olduğunu söyler, bu şekilde o katliamın sorumlusu olarak “Allah”ı suçlarsınız.</p>
				<p class="normal">Bunun adı şirktir.</p>
				<p class="normal">Kuran’ın apaçık biçimde beyan ettiği ölçüyü hiçe sayıp, Allah’ı suçlamak suretiyle oluşturulan “kader tahakkümü”, Ortaçağ Kilisesi’nin, feodal ağalara devşirdiği kitleler için kullanılan bir afyonlama yöntemiydi.</p>
				<p class="normal">Kuran’ın bütüncül ruhunda zerrece yer edinmeyen bu hastalıklı görüş, aynı görevi üstlenen odaklarca bugün de kullanılmaktadır...</p>
				<p class="normal">Gerçek kader nedir?</p>
				<p class="normal">Kuran’ın tanımladığı Allah, zamansız ve mekânsızdır. Yani, bireylerin “ölçüye göre edinecekleri tüm davranışların bilgisine sahiptir.”</p>
				<p class="normal">“Hiç şüphesiz, biz her şeyi kader/ölçüyle yarattık.” (Kamer Suresi, 49. ayet)</p>
				<p class="normal">“Onların işlemiş oldukları her şey bir kitapta(yazılı)dır.” (Kamer Suresi, 52. ayet)</p>
				<p class="normal">“Küçük büyük her şey satır satır(yazılı)dır.” (Kamer Suresi, 53. ayet)</p>
				<p class="normal">Evet, yazılı olan şey nedir?</p>
				<p class="normal">Eğer kalbinize bir kurşun isabet ederse ölürsünüz. Bu, sizin münferit bilginiz değildir, yazılı olan “ölçü” budur.</p>
				<p class="normal">Yani, yazılan kader; Kuran’da tanıtılan tabiat hakikatlerinin ta kendisidir. Bunun bilgisi Allah katındadır ve insanlık yaptığı her işin karşılığını görmektedir.</p>
				<p class="normal">Kader, ölçüdür, yani; kâinatın temel sistemi/işleyiş mekanizmasıdır. Eğer olumlu işler yaparsanız olumlu, olumsuz işler yaparsanız olumsuz neticeler görürsünüz. Ancak olumsuzlukların tamamı “nefsinizden”, olumlu neticelerin tamamı Allah’tandır...</p>
				<p class="normal">Âli İmran Suresi, 165. ayet: “Size, başkalarına iki katını dokundurduğumuz bir musibet dokununca, ‘Bu da nereden!’ mi dediniz? De ki: ‘O, sizin öz benliklerinizdendir.’ Allah, her şeye Kadir’dir.”</p>
				<p class="normal">Nisa Suresi, 62. ayet: “Peki, nasıl oluyor da ellerinin hazırladıkları yüzünden başlarına bir musibet çöktüğünde, sana gelip, ‘Biz sadece iyilik yapmak, barıştırmak istedik!’ diye Allah’a yeminler ediyorlar!”</p>
				<p class="normal">Kasas Suresi, 47. ayet: “Kendi ellerinin önden hazırladıkları yüzünden başlarına bir musibet geldiğinde hemen şöyle diyorlar: Rabbimiz, bize bir resul gönderseydin de senin ayetlerine uyup müminlerden olsaydık ne olurdu!”</p>
				<p class="normal">Şûra Suresi, 30. ayet: “Size gelip çatan her musibet ellerinizin kazandığı yüzündendir. Allah birçoklarını da affediyor.”</p>
				<p class="normal">Bu minvalde şunu söylemek gerekir; ölçü gereği “selam yolunda çalışanların ürettiği selam ortamı, Allah’ın insanlık üzerindeki selamıdır.”</p>
				<p class="normal">Yani hayırlı bir iş üreten kimse, o işin sonuçlarıyla yüzleşir. Eğer bu sonuçlar Kuran’a girecek olsa, “Bak gör Rabb’in nasıl da mükâfatlandırdı” biçiminde yer edinir.</p>
				<p class="normal">Selam, tek nefsin, tek toplumu üretmesiyle mümkün bir süreçtir.</p>
				<p class="normal">Birbirini selamlayanlardan bahseden ayetlerin tamamında; birbirinden sorumlu olanların genel eylemselliğinden dem vurur. Selam vermek, evvelce bahsettiğim gibi, karşısındakinin sorumluluğunu almaktır.</p>
				<p class="normal">Selamın yurdu, Mescid-i Haram gibidir. Sınıfsız, düzlemsiz, hatta ırksız bir toplum.</p>
				<p class="normal">Nasıl mı?</p>
				<p class="normal">“İnsan olma davası güdenlerin ürettiği, tek toplum; renk ve şekillerin, çelişki üretip ayrıştıramayacağı kadar bütündür...”</p>
				<p class="normal">Bu minvalde, “nefs-i vahide” kavramını incelememiz gerekecektir.</p>
				
	</div>
<div class="calibre1" id="calibre_pb_25"/></body>
</html>