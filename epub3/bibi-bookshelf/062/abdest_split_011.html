<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdest.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<h1 class="h1baslik" id="calibre_toc_4">Ağaç, Mülk ve Âdem</h1>
				<p class="resim"><img class="calibre4" src="01.jpg"/></p>
				
				<p class="ortaitalik"><span class="idebold">“Bir kimseyle münasebete girmek için,</span><br class="chapter"/>
			    <span class="idebold">Kendisinin ibadetine bakmayın!</span><br class="chapter"/>
			    <span class="idebold">Dirhem ve dinarla olan</span><br class="chapter"/>
			    <span class="idebold">Münasebetine bakın...”</span></p>
<p class="ortaitalik">Hz. Muhammed</p>
				
				<p class="normal">Gizemli bir kitap var yeryüzünde. Ölülere okunan, mızrak uçlarına takılan ve ancak bir türlü anlattıklarını anlama gayreti içinde olmayanların cehaletine teberrük edilip kutsanan gizli bir kitap...</p>
				<p class="normal">Cehalete teberrük edilen her olgu, yozlaşmaya mahkûmdur. Nitekim, mevzu ettiğimiz bu olguların içeriği yozlaşmasa dahi, yaşamdaki fonksiyonlarının yozlaşacağını söylemek mümkündür.</p>
				<p class="normal">Tıpkı bugün Kuran’a yapılanlar gibi...</p>
				<p class="normal">Bugün insanlık, yaşadığı felaketten bihaber; kendisine yüklenen programa tabi olmuş vaziyette hayat sürdürmektir. Kuran’da kulluk/abd kelimesine karşılık gelen anlam, programa tabi olmaktır. Ancak bu gerçekliğin “tevhit kutbunda” yer almanın adı, Allah’ın programına tabi olmak, yani rabler hegemonyasının şirk bataklığına teslim olmamaktır.</p>
				<p class="normal">İnsan, kelime anlamı itibariyle “algılanıp iletişim kurulabilen” demektir. Aslında bu iletişimin özü; paylaşımdır. Diyaloğun başlangıç noktası, paylaşım adına mütalaa etme arzu ve çabasıdır.</p>
				<p class="normal">Bu konuda en net örneği, Kuran’ın genel diyalektiğinin en önemli noktalarından biri olan, bizim tarihsel bakışımızın temelini oluşturan “Âdem meselesinde” görürüz...</p>
				<p class="normal">Âdem, Kuran’ın hiçbir ayetinde “ilk insan” biçiminde tanımlanmadığı gibi, hiçbir surette “göksel cennetten” yeryüzüne indirilmiş bir kişi değildir. Ve eşi de (Havva) kaburga kemiğinden halık olmamıştır. Hatta bu isim (Âdem) bir kişiye ait de değildir...</p>
				<p class="normal">Hatta şunu da söylemeliyiz ki; Âdem mevzuunda üzerinde duracağımız Bakara Suresi 30. ayet, süreklilik arz etmektedir. Yani halen daha Allah ile melekler arasında bu diyalog sürmektedir.</p>
				<p class="normal">Bu hususta önemle üzerinde durulması gereken ayet Bakara Suresi’nin 30. ayetidir:</p>
				
				<p class="normal1">“Hani Rabb’in sizin için anlamı olmayan bir zamanda meleklere, ‘Ben yeryüzüne bir halife tayin edeceğim!’ demişti. Bunun üzerine melekler, ‘Ya Rabbi, sen yeryüzünde ifsat edip kan dökmekte olan birini mi halifeleştireceksin, hele ki biz seni takdis edip tenzih ediyorken?’ dediler. Bunun üzerine Allah, ‘Ben sizin bilmediklerinizi bilmeye yeterliyim’ dedi.”</p>
				<p class="normal1">“Ve Âdem’e bütün isimleri öğretti ve meleklere, ‘Eğer sadıklardansanız hadi bakalım bunlar hakkındaki bilginizi paylaşın’ dedi.”</p>
				<p class="sagitalik">Bakara Suresi, 31. ayet</p>
		<div class="clrb"/>
				
				<p class="normal">Yeryüzüne tayin edilen halife, Allah’ın ardılı olan bir halife değildir. Çünkü halef kelimesi anlam olarak, ardıl/sonraki manasına gelmektedir. Allah’ın halifesi demek, Allah gitti halifesi geldi demektir ki; bu minvalde bu tip bir yaklaşımın içinde olmak, uzunca bir örtüyü gerçekler üzerine örtmekle eşdeğerdir...</p>
				<p class="normal">Ayetlerde bildirilen halife, varlık âlemindeki işleyişe müdahale eden, müdahalesini gerçekleştirirken, “Hakk’ın isim, sıfat ve tecellileri” ile hareket eden bir ayna makamından ibarettir. Nitekim bunu Allah’ın değişmez yasası olan “tevhit” yasasında da görürüz ki; Allah, kendisinden başkasına secde edilmesini emretmediği gibi, varlık âleminden kopuk ve bağımsız bir varlık olduğunu da iddia ya da teyit etmemiştir...</p>
				<p class="normal">Konumuza dönersek, yeryüzünde bozgunculuk eden ve kan döken bir toplumun var olduğunu söylemek gerekir. Bu süreç, âdemleşme öncesi süreçtir. Yani kan döken bilinçsizlikten, bilinçli ve düzenleyici pozisyona geçiş süreci...</p>
				<p class="normal">Meleklerin tepkisine baktığımızda, varlık âleminde “müfsit” ve kan dökücü bir unsurun var olduğunu gözlemleriz. Ayetlerde kullanılan “ifsat” kavramı bu noktada önem arz eder:</p>
				<p class="normal">Fesad, f-s-d kökünden gelen; bir şeyin az ya da çok, hak edilen ölçüden çıkmasıdır. Beden, nefs ve eşyanın istikametinden çıkması yönünde kullanılan bir kelimedir. (Ragıp el Isfehani, Müfredat, “F-S-D” maddesi.)</p>
				<p class="normal">Ve devamında kullanılan “yesfiku” kelimesinin temel anlamı ise; kan dökmektir...</p>
				<p class="normal">İki tavır arasında muazzam bir ilişki söz konusudur. Bu ilişki, insanın ölçü dışına çıkmasından ötürü kan dökücü bir unsur haline geldiği noktasındadır; ki, bu önemli bir ayetle daha ileri düzeyde açılmıştır:</p>
				
				<p class="normal1">“Böylece onları kandırarak yasağa sürükledi ve şecereye yaklaştıklarında çirkinlikleri açığa çıktı. Derhal ayıplarını Cennet’ül Varak’la örtmeye başladılar. Rabb’in de nida ederek, ‘Ben sizi bu işten alıkoymadım mı? Şeytan sizin apaçık düşmanınızdır demedim mi?’ dedi.”</p>
				<p class="sagitalik">Araf Suresi, 22. ayet</p>
		<div class="clrb"/>
				
				<p class="normal">Bu önemli bir ayettir. Çünkü Âdem süreci iki düzlemlidir:</p>
	<p class="normal">Önceki süreç/müfsit-kan dökücü.</p>
<p class="normal">Sonraki süreç/Âdem süreci.</p>
<p class="normal">Kuran’ın genel mantığı gereği şunu söylemek gerekir: Allah bir önceki süreçte yaşananlardan ötürü, sonraki süreçte; önceki sürecin müsebbibi olan tavır ve davranışları yasaklamıştır!</p>
				<p class="normal">Yani daha evvelce “yasak ağaç” nedeniyle kan dökmesi gerekir ki daha sonra bu yasak olabilsin.</p>
				<p class="normal">Peki bu ağaç nedir?</p>
				<p class="normal">“Şecer” sözcüğü, “ihtilaf” (Nisa 65) ve “sarf etme” anlamlarında da kullanılır. Çünkü ihtilafların ekserisi “mal” yüzündendir, en çok harcaması yapılan da “mal”dır. (Lisan ül Arab, c. 5, s. 32-33, “Ş-C-R” maddesi.)</p>
				<p class="normal">Ayette kullanılan şecer sözcüğü, anlam olarak “mal mülk” manalarına işaret etmektedir. Aynı şekilde Cennet’ül Varak/Cennet Yaprağı olarak ifade edilen kavram da; altın, gümüş ve benzeri “meta” araçlarına işaret eder ki, meta kelimesinin manası “hoşlanılan şey” demektir. Bu anlamı itibariyle, cennette bulunan unsurların “meta” olduğunu söylemek mümkündür...</p>
				<p class="normal">Yani, meleklerin tepkisine mazhar olan bu “bozguncu varlığın” genel problemi “paylaşımdır.”</p>
				<p class="normal">Sürecin biyolojik yönünü teferruatlı ele aldığımız Gayya Karanlığında Kuran Aydınlığına adlı kitabımızdan alıntılayalım. Bakara 30 sonrasındaki pasajı da bu bölüme taşıyarak düşünce yolculuğumuza devam edelim:</p>
				<p class="normal">31. “Ve Âdem’e isimlerin tümünü öğretti. Sonra onları meleklere göstererek şöyle buyurdu: Hadi, haber verin bana şunların isimlerini, eğer doğru sözlüler iseniz.”</p>
				<p class="normal">32. “Dediler ki: Yücedir şanın senin. Bize öğretmiş olduğunun dışında bilgimiz yok bizim. Sen, yalnız sen Alim’sin, her şeyi en iyi şekilde bilirsin; Hakim’sin, her şeyin bütün hikmetlerine sahipsin.”</p>
				<p class="normal">33. “Allah buyurdu: ‘Ey Âdem, haber ver onlara onların adlarını.’ Âdem onlara onların adlarını haber verince, Allah şöyle buyurdu: Dememiş miydim ben size! Ki ben, göklerin ve yerin gaybını en iyi bilenim. Ve ben, sizin açığa vurduklarınızı da saklayageldiklerinizi de en iyi biçimde bilmekteyim.”</p>
				<p class="normal">34. “O vakit biz meleklere, ‘Âdem’e secde edin’ demiştik de iblis dışında tümü secde etmişti. İblis yan çizmiş, kibre sapmış ve nankörlerden olmuştu.”</p>
				<p class="normal">35. “Ve Âdem’e şöyle buyurmuştuk: Ey Âdem, sen ve eşin cennete yerleşin ve ondan dilediğiniz yerde, bol bol yiyin. Ama şu ağaca yaklaşmayın, yoksa zulme sapanlardan olursunuz.”</p>
				<p class="normal">36. “Bunun üzerine şeytan onların ayaklarını kaydırdı da onları içinde bulundukları yerden çıkardı. Biz de şöyle buyurduk: Bir kısmınız bir kısmınıza düşman olarak aşağıya inin. Belli bir süreye kadar yeryüzünde sizin için bir bekleme yeri, bir nimet/bir yararlanma imkânı olacaktır.”</p>
				<p class="normal">37. “Bunun üzerine Âdem, Rabb’inden bazı kelimeler öğrenip belledi de O’na yöneldi. O da onun tövbesini kabul etti. Gerçekten de O, evet O, Tevvab’dır, tövbeleri cömertçe kabul eder; Rahim’dir, rahmetini cömertçe yayar.”</p>
				<p class="normal">38. “Hepiniz oradan aşağı inin, dedik. Benden size bir yol gösteriş ulaşır da kim bu yol gösterişime uyarsa artık böylelerine hiç bir korku yoktur. Onlar kederle de yüz yüze gelmeyeceklerdir.”</p>
				<p class="normal">Yeryüzünde kan dökmekte olan bir canlı türünün ilahi benlikte vücut bulmuş karakteristik özelliklerle donatılması neticesinde, akıl işleten ve tüm uzuvları kendisine itaat eden bir canlı türünün ortaya çıkışıyla başlayan “Bakara 30. ayet”, yine bu aklı işleten varlığın, tüm varlık âlemine üstünlük gösterişiyle devam etmektedir.</p>
				<p class="normal">Sonraki süreçte olan olaylar ise, günümüzde çok hatalı biçimde ele alınmaktadır.</p>
				<p class="normal">Âli İmran Suresi, 59. ayet: “Allah katında İsa’nın durumu, Âdem’in durumu gibidir. Onu topraktan yarattı, sonra ona ‘Ol!’ dedi. Artık o, olur.”</p>
				<p class="normal">İsa Resul’ün doğum olayını anlamak için Âdem’i anlamamız gerektiğini ifade eden Kuran’ın bu ayetini şiar edinerek, ilerleyen süreçte Âdem meselesi ile İsa Resul’ün doğum olayını birlikte inceleyeceğiz. Şimdi Âdem meselesine devam edelim.</p>
				<p class="normal">Araf Suresi, 11. ayet: “Ant olsun ki sizi yarattık, sonra sizi biçimlendirdik, sonra da meleklere, ‘Âdem’e secde edin’ dedik. Onlar da secde ettiler. Ama iblis etmedi, secde edenlerden olmadı o.”</p>
				<p class="normal">Araf Suresi, 12. ayet: “Allah buyurdu: ‘Sana emrettiğimde secde etmeni engelleyen neydi?’ İblis dedi: Ben ondan hayırlıyım. Beni ateşten yarattın, onu çamurdan yarattın.”</p>
				<p class="normal">Araf Suresi, 13. ayet: “Buyurdu: O halde in oradan. Senin haddine mi orada büyüklük taslamak! Hadi çık! Sen alçaklardansın.”</p>
				<p class="normal">Araf Suresi, 14. ayet: “Dedi: İnsanların diriltileceği/gerçekleri görecekleri güne kadar bana süre ver.”</p>
				<p class="normal">Araf Suresi, 15. ayet: “Buyurdu: Süre verilenlerdensin.”</p>
				<p class="normal">Araf Suresi, 16. ayet: “Dedi: Beni azdırmana yemin ederim ki, onları saptırmak için senin dosdoğru yolun üzerine kurulacağım.”</p>
				<p class="normal">Araf Suresi, 17. ayet: “Sonra onlara; önlerinden, arkalarından, sağlarından, sollarından musallat olacağım. Birçoklarını şükreder bulamayacaksın.”</p>
				<p class="normal">Araf Suresi, 18. ayet: “Allah buyurdu: Çık oradan, yenik düşmüş ve kovulmuş olarak. Onlardan sana uyan olursa yemin olsun ki, cehennemi tamamen sizden dolduracağım.”</p>
				<p class="normal">Araf Suresi, 19. ayet: “Ey Âdem! Sen ve eşin cennette oturun, dilediğiniz yerden yiyin ama şu ağaca yaklaşmayın. Yoksa ikiniz de zalimlerden olursunuz.”</p>
				<p class="normal">18. ayet ile 19’u dikkatli incelemek gerekir. Bu tabii sürecin işleyişi bünyesinde cereyan etmektedir. Âdem’in cennete girişi öncesinde iblis, ahiret konağı olan cennetten kovulmuştur!</p>
				<p class="normal">İblis ve cinler/kendini başıboş sanan kuvvetler, “cehennem” ile temsil edilmektedir. Ve 11. ayette belirtildiği gibi, şekilsel ve metabolizması itibariyle tamamlanan evrim sonrası, insana kazandırılan “algılama/seçim yapabilme” yetisi sonrası, tüm uzuvlarının/meleklerin kendisine itaati hayata geçmiş, sadece “kibrin merkezi olan iblis” bunu yapmayarak, çözümsüzlüğe/cehenneme hapsedilmiştir. Ve iblis, insanlar gerçekleri görene kadar geçecek sürede, gaflet içinde olanları aldatacağını, onları “ego” oyunlarına hapsedeceğini belirtmiş, sistem bu şekilde oluşturulmuştur.</p>
				<p class="normal">Oysaki, geleneksel dinciliğin esinlendiği “genesisçi” yaratılış hikâyesi gereği; Âdem yaratılmış, Allah’ın ruhu kendisine üflenmiş, sonrasında iblis kendisine secde etmemiş ve kovulmuştur. Âdem ve “Havva” (Kuran’da Havva ismi geçmemektedir) cennete koyulmuş, orada bir ağaçtan yemeleri yasaklanmış, sonrasında kovulduğu halde iblis gelip onları kandırmış ve dünyaya düşmelerini sağlamıştır. Sonra Âdem dünyanın bir ucuna, Havva da diğer ucuna gönderilmiş ve asırlarca birbirlerini aramışlardır!</p>
				<p class="normal">Açık yüreklilikle söylemek gerekir ki, bu aleni bir yalandır!</p>
				<p class="normal">Eğer bilerek söylenmiş ise “küfür” (gerçeklerin üzerini örtme), bilmeden söylenmiş ise de “şirk”, yani ilahi kitabın dışında hüküm ve yaklaşım üretme dairesinde yer alan bir durumdur. </p>
				<p class="normal">Bakara 30. ayette bahsedilen yaratılışın Âdem’e evrilme noktası öncesindeki işleyişini de ele almalıyız ki resim daha net biçimde otursun:</p>
				<p class="normal">Nuh Suresi, 14. ayet: “O ki, sizi halden hale/evreden evreye geçirerek yarattı.”</p>
				<p class="normal">Nuh Suresi, 17. ayet: “Ve Allah sizi bir bitki olarak yerden bitirdi.”</p>
				<p class="normal">Nuh Suresi, 17. ayet: “Vallahu enbetekum minel’ardi nebaten.”</p>
				<p class="normal">Bakara 30. ayetteki aşama öncesinde, evrelerden geçerek “bitki” misali yeryüzünde başlayan bir evrim sürecini gözler önüne seren ayetlerdeki en ince detay, meselenin “yeryüzünde” vücut bulduğuna işaret eden Nuh 17. ayettir.</p>
				<p class="normal">Ayrıca, Âdem’in tamamlanışı, yani kan döken halden, aklını kullanan ve yönetimsel güçlerin kendisine itaat ettiği hale geçişi ardından, eşiyle birlikte cennete koyuldukları ve iblisin onların ayağını kaydırdığı ifade edilmektedir. Bu cennet bildiğimiz cennet değildir!</p>
				<p class="normal">Nedeni ise:</p>
				<p class="normal">Bu olayın öncesinde, zaten iblis cennetten kovulmuştur!</p>
				<p class="normal">Ayrıca, cennette yasak diye bir şey söz konusu değildir, kaldı ki yasak ağaç olsun!</p>
				<p class="normal">Vakıa Suresi, 25. ayet: “Ne boş bir laf işitirler orada ne de günaha sokacak bir şey.”</p>
				<p class="normal">Vakıa Suresi, 32. ayet: “Birçok meyveler arasındadırlar.”</p>
				<p class="normal">Vakıa Suresi, 33. ayet: “Ne tükenir ne yasaklanır.”</p>
				<p class="normal">Vakıa Suresi, uzun uzun cennet tasviri yapan bir suredir. Bu surede geçen iki ayet, genesisçi (Yahudi-Hıristiyan mitolojisine dayandırılan yaratılış düşüncesi) düşünceyi adeta yok etmektedir. Çünkü:</p>
				<p class="normal">1. Cennette günaha teşvik edecek söz işitilmez! (Vakıa 25)</p>
				<p class="normal">2. Cennette yasak söz konusu değildir! (Vakıa 33)</p>
				<p class="normal">Ve yine sünnetullah gereği bunlar değişmez olgulardır! Yani Allah davranış mekaniğini geçici bir süreliğine değiştirmez, bunu da Kuran’da, Ahzab Suresi 62. ayette şöyle ifade eder:</p>
				
				<p class="normal1">“Bu, Allah’ın daha önce gelip geçmişle de işleyen tavrı-tarzıdır. Allah’ın tavrında/sisteminde herhangi bir değişiklik asla bulamazsın.”</p>
				
				<p class="normal">Peki Âdem’in cenneti neresidir?</p>
				<p class="normal">Araf Suresi, 20. ayet: “Derken, şeytan, kendilerinden gizlenmiş çirkin yerlerini onlara açmak için ikisine de vesvese verdi. Dedi: Rabb’inizin sizi şu ağaçtan uzak tutması, iki melek olmayasınız yahut ölümsüzler arasına katılmayasınız diyedir.”</p>
				<p class="normal">Cennet hayatı ölümsüzdür. Bu vaatle, cennet içinde olduklarını varsayarsak, ölümsüz olan biri neden ölümsüzlükle aldatılsın gibi bir soru sormamız gerekir.</p>
				<p class="normal">Ölümsüz olan biri ölümsüzlükle aldatılamaz. Hele ki bu kişi akıl ve idrakle donatılmış ise...</p>
				<p class="normal">Dolayısıyla, Âdem ölümlüdür. Olay da bildiğimiz ölüm ötesi hayatın bölümü olan cennette değil, yeryüzünde bir bahçede yaşanmaktadır.</p>
				<p class="normal">Kalem Suresi, 17. ayet: “İnna belevnahum kema belevna ashabelcenneti iz aksemu leyasri munneha musbihiyne.”</p>
				<p class="normal">Kalem Suresi, 17. ayet: “Biz onları, o bahçe sahiplerini belalandırdığımız gibi belalandırdık. Hani, onlar sabaha çıktıklarında, bahçeyi mutlaka kesip biçeceklerine yemin etmişlerdi.”</p>
				<p class="normal">Dikkat edersek, Kalem Suresi bünyesinde anlatılan ve tamamen dünyada yaşanan bir meseleye işaret eden mevzu dahilinde, çeşitli nedenlerden ötürü yeryüzünde cezalandırılan bahçe sahipleri için “ashabel cenneti”, yani cennet ashabı ifadesi kullanılmaktadır.</p>
				<p class="normal">Cennet, cinnet ve cin kelimeleri aynı kökten gelmektedirler. Konuyla ilgili olarak Ragıp el Isfehani Müfredat’ta, “c-n-n” köklerinin anlamının, gizli olan, duyu organlarından gizli olan manaları taşıdığını ifade etmektedir.</p>
				<p class="normal">Aynı kökten türeyen cennet ise, bahçe anlamına gelmektedir.</p>
				<p class="normal">Yani, yeryüzünde var olan bahçeler için de aynı kelime kullanılabilir. Kaldı ki yukarıda verdiğimiz izahatın özü itibariyle, yaratılışın yeryüzünde gerçekleştiği ve yeryüzünün o dönemki koşulları itibariyle bir anlamda “cennet” olduğunu ifade etmeye çalışıyoruz. Kaldı ki Kuran’ın bütüncül mantığı da bunu göstermektedir.</p>
				<p class="normal">Konuya devam edersek eğer, “İnin oradan!” ifadesini ele alarak devam etmemiz gerekir. Cennette/bahçede yaşanan olay sonrasında (yasak ağaç hadisesi), Allah, Âdem ve eşine, “Birbirinize düşman olarak inin oradan!” şeklinde bir ifade kullanmaktadır.</p>
				<p class="normal">Bakara Suresi, 36. ayet: “Bunun üzerine şeytan onların ayaklarını kaydırdı da onları içinde bulundukları yerden çıkardı. Biz de şöyle buyurduk: Bir kısmınız bir kısmınıza düşman olarak aşağıya inin. Belli bir süreye kadar yeryüzünde sizin için bir bekleme yeri, bir nimet/bir yararlanma imkânı olacaktır.”</p>
				<p class="normal">Bakara Suresi, 36. ayet: “Fe ezellehümeş şeytanü anha fe ahracehüma mimma kana fih ve kulnehbitu ba’duküm li ba’din adüvv ve leküm fil erdi müstekarruv ve metaun ila hiyn.”</p>
				<p class="normal">“Kulnehbitu” ifadesi hubut kökünden gelmektedir. Hubut ise, gözden düşmek manasındadır. Yüksek bir yerden düşmek, “nezele” ile ifade edilir. Daha doğrusu, eğer kitapçıları dolaşırken Kuran raflarına bakarsanız orada, “Nüzul sırasına göre” biçiminde bir ifade göreceksiniz. Bu, iniş (yüksekten iniş) sırasına göre demektir.</p>
				<p class="normal">Hubut ifadesi ise, gözden düşmek, değer yitirmek anlamları taşımaktadır. Esas dikkate alınması gereken mesele ise şudur:</p>
				<p class="normal">“Bir kısmınız bir kısmınıza düşman olarak gözümden düştünüz” ifadesindeki, kısımları işaret eden çoğulluk, çok ciddi bir durumdur.</p>
				<p class="normal">Buradaki itham, Âdem’e yöneliktir. Âdem’in işlediği günah nedeniyle gözden düşüşü ve yine kendi neslinden birileriyle düşmanlığı söz konusudur.</p>
				<p class="normal">Çünkü, Arapçada çoğul 3’ten başlar. Yani, iki kısım da minimum 3’er kişi olmak durumundadır. Yani minimum 6 kişi olmaları gereklidir. İşte Kuran’ın Arapça olmasının nedenlerinden biri de bu derin semantiğe sahip oluşu olabilir. Bu da bizlere, Âdem’in bir jenerasyon olduğunu işaret eder.</p>
				<p class="normal">Bakara 30. ayette ifade edilen, kan döküp bozgunculuk etmekte olan varlık, âdemleştirilmiş (adamlaştırılmış) ve akıl verilmiştir. Ona öğretilen isimler ise, Allah’ın isimleridir. Yani, o varlık ilahi benliği yansıtmaya başlamıştır. Adalet, Dirilik, Alim gibi isimleri bünyesinde taşımaya başlamıştır. Bundan önceki hali ise, vahşi ve aklını kullanamaz haldir. Sonraki süreçte aklı kullanışıyla birlikte, tabiatın koşullarını lehine çevirmiş (melekler ona secde etmiş) ve bu jenerasyonun adı “âdem” olmuştur...</p>
				<p class="sagitalik">(Gayya Karanlığından Kuran Aydınlığına, s. 57-62.)</p>
		<div class="clrb"/>
				<p class="normal">Yani yeryüzünde yaşanan bir evrim süreci sonrası, çalışmanın başında belirttiğim paylaşım problemlerine mazhar olmuş bir topluluk yeryüzünde sorun çıkarmaya başlamış, ancak kendisinde çıkan bilinçle birlikte, sorun bertaraf edilme noktasına gelmiştir.</p>
				<p class="normal">Ve yine belirttiğim gibi bu sorunun temelinde yatan hakikat; mülkiyettir...</p>
				<p class="normal">Âdem, mülkiyet sınavında başarısız olmuştur. Ve ilginç olan ise; Kuran’da geçen ilk kıssanın da mülkiyetle doğrudan ilişkili olan “bahçe sahipleri kıssası” olduğudur.</p>
				<p class="normal">Bahçe sahipleri kıssası, mülkiyet düşüncesinin neden ve sonuçlarını işleyen önemli bir kıssadır...</p>
				<p class="normal">Ancak bu kıssanın bahsinden önce tekrar hatırlatmak gereken önemli bir nokta; mülkiyetin “kan dökme nedeni” olduğu gerçeğidir.</p>
				<p class="normal">Beşer kelimesi, derisinin üstünde kıl olan varlık manasına gelmektedir. Dolayısıyla, âdemleşme süreci öncesindeki dönemin beşeriyet dönemi olduğunu söyleyebiliriz. Beşeriyetin ürettiği çatışmanın temelinde “sahip olma ve paylaşım” vardır. Bugün tabiata baktığımızda, hayvanlar âleminde hemcinslerin mücadelesinde dahi, ya yemek, ya da dişiyi paylaşma gibi bir gerçeğin olduğunu gözlemleriz. İşte bu paylaşım, âdemleşme süreci evvelinde temel sorunken sonraki süreçte “yasaklanan ağaç” konumuna indirgenmiş ve insanlığın vicdanında sorgulatılmıştır.</p>
				<p class="normal">Ve unutulmaması gereken mesele, bu sürecin süreklilik arz eden bir süreç olduğudur. Yani bugün yaşanan hengâme; bizzat bu ayetin muhatabı olanların ürettiği bir haldir. Yani, paylaşım ve mülkiyet gibi fesat unsurlarının müfsidi olmuşların ürettiği bozgunculuk, kan dökücü ve fesat yayıcılığın sürdüğünü, âdemleşmenin durakladığını gözler önüne sermektedir.</p>
				<p class="normal">Bunu felsefi bir çıkarım olarak almak yerine, bir gerçek olarak görmek; Kuran’ın yaşamdaki damarlarının farkına varmak olacaktır ki, vahyin sunduğu hiçbir veri “tarihe gömülmemiş”, aksine sürekli olarak tekerrür etmiştir...</p>
				<p class="normal">Bu hususta araştırmacı-yazar R. İhsan Eliaçık’ın şu önemli tespiti düşünülmelidir:</p>
				<p class="normal">“Musa gittikten sonra altın buzağıya tapanlar ile Muhammed gittikten sonra mala tapanlar aynıdır.”</p>
				<p class="normal">Evet! Tam olarak böyledir. Vahyin yaşamdaki karşılığı bu olmakla beraber, bu algının ürettiği değerlerin irdelenmesi gerektiği gözler önüne serilir...</p>
				<p class="normal">Beşeriyetten âdemiliğe geçişle lağvedilen “mülkiyet”, bugün insanlığın muhabbetine musallat olmuş bir tasallut haline dönüştürülmüştür. Öyle ki, yazının başında belirttiğimiz gibi; Kuran’ı mızrak uçlarına taktıracak kadar zalimleştirici olmuş ve ifsat etmiştir.</p>
				<p class="normal">Ve insanlık nezdinde bu ayetteki diyalog devam etmektedir. Halen daha yeryüzünde kan dökülüp ifsat edilmektedir.</p>
				
	</div>
<div class="calibre1" id="calibre_pb_12"/></body>
</html>