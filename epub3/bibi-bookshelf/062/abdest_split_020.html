<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdest.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<h1 class="h1baslik" id="calibre_toc_13">Rebeze’den Kalkış (!)</h1>
				<p class="resim"><img class="calibre4" src="01.jpg"/></p>
				
				<p class="ortaitalik"><span class="idebold">“Benimle olman seni mutlu</span><br class="chapter"/>
			    <span class="idebold">Edecekse dünyada bir yolcunun</span><br class="chapter"/>
			    <span class="idebold">Azığı kadarıyla kifayet et.</span><br class="chapter"/>
			    <span class="idebold">Sakın zenginlerle sohbet arkadaşlığı etme.</span><br class="chapter"/>
			    <span class="idebold">Bir elbiseye yama vurmadan eskimiş sayma.”</span></p>
<p class="ortaitalik">A<span>işe, Tırmızi, Libas</span></p>
				
				<p class="normal">“Ey Ebuzer, sen Allah için öfkelendin, bu yüzden onun lütfunu umansın. Toplum, dünyaları için senden korktu; sense dininden dolayı onlardan korktun. Senden korktukları şeyi bırak ellerine; korktuğun şeyi al onlardan. Onlara men ettiğin şeye ne düşkündür onlar. Seni men ettikleri şeyeyse hiç mi hiç meylin yoktur senin. Pek yakında bilir anlarsın, kim kâr etmiş, kim daha ziyade hasede düşmüş.” (İmam Ali)</p>
				<p class="normal">Bu kelimelerle uğurlandığı sürgünden önce, çölün soğuk rüzgârına kafa tutan yaşlı adamın gözlerinden birkaç damla gözyaşının döküldüğünü görenler olmuş...</p>
				<p class="normal">Etrafında, yitik sevgilinin hasreti; ve Muhammed kokan bahçeler diyarında gezerken, içindeki haykırışı bastıramaz bir edayla koştu insanlığın karanlığına...</p>
				<p class="normal">Kardeşi Cünade’yi gönderdiği adamın dilinden dökülen kelimeleri hatırladı. Ve son sürgünün arifesinde usulca gözlerinin önünden geçen o yaldızlı günleri hayal etti...</p>
				<p class="normal">Mekke’den gelenler Ebuzer’den “La ilahe illallah” sözünü işitince, “Ey Ebuzer, Mekke’de Muhammed diye biri var, o da bunu söylüyor” dediklerinde; gözlerindeki ışıltı bir başka olmuştu.</p>
				<p class="normal">Daha birkaç gün önce, gizlice putların suratına tükürmüştü. Ve ne garip ki; sacitlerin alnını aşındıran secdelere mazhar olan bu putlar, Ebuzer’in hamlesinden gafil ve âciz olmuşlardı.</p>
				<p class="normal">Ve gece çölün serinliğine karşı yakılan ateşin etrafına toplanan Gıffariler arasındaki sohbette bunu söylemişti. Yoldan çıkmış, sapıklaşmış, aklı uçmuş biri olarak görülüyordu!</p>
				<p class="normal">Ve içinden geçirdiği dualarca kutsanmış gönlünde; o derin aşkın esamileri gözlenir olmuştu...</p>
				<p class="normal">Kardeşini Mekke’deki garip adamın yanına gönderdi. Evet, garip bir adamdı o! Çünkü normal şeyler söylemiyordu...</p>
				<p class="normal">Üneys geldiğinde şöyle dedi: “Onun hakkında şair, kâhin, sihirbaz diyorlar. Fakat onun söyledikleri kâhinlerin ve sihirbazların sözlerine benzemiyor! Onun kelimelerini her çeşit şair ve kâhinle mukayese ettim. Hiçbirine benzemiyor. Vallahi o zat Hakk’ı bildiriyor, doğruyu söylüyor. Ona inanmayanlar yalancı ve sapıklık içindedirler...”</p>
				<p class="normal">Gökyüzündeki tanrıları düşündü bir an...</p>
				<p class="normal">İnsanlığın mevcut halinin müsebbibi olan tanrılar...</p>
				<p class="normal">Ne de olsa bir Gıffarlı demek, yol kesici demektir. Haram ayları dahi gözetmeksizin yol kesen demek. Ama; medeniyetin çürük dişli altın yığıcısının kervanının yolunu kesen...</p>
				<p class="normal">Kimileri buna hırsızlık derdi. Ebuzer’in kabilesi tam anlamıyla “La ilahe illallah” diyenlerdendi; ve hırsızın eli maldan kesilirdi...</p>
				<p class="normal">Çölün sıcak ve soğuğu arasında katılaşmış yüreklerin yoksun olduğu o aşk-ı kâinatla gayrete duçar olanlardan biriydi Ebuzer...</p>
				<p class="normal">Deyimi yerindeyse tası tarağı topladı ve o şirk tanrılarının maskesini düşüren adamı bulmak için düştü yollara.</p>
				<p class="normal">Mekke’de, o gizemli adama ve etrafındakilere yönelik büyük bir linç operasyonu yürütülüyordu. Ve o gizemli adamın arkadaşları; onu bir inci mercan misali saklıyorlardı.</p>
				<p class="normal">O’na “Resulullah” diyorlar, kölelere, boyunduruk altındakilere, fahişelere, ezilmişlere onun kelimelerini anlatıyorlardı...</p>
				<p class="normal">Bu, şehre girer girmez, şehre hâkim olan havadan dahi anlaşılıyordu. Burada bir “muhalifin gölgesi var!”</p>
				<p class="normal">Ve Ebuzer yorgunluğun tesiriyle Kâbe’nin kenarına oturdu. Az sonra gördüğü Ali’ye büyük muhabbet beslemiş, halini anlatmıştı. Ve Resulullah’ın dostu Ali, onu Resulullah’a götürdü...</p>
				<p class="normal">O adam!</p>
				<p class="normal">Dağların kabul edemediği emaneti büyük bir vakarla vücut âlemine gark etmiş, halkın gözbebeklerine bakarak konuşan ve onlara “başka bir kelimeden bahseden” bir adam!</p>
				<p class="normal">Kelimelerindeki sırrın ve ihtişamın ardı sıra yolcu olanların gözyaşlarıyla yıkanmış bir yürek ve aşk...</p>
				<p class="normal">Safa ve Merve’de hutbederken, “Âlemlerin Rabbi’ne yönelin! Bırakın bu rableri!” diye haykırışı gitmez oldu gözlerinin önünden. Ve ümit saçtığı karanlıkta kalanlar, alttakiler ve mustazaflar...</p>
				<p class="normal">Hadi ayağa kalkın! Yarın sizin içindir!</p>
				<p class="normal">Ve örtüsüne bürünen! Kalk! Uyar...</p>
				<p class="normal">“Yeryüzünün çaresiz bırakılmışlarını, önderler ve vârisler kılmak istedik.”</p>
				<p class="normal">Aman Allahım! Ezilenlerin Rabbi ve işte umut...</p>
				<p class="normal">Kaşhanelerdeki kodamanların, samirinin , Firavun’un ve Nemrut’un sihrini bozduk bugün! Ve bu nasıl bir kelam ki; yürekleri kaskatı kesilmiş miskinlerin gönlünü ferahlatan bir ateş olsun...</p>
				<p class="normal">Yorgun bedeninin oluşturduğu ağırlığı unutmuş Ali’ye bakıyordu! Onun yüzünde “Resulullah dedikleri adamın tecellisini görmek, umudu sezmek istiyordu...”</p>
				<p class="normal">Gittiği yerde Resulullah’ı göremedi. Ve üç gün boyunca onu aradı. Her gün Kâbe’ye gidiyor! Tavaf ediyor, yorgunluktan toprağa düşüp uyuyakalıyordu...</p>
				<p class="normal">Ve en sonunda sırrını açtı Ali’ye:</p>
				<p class="normal">“Duyduğuma göre bu şehirde bir adam çıkmış ve...”</p>
				<p class="normal">Ali’nin yüzündeki tebessüm artmış ve heyecanla, “Bu akşam seni ona götüreceğim, ben önden gideceğim ve sen takip edeceksin” demişti...</p>
				<p class="normal">Ebuzer için artık tek dua, akşamın çabucak gündüzü örtmesi olmuştu...</p>
				<p class="normal">Erkam’ın evine vardıklarında; içindeki aşk ve muhabbetin oluşturduğu kalp çarpıntısıyla tefekkür ediyordu. Acaba nasıl biri? Kim? Ne diyor?</p>
				<p class="normal">Selamı verip içeri girdi. Dışarı çıktığında, “Cirane’den koşarak gelen elçi” gibi frenlenemez bir heyecanla sağa sola koşturmaya başladı!</p>
				<p class="normal">Bataklığa gitmeli! Şirkin, nifakın ve zulmün üzerine yağan rahmet damlası misali kuşatmalı gönülleri. Ve zihinlerde başlayan devrim, şehrin surlarını kuşattığında; işte o zaman...</p>
				<p class="normal">O hareketli adam, Kâbe’nin karşısında soluğu alıp, iman ve ikrarını ilan eder! İslam, artık “haykırmıştır.”</p>
				<p class="normal">Aşkla dinlediği kelimeler eşliğinde kıpırdayan yüreği, bu haykırışın mesaisini uzatıyor; sürekli bir haykırışa gark olmak istiyordu...</p>
				<p class="normal">Dostu Muhammed ona, “Şu Uhut Dağı kadar dinarım (altınım) olsa ey Ebuzer, evimde üç gece bırakmak istemem. Ancak üzerimdeki bir borç sebebiyle tek dinarı koruyabilir, geri kalanının da Allah’ın kullarına şöyle şöyle dağıtılmasını emrederdim” dedi. Ve elleriyle önüne, sağına soluna dağıtma işareti yaptı. (Ebuzer, Buhari, Zekât 4; İstikraz 3, Bed ül-Halk 6; İstizan 30, Rikâk 13-14; Müslim, Zekât 34/992)</p>
				<p class="normal">“Altına tapanlara lanet olsun! Gümüşe tapanlara lanet olsun!” (Ebu Hureyre, Tırmızi, <span class="ideitalik">Zühd</span> 42/2376)</p>
				<p class="normal">“Altın ve gümüş biriktirenler kahrolsun!” diye haykırdı ve bunu üç kere tekrar etti. (Abdürrezzak, <span class="ideitalik">Kutüb-i Sitte</span>; <span class="ideitalik">Zekât</span>, 2011, İbn Kesir; Tövbe 34. ayet tefsirinde.)</p>
				<p class="normal">“Bir sürüye salınan iki aç kurdun sürüye verdiği zarar, kişinin mal hırsıyla dinine verdiği zarardan daha fazla değildir.” (Ka’b İbn Malik, Tırmızi, <span class="ideitalik">Zühd</span> 43/2377)</p>
				<p class="normal">“Benimle olman seni mutlu edecekse dünyada bir yolcunun azığı kadarıyla kifayet et. Sakın zenginlerle sohbet arkadaşlığı etme. Bir elbiseye yama vurmadan eskimiş sayma.” (Aişe, Tırmızi, Libas 38/1781)</p>
				<p class="normal">“Yanı başında komşusu açken tok yatan mümin değildir.” (Kenz ül-Ummal; hadis no: 24904)</p>
				<p class="normal">“Hiçbir nebinin süslü püslü bir eve girmesi doğru olmaz.” (Hanbil 5/221, Ebu Davud; Atime 8, İbn Mace; Atime 56)</p>
				<p class="normal">“Ben yalnız bölüştürücüyüm.” (Buhari, Humus 7)</p>
				<p class="normal">“Bir evin gölgesi, katıksız ekmek ve âdemoğlunun avretini örten şeyden ötesi fazladır. Âdemoğlunun onda hakkı yoktur.” (Tırmızi, Zühd 9/206)</p>
				<p class="normal">İşittikçe mest olup pervane oluyor; cem’ül cem halinde, âdemlik makamına uruç ediyordu...</p>
				<p class="normal">Bu adamın kelimeleri; kodamanların ve boyundurukçu prangaların zincirlerini kırıyor! Medeniyet; etrafa saçılmışlığından malum oluyordu...</p>
				<p class="normal">Ebuzer Gıffari’yi anlatmak için yaşamını uzun uzadıya, teferruatlara boğmak doğru olmayacaktır. Ebuzer Gıffari; yaşamı boyunca “kenz kavramının hakikatini” anlatmakla meşgul olmuştur.</p>
				<p class="normal">Kenz; süpürmek, biriktirmek, tarafına yönelterek süpürmek, birikim yapmak, mal yığmak, istiflemek, stoklamak, üst üste koymak gibi anlamlar ihtiva etmektedir.</p>
				<p class="normal">“Ey Allah’tan emin olanlar. Biliniz ki ruhban ve ahbarların çoğunluğu, halkın mallarını haksızca gasp eder ve bu yolla Allah yolundan alıkoyarlar. Fakat altın ve gümüşü biriktirip, Allah yolunda harcamayanlara acı bir azap müjdele!” (Tevbe Suresi, 34. ayet)</p>
				<p class="normal">Ayette geçen kenz ifadesi, biriktirmek; yığmak anlamlarında kullanılmıştır. Bu anlamlarının yanı sıra; tedavülden çekmek manasına da işaret edilir.</p>
				<p class="normal">Mülkün atıl hale gelmesi; mülkün Allah yolundan alıkonup, bireyler yoluna hizmet eder hale gelmesi manasına gelir.</p>
				<p class="normal">Yani bir malı Allah yolunda harcamak için cami yaptırmanız gerekmez. Bir harcamanın Allah yolunda olabilmesini vurgulayan ayetler:</p>
				<p class="normal">Haşr Suresi, 8. ayet: “Sözü edilen o mallar, göçmen yoksullar içindir. Onlar ki, yurtlarından çıkarılıp mallarından yoksun bırakılmışlardır; Allah’tan bir lütuf ve bir hoşnutluk peşindedirler; Allah’a ve resulüne yardım ederler. İşte onlardır, özü sözü doğru olanlar.”</p>
				<p class="normal">Kalem Suresi, 24. ayet: “Hey! Bugün oraya bir yoksul girip yanınıza gelmesin!”</p>
				<p class="normal">Hakka Suresi, 34. ayet: “Yoksulu doyurmaya özendirmiyordu.”</p>
				<p class="normal">Mearic Suresi, 25. ayet: “Yoksul ve yoksun için.”</p>
				<p class="normal">Müddessir Suresi, 44. ayet: “Yoksulu yedirip doyurmuyorduk.”</p>
				<p class="normal">İnsan Suresi, 8. ayet: “Yoksula, yetime ve esire, yemeği severek yedirirler.”</p>
				<p class="normal">Fecr Suresi, 18. ayet: “Yoksulun doyurulmasını teşvik etmiyorsunuz.”</p>
				<p class="normal">Beled Suresi, 16. ayet: “Yahut ezilmiş-boynu bükük bir yoksulu.”</p>
				<p class="normal">Duha Suresi, 10. ayet: “Yoksulu/dilenciyi azarlama!”</p>
				<p class="normal">Maun Suresi, 3. ayet: “Yoksulu doyurmayı özendirmez o.”</p>
				<p class="normal">Ve bu konuda beyan edilen en çarpıcı ayet ise:</p>
				<p class="normal">Rum Suresi, 38. ayet: “O halde, akrabaya hakkını ver. Yoksula, yolda kalmışa da. Allah’ın yüzünü isteyenler için bu daha hayırlıdır. İşte böyleleridir, kurtuluşa erenler.”</p>
				<p class="normal">Ayetin orijinal metni:</p>
				<p class="normal">“Fe ati zel kurba hakkahu vel miskine vebnes sebil zalike hayrul lillezine yüridune vechellahi ve ülaike hümül müflihun.”</p>
				<p class="normal">Ayette ifade edilen gerçeği anlamak için hak kavramının anlamını bilmek gerekir:</p>
				<p class="normal">Hak kelimesi sosyal anlamda “pay” anlamına gelir. Haklı kişi dediğimizde; paylı kişi, yani ilgili husus hakkında pay sahibi kişi demiş oluruz.</p>
				<p class="normal">Ayetteki hak, bizzat “pay” manasındadır.</p>
				<p class="normal">Ayetin güncel çevirisi şu biçimde olmalıdır:</p>
				<p class="normal">“O halde, akrabaya payını ver. Yoksula, yolda kalmışa da. Allah’ın yüzünü isteyenler için bu daha hayırlıdır. İşte böyleleridir, kurtuluşa erenler...” (Rum Suresi, 38. ayet)</p>
				<p class="normal">Yani, kişinin malında belli bir pay vardır. Bu pay; akraba, yetim ve yolda kalmışlaradır.</p>
				<p class="normal">Bakara Suresi, 215. ayet: “Sana, neyi infak edip vereceklerini soruyorlar. De ki: İnfak ettiğiniz mal ve nimet; ana baba, yakınlar, yetimler, yoksul ve çaresizlerle yolda kalan için olmalıdır. Hayır olarak yaptığınızı Allah en iyi biçimde bilmektedir.”</p>
				<p class="normal">Zariyat Suresi, 19. ayet: “İhtiyaç sahibi için, yoksul için bir hak vardı mallarında onların.”</p>
				<p class="normal">Ebuzer; vahyin gerçeklerini anlamış bir şahsiyet olarak çıkar karşımıza. Hatta ve hatta Allah Elçisi’nin; yalnız yaşar ve yalnız ölür ifadesi de, kendi kimliğine has bir olgu değildir.</p>
				<p class="normal">Esası itibariyle söylenen; bu meseleyi kavrayan herkesin yalnızlığıdır.</p>
				<p class="normal">Çünkü dinin salt nüsuklara entegre edilip, sokakta yanan ateşten kopartıldığı toplumlarda oluşan psikoz; vahyin hakikatlerini dahi öteler bir ruh hali yansıtır.</p>
				<p class="normal">Din, sokaktaki yarayı sarmak için mücadele eden gönüllerce yaşama oturtulmuştur.</p>
				<p class="normal">Allah Elçisi’nin mücadelesinin temeli bu noktadayken:</p>
				<p class="normal">Muhammed Suresi, 38. ayet: “İşte sizler, Allah yolunda harcamaya çağrılan insanlarsınız. Ama bir kısmınız cimrilik ediyor. Oysaki, cimrilik eden kendi aleyhine cimrileşmiş olur. Allah Gani’dir; yoksul olan sizlersiniz. Eğer yüz çevirirseniz, Allah yerinize başka bir toplum getirir. Ve onlar, sizin benzerleriniz olmazlar.”</p>
				<p class="normal">Zariyat Suresi, 19. ayet: “İhtiyaç sahibi için, yoksul için bir hak vardı mallarında onların.”</p>
				<p class="normal">Fatır Suresi, 15. ayet: “Ey insanlar, siz Allah’a yönelmiş yoksullarsınız! Allah ise mutlak Gani, mutlak Hamit’tir.”</p>
				<p class="normal">Ebuzer Gıffari, Allah Elçisi sonrası gelişen konjonktürde, göklere hapsedilen dini, Allah Elçisi’nin yaptığı gibi yeryüzüne indirmiştir.</p>
				<p class="normal">Bu indiriş, vahyin hakikatlerini halk arasında iki yönlü ifade ederek gerçekleşmiştir.</p>
				<p class="normal">Teorik anlamda anlatılarla dolu bir yaşamın yanı sıra, güçlü bir praksis sergileyerek; vahyin ideal insan tipini hayata dahil kılmıştır.</p>
				<p class="normal">Bu minvalde, Ebuzer için çağının en büyük devrimcisi dememiz doğru olur.</p>
				<p class="normal">Ebuzer, açların, yoksulların, yetimlerin yoldaşıdır. Huda halka, hurma bize diyenlerin baş düşmanıdır...</p>
				<p class="normal">Fakat son sürgün emriyle sürgün edildiği Rebeze’de açlık ve susuzluktan ölmesi, gerçeklerin toplum vicdanında nasıl yer edinebileceğini gözler önüne sermiştir.</p>
				<p class="normal">Rebeze’ye sürgün edilen Ebuzer’in ardından, Kerbela’ya sürgün edilen aşk şehitleri; hurmacılar karşısında Hudaperverler olarak saf tutmuştur.</p>
				<p class="normal">Hurmacılar, saltanat ve hegemonyalarını zihinlerinde yarattıkları Allah tasavvuruna entegre etmek suretiyle yaşatırlar. Aşk şehitleri ise, şahit oldukları hakikatin demine demlenirler aşk meydanında...</p>
				
	</div>
<div class="calibre1" id="calibre_pb_21"/></body>
</html>