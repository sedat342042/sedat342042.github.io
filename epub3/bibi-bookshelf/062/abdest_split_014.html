<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdest.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<h1 class="h1baslik" id="calibre_toc_7">Altın Buzağı(larımız)</h1>
				<p class="resim"><img class="calibre4" src="01.jpg"/></p>
				
				<p class="ortaitalik"><span class="idebold">“Ve Musa ile kırk gece için sözleşmiştik de</span><br class="chapter"/>
			    <span class="idebold">Siz bunun ardından buzağıyı tanrı edinmiştiniz.</span><br class="chapter"/>
			    <span class="idebold">Zulme sapmıştınız siz.”</span></p>
<p class="ortaitalik">Bakara Suresi, 51. ayet</p>
				
				<p class="normal">Zulüm, aydınlığın olmaması, şirk, cehalet ve fitne gibi manalara gelir. Dilbilimcilere göre “z-l-m” kökü, bir şeyi kendisine ait olmayan bir yere koymaktır. Bazı kaynaklarda ise; az veya çok olarak haddi aşmak olarak geçer.</p>
				<p class="normal">Ancak Kuran’da genel olarak; küfür, şirk, karanlık, fesat gibi anlamlarda kullanılır...</p>
				<p class="normal">Hani Lokman oğluna vaaz etmişti: “Oğulcuğum; Allah’a sakın şirk koşma! Çünkü şirk en büyük zulümdür...” (Lokman Suresi, 13. ayet)</p>
				<p class="normal">Zulüm, “mazlumiyet” sonucu üreten bir fiildir. Yani zulüm halindeki bir kişi; etki alanında “mazlumların” oluşmasına vesile olur. Mazlumiyeti güçlendirir.</p>
				<p class="normal">Yani zulümden bahsedebilmek için; mazlumiyetin söz konusu olması gerekir. Aksi takdirde “zulüm” fiilinin sürekliliği ve geçerliliğinden bahsedemeyiz.</p>
				<p class="normal">Efendim, küfür, şirk, fesat ve karanlık ne gibi bir mazlumiyet üretir?</p>
				<p class="normal">Şirk kelimesinin anlamı; iki malın birbirine karıştırılmasıdır. Şirk/şirket, ister maddi ister manevi olsun; bir şeyin iki veya daha fazla kişiye sahip olmasıdır.</p>
				<p class="normal">Yani şirk, Allah dışında irade tanımlamak; kuvve ilan etmek gibidir. Özellikle de, din alanında, “Allah dışında, Allah’a yaklaştırıcıların/dunillah” varlığını kabuldür.</p>
				<p class="normal">Şirk fiili sürekli bir fiildir. Ve en büyük zulümdür.</p>
				<p class="normal">Çünkü şirk, mülkte Allah’a ortak olmaktır...</p>
				<p class="normal">Yani mülkün sahibi Allah iken, tıpkı lügat anlamında verdiğim gibi, ona sahiplik iddia ederek; malın ikinci sahibi olma eylemidir.</p>
				<p class="normal">“Göklerin ve yerin mülkü Allah’ındır; dönüş de ancak O’nadır.” (Nur Suresi, 42. ayet)</p>
				<p class="normal">Şirk fiilinin hayata geçebilmesi için, kişilerin “göklerin ve yerin mülküne” ortak olduklarını iddia etmeleri gerekir. Özellikle de, bu iddiayı destekler tasarruflarda bulunmaları ve bu şekilde fiiller üretmeleri gerekir.</p>
				<p class="normal">Bu, şirkin en tehlikeli formlarından biridir.</p>
				<p class="normal">Öte taraftan:</p>
				<p class="normal">“Yemin olsun, mallarınızla da, canlarınızla da imtihan edileceksiniz. Ve yemin olsun ki; sizden önce kitap verilenlerden çok eziyetli kelimeler işiteceksiniz. Ancak sabredin ve takva sahibi olun, bu mutlaka zor bir yoldur...” (Âli İmran Suresi, 186. ayet)</p>
				<p class="normal">Kuran’ın bu önemli vurgusu, maalesef çarpıtılmaktadır. Çarpıtılan husus ise; mülke ortak olma konusudur!</p>
				<p class="normal">Efendim mülk Allah’ındır. Biz onda sadece emanetçiyiz...</p>
				<p class="normal">Bu, İslam toplumunun klasik söylemidir. Kökü ise şu “şirk dolu” söze dayanır:</p>
				<p class="normal">“Her kim zekâtını vermişse, her tuğlası altından oluşan bir saray yaptırıp oturabilir.” (Kab’ül Ahbar’dan rivayet edilen bir hadis.)</p>
				<p class="normal">Bu hadis, Emevi uleması; meşhur Yahudi Kab’ül Ahbar’dan rivayet olunur ki; Allah Elçisi’ne atılmış büyük bir iftiradır.</p>
				<p class="normal">Çünkü, kompleks olarak Kuran ile çelişik ve Peygamber’in pratiğinde yer almamış bir uygulamadır:</p>
				<p class="normal">Konumu itibariyle saraylar yaptırabilecek bir pozisyonda olan Allah Elçisi, ardında miras bırakmadan vefat etmiştir.</p>
				<p class="normal">Ancak onun ürettiği toplum karakterini yönetmeye talip olanlar ise, saraylarda sefa sürmüşlerdir...</p>
				<p class="normal">Bundandır ki; Allah Elçisi’nin devrimci tavrını ayakta tutan ashabı ve ailesi, bu hunhar ellerce katledilmiş, devrim alaşağı edilmiştir...</p>
				<p class="normal">Allah Resulü, namaz kılarken; namazı yarıda bırakıp hızlıca evden çıkar. Döndüğünde kendisine hayretle bu durumun nedenini soranlara, “Evde bir miktar para vardı, namazdayken aklıma geldi, vallahi eğer bir gece daha elimde tutup infak etmeseydim helak olacaktım” der...</p>
				<p class="normal">İşte bu, Kuran’a ve tarihe uyumlu, hakiki olduğuna inandığım bir hadistir ki; tenkidi zayıf, çok kişi tarafından kabul görmüş ve hak ettiği yere oturtulmuştur...</p>
				<p class="normal">Hele ki başka bir hadisinde, “Siz, fırka fırka, parça parça bir haldeydiniz; Allah benim üzerimden sizi bir ülfetle kaynaştırıp birleştirdi” (B. Megazi, 56) şeklinde bir ifade vardır ki; daha önceki bölümlerde sunduğum “ümmet-i vahide” olgusuyla iç içedir.</p>
				<p class="normal">Ülfet kavramının zıddı; tefrika, fırkalaşma manasındadır. Ve ihtilafa/mala mülke dayanan bir ayrılık, sınıflaşma, çelişme durumuna işaret eder. Ve ülfet esasında; sınıfsızlaşma, mal mülk savaşının nihayete ermesi manaları taşır.</p>
				<p class="normal">Yani şirk; ülfetten tefrikaya doğru meylettiren bir fiildir...</p>
				<p class="normal">“Şu bir gerçek ki, her ümmetin bir fitnesi vardır; benim ümmetimin fitnesi de maldır.” (Tırmızi, <span class="ideitalik">Zühd</span> 26)</p>
				<p class="normal">Fitne, ayrılık manasına gelir. Ümmeti parçalayan yegâne unsur, malca çoğalma yarışıdır. Nitekim Allah kitabında,</p>
				<p class="normal">“Rabb’inin rahmetini onlar mı bölüştürüyorlar? Dünya hayatında onların geçimliklerini aralarında biz paylaştırdık. Ve onların kimini kimine derecelerle üstün kıldık ki, bazısı bazısını tutup çalıştırsın. Rabb’inin rahmeti, onların derleyip topladıklarından daha hayırlıdır” (Zuhruf Suresi, 32. ayet) biçiminde bir ifade kullanır.</p>
				<p class="normal">Bu ifade; çoğu kimselerce, patron sınıfının eylemlerini mubah gösteren bir ayet olarak tanımlanır. Ancak işin aslı bu değildir.</p>
				<p class="normal">Ayette kullanılan fiil; bir muhtaçlık belirtmektedir. Yani, insanlık kendi içinde vasıflandırılmıştır. Dolayısıyla kolektif çalışmaya mahkûm ve muhtaçtır.</p>
				<p class="normal">İşte bu derecelendirme dahi, kolektif dayanışmanın gelişmesi adınadır. Nitekim bu dayanışmadaki gaye, “ümmet-i vahide”dir.</p>
				<p class="normal">Bu yaklaşım, vahyin derinliği içinde önemli yer edinmiş bir yaklaşımdır ki; ruhu itibariyle, insanlığın tekâmül gerçeğini gözler önüne sericidir.</p>
				<p class="normal">Yani, ümmet-i vahide/tek topluma giden yolda, bireylerin terbiyesi için gerekli olan talim/eğitim; yine yeryüzünde yapılmalıdır. Dolayısıyla imtihan denilen olgu; sonucu yeryüzünde yaşanması arzulanan bir sınavdan ibarettir.</p>
				<p class="normal">“Allah, rızıkta kiminizi kiminize üstün kılmıştır. Fazla verilenler, neden rızıklarını ellerinin altındakilere aktarıp da hepsi onda eşit hale gelmiyor? Allah’ın nimetini mi inkâr ediyor bunlar?” (Nahl Suresi, 71. ayet)</p>
				<p class="normal">Bu gerçek, Nahl 71’de gözler önüne serilir. Derecelendirilen rızık, Nahl 71’de ifade edilen eylem içindir. Yani kolektifleşme bilinci, edinilir bir bilinçtir. Gökten inme, jakoben bir bilinç değildir. Kalıcı ve etkin olan; ancak ve ancak, edinilir oluşuyla mümkündür.</p>
				<p class="normal">Bu deneyimsel gelişim; vahyin genel prosedürüdür. Çünkü vahiy, süreci irdelerken “Allah’ın fiillerine” atfen kullandığı terimlerde dahi, bu deneyimsel gelişimi ön plana çıkarır.</p>
				<p class="normal">Bu ne demektir diye sorarsanız şöyle bir diyalogla ifade edebilirim:</p>
				<p class="normal">Kuran: “Ey X, karşıdan karşıya geçerken, dikkatli ol! Aksi halde helak ederiz seni...”</p>
				<p class="normal">X objesi, otoyolda karşıdan karşıya geçerken dikkatsiz davranırsa ölür.</p>
				<p class="normal">Ve Kuran, “Gördünüz mü? Onları nasıl da helak ettik!” diye genel işleyişi, kozmik bilincin ürettiği mekaniği tarif eder...</p>
				<p class="normal">Dolayısıyla:</p>
				<p class="normal">Kuran, “Mallarını Allah yolunda harcamayanlara acı bir azap müjdele!” dediğinde, mal biriktirip sermaye yığanların ürettiği toplum yapısının sınıflı ve düzlemli olacağı gerçeğine binaen, o kimselerin de mutlak anlamda bu hengâmeden nasipleneceğini belirtir. Ve oluşan sonuç ortaya çıktığında, “Allah nasıl da gazap etti” biçiminde yaklaşım sergileyerek; vahyin sürece hâkimiyetini gözler önüne serer...</p>
				<p class="normal">Yani ilgili ayetler, bir patron sınıfı yaratma davasıyla vahyedilmemiştir. Ki bu hususta mütevatir olduğu belirtilen, yani tüm İslam topluluklarının üzerinde hemfikir olduğu bazı hadisler de noktada ilgi çekici veriler sunmaktadır:</p>
				<p class="normal">“Yabancı halkların krallarına yaptıkları gibi, benim elimi öpmeyin. Ben kral değilim! Ben sadece sizden biriyim.” (Kadı Iyaz, 1/172)</p>
				<p class="normal">“Sizi kendime hizmet ettirerek sivrilmek, farklılaşmak istemem. Allah, kulunun kendisini kardeşlerinden farklı-seçkin görmesinden hoşlanmaz.” (T. Şemail, 164, Taberi’den naklen.)</p>
				<p class="normal">“Ben ve şu, yavrusunu bağrına basan, yanakları güneş ve rüzgârdan yanıp kavrulan mazlum kadın, kıyamet günü iki parmağım gibi yan yana olacağız.” (<span class="ideitalik">Edeb</span>, 121; İbn Hanbel, 6/29)</p>
				<p class="normal">Bu hadislerde çizilen tablo; sınıfsal çelişki ve ayrılıkları bertaraf eden bir algı düzeyinde oluşmuştur. Kaldı ki Allah Elçisi’nin genel prensibi olan “sınıfsızlaşma eğilimi” bu noktada büyük bir etki olarak karşımıza çıkabilir.</p>
				<p class="normal">Ancak bu hususta en ilginç ifadeyi yine başka bir hadiste görürüz:</p>
				<p class="normal">“İran ve Bizans hazineleri elinize geçtiğinde nasıl bir topluluk haline geleceğinizi biliyor musunuz? Allah’ın istediği topluluktan başka bir şey olacaksınız o zaman. Çekişeceksiniz, hasetleşeceksiniz, birbirinize sırt çevireceksiniz ve nihayet kin ve öfkeyle birbirinize girip muhacirlerin barınaklarına üşüşerek birbirinizin boynunu vuracaksınız.” (İ. M. <span class="ideitalik">Fiten</span>, 18)</p>
				<p class="normal">Hatta başka bir hadiste daha feci bir tablo çizilir:</p>
				<p class="normal">“Bana şu gerçek vahyedildi: Ben kısa bir süre sonra aranızdan ayrılacağım. Ve sonra siz birbirlerinin boyunlarını vurmuş zümreler halinde benim ardımdan öbür âleme geleceksiniz.” (Buhari, <span class="ideitalik">Tevhid</span>, 29; Nesei, <span class="ideitalik">Hayl</span>, 1)</p>
				<p class="normal">Yani mülkiyetin üreteceği standart kavgadan bahsedilir ve adeta geleceği görmüşçesine; Allah Elçisi’nin vefatı sonrası oluşacak konjonktür tespit edilir.</p>
				<p class="normal">Ki her şey tıpkı bu hadisteki gibi olmuştur...</p>
				<p class="normal">Allah Elçisi’nin vefatı sonrası, onun muazzez evlatları katledilir; bir avuç bozguncu, zalim ve madrabaz, İslam dinini bir saltanat sultasına evrilterek, sömürü ve zulme dayalı bir süreç tahakküm eder.</p>
				<p class="normal">Ve günümüze kadar yaşananların özünde, bu zulüm şebekesinin gönlünde yatan yegâne sevgi olan “mal mülk artırma” sevgisinin ürettiği yıkım yaşanmaktadır...</p>
				<p class="normal">Bu noktada tarihin ve toplumun vicdanına bir serzenişte bulunmak gerekir:</p>
				<p class="normal">Musa gittiğinde “buzağı edinenler ile Muhammed gittiğinde mal edinenler aynıdır...</p>
				<p class="normal">Çünkü iki topluluk da, ortak bir şizofreninin tasallutunu tetiklemiş; zulme sapmış, ayrışmış ve çelişmişlerdir...</p>
				<p class="normal">İki kavmin de bugün geldiği noktada, aralarında hiçbir fark bulunmamakla beraber; ikisi de şirk bataklığına saplanmıştır.</p>
				<p class="normal">Bu bağlamda, şirkin en ileri aşaması; malda iki ortağın meşrulaştırılmasıdır demek gerekir. Ki aslı böyledir.</p>
				<p class="normal">Bu hakikat üzere, yeryüzünün isyanından evvel; aydın ve bilinçli vicdanların üreteceği “kutsal bir isyanın” ne kadar gerekli olduğunu görüyoruz. Çünkü ömrünü “mülkiyet meselesine” adamış bir elçinin ümmeti olarak; mal ve mülk artırma yarışında; Haçlı emperyalizmiyle boy ölçüşür hale gelişimiz, bu vahim dramın belirginleşen yüzüdür... </p>
				<p class="normal">Allah yardımcımız olsun...</p>
				
	</div>
<div class="calibre1" id="calibre_pb_15"/></body>
</html>