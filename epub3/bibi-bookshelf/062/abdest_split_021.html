<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdest.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<h1 class="h1baslik" id="calibre_toc_14">Allah’ın Yüzü (Yoksullar)</h1>
				<p class="resim"><img class="calibre4" src="01.jpg"/></p>
				
				<p class="ortaitalik"><span class="idebold">“Biz sizi ancak</span><br class="chapter"/>
			    <span class="idebold">Allah’ın yüzü için doyurmaktayız.</span><br class="chapter"/>
			    <span class="idebold">Bir karşılık ve şükür beklemiyoruz.”</span></p>
<p class="ortaitalik">İnsan Suresi, 9. ayet</p>
				
				<p class="normal">Kuran çok ilginçtir ki, ilkin Allah’ı sorgulatarak başlar yolculuğa. Kuran’la yüzleşmek, bizzat bir yolculuğa çıkmaktır...</p>
				<p class="normal">Varlıktan Hakk’a, Hak’tan Hakk’a süren, uzun menzilli bir yolculuktan bahsetmeliyiz. Ve yine Kuran bu yolculuğa “kulluk” diyerek, vahyin tanımladığı varlık formunu bir hicap haline getirir.</p>
				<p class="normal">Yani ona göre varlık bir örtüdür. Bir peçedir...</p>
				<p class="normal">Sevgili ise, peçenin ardında gizlidir.</p>
				<p class="normal">“Şüphesiz ki O Allah Ehat’tır, Samet’tir.” (İhlas Suresi)</p>
				<p class="normal">Ehat ve Samet kavramlarını incelediğimizde, tek, kendisi dışında bir şey olmayan tek, ihtiyaçsız olan manalarına geldiğini görürüz.</p>
				<p class="normal">Çünkü gerçeğin kurgusuna binaen, Allah dışında bir şeyin varlığı, mutlak bir muhtaciyet üretir. Bu bağlamda Allah, kendisi dışında hiçbir şeyin olmadığını ifade etmektedir.</p>
				<p class="normal">Bakara Suresi, 115. ayet: “Doğu da batı da yalnız Allah’ındır. O halde nereye dönerseniz orada Allah’ın yüzü vardır. Allah Vasi’dir, varlığı sürekli genişletip büyütür; Alim’dir, her şeyi en iyi biçimde bilir.”</p>
				<p class="normal">Bakara Suresi, 142. ayet: “İnsanlar içinden bazı beyinsizler, ‘Onları, yönelmekte oldukları kıbleden ne çevirdi?’ diyecekler. De ki: Doğu da Allah’ın, batı da. O, dilediğini dosdoğru yola kılavuzlar.”</p>
				<p class="normal">Daha evvelce belirttiğim gibi “vech”, yani yüz, bir şeyi tanımlamak için kullanılır. Bu ayetlerde de Allah’ın yüzü olarak kullanılan “vechillahi” ifadesi, Allah’ın genel karakteristik özelliklerini tanımlamak adına kullanılmıştır.</p>
				<p class="normal">Yani ayetleri olduğu gibi elinize alıp, yüzünüzü doğu ve batı yönüne çevirdiğinizde, mutlak anlamda Allah’ın yüzünü göreceğiniz belirtilir.</p>
				<p class="normal">Bu bağlamda, varlık âleminde vuku bulan isim ve sıfatların tümünün O’na ait olduğu gerçeğine yüz sürmek, vahyin bu mesajına tabi olmak demektir...</p>
				<p class="normal">“Doğunun ve batının Rabb’idir O. Tanrı yoktur, O vardır! O halde yalnız O’nu vekil tut.” (Müzzemmil Suresi, 9. ayet)</p>
				<p class="normal">Allah, kendisini varlık âleminden soyutlamaz:</p>
				<p class="normal">Kaf Suresi, 16. ayet: “Yemin olsun ki, insanı biz yarattık. Nefsinin ona neler fısıldadığını da biz biliriz. Biz ona, şahdamarından daha yakınız.”</p>
				<p class="normal">Dolayısıyla, insanda tecelli eden sıfatları; insanı Allah’ın yüzü kılar. Bu, zati bapta bir yüz temsili noktasında değil, karakteristik özellikler babında ortaya çıkan bir gerçektir.</p>
				<p class="normal">“Biz sizi ancak Allah’ın yüzü için doyuruyoruz. Bir karşılık ve şükür beklemiyoruz.” (İnsan Suresi, 9. ayet)</p>
				<p class="normal">“Onların iyiyi ve güzeli bulmaları senin üzerine bir borç değildir. Tam aksine, dileyeni iyiye ve güzele kılavuzlayan ancak Allah’tır. Nimet ve imkândan başkalarına bağışladığınız, esasında sizin nefsiniz lehinedir. Allah’ın yüzünü arzulama dışında bir şey için infak etmiyorsunuz. İnfak ettiğiniz her şey tam olarak size geri verilir. Ve siz asla, zulme uğratılmazsınız...” (Bakara Suresi, 272. ayet)</p>
				<p class="normal">Son paylaştığım ayetle ilgili olan meşhur hadisleri de paylaşarak meseleyi biraz daha açalım:</p>
				<p class="normal">Said bin Cübeyr mürsel olarak Peygamber’den bu ayet-i kerimenin nüzul sebebine dair şunu rivayet etmiştir: “Müslümanlar zimmet ehli olan fakirlere sadaka veriyorlardı. Ancak Müslümanlar arasındaki fakirler çoğalınca Resulullah, ‘Dinimize mensup olanlardan başkasına sadaka vermeyin’ buyurdu. Bu ayet-i kerime nazil olarak İslam dininden olmayanlara sadaka vermeyi de mubah kıldı. En-Nakkaş’ın zikrettiğine göre Peygamber’e birtakım sadakalar getirilmişti. Yahudi’nin biri gelerek, ‘Bana da bir şeyler ver’ deyince, Peygamber, ‘Müslümanların sadakasından senin hak ettiğin bir şey yoktur’ buyurdu. Yahudi fazla uzağa gitmeden, ‘Onların hidayete ermesi üzerine borç değildir’ ayet-i kerimesi nazil oldu. Resulullah onu geri çağırdı ve ona bir şeyler verdi. Daha sonra yüce Allah bunu sadakalara ait ayet-i kerimeleriyle (zekâtın harcama yerlerini belirten Tevbe/60 ayetiyle) neshetti.” (Kurtubi, <span class="ideitalik">el-Camiul-i Ahkâmi’l-Kur’an</span>)</p>
				<p class="normal">Ayet-i kerime, muhacirlerin fakirleri hakkında nazil olmuştur. Onlar kırk kişi kadar olan ve Medine’de ne yurtları, ne de akrabaları bulunan Ashab-ı Suffe’ydiler. Onlar Mescid-i Nebi’den ayrılmıyorlar, Kuran-ı Kerim öğreniyorlar, oruç tutuyorlar ve her gazveye de iştirak ediyorlardı. İbn Abbas’tan rivayet edildiğine göre Hz. Peygamber bir gün Ashab-ı Suffe’nin yanında durur; onların fakirliğini ve buna rağmen şevklerini görünce onların gönüllerini hoş tutarak şöyle der: “Ey Ashab-ı Suffe! Sevinin ve birbirinize müjdeleyin ki, benim ümmetimden her kim razı olarak sizin bulunduğunuz sıfat üzerinde olduğu halde benimle karşılaşırsa, muhakkak ki o, benim kendisiyle dirsek dirseğe olacağım arkadaşlarımdan olacaktır.”<span> </span>(Razi, <span class="ideitalik">Mefatihu’l-Gayb</span>)</p>
				<p class="normal">Hak Teâlâ’nın, “(Sadakalar) kendilerini Allah yoluna vakfetmiş fakirler içindir” ayeti nazil olunca, Abdurrahman ibn Avf, Suffe Ashabı’na birkaç dinar; Hz. Ali de geceleyin bir “vesk” hurma gönderir. Böylece Allah Teâlâ nezdinde, bu iki sadakanın en sevgilisi Hz. Ali’nin sadakası olmuş olur. Bunun üzerine de bu ayet-i kerime nazil olur. Böylece de geceleyin verilen sadaka daha mükemmel olmuş olur.</p>
				<p class="normal">İbn Abbas şöyle der: “Hz. Ali’nin sadece dört dirhemi vardı. Böylece o, bunların birini geceleyin, birini gündüzün, birini gizlice ve diğer birini de aşikâre olarak tasadduk etti. Bunun üzerine Hz. Peygamber, “Seni, bu şekilde hareket etmeye sevk eden nedir?” dedi. Hz. Ali, “Rabbimin bana vaat ettiğini hak etmek istemem” dedi. Hz. Peygamber de, “Rabb’inin sana vaat ettiğini hak ettin” dedi. Bunun üzerine Cenab-ı Hak, bu ayet-i kerimeyi indirdi. (Razi, <span class="ideitalik">Mefatihu’l-Gayb</span>)</p>
				<p class="normal">Bu ayet-i kerime Hz. Ebubekir hakkında nazil olmuştur. Çünkü o, 40.000 dinarın 10.000’ini gece; 10.000’ini gündüz, 10.000’ini gizli, 10.000’ini de açıktan tasadduk etmişti. (Zemahşeri, <span class="ideitalik">el-Keşşaf</span>)</p>
				<p class="normal">Dolayısıyla, ayetin algılanış biçimini incelersek; bu ayetlerin büyük bir “infak kampanyası” başlattığını görürüz.</p>
				<p class="normal">Bu kampanya ne ilginçtir ki; vahyin kendi iç diyalektiğini tamamlayışıyla birlikte yükselişe geçmektedir. Bu süreci iyi analiz edersek, daha önce defalarca zikredilen mal dağıtma hadisesinin, bu ayetlerle kemale erdirildiğini gözlemleriz.</p>
				<p class="normal">Hud Suresi, 87. ayet: “Dediler ki: Ey Şuayb! Namazın mı emrediyor sana, atalarımızın tapar olduğunu terk etmemizi yahut mallarımızda dilediğimiz gibi davranmaktan vazgeçmemizi? Esasında sen; gerçekten yumuşak huylu, olgun bir insansın.”</p>
				<p class="normal">Yani diyalektik olarak baktığımızda; mal dağıtma emrinin ilk söylemi, fakirlerin mutluluğuna endeksli bir görünüm vermekteyken, ikinci ve kemale ermiş söylemi ise; tüm bunların Allah’a iade edildiği noktasında oluşmuştur.</p>
				<p class="normal">Bu bağlamda vahyin kölelerle kurduğu ilişki, dikey bir ilişki olarak algılanırken, vahyin tamamlanma sürecinde, yani son surelerinde, bu ilişkinin yataylığı gözler önüne serilmiştir. Yani; Mekke fethine kadar süregelen cehennem ve kıyamet vurguları, eğitim ve öğretimden daha çok, aksiyoncu ve eylemci bir kitle üretirken, sonraki süreçte; tekâmül ve kemalat ön plana çıkmıştır...</p>
				<p class="normal">Hud Suresi, 87. ayet: “Dediler ki: Ey Şuayb! Namazın mı emrediyor sana, atalarımızın tapar olduğunu terk etmemizi yahut mallarımızda dilediğimiz gibi davranmaktan vazgeçmemizi? Esasında sen; gerçekten yumuşak huylu, olgun bir insansın.”</p>
				<p class="normal">Ayetin genel yapısı itibariyle, mülk meselesinin bir angarya olarak algılandığı gözlenebilir. Ve insan psikolojisi çerçevesinden bakıldığında; sorulan soruların tamamının “kemale ermemiş bir söylem tasavvuruna dayalı olduğu” gözlemlenecektir.</p>
				<p class="normal">İslam’ın kemale erme süreci, vahyin tamamlanma sürecine denk gelecektir. Bu bağlamda şunu söylemek mümkündür: İslam, güçlü bir pratiğin ardı sıra yükselen pratiğe dayalı bir teoriye sahiptir...</p>
				<p class="normal">“Ey iman edenler, iman edin.” (Nisa Suresi, 136. ayet)</p>
				<p class="normal">İman kelimesinin emin kökünden geldiği gerçeğini göz önüne aldığımızda; emin olunanın kemalleşmesi yönünde bir eğilimin önerildiğini görürüz.</p>
				<p class="normal">Bu, bir anlamda; dar bir sürece sığdırılması gereken uzun soluklu bir değişimin ürettiği etkiyle ilintilidir. Vahyin üretmeye çalıştığı zihniyet devriminin; bireyci toplumlarda ikame edilemeyeceği gerçeği üzerine, Mekke fethine kadar olan süreçte “devrimci pratik”, sonraki süreçte de “zihniyet devrimi” öne çıkar diyebiliriz.</p>
				<p class="normal">Bu minvalde; varlık âleminin tanımlanışı hasebiyle; Allah-varlık ilişkisi kuran zihinler; hep halef olarak söylem üretmişlerdir. Yani bu ilişki selefilerde mevcut değildir.</p>
				<p class="normal">Selefi mantık, sürecin “praksis” formunda kalırken, halefi mantık ise; teoriye hapsolmuştur...</p>
				<p class="normal">Dolayısıyla bu ikisini harmanlayan “nebevi algı üretilememiş, sorunlar açığa çıkmıştır.”</p>
				<p class="normal">Bu bağlamda, Kuran’ın tamamladığı nur; Allah’ın varlık âlemine aşkın bir formda olmadığı gibi, içkin de olmadığı noktasındadır. Bu nur Kuran’da şöyle tanımlanır:</p>
				<p class="normal">Nur Suresi, 35. ayet: “Allah, göklerin ve yerin Nur’udur. O’nun nurunun örneği, içinde çerağ bulunan bir kandile benzer. Kandil, bir sırça içerisindedir. Sırça, inciden bir yıldız gibidir ki, doğuya da batıya da nispeti olmayan bereketli bir zeytin ağacından yakılır. Bu ağacın yağı, neredeyse ateş dokunmasa bile ışık saçar. Nur üzerine nurdur o. Allah, dilediğini kendi nuruna kılavuzlar. Allah, insanlara örnekler verir. Allah her şeyi bilmektedir.”</p>
				<p class="normal">Nur üzerine nurdur O...</p>
				<p class="normal">Ve vahyi kuşatan isimleriyle anılır/tanımlanır. Bu isimler, tamamımızın tanıdığı isimlerdir. Bunlara Kuran Esma’ül Hüsna demektedir...</p>
				<p class="normal">Ve yine bu çerçeveden baktığımızda; ve yarattıklarından yola çıktığımızda; Allah’ın isimlerini ikame ettirmesi ve buna kulluk demesi ve en önemlisi bu isimlerin yalnız O’na ait olması, bizzat kendi hakikatinin seyri manasını taşır.</p>
				<p class="normal">Yani, Allah, tüm varlığı “seyr için yaratmıştır” denildiğinde, vahiyden referans alan bir söylem oluşturulmuş olur.</p>
				<p class="normal">Bu minvalde, varlık âleminin bir tekâmül/kulluk programına tabi olduğunu, mutlak dönüşün ise O’na olduğunu söyleriz.</p>
				<p class="normal">Bakara Suresi, 285. ayet: “Resul, Rabb’inden kendisine indirilene inanmıştır; müminler de. Hepsi; Allah’a, O’nun meleklerine, kitaplarına, resullerine inanmışlardır. Allah’ın resullerinden hiçbirini ötekinden ayırmayız. Şöyle demişlerdir: Dinledik, boyun eğdik. Affet bizi, ey Rabbimiz. Dönüş yalnız sanadır.”</p>
				<p class="normal">Alak Suresi, 8. ayet: “Oysaki, dönüş yalnız Rabb’inedir!”</p>
				<p class="normal">Bu “dönüşün akıbetini mutlaklaştıran” bir ifadedir. “İnne ila” ile ifade edilen, mutlaklık vurgusu, dönüşün her anlamda Allah’a olduğunu gözler önüne sericidir. Yani; bu ayete göre, inkârcı olarak ölen bir kişi de Rabb’e dönmüş/öze dönmüş demektir.</p>
				<p class="normal">Bu minvalde, insan; tekâmüle/devinime mahkûm ve muhtaçtır demek doğru olacaktır.</p>
				<p class="normal">Ve özetle; varlık âlemindeki isim ve sıfatların bir bütün olarak tecellisi söz konusudur. Bu karakteristik imgelerin tecelligâhı olan varlıklar ise, mutlak anlamda Allah isminin altında toplanan isimleri temsil ederler.</p>
				<p class="normal">Akabinde, insanlığın amacı Allah’a yakın olmak, yani düzenleyicilik fonksiyonlarını işleterek; O’nun isimlerinin tecelli etmesi adına mücadele etmektir.</p>
				<p class="normal">Mal ve mülk biriktirmenin ürettiği “birey algısı”, huve algısını katlettiğinden, mal vererek hem kendiniz arınır, hem de karşınızdaki bireyin güzel davranışlar sergilemesine vesile olursunuz. Mal ve mülk yığarak oluşturulan toplum, kendi iç çelişkilerine entegre olduğundan, Allah isminin altını dolduran sıfatları yansıtamaz.</p>
				<p class="normal">Müslüman’ın görevi ve ödevi ise, toplumu sınıfsal çelişkilerden arındırmak suretiyle kolektifleştirmek ve geride kalan hakikati seyretmektir...</p>
				<p class="normal">Yani mülkün sınıfsallaştırıcı yönünü bilerek ona göre eylem üretmek, bu bağlamda önemli bir adım olarak görülmelidir.</p>
				<p class="normal">Anadolu hümanizminin temelini oluşturan Bektaşilikte “hizmet”, hizmet edilenin rahat ve keyfi için değil, hizmet edenin ego ve kibrinin törpülenmesi içindir.</p>
				<p class="normal">Yani, hizmet, paylaşım, yardımlaşma; egoları, bireyciliği beslemek için değil, bunu ortadan kaldırmak, ortaklaşacılığı, kolektifleşmeyi egemen kılmak içindir. Bunun içindir ki, “en sevdiklerinizden verin” emri hasıl olmuştur.</p>
				<p class="normal">Bu emirle, infak kavramı; eşitlenmeciliğin kavramı olarak hayatımıza girmiştir.</p>
				<p class="normal">Ve bilinmelidir ki; vahyin ana meselesi budur:</p>
				<p class="normal">Nahl Suresi, 71. ayet: “Allah, rızıkta kiminizi kiminize üstün kılmıştır. Fazla verilenler, rızıklarını ellerinin altındakilere aktarıp da hepsi onda eşit hale gelmiyor. Allah’ın nimetini mi inkâr ediyor bunlar?”</p>
				
	</div>
<div class="calibre1" id="calibre_pb_22"/></body>
</html>