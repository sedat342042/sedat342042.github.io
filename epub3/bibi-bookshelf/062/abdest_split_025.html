<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdest.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<h1 class="h1baslik" id="calibre_toc_18">Nefs-i Vahide (İnsan Olmak/Kıyam)</h1>
				<p class="resim"><img class="calibre4" src="01.jpg"/></p>
				<p class="ortaitalik"><span class="idebold">“Ey insanlar!</span><br class="chapter"/>
			    <span class="idebold">Sizi bir tek nefsten yaratan,</span><br class="chapter"/>
			    <span class="idebold">Ondan eşini vücuda getiren</span><br class="chapter"/>
			    <span class="idebold">Ve o ikisinden birçok erkekler</span><br class="chapter"/>
			    <span class="idebold">Ve kadınlar üreten Rabb’inize</span><br class="chapter"/>
			    <span class="idebold">Karşı gelmekten sakının.</span><br class="chapter"/>
			    <span class="idebold">Adını anarak birbirinizden</span><br class="chapter"/>
			    <span class="idebold">Dilekler dilediğiniz</span><br class="chapter"/>
			    <span class="idebold">Allah’tan korkun.</span><br class="chapter"/>
			    <span class="idebold">Rahimlerin haklarına saygısızlıktan da</span><br class="chapter"/>
			    <span class="idebold">Sakının.</span><br class="chapter"/>
			    <span class="idebold">Şu bir gerçek ki Allah,</span><br class="chapter"/>
			    <span class="idebold">Rakib’dir,</span><br class="chapter"/>
			    <span class="idebold">Sizin üzerinizde sürekli</span><br class="chapter"/>
			    <span class="idebold">Ve titiz bir gözetleyicidir.”</span></p>
<p class="ortaitalik">Nisa Suresi, 1. ayet</p>
				
				<p class="normal">Kuran’da 4 yerde geçen “nefs-i vahide” kavramı, genel olarak, Âdem olarak çevrilir.</p>
				<p class="normal">Bu ciddi bir yanılgıdır.</p>
				<p class="normal">Çünkü ayet, vahyin öngördüğü gözden okunmamaktadır. Yani içselleştirilememektedir.</p>
				<p class="normal">Ayeti orijinal lafzında incelediğimizde şöyle bir netice elde ederiz:</p>
				<p class="normal">Tek nefsten yaratılan: X</p>
				<p class="normal">Ve X’ten yaratılan: Eşi</p>
				<p class="normal">Bu silsile şöyle düşünülmelidir:</p>
				<p class="normal">Tek Nefs-İnsan-Eşi (Çiftler)</p>
				<p class="normal">Bu döngüde, Âdem’in yeri “insan” konumudur.</p>
				<p class="normal">Eş, Kuran’dan sadece “karıkoca” ilişkisine atfen kullanılmaz. Eş, zıtlık ilişkisini resmeden bir kavramdır.</p>
				<p class="normal">Yani tek nefsten yaratılan Âdem, zıtlık ilişkilerini yaratmıştır.</p>
				<p class="normal">Çelişkileri yaratmıştır...</p>
				<p class="normal">Amaç ise, çelişkileri giderip önce Âdem, sonra tek nefse dahil olmaktır.</p>
				<p class="normal">Bu minvalde düşünülmesi gereken paralel kavram “ümmet-i vahide”dir.</p>
				<p class="normal">“Sizin yaratılmanız da diriltilmeniz de bir tek nefsinki gibidir. Allah Semi’dir, Basir’dir.” (Lokman Suresi, 28. ayet)</p>
				<p class="normal">İnsanlık tek bir nefsten yaratılmıştır. Bu yaratıcı merkez, insanlığın yekpare bir vücut olabilmesini temin edecek karakteristik özellikleri ihtiva eder.</p>
				<p class="normal">İnsanlık, tek nefse yaklaştıkça dinginleşir ve eşitlenir. Uzaklaştıkça çelişir ve parçalanır...</p>
				<p class="normal">Vahdet, ahattan gelen bir kavramdır.</p>
				<p class="normal">“Gaybı bilendir O. Gaybı konusunda hiç kimseyi yardımcı yapmıyor.” (Cin Suresi, 26. ayet)</p>
				<p class="normal">Ahat olan Allah, kendisini tanımladığı sıfatları; yaratılışın bir önceki adımında yarattığı “tümel nefse de atfetmektedir.”</p>
				<p class="normal">Bunu Âdem meselesinde uzunca ele almıştık.</p>
				<p class="normal">Bu nefs, mutlak anlamda “Allah isminin işaret ettiği isim ve sıfatların farkındalığına erişmiş, o isimlerin tecelligâhı haline gelmiş olan benliktir.”</p>
				<p class="normal">Esası itibariyle “süper ego” ile ilişkilendirilemeyecek bir egodur.</p>
				<p class="normal">Yani yaratıcı egodur.</p>
				<p class="normal">Kuran’da “siz” ifadesi, tüm varlık için kullanılır. Siz, yaratılmış olanın tamamıdır...</p>
				<p class="normal">Bunu en belirgin biçimde “inse vel cinne” şeklinde belirtilen, “insanı” ve “cini” biçiminde çevrilen ayetlerde görürüz.</p>
				<p class="normal">“Ve ma halaktul cinne vel inse illa li ya’budun.”</p>
				<p class="normal">“Ben cinleri ve insanları, ancak bana kulluk etsinler diye yarattım.” (Zariyat Suresi, 56. ayet)</p>
				<p class="normal">Bu ikileme bir arada kullanıldığında; yeryüzünde bulunan her şey manasına gelir.</p>
				<p class="normal">Her şey, iki şey olarak ifade edilir. Ama teklik ilkesiyle donanmış yaratılış prensibine göre; her şey tektir ve tek nefstir.</p>
				<p class="normal">Bu bağlamda, her şey, kulluğa tabidir.</p>
				<p class="normal">Kulluk ise, yaratılan ölçüye tabi olmaktır. Devinime dahil olmak demektir.</p>
				<p class="normal">Yani ölçüye uyumlanmaktır. Yani aslında yaratılan her şey, ister inansın, ister inanmasın, yapabilecekleri itibariyle mutlak anlamda kulluk etmektedir.</p>
				<p class="normal">Nefs-i vahide, aktif bir isim tamlamasıdır. Yani aktifliği, güncel ve işbaşında oluşuna işaret eder. Nefs-i vahide bastırılmış bir güdü falan değildir.</p>
				<p class="normal">Aksine, ayan beyan iş gören, devinen, dönüşen hakikatin ta kendisidir.</p>
				<p class="normal">İnsanın temel sorunu ise, bunun farkına varma veya varamama noktasında açığa çıkar.</p>
				<p class="normal">Asr Suresi, 1-3. ayetler: “Asra yemin ederim ki insan gerçekten ziyan içindedir. Bundan ancak iman edip iyi ameller işleyenler, birbirlerine hakkı tavsiye edenler ve sabrı tavsiye edenler müstesnadır.”</p>
				<p class="normal">Asr Suresi bu denklemi çok iyi kurgular.</p>
				<p class="normal">Denklemi hatırlayalım:</p>
				<p class="normal">Tek Nefs-İnsan-Çiftler (Beşer)</p>
				<p class="normal">İnsan, mutlak anlamda hüsrandadır. Ancak hakkı ve sabrı tavsiyeleşenler değildir. Çünkü onlar “insan değildir.”</p>
				<p class="normal">Surenin başında “mutlakıyete işaret eden vurgu”, sonraki bölümde ucu açık bir kapı aralamaz. İnsan mutlaka ziyandadır.</p>
				<p class="normal">Ziyanda olmayanın insan olmaması gerekir...</p>
				<p class="normal">Demek ki ziyanda olmamanın yolu “hakkı ve sabrı tavsiyeleşmektir.”</p>
				<p class="normal">Bu ne anlama geliyor dersiniz?</p>
				<p class="normal">Beled Suresi, 17. ayet: “Sonra da iman eden ve birbirlerine sabrı öneren, merhameti öneren kişilerden olmaktır o.”</p>
				<p class="normal">Evvelce işlediğimiz Beled Suresi’nin “meymenet” ashabı, bilindiği üzere “tipik anlamda devrimci bir çizgidedir.”</p>
				<p class="normal">Yani, sabrın “kararlılık anlamına geldiğini” göz önüne aldığımızda, hakkı; hak edileni, Allah’a ait olanın Allah’a teslimini, ihtiraslara karşı durmayı, kararlıca savunanların ürettiği ortam, sürekli devinim, gelişim üzeredir.</p>
				<p class="normal">Bunu “zihniyet devrimi” olarak tanımlayabiliriz.</p>
				<p class="normal">Kesintisiz ve sürekli ileriye götüren bir silsilenin mimarı olmak, ileri noktada arınmış halk kitlelerinin “nefs-i vahide”yi üretmesini mümkün kılacaktır.</p>
				<p class="normal">Nefs-i vahide, ortak vicdandır.</p>
				<p class="normal">Ve insanlığın ortak kalesidir. Yıkıldığında geriye; kavramlar ve çelişkiler kalır.</p>
				<p class="normal">Tanımları üreten ihtilafların hegemonyasında yitik hale gelmiş bir yığın insancık kalır...</p>
				<p class="normal">Ve bu hengâmeden çıkışın adı “kıyam”dır.</p>
				<p class="normal">Nefs-i vahideyi ayağa kaldırmak...</p>
				<p class="normal">Kuran’a göre selam yurdunu inşa edebilecek toplum, nefsinin dayattıklarından kurtulmuş toplumdur!</p>
				<p class="normal">Bakara Suresi, 54. ayet: “Hani Musa, toplumuna demişti ki: Ey toplumum, buzağıyı tanrı edinmenizle öz benliklerinize zulmettiniz. Hadi, yaratıcınıza, Bari’nize tövbe edin; egolarınızı öldürün. Böyle yapmanız yaratıcınız katında sizin için daha iyidir; O sizin tövbelerinizi kabul eder. Hiç kuşkusuz O, evet O, tövbeleri çok kabul edendir, rahmeti sonsuz olandır.”</p>
				<p class="normal">Tevbe Suresi, 35. ayet: “Gün olur, cehennem ateşinde onların üzerine lav dökülür de bununla onların alınları, böğürleri, sırtları dağlanır: İşte egolarınız için yığdıklarınız. Hadi tadın biriktirmiş olduklarınızı!”</p>
				<p class="normal">Cehennemle ilgili ayetlerde vurgulanan, “külli nefsten” “cüzi nefse” iltica edenlerin ürettiği toplum algısıdır.</p>
				<p class="normal">Tepkiye mazhar olan şey budur.</p>
				<p class="normal">Burada “öz benlik” külli nefs, ego ise “cüzi nefstir.”</p>
				<p class="normal">Külli nefse yönelen “öze dönmüş olur.”</p>
				<p class="normal">Külli nefse yönelmek nedir?</p>
				<p class="normal">İnsanı tanımlarken bilbortlara kazınan saçmalıklardan arınmak, varlık âlemini bir bütün olarak görmek ve farklılıkların “çelişki üretmesine karşı durmaktır.”</p>
				<p class="normal">Yani sınıfsal çelişkilerden, sınıfsızlığa terfi etmektir.</p>
				<p class="normal">Ki karakteristik olarak tek tip yaratılmayan insanlık, mutlak anlamda yeryüzündeki tasarruf hakkı itibariyle eşittir.</p>
				<p class="normal">Fakat, eylem, beceri noktasında bir eşitsizliğin olması mümkündür. İşte bu noktada, fazla olanın az olana vermesi prensibi devreye girmektedir.</p>
				<p class="normal">Yani, dışarıdakini içeridekinden ayrı görmeyen gözdür “nefs-i vahide.”</p>
				<p class="normal">Fakat, üstünlük, kibir, ego ve hırs; cüzün; yani tekil şahsın üstünleşmesini öngörür.</p>
				<p class="normal">Bu noktada “kapitalizm ve benzeri ideolojiler”, bütün olarak “şahsi gelişimi toplumsal gelişimin dışında tutarak” egoyu beslemektedir.</p>
				<p class="normal">Bu, fıtrata aykırıdır. Bu şekilde gelişen bireyler, ne kadar ileri giderse gitsin, oluşacak toplum modeli “cahim/cehennem”dir.</p>
				<p class="normal">Selam ise, gelişimi toplumsallaştırmak, tekelleştirmenin tam karşısında olmak, nefsin arzu ve isteklerini kontrol edebilmekten geçer.</p>
				<p class="normal">Çünkü insan, yapı itibariyle içgüdüsel dürtülerini kontrol edebilen olarak yaratılmıştır.</p>
				<p class="normal">Bu tıpkı şuna benzer:</p>
				<p class="normal">Kaliteli bir yazıcı makinesine, kâğıda yazı yazması yüklenmiş ise, mutlak anlamda kâğıda yazı yazması beklenir. Yazıcı yazı yazmak üzere yaratıldığından, iyi şeyler de yazsa, kötü şeyler de yazsa “kulluk görevini yapmış olur.”</p>
				<p class="normal">Kulluğu, yazmaktır...</p>
				<p class="normal">Fakat, istenilen iyi yazmasıdır.</p>
				<p class="normal">İnsan da egodan arınmak suretiyle nefs-i vahide dairesine tabi olup, hayrı ve barışı egemen kılacaktır.</p>
				<p class="normal">Leyl Suresi, 18. ayet: “O ki malını hayra vererek arınır, yücelir.”</p>
	</div>
<div class="calibre1" id="calibre_pb_26"/></body>
</html>