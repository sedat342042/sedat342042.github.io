<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>abdest.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<h1 class="h1baslik" id="calibre_toc_16">Öze Dönüş</h1>
				<p class="resim"><img class="calibre4" src="01.jpg"/></p>
				
				<p class="ortaitalik"><span class="idebold">“<span>Allah’a kavuşmak için</span></span><br class="chapter"/>
			    <span class="idebold">İ<span>ki rekât namaz da yeter.</span></span><br class="chapter"/>
			    <span class="idebold">A<span>ncak, böyle bir namaz için</span></span><br class="chapter"/>
			    <span class="idebold">A<span>bdesti, insanın kendi kanıyla</span></span><br class="chapter"/>
			    <span class="idebold">A<span>lmış olması gerekir.”</span></span></p>
<p class="ortaitalik">H<span>allac-ı Mansur</span></p>
				
				<p class="normal">Yalınayak “Kerbela’ya” yürüyenlerde gizlenmiş bir hakikati dile getirme vaktidir bugün. Ve o yürüyüşün sırrına erenlerce yükseltilen bir bayraktır aşk...</p>
				<p class="normal">Öze dönüş!</p>
				<p class="normal">İnsanlığın sığındığı o ihtişamlı kubbe! Hadi, öze dönüyoruz insanlar!</p>
				<p class="normal">Hangi öze?</p>
				<p class="normal">Irksal özümüze mi? Yoksa geleneksel din algımıza mı? Bu soruyu soran kişi yalınayak yürüyenlerden biri olsa gerek...</p>
				<p class="normal">Hasılı kelam, asırlardır bir türlü dönemediğimiz şu öz ne ola ki? Dön babam dön! Bir türlü göremediğimiz, sırrı hakikisine eremediğimiz, amma velakin her daim “sükûtumuza örtü kılınan şu meşhur öz.”</p>
				<p class="normal">Ve kalktığında insan...</p>
				<p class="normal">Aşkın kelimeleri içkinleştiren o öz nedir? Ve uzağı yakın eden...</p>
				<p class="normal">Ya da uzağa hapsedilenin yakın olduğunu haykıran?</p>
				<p class="normal">Taha Suresi, 12. ayet: “Benim ben, senin Rabb’in! Hadi, pabuçlarını çıkar; sen kutsal vadide, Tuva’dasın.”</p>
				<p class="normal">Allah Allah? Nedir bu kelamın hikmet-i ilahisi?</p>
				<p class="normal">Şöyle enginlerden tefekkür edelim. Nalın/pabuç ve toprak arasındaki ilişkiyi düşünelim.</p>
				<p class="normal">Bu ayetin tefsiri:</p>
				
				<p class="normal3">· Ey Musa, kutsal vadidesin. Çıkar pabuçlarını...</p>
				<p class="normal3">· Pabuçlarını çıkardığın her yer kutsaldır...</p>
				
				<p class="normal">Pabuçları çıkartan Musa, toprakla bütünleşmiş, hakikatine ayak basmıştır.</p>
				<p class="normal">Topraktan geldik, toprağız, topraklayız, doğal olanız, parçası ve aynı zamanda tamamıyız...</p>
				<p class="normal">Toprak: Emek</p>
				<p class="normal">Toprak: Tevazu</p>
				<p class="normal">Toprak: Örtü/kusur örtücü</p>
				<p class="normal">Toprak: Sükût</p>
				<p class="normal">Toprak: Ana</p>
				<p class="normal">Toprak: Baba</p>
				<p class="normal">Toprak: İlk ve son durak</p>
				<p class="normal">Toprak: Halk</p>
				<p class="normal">Toprak: Direniş</p>
				<p class="normal">Toprak: Alınteri</p>
				<p class="normal">Toprak: Eşitlik</p>
				<p class="normal">Toprak: Devinim</p>
				<p class="normal">Yani der ki:</p>
				<p class="normal">“Bütün bunların bilinciyle hareket edenlerce inşa edilmiş her medeniyet kutsaldır...”</p>
				<p class="normal">Ve en garibi:</p>
				<p class="normal">“Kerbela harbine giderken ehlibeyt imamlarının yalınayak oluşudur.”</p>
				<p class="normal">Onların manifestosu olan bu eylem:</p>
				<p class="normal">“Biz toprağız, siz ot” gibi bir ayrımı göz önüne serer. Allah Elçisi’nin evlatlarını katledenler, saraydır, saltanattır, altındır, gümüştür.</p>
				<p class="normal">O mübarek ruhlar ise, topraktır, tevazudur, fakirliktir, emektir...</p>
				<p class="normal">Yani biri İslam’dır, ötekisi ise vahşettir, kandır, zulümdür...</p>
				<p class="normal">Hacı Bektaş Veli der ki:</p>
				<p class="normal">“Hakikatın birinci makamı, toprak olmaktır.”</p>
				<p class="normal">Toprak temizler, arıtır, arındırır, örter...</p>
				<p class="normal">Hatta su bulamadığında toprakla temizlen der...</p>
				<p class="normal">Yani teyemmüm et!</p>
				<p class="normal">Toprakla gark ol, arın, temizlen! Özüne dön...</p>
				<p class="normal">Çelişkileri üreten egomuz, benliğimiz, zihin dünyamızda ötekiler yaratan algımız; bizleri hakikatten uzaklaştıran bir sorundur. Hakikat ise, 72 milleti ayıplamamak, kusuru görende bilmektir.</p>
				<p class="normal">Toprak, kusurları görmez. Firavun ile Musa’yı aynı merhametle bağrına basacak kadar mütevazıdır. Sıfır egodur.</p>
				<p class="normal">Ki insan için önerilen şudur:</p>
				<p class="normal">“Onun gördüğü şey hakkında kuşkuya düşüp onunla çekişiyor musunuz?</p>
				<p class="normal">Yemin olsun ki onu bir başka inişte de görmüştü.</p>
				<p class="normal">Son sınır ağacı, Sidret ül-Münteha yanında.</p>
				<p class="normal">O ağacın yanındadır sığınılacak bahçe. (Necm Suresi, 12-15. ayetler)</p>
				<p class="normal">Son sınır ağacının kökleri toprağa sımsıkı tutunmuştur. Ve toprağa tutunana mutlak anlamda hakikat kapısı açılır...</p>
				<p class="normal">Ve o bahçe, toprağa sımsıkı tutunan ağacın gölgesindedir. Yani toprağa gark olmuşların ellerinde yükselen bir realitedir.</p>
				<p class="normal">Çünkü toprak, vahdet sarayıdır!</p>
				<p class="normal">Kesretten vahdete giden yolun son sınırıdır. Suskunluk ve seyr ile hallenmenin adıdır.</p>
				<p class="normal">Toprağa kök salan o ağaç, varlığının farkına varmış, sevgiliyi hicabın ardından seyre dalmış, “zakir” ile “mezkûr”u gönül hanesinde bir etmişlerin ta kendisidir ki, o gönül, tevazu ateşiyle yanıp, sükût rüzgârıyla dinginleşir...</p>
				<p class="normal">Ve yine der ki:</p>
				<p class="normal">Kıyamet Suresi, 14. ayet: “Gerçek şu ki insan, öz benliği üzerine yönelmiş keskin ve derin bir bakıştır...”</p>
				<p class="normal">Yani öze dönüş, gerçeğe yüz tutmaktır. Doğaüstücülüğe indirilen baltanın ardından kıyam eden miskinin hal ve tavrıdır.</p>
				<p class="normal">Ve insanı, hakikatten kopartan her şeyden yüz çevirmek, hakikati, vahdet şuurunu idrak etmek/deneyimlemektir.</p>
				<p class="normal">Kimilerine göre öze dönüş, dinin şekilsel yüzünü terk edip, modern mülahazalara dalmaktır.</p>
				<p class="normal">Kimilerine göre, sana ait olmayan bir şeyi sahiplenerek böbürlenmektir.</p>
				<p class="normal">Kimilerine göre, tevafuken mensubu olduğun ırkın kültürel mirasını ihyadır...</p>
				<p class="normal">Bize göre ise, “gönül hanesini la süpürgesiyle süpürmektir.”</p>
				<p class="normal">Yani, kendini ötekilerden farklı görme hastalığının müsebbibi olan her türlü fikriyatı tağyir etmek, eşitlenmek, tevazua ulaşmak, kusur örtmek, nefsi terbiye etmek, heva ve heveslerden arınmak, gerçeğe talip olmaktır...</p>
				<p class="normal">Öze dönüş, örtülmüş gerçeklere ışık tutmaktır.</p>
				<p class="normal">Bilgiyi, mülkü, şöhreti, itibarı, saygınlığı ve insan denilen varlığı, kendi hemcinsleri içinde üstün kılan tüm bu özneleri terk etmek suretiyle oluşturulmuş dönüştür.</p>
				<p class="normal">Hanif yapmaktır, şirkten yüz çevirmektir, gelişime açık olmaktır...</p>
				<p class="normal">Öze dönüş, öz olmaktır...</p>
				<p class="normal">Muğlaktan mutlağa, Hayy’dan Hu’ya...</p>
				
	</div>
<div class="calibre1" id="calibre_pb_24"/></body>
</html>