<html xmlns="http://www.w3.org/1999/xhtml">
	<head>
		<title>1-76</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">	    </p>
			<p class="paragraf ParaOverride-7">30. VIII. 1944    </p>
			<p class="_0">    </p>
			<p class="paragraf ParaOverride-8">Sevgili Aliye’m,    </p>
			<p class="_0">    </p>
			<p class="paragraf ParaOverride-5">Mektubuma hâlâ cevap vermedin. Ben cevabını beklemeden yazıyorum. Sana iki teneke zeytinyağı gönderdim. Biri rafine, öteki <a id="idIndexMarker-216"/>Ayvalık. Rafinenin kilosunu 205 kuruştan, <a id="idIndexMarker-217"/>Ayvalık’ın kilosunu 240 kuruştan aldım. İki teneke 80 lira etti. Şimdi sen bunları alacaksın. Bak, yerini tarif edeyim: <a id="idIndexMarker-218"/>Karpiç’in tam karşısındaki sokak var ya, hani yataklı vagon acentesinin bulunduğu sokak, oradan girince, sağ tarafta, Asri Banyolar’ın yanında <a id="idIndexMarker-219"/>“<a id="idIndexMarker-220"/>İzmir İncir Üzüm Tarım Satış Kooperatifleri Birliği” satış mağazası var. Oraya gidersin. <a id="idIndexMarker-221"/>İzmir’den varillerle gönderilen yağların bulunduğu vagonda, Ankara <a id="idIndexMarker-222"/>Yenişehir <a id="idIndexMarker-223"/>Karanfil Sokak <a id="idIndexMarker-224"/>Adalar Apartmanı’nda Bayan Aliye Ali adına iki teneke zeytinyağı geldiğini söylersin. Bu mağazanın hemen önünde zaten taksiler durur, bunlardan birine atlar, eve gelir, afiyetle yağları ekl edersin. Sabun da bulursam yirmi kilo kadar alacağım.    </p>
			<p class="paragraf ParaOverride-5">Sen nasılsın, sıcaklar azaldı mı? Filiz’in mektebi ne zaman? Bana her hususta mufassal mektuplar yaz. Şimdilik senin ve Filiz’in binlerce, yüz binlerce defa gözlerinizden, yanaklarınızdan, dudaklarınızdan öperim.    </p>
			<p class="_0">    </p>
			<p class="paragraf ParaOverride-7">Kocan    </p>
			<p class="paragraf ParaOverride-7">Sabahattin Ali    </p>
		</div>
	</body>
</html>