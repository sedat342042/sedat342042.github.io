<html xmlns="http://www.w3.org/1999/xhtml">
	<head>
		<title>1-95</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">    </p>
			<p class="paragraf ParaOverride-7">4. XII. 1946    </p>
			<p class="_0">    </p>
			<p class="paragraf ParaOverride-8">Sevgili Aliye’ciğim,    </p>
			<p class="_0">    </p>
			<p class="paragraf ParaOverride-5">Filiz’in hastalığına çok telaşlandım. Hele mektubun altına bir şeyler yazmış, sonra karalamışsın. Bu beni daha çok telaşa düşürdü. Zorla birkaç kelime okuyabildim. Bunlar da “Filiz’in ateşi yükseldi” kelimeleri idi. Pek merak ediyorum. Ne oldu? Derhal mektup yaz.    </p>
			<p class="paragraf ParaOverride-5">Gazetenin ikinci nüshası hakkında da senin ve arkadaşların fikirlerini bildir. <a id="idIndexMarker-165"/>Cevdet [Kudret Solok]<span class="dip"><a class="_idFootnoteLink" href="#footnote-225-34" id="footnote-225-34-backlink">34</a></span> bize birkaç yazı gönderdi. Teşekkürlerimi arz et. Abidin [Dino] resim, <a id="idIndexMarker-163"/>Rüştü Şardağ yazı yollayacaktı. Neden lütfetmiyorlar, Cevdet tahkik ediversin. <a id="idIndexMarker-162"/>Mediha’ya [Esenel]<span class="dip"><a class="_idFootnoteLink" href="#footnote-225-35" id="footnote-225-35-backlink">35</a></span> söyle, halk tarafından en çok beğenilen yazılardan biri, “Gelirsizin İstidası” idi. Biz yüksek entelektüeller için değil, halk için bu gazeteyi çıkarıyoruz. Nitekim halk da bunu anlamakta kusur etmiyor. İlk nüshayı 6.000 basmış idik, hepsi bitti. Elde bir tek yok. İkinciyi on bin bastık, o da bitti ve yetişmedi. Üçüncüyü 12.000 basacağız, Zekeriya’nın [Sertel]<span class="dip"><a class="_idFootnoteLink" href="#footnote-225-36" id="footnote-225-36-backlink">36</a></span> kanaatine göre, mecmua yirmi beş bine bile çıkabilir, fakat yavaş yavaş, diyor. Ben çok meşgulüm. Bu ayın on beş ile yirmisi arasında Ankara’ya geleceğim ve yılbaşından sonra döneceğim.    </p>
			<p class="paragraf ParaOverride-5">Şimdilik bu kadar. Eşe dosta selam, gözlerinden, yanaklarından, dudaklarından hasretle öperim sevgili karıcığım.    </p>
			<p class="paragraf ParaOverride-5">Filiz’in hastalığı hakkında tafsilat ver, kinin verirsen günde 3 komprime verilir.    </p>
			<p class="paragraf ParaOverride-7">Kocan    </p>
			<p class="paragraf ParaOverride-7">Sabahattin Ali    </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-34-backlink" id="footnote-225-34">34</a>	Yedi <a id="idIndexMarker-164"/>Meşale topluluğunun kurucularından, edebiyat tarihçisi, eleştirmen, yazar ve şair, Sabahattin Ali’nin en yakın arkadaşlarından biri olan Cevdet Kudret, uzun yıllar boyunca Ali ailesinin en büyük destekçilerinden biri olmuştur.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-35-backlink" id="footnote-225-35">35</a>	<a id="idIndexMarker-161"/>Niyazi Berkes’in eşi. <a id="idIndexMarker-160"/><a id="idIndexMarker-159"/><a id="idIndexMarker-158"/>Ankara Üniversitesi DTCF’de Felsefe Bölümü’nde çalışmıştır.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-36-backlink" id="footnote-225-36">36</a>	Hukuk eğitiminin ardından Sorbonne Üniversitesi’nde sosyoloji eğitimi gördü. <span class="CharOverride-6" xml:lang="en-US">Tasvir-i Efkâr’</span>da başlayan gazetecilik hayatı eşi Sabiha Sertel’le çıkardıkları gazete ve dergilerle devam etti.</p>
				</div>
			</div>
		</div>
	</body>
</html>