<html xmlns="http://www.w3.org/1999/xhtml">
	<head>
		<title>1-48</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">    </p>
			<p class="paragraf ParaOverride-7"> (tarihsiz)    </p>
			<p class="_0">    </p>
			<p class="paragraf ParaOverride-5">Sevgili Karıcığım,<span class="dip"><a class="_idFootnoteLink" href="#footnote-225-13" id="footnote-225-13-backlink">13</a></span>     </p>
			<p class="_0">    </p>
			<p class="paragraf ParaOverride-5">Sana fena bir haber vereceğim. Bugün muayene edildim. Sapasağlam asker olduğuma dair rapor verdiler. Salih amcamın mektubu filan fayda vermedi. On beş yirmi gün sonra <a id="idIndexMarker-303"/>İstanbul’a hep beraber geleceğiz. Ben raporun neticesini alıncaya kadar daha birkaç gün kalacağım. Sen sakın kimseye asker olacağımı söyleme. Yalnız senden bir ricam var. Hemen radyocuya git, askere gideceğimi, bunun için taksitleri ödeyemeyeceğimi ve askerde iken icraya verse bile para alamayacağını söyle. İsterse radyoyu geri alsın. Peşin olarak verdiğimiz 30 liranın on lirasını da bağışlayalım. Anten de onların olsun. Razı olurlarsa ne âlâ. Olmazlarsa hava alırlar. İstersen bu mektubu da göster. Allah aşkına bu işi ben gelmeden hallet. Sonra Süha’yı<span class="dip"><a class="_idFootnoteLink" href="#footnote-225-14" id="footnote-225-14-backlink">14</a></span> gönderip Kâmuran’dan<span class="dip"><a class="_idFootnoteLink" href="#footnote-225-15" id="footnote-225-15-backlink">15</a></span> bütün paraları aldır. Sakın ev kirası verme. Beni bekle. Ama hiç müteessir olma, ne yapalım, bu geçidin de atlatılması lazım imiş, bir gün evvel olduğu belki hakkımızda hayırlıdır. Beni seviyorsan üzülme. Ben de çok müteessirim fakat bu teessürümün daha çoğu senin müteessir olacağını düşünmektendir. Beni nakliye sınıfına ayırdılar. Yani asker olup harbe gidersek pek o kadar ateş altına gitmeyeceğiz. Buna da şükür. Mektubumu alınca hemen söylediğim şeyleri yap ve bana bir mektup yazarak o gün “saat 6’dan evvel” postaya at ki çarşamba günü benim elime gelsin. Adres şudur: “<a id="idIndexMarker-300"/>İstanbul, <a id="idIndexMarker-299"/>Yeni Kitapçı’dan Sabahattin Ali. <a id="idIndexMarker-298"/>Ankara Caddesi Numara 85”    </p>
			<p class="paragraf ParaOverride-5">Benim birtanecik, sevgili karıcığım. Bu mektubu yazarken ne halde olduğumu görsen bana acırsın. Fevkalade perişan bir haldeyim. Beni ancak senin teselli edici mektubun canlandıracak. Sakın ihmal etme. Gözlerinden, yanaklarından, dudaklarından binlerce defa öperim. Süha’nın gözlerinden öperim. Süha’nın imtihanının sonuna kadar Ankara’da kalacağımızı sanıyorum.    </p>
			<p class="paragraf ParaOverride-7">Kocan    </p>
			<p class="paragraf ParaOverride-7">Sabahattin Ali    </p>
			<p class="_0">    </p>
			<p class="paragraf ParaOverride-5">Dün ve evvelsi gün annenlerde idim. Hepsi iyiler, selamları var. Gözlerinden öpüyorlar.    </p>
			<p class="_0">    </p>
			<p class="paragraf ParaOverride-7">S.A.    </p>
			<p class="resim"><span><img alt="19b.jpg" class="_idGenPageitem-29" src="image/19b_fmt.jpeg"/></span>    </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-13-backlink" id="footnote-225-13">13</a>	Sabahattin Ali, 1937’nin ilk aylarında askere gittiğine göre mektubun yazılış tarihi 1937’nin başları olmalıdır.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-14-backlink" id="footnote-225-14">14</a>	<a id="idIndexMarker-302"/>Süheyla Conkman, Sabahattin Ali’nin kız kardeşi. Aile içinde “Süha” olarak çağrılmıştır.  </p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-15-backlink" id="footnote-225-15">15</a>	Sabahattin Ali’nin babasının kuzeni <a id="idIndexMarker-301"/>Hayri Başotaç’ın kızı.</p>
				</div>
			</div>
		</div>
	</body>
</html>