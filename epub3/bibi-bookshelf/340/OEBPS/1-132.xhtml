<html xmlns="http://www.w3.org/1999/xhtml">
	<head>
		<title>1-132</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">    </p>
			<p class="paragraf ParaOverride-7">13. III. 1948    </p>
			<p class="_0">    </p>
			<p class="paragraf ParaOverride-5">Çok sevgili karıcığım,    </p>
			<p class="_0">    </p>
			<p class="paragraf ParaOverride-5">Bin bela ile bir haftada <a id="idIndexMarker-30"/>İstanbul’a gelebildim. <a id="idIndexMarker-29"/>Kızılcahamam ile <a id="idIndexMarker-28"/>Düzce arasında, yani <a id="idIndexMarker-27"/>Bolu Dağı ile <a id="idIndexMarker-26"/>Gerede havalisinde pek perişan olduk. Kara saplanıp gece dağ başlarında şoför mahallinde uyuduk, az daha donuyorduk. Üstelik <a id="idIndexMarker-25"/><a id="idIndexMarker-24"/>İzmit Dağı’nı da kar sarmış, buradan geçerken makas, yani yay kırdık. Demirci Çingeneler bulup üstünkörü bir tamirle yola devam edebildik. Nihayet <a id="idIndexMarker-23"/>İstanbul’a geldik ama şimdi de tamir peşinde koşuyorum. Sana mektubu biraz geç yazıyorum, resimleri bekledim. Hakikaten vaziyetimizin bir kısmını ve çamurların mahiyetini bunlardan anlardın. Mamafih senin Filiz’le olan resimlerin müthiş sükse yaptı. Bunu yazmak doğru değil ya. Artık fiyakadan yanına varılmaz. Hatta birisi seni gösterip “Kızınız bu mu?” diye sordu. Ben de “Hayır, ablamdır,” dedim. Neyse, havalar düzelip yollar açılıncaya kadar ister istemez <a id="idIndexMarker-22"/>İstanbul’da kalıp çalışacağız. Bakalım iş çıkacak mı, kazanabilecek miyiz. Yarın Kadıköy tarafına geçip bütün gün ev arayacağım. Mehmet Ali <a id="idIndexMarker-21"/><span class="CharOverride-6">Zincirli Hürriyet</span>’i çıkarmaya çalışıyor, fakat hiçbir matbaa basmıyor. Bir yerde ümit var, onu bekliyor. Sana Aliye Hanımlar, Siret, Mehmet Ali hepsi selam ediyorlar, Müzehher, <a id="idIndexMarker-20"/>Vâlâ Hanım da çok çok selam ediyorlar. Sen mektubu Adaletlere [Cimcoz] yaz, idarehaneye pek uğramıyorum, elime geç geçer. Adresi tekrar aşağıya yazıyorum.    </p>
			<p class="paragraf ParaOverride-5">Binlerce defa ve hasretle yanaklarından, gözlerinden öperim sevgili karıcığım.    </p>
			<p class="_0">    </p>
			<p class="paragraf ParaOverride-7">Kocan    </p>
			<p class="paragraf ParaOverride-7">S. Ali    </p>
			<p class="_0">    </p>
			<p class="paragraf ParaOverride-8">Sabahattin Ali    </p>
			<p class="paragraf ParaOverride-8"><a id="idIndexMarker-19"/>Mehmet Ali Cimcoz eliyle    </p>
			<p class="paragraf ParaOverride-8"><a id="idIndexMarker-18"/>İstiklal Caddesi 447/2    </p>
			<p class="paragraf ParaOverride-8"><a id="idIndexMarker-17"/>Beyoğlu / <a id="idIndexMarker-16"/>İstanbul    </p>
		</div>
	</body>
</html>