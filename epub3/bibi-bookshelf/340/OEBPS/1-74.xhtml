<html xmlns="http://www.w3.org/1999/xhtml">
	<head>
		<title>1-74</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">    </p>
			<p class="paragraf ParaOverride-7">24. VIII. 1944    </p>
			<p class="_0">    </p>
			<p class="paragraf ParaOverride-8">Sevgili Aliye’ciğim,    </p>
			<p class="_0">    </p>
			<p class="paragraf ParaOverride-5">Artık herhalde yerleşmişsindir. Pencerelere koyduğum siyah kâğıtlar karartmada işine yaramıştır. Artık eylül geldiği için Ankara’nın sıkıntılı devri geçti demektir. Ne yapıyorsun? Muvaffaklar<span class="dip"><a class="_idFootnoteLink" href="#footnote-225-29" id="footnote-225-29-backlink">29</a></span> ne âlemde? Pertev [Naili Boratav]<span class="dip"><a class="_idFootnoteLink" href="#footnote-225-30" id="footnote-225-30-backlink">30</a></span>, Niyazi [Berkes]<span class="dip"><a class="_idFootnoteLink" href="#footnote-225-31" id="footnote-225-31-backlink">31</a></span> filan asker olmuşlar. Bizim temsiller iyi gidiyor. Fakat fuar karanlık, temsilden çıkar çıkmaz karanlıkta mektebe geliyoruz. <a id="idIndexMarker-212"/>İzmir’in geçen seneki kadar neşesi yok. Sıcaklar da insanı deli edecek. Bu yüzden iki üç kilo daha zayıfladım. Gece sıcaktan uyuyamıyorum. Pencereyi açsam sivrisinek doluyor. Cibinlik alayım desem 40 lira, ne ise, galiba 15 Eylül’de askerim. Belki Ankara’ya, belki <a id="idIndexMarker-213"/>Çankırı’ya gideceğim. Allah kerim.    </p>
			<p class="paragraf ParaOverride-5">Sen nasılsın? Keyfin yolunda mı? Sevgilim, Filiz’im nasıl? Onun bir fotoğrafçıda, hiç olmazsa vesikalık bir resmini çıkartıp gönder. Kendinin de bir resmini yolla. İkinizi de fevkalade göreceğim geldi. Ben yazları seyahate alıştığım için, uzun zaman <a id="idIndexMarker-214"/>İzmir’de kalmak beni sıkmaya başladı. Cici’yi <a id="idIndexMarker-215"/>Hayvanat Bahçesi’nden aldınız mı? Sakın İpek Hanım’ı yanınıza almadan gitmeseydiniz. Hele sepet ve çuval olmadan onu eve getirmeniz imkânsızdır. Ben götürürken neler çektiğimi unutmadım.    </p>
			<p class="paragraf ParaOverride-5">Bana ahvaliniz hakkında mufassal mektuplar yaz. Bu pazar sabahı ev sahiplerine telefon edeceğim, bir aksilik çıkmazsa görüşürüz. Filiz de telefona gelirse sesini duyarım.    </p>
			<p class="paragraf ParaOverride-5">Şimdilik bu kadar, senin, Filiz’in yüz binlerce defa gözlerinizden, yanaklarınızdan öperim. Seni ayrıca binlerce defa kucaklar, dudaklarından sıkı sıkı öperim, birtanecik karıcığım.    </p>
			<p class="_0">    </p>
			<p class="paragraf ParaOverride-7">Kocan    </p>
			<p class="paragraf ParaOverride-7">Sabahattin Ali    </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-29-backlink" id="footnote-225-29">29</a>	Sabahattin Ali ve ailesinin <a id="idIndexMarker-202"/>Ankara’daki yakın arkadaşlarından avukat <a id="idIndexMarker-203"/>Muvaffak Şeref ve eşi <a id="idIndexMarker-204"/>Rebia Şeref. Sabahattin Ali, İkinci Dünya Savaşı nedeniyle ikinci kez askere çağrıldığında <a id="idIndexMarker-205"/>Muvaffak Şeref’le birlikte Büyükdere’de askerlik yapmıştır.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-30-backlink" id="footnote-225-30">30</a>	Sabahattin Ali “canım biraderim” dediği <a id="idIndexMarker-206"/>Pertev Naili Boratav ile 1927’de tanışmıştır. Aralarında ki dostluk hiç bozulmamış, Boratav ailesi yıllar boyu Aliye ve Filiz Ali’nin en büyük destekçisi olmuştur. 1940’lı yıllarda Behice Boran ile <span class="CharOverride-6" xml:lang="en-US">Yurt ve Dünya </span>dergisini yayımlayan <a id="idIndexMarker-207"/>Pertev Naili Boratav, başkanı olduğu Halk Edebiyatı kürsüsü kapatılınca yurtdışına gitmiş, ABD, <a id="idIndexMarker-208"/>Almanya ve Fransa’da çalışmıştır.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-31-backlink" id="footnote-225-31">31</a>	Chicago Üniversitesi’nde toplumbilim çalışmalarını tamamladıktan sonra <a id="idIndexMarker-209"/><a id="idIndexMarker-210"/><a id="idIndexMarker-211"/>Ankara Üniversitesi DTCF’de doçent olarak göreve başladı. Solculuk ve komünistlikle suçlanarak 1948’de görevine son verildi. </p>
				</div>
			</div>
		</div>
	</body>
</html>