<html xmlns="http://www.w3.org/1999/xhtml">
	<head>
		<title>1-58</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">    </p>
			<p class="paragraf ParaOverride-7">18. VII. 1944    </p>
			<p class="paragraf ParaOverride-7">Ankara    </p>
			<p class="_0">    </p>
			<p class="paragraf ParaOverride-5">Sevgili Aliye,    </p>
			<p class="_0">    </p>
			<p class="paragraf ParaOverride-5">Mektubun oldukça geç geldi. Seni de, Filiz’i de çok merak ettim. Az kalsın kampa telefon edecektim. Orada telefon olmadığını söylediler. Sonra kampta yer olmadığını Rebia<span class="dip"><a class="_idFootnoteLink" href="#footnote-225-20" id="footnote-225-20-backlink">20</a></span> [Şeref] söylemişti. Giremediğinizi tahmin ediyordum. Ne ise, anneannenin yanında rahat iseniz ehemmiyeti yok, fakat hiç olmazsa on beş gün kadar kampa girebilirseniz iyi olur. Dönüş biletini aldınız mı? Ayın kaçı için aldınız? Bütün bunları bana <a id="idIndexMarker-251"/>İzmir’e yaz. Senin mayoyu buradan kiminle gönderebilirim? Posta ile göndersem kıymetinden çok para eder. Sen orada güzel bir şey al. Filiz’in sıhhatine dikkat et, her gün sabah akşam derece koy ve derecelerini bana yaz. Burada <a id="idIndexMarker-250"/>Eckstein<span class="dip"><a class="_idFootnoteLink" href="#footnote-225-21" id="footnote-225-21-backlink">21</a></span> idrarda bir şey bulamadı. Ciğerleri de temiz olduğuna göre ehemmiyetli bir hastalık olmasa gerek. Fakat sonbahara kadar iyice kendini toplamazsa önümüzdeki sene mektebe gitmesi doğru olmaz. Münevver’in<span class="dip"><a class="_idFootnoteLink" href="#footnote-225-22" id="footnote-225-22-backlink">22</a></span> nikâhlandığına memnun oldum. Allah mesut etsin. Onun da Cevdet’in<span class="dip"><a class="_idFootnoteLink" href="#footnote-225-23" id="footnote-225-23-backlink">23</a></span> de gözlerinden öperim. Anneannen, Kemal,<span class="dip"><a class="_idFootnoteLink" href="#footnote-225-24" id="footnote-225-24-backlink">24</a></span> annen, baban ne âlemdeler, hiç bahsetmiyorsun. Onlardan haber ver. Ben camları kâğıtladım. Bu perşembe günü, yani ayın yirmisinde Balıkesir’e, oradan <a id="idIndexMarker-248"/>Edremit-<a id="idIndexMarker-247"/>Ayvalık üzerinden <a id="idIndexMarker-246"/>İzmir’e gidiyorum. Bir Ağustos’ta <a id="idIndexMarker-245"/>İzmir’de olacağım. Mektubunu ona göre yaz, mesela Yirmi Sekiz Temmuz’da falan. <a id="idIndexMarker-244"/>İzmir’e gider gitmez mektup bulayım.    </p>
			<p class="paragraf ParaOverride-5">Ankara sıcaklardan berbat bir halde. Şu son haftada dayanılmaz sıcaklar oldu. <a id="idIndexMarker-243"/>Edremit daha sıcaktır ama, <a id="idIndexMarker-242"/>Ayvalık ve <a id="idIndexMarker-241"/>İzmir’de her gün denize gireceğim. Yazı falan yazamıyorum. Sinirlerim hâlâ düzelmedi. Son on beş günde dört beş kilo kaybetmişim (73 kilo geliyorum), fakat seyahatte herhalde düzelirim. Hele deniz asabıma çok iyi tesir eder. Ben ev kirasını vereceğim, mümkün olursa elektrik hesabını da keseceğim. Sana <a id="idIndexMarker-240"/>İstanbul’da para lazım olursa ne kadar lazım olduğunu <a id="idIndexMarker-239"/>İzmir’e yaz, ben oradan yollarım. Aylığı oraya getirteceğim. Yalnız döndükten sonra ay başına kadar Ankara’da lazım olacak parayı da hesap et, onu da yollayayım. Benim On Beş Eylül’de bir buçuk ay için askere alınmam ihtimali kuvvetlendi. O takdirde Ankara’ya ancak Cumhuriyet Bayramı’nda dönebileceğim demektir. (Askerliğim Ankara’ya çıkarsa tabii başka...)    </p>
			<p class="paragraf ParaOverride-5">Şimdilik bu kadar. Hasretle senin, Filiz’in gözlerinizden, yanaklarınızdan öperim. Diğer büyüklerin ellerinden, küçüklerin gözlerinden öperim, soranlara selam, sevgili karıcığım.    </p>
			<p class="_0">    </p>
			<p class="paragraf ParaOverride-7">Sabahattin Ali    </p>
			<p class="_0">    </p>
			<p class="paragraf ParaOverride-8"><a id="idIndexMarker-238"/>İzmir’deki adresim:     </p>
			<p class="paragraf ParaOverride-8">Sabahattin Ali    </p>
			<p class="paragraf ParaOverride-8"><a id="idIndexMarker-237"/>İnönü Tramvay Caddesi No. 205    </p>
			<p class="paragraf ParaOverride-8">Bay <a id="idIndexMarker-236"/>Sırrı Sanlı<span class="dip"><a class="_idFootnoteLink" href="#footnote-225-25" id="footnote-225-25-backlink">25</a></span> eliyle    </p>
			<p class="paragraf ParaOverride-8"><a id="idIndexMarker-234"/>Karataş    </p>
			<p class="paragraf ParaOverride-8"><a id="idIndexMarker-233"/>İzmir    </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-20-backlink" id="footnote-225-20">20</a>	<a id="idIndexMarker-252"/>Muvaffak Şeref’in eşi, hukukçu. </p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-21-backlink" id="footnote-225-21">21</a>	Nazi zulmünden kaçıp 1935’te Türkiye’ye gelen ve Anadolu’yu adım adım dolaşıp birçok hastalığı tedavi eden, <a id="idIndexMarker-249"/>Ankara Numune Hastanesi’nde Çocuk Kliniği şefi olarak çalışan Alman doktor.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-22-backlink" id="footnote-225-22">22</a>	Aliye Ali’nin dayısının kızı.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-23-backlink" id="footnote-225-23">23</a>	Münevver Hanım’ın eşi.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-24-backlink" id="footnote-225-24">24</a>	Aliye Ali’nin genç yaşta ölen kardeşi.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-25-backlink" id="footnote-225-25">25</a>	<a id="idIndexMarker-235"/>İzmir’de öğleden sonraları yayımlanan <span class="CharOverride-6" xml:lang="en-US">Halkın Sesi</span> gazetesinin sahibi.</p>
				</div>
			</div>
		</div>
	</body>
</html>