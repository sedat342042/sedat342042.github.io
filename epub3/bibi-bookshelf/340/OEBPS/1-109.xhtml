<html xmlns="http://www.w3.org/1999/xhtml">
	<head>
		<title>1-109</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">    </p>
			<p class="paragraf ParaOverride-7">14. XI. 1947    </p>
			<p class="_0">    </p>
			<p class="paragraf ParaOverride-8">Çok Sevgili Aliye,    </p>
			<p class="_0">    </p>
			<p class="paragraf ParaOverride-5">Şu malum “<a id="idIndexMarker-105"/>Adaleti Tahkir” davasında<span class="dip"><a class="_idFootnoteLink" href="#footnote-225-56" id="footnote-225-56-backlink">56</a></span> sorgu hâkimi nihayet evrakı Ağır Ceza Mahkemesi’ne vermiş ve tevkifime karar çıkmış. Bu davada ilk celsede beraat edeceğime emin olmakla beraber, o zamana kadar haksız yere yatırılmak istemediğim için hemen bugün <a id="idIndexMarker-103"/>İzmir civarına seyahate çıkıyorum. Mahkeme gününde ve saatinde <a id="idIndexMarker-102"/>İstanbul’da hazır bulunacağım. Çünkü adaletin tecellisinden eminim.    </p>
			<p class="paragraf ParaOverride-5">Siz hiçbir şeyi merak etmeyin. Elinizde bir miktar paranız olacaktı. Benim işim uzarsa Haluk’a<span class="CharOverride-8"> </span>[Yetiş] gazete adresine mektup yazın, bir çaresini bulur, size istediğiniz miktarı gönderir. Nerelerde seyahat ettiğimin anlaşılmaması için size gittiğim yerlerden mektup yazmayacağım, fakat merak etmeyin, acı patlıcanı kırağı çalmaz.    </p>
			<p class="paragraf ParaOverride-5">Siz kendinize bakın, Filiz’i iyi besle. Arkadaşlar temyizdeki işle alakadar olmakta devam etsinler. Başka yazacak bir şey yok. Senin ve Filiz’in daktilo ile yazılmış mektuplarınızı aldım. Başımdaki bu işleri de Süha’ya yaz. Ben onlara 25 lira gönderttim.    </p>
			<p class="paragraf ParaOverride-5">Şimdilik allahaısmarladık. Gelecek günler her halde güzel olacaktır, üzülmeyin. Senin ve Filiz’in gözlerinizden, yanaklarınızdan, dudaklarınızdan milyonlarca defa öperim. Arkadaşlara selam.    </p>
			<p class="paragraf ParaOverride-7">Kocan    </p>
			<p class="paragraf ParaOverride-7">Sabahattin Ali    </p>
			<p class="_0">    </p>
			<p class="paragraf ParaOverride-8">Filiz’im, ruhum, birtanem,    </p>
			<p class="_0">    </p>
			<p class="paragraf ParaOverride-5">Sana uzun yazamayacağım, sen beni merak etme, bol yemek ye ve iyi çalış. Hasretle gözlerinden öperim canım.    </p>
			<p class="paragraf ParaOverride-7">Baban    </p>
			<p class="paragraf ParaOverride-7">S. Ali    </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-56-backlink" id="footnote-225-56">56</a>	<a id="idIndexMarker-104"/><span class="CharOverride-6" xml:lang="en-US">Merhumpaşa</span>’nın 26 Mayıs 1947 tarihli ilk sayısında yayımlanan “Adalet Koridorları ’nda” başlıklı yazısında adliyenin manevi şahsiyetini tahkir ettiği gerekçesiyle açılan dava sonucunda S. Ali hakkında tutuklama kararı verilmiştir.</p>
				</div>
			</div>
		</div>
	</body>
</html>