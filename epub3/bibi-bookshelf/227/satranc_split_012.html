<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>satranc</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="calibre1">

				<h1 class="baslik" id="calibre_toc_10">VIII</h1>
				<p class="normal">30 Eylül</p>
				<p class="normal">Don Sandalio’nun bir takıntısı olduğunu sanıyorum. Sağlığıyla çok meşgul galiba çünkü nefes almakta zorlanıyor. Kimi zaman yakındığı, lanet ettiği oluyor. Ama kim bir şey söylemeye cesaret edebilir ona? Bazen baygınlık geçirir gibi oluyor.</p>
				<p class="normal">- Oynamayalım artık isterseniz... dedim.</p>
				<p class="normal">- Hayır, hayır -diye karşılık verdi-; ben bırakmam.</p>
				<p class="normal">“Kahraman oyuncu!” dedim içimden. Hemen arkasından da ekledim:</p>
				<p class="normal">- Niçin birkaç gün evde istirahat etmiyorsunuz?</p>
				<p class="normal">- Evde mi? dedi. Daha kötü olur!</p>
				<p class="normal">Gerçekten, bence de böylesi daha kötü olurdu. Evde? Evi nerde? Evin içinde ne var? Kim oturuyor orada?</p>
				<p class="normal">Çeşitli bahanelerle oyun sürelerini kısalttım ve “Sağlığınıza dikkat edin Don Sandalio!” dedim yanından ayrılırken. “Teşekkür ederim!” diye karşılık verdi ve kesinlikle bilmediği adımı eklemedi.</p>
				<p class="normal">Benim Don Sandalio’m dernekte satranç oynayan Don Sandalio değil, ruhumun derinliklerindeki Don Sandalio; hiç peşimi bırakmayan, her yerde beni izleyen Don Sandalio; düşlerimde o var, neredeyse onunla birlikte acı çekiyorum.</p>
				

</div>

<div class="calibre2" id="calibre_pb_23"/></body>
</html>