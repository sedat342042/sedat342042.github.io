<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ALTINCI_BOLUM.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="ALTINCI_BOLUM.html" xml:lang="tr-TR">
    <div class="story">
      <p class="bolum-ad-"><span class="bolum-ad-" style="font-size:1em;" xml:lang="tr-TR">Altıncı bölüm</span></p>

      <p class="bolum-ad--2--sat-r"><span class="bolum-ad-" style="font-size:1em;" xml:lang="tr-TR">İlk gizli buluşma</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever röportajımız sırasında zaman zaman “Teybi kapatın, şimdi söyleyeceklerimi yazmayın” demişti. Uyarısını dikkate alarak bunlara gazetede yer vermedik. Tutumumuz Ersever’in güvenini kazanmamızı sağladı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bir ara, “Size bir olay anlatacağım. Gazetede de yazabilirsiniz. Ancak kesinlikle haberde benim adım geçmeyecek” dedi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Şu bilgileri verdi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Yaklaşık üç ay önce Mersin limanına Kuzey Irak’a götürülmek üzere Seylan çayı getirildi. Çaylar buradan karayoluyla Habur sınır kapısına götürüldü. Kapıda gümrük memurları tarafından yapılan kontrol sırasında poşetteki çaylardan kuşku duyuldu. Tahlil yapıldı. Ekspertiz raporlarıyla bunların Seylan çayı olmadığı, piyasada satılmayan en döküntü çay yaprakları ile Tekel depolarındaki radyasyonlu çaylar olduğu saptandı. Değiştirme Mersin gümrüğünde yapılmıştı. Bazı arkadaşlar olayın üzerine gitti. Ancak bakanlık olayı kapattı!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Seylan çayını Mersin gümrüğünde radyasyonlu çaylarla değiştiren kişi, Kürdistan Yurtseverler Birliği’nin (KYB) Türkiye temsilcisi Serçil Kazas’tır. Yani Celal Talabanî’nin sağ kolu, kendi halkını dolandırıyor!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Sadece çayda hile yapmıyorlar. Avrupa’dan Kuzey Irak’a yardım malzemesi olarak gönderilen giyim eşyalarını da Mersin’de değiştiriyorlar. Kuzey Irak’a bizim bitpazarlarındaki döküntü elbiseler gönderiliyor. Hatta bu giysilerin çoğu döküntü olmasına rağmen Kuzey Irak’ta satılıyor!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İşte size bir başka ilginç olay daha; sigara kâğıdı ambargo kapsamındadır. Habur’da bu konuda hep güçlük çıkarılır. Örneğin Kürdistan Birlik Partisi’nin Türkiye temsilcisi Hayrullah Ahmed’in getirdiği sigara kâğıtları beş aydır kapıda bekletiliyor. Ama Kazas’ın getirdikleri rahatça giriyor! Ankara’da Jandarma Genel Komutanlığı’ndaki bazı generaller devreye girerek Kazas’a kolaylık sağlıyorlar.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever’e “Hangi subaylar?” diye soruyorum. Yüzüme bakıyor, henüz güvenmediği belli. “İaşe ve ikmal işlerine kimler bakıyorsa onlar” demekle yetiniyor.</span></p>

      <p class="basl-k-2"><span class="duyuru-bold" xml:lang="tr-TR">Paranın bir kısmı Türk yetkililere</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever, Kazas’ın Türkiye hükûmeti tarafından kendisine tanınan bazı ayrıcalıkları da istismar ettiğini söylüyor:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Hükûmet Kuzey Irak’tan gelecek kişiler için Kürt temsilcisine bir gün için beş kişilik vize olanağı sunmuş. Kazas bu vizeleri satıyor. Kişi başına 300 dolar alıyor! Bedava vermesi gereken vizeyi halkına parayla satıyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bu işlerden dolayı o kadar çok para kazanıyor ki, paranın bir bölümünü Türkiye’deki görevlilere dağıtıyor. Belki de bunlar ortaktır, araştırın. Kazas’ın istemediği personel hemen yerinden edilir. Örneğin Habur sınır kapısında pasaport polisi olarak görev yapan soyadını anımsamıyorum Satım diye bir komiserin görevden alınmasını Kazas istedi. İstek dakikasında yerine getirildi. Buralarda büyük paralar dönüyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Habur gümrüğünde yaşanan bir başka olay, elektronik dinleme araçları kaçakçılığıdır. Kazas’ın yardımcısı Fethi Haşim’in, Habur kapısından elektronik malzeme adı altında ‘böcek’ diye tabir edilen son model dinleme cihazları geçirdiğini öğrendik. Kapı dedektöründen geçerken ne olduğu anlaşılmasın diye aletler amyantlı kâğıtlara sarılmış. Ancak bu dinleme cihazları gümrük memurları tarafından ele geçirildi. Türkiye’ye girişine ya da Türkiye’den alındığına ilişkin bir belgenin olmaması üzerine mala el kondu. Bakanlıktan gelen talimat üzerine olay kapatıldı, malların geçişine izin verildi! Dikkat edin, dinleme cihazları Kuzey Irak’a niçin sokuluyor? Bu aletler kimlerin? Araştırın bunları...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Serçil Kazas konusunda yetkilileri uyardık. Bu adam yıllarca Londra’da yaşadı. Eşi İngiliz. Kayınpederi de çok karışık bir adamdır. İngiliz servisinden olduğu söyleniyordu. ‘Kazas yeni kurulacak Kürt hükûmetinde maliye bakanı olacak’ deniyor. Adamın yıldızı her geçen gün parlatılıyor. Bizimkiler ise hâlâ uyuyor. Kimin eli kimin cebinde, bizimkilerin haberi yok!”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever, Celal Talabanî ile onun Türkiye temsilcisi Serçil Kazas’tan nefret ediyordu. Bize anlattıkları doğru muydu acaba? Söylediklerini Kuzey Iraklı bir Kürt lidere ilettik. Doğruladı. Ersever’in anlattıkları 9 haziran tarihli</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’ta “Kuzey Irak Kürdü’ne çay kazığı” başlığıyla yayımlandı. Tabiî Ersever adı haberde hiç geçmedi.</span></p>

      <p class="basl-k-2"><span class="duyuru-bold" xml:lang="tr-TR">Barda buluşuyoruz</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever, Serçil Kazas’ı hedef alan haberin</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’ta çıkmasına çok sevinmişti. Sevinmesine neden olan bir başka olay ise, haberde adının hiç geçmemesiydi. Bize yavaş yavaş güven duymaya başlamıştı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Aradan bir süre geçince Ersever’i telefonla aradım. Biraz kızgındı:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Anladım ki, sizinle bizim dillerimiz çok farklı. Terminolojimiz ayrı. Röportajda bazen öyle sözcükler kullanmışsınız ki, bu beni Türk Silahlı Kuvvetleri içinde çok güç duruma sokar.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Zaten</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’a konuştuğum için arkadaşlardan çok tepki aldım. Biraz moralim bozuldu. Arkadaş, siz de bizim çevrelerde ne kadar kötü tanınıyorsunuz. Herkes sizin vatan haini olduğunuzu söylüyor. Kuşkusuz bu bizim arkadaşların hatası, yazdıklarınızı okumuyorlar. Aslında, inan, devlet bile sol grupları tanımaz. Kimin neyi savunduğunu bilmez. Sadece devlette üç beş kişi bu olayların ayrıntılarıyla farkındadır. Onlara da yetki verilmez!”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bana da, “Kontrgerillacı bir kişiyi akladığım için” eleştiri yapıldığını söyledim. “Tamam görüşelim” dedi. Ancak büroya gelemeyeceğini, dışarıda buluşabileceğimizi söyledi. Kabul ettim.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Saat 14.00’te gazetenin önüne çıkacaktım, görüşeceğimiz yere yürüyecektim. Arkadaşıyla beni takip edeceklerdi...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Öyle yaptım. Belirlenen saatte bürodan çıkıp yürüdüm. Gazeteye yakın bir bara girdim. Beş dakika sonra Ersever ile yanındaki arkadaşı (Mustafa Deniz) masaya gelip oturdular.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Merhaba Soner Bey” deyip elini uzattı. Tokalaştık. Mustafa Deniz’le tokalaşırken Ersever, “Telefonda neden öyle konuştuğumu anladınız mı?” diye sordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Herhalde telefonları dinleyenlere mesaj vermek için” diye yanıtladım sorusunu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Soner Bey, şurası bir gerçek ki,</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’a konuştuğum için çok tepki alıyorum. Arkadaşlarım sizle konuştuğum için beni eleştirdiler. İsterseniz bundan sonra büro dışında buluşalım ve yazılmamak üzere sohbet edelim.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Büro dışında görüşecektik. Telefonda kod adıyla konuşacaktık. “Ahmet” diyecektim sadece.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İlk “gizli” görüşmemiz yayımlanan röportaj üzerine konuşmakla geçti. İki taraf da birbirini tanımak istiyordu...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Kitaplarımı okudun mu?” diye sordu.</span></p>

      <p class="duz-yaz-"><span class="italik-yaz-" style="font-size:1em;" xml:lang="tr-TR">Üçgendeki Tezgâh</span> <span class="duz-yaz-" style="font-size:1em;" xml:lang="tr-TR">adlı kitabını henüz okumadığımı ama diğerine göz attığımı söyledim. Bu sözüm üzerine Mustafa Deniz yanımızdan birden kalktı. On dakika sonra geldi. Elinde</span> <span class="italik-yaz-" style="font-size:1em;" xml:lang="tr-TR">Üçgendeki Tezgâh</span> <span class="duz-yaz-" style="font-size:1em;" xml:lang="tr-TR">adlı kitap vardı! “Bunu mutlaka okumalısınız” dedi. Teşekkür edip kitabı aldım.</span></p>

      <p class="basl-k-2"><span class="duyuru-bold" xml:lang="tr-TR">Talabanî kasedi</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever, “Elimde Talabanî’yle ilgili çok önemli bir kaset var. İlgilenmek ister misin?” diye sordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Memnuniyetle” yanıtını verdim.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Biz Kuzey Irak’ta sınır ötesi operasyon yapmışız. Barzanî ve Talabanî bizim hükûmete söz vermişler; bölgelerinden PKK’yı atacaklar. Sınırın o yanında karakollar kuracaklar vesaire... Bizim basın o günlerde Talabanî’yi göklere çıkarıyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İşte bu Talabanî, Türkiye’ye PKK’yı yok edeceğini söylerken aynı tarihlerde Kuzey Irak’ta Süleymaniye Üniversitesi’nin açılışı konuşmasında, PKK’ya nasıl destek verdiklerini, Kürtlerin bir araya gelerek Büyük Kürdistan’ı kuracaklarını söyledi. Size röportajda bunları anlattım. İşte bu konuşmanın kasedini verebiliriz. Üstelik, kasette yaptığı konuşmanın tarihi de yazılı. Nasıl bu kaset Türkiye’yi yerinden oynatır değil mi?” dedi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Hele bir bakalım” yanıtını verdim.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ancak kasedi bedava vermeyeceğini, kasedin Mezopotamya Basın Yayın Şirketi’nin malı olduğunu söyledi. “Biliyorsun Mezopotamya Şirketi’ni bu amaçla kurduk. Biraz para kazanalım ki şirketi yaşatabilelim!”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Özel televizyon şirketlerinde arkadaşlarım olduğunu, birisiyle kendilerini görüştürebileceğimi belirttim. Ersever, “Hemen şimdi değil, kaset Kürtçe, biz onun tercümesini yapalım. Altı Türkçe yazılı olsun. Ondan sonra arkadaşla görüşelim” dedi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Kasedi bir arkadaşıma anlattım. Çok ilgilendi. Binbaşı Ersever’i birkaç kez aradı. Ancak bir türlü yan yana gelmediler.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Aradan aylar geçti. Ertürk Yöndem “Perde Arkası” programında kasedi iki kez yayınladı!..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Kaset Yöndem’in eline nasıl ulaştı acaba? Binbaşı Ersever ile Ertürk Yöndem’in arkadaşlıkları yıllar öncesine dayanıyor. Yöndem bölgeye gittiğinde mutlaka Ersever’e uğruyor. Programları için en büyük yardımı Binbaşı Ersever’den görüyor...</span></p>

      <p class="basl-k-2"><span class="duyuru-bold" xml:lang="tr-TR">Mersin’deki pis tezgâh</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’le yaptığımız “gizli” görüşmeden iki gün sonra</span> <span class="italik-yaz-" style="font-size:1em;" xml:lang="tr-TR">Özgür Gündem</span> <span class="duz-yaz-" style="font-size:1em;" xml:lang="tr-TR">gazetesi sürmanşetten “Pis tezgâh” başlığıyla şu haberi verdi:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Kontrgerillacı Binbaşı Ahmet Cem Ersever büyük kentlerde Kürtlere karşı provokasyon hazırlığı yapıyor. Pilot kent: Mersin.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Jandarma Genel Komutanlığı İstihbarat Grup başkanlığı görevinden, ‘devletin Kürt sorunundaki politikasını çok yumuşak bulduğu için’ istifa eden Kontrgerillacı Binbaşı Ahmet Cem Ersever’in büyük kentlerde Kürtler ile Türkler arasında çatışma çıkarmak amacıyla provokasyon hazırlıklarına başladığı öğrenildi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Provokasyon için pilot bölge seçilen Mersin’de karargâh kurduğu öğrenilen Ersever’in Mersin Valisi Çetin Birmek ile Belediye Başkanı Kaya Mutlu’dan destek gördüğü öne sürüldü. Ersever’in daha çok MHP kökenli militanların örgütlenmesine hız verdiği bildirildi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Faili meçhul cinayetleri yönlendirdiği ve organize ettiği aynı zamanda birçok insanı bizzat öldürdüğü bilinen Binbaşı Ersever’in şu anda MHP’nin 1980 öncesi militanlarını toplayarak kontrgerillanın bir örgütlenme biçimi olan Dinamik Araştırmalar Stratejisi (DAS) oluşturuyor.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever röportajdan önce acaba Mersin’de miydi? Gelen bilgiler Mezopotamya Basın Yayın Şirketi’ni Mersin’de kurduğu şeklindeydi. Ersever devletin bilgisi dahilinde mi üniformasını çıkarmıştı</span><span class="italik-yaz-" style="font-size:1em;" xml:lang="tr-TR">? Aydınlık</span><span class="duz-yaz-" style="font-size:1em;" xml:lang="tr-TR">’a gelip konuşması da bir taktik miydi? Kafamda bu sorular vardı. “Neyse, yakında öğreniriz herhalde” diye düşünmüştüm.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bu arada Ersever’in Kuzey Irak ve Güneydoğu’da görüldüğüne ilişkin de haber gelmişti. Artık emindim. Ersever bir şeyler çeviriyordu. Ama neydi?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Erveser’le ilgili olarak gelen bir başka bilgi ise binbaşının ne yapmak istediği konusunda bizi biraz aydınlatıyordu:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Ersever MHP’lilerden çok, şehit ailelerinin çocuklarıyla ilgileniyor. Ağabeyi öldürülmüş, babası öldürülmüş, yakın akrabası öldürülmüş gençleri bir araya getirmek istiyor!”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Senaryo yavaş yavaş ortaya çıkıyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Telefondaki şahıs (Mustafa Deniz) Hikmet Çiçek’e ne demişti:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Artık şuna kesin inanıyorum. Eskiden askerî ihtilallerle bazı sorunlara çözüm aranıyordu. Ama artık halk ihtilali olur. Bugüne kadar kime el uzattıysa beklentilerinin karşılığını alamayan halk kendisi gelir bu sefer.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever her görüşmemizde benzer sözleri tekrarlıyordu:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“PKK’yla sadece, onların metotlarıyla dağda mücadele edilir. PKK gerillası gibi dağda yaşayacaksın, gerektiği zaman gizlice sınır ötesine geçeceksin ve PKK yok olana kadar böyle savaşacaksın. Devlet bana izin versin böyle bir teşkilat kurayım. Ancak nerede bizde öyle devlet!”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Anlaşılan, Binbaşı Ersever PKK’yla savaşacak bir “halk ordusu” kurma hayaliyle emekli olmuştu...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bu planı ise daha emekli olmadan önce</span> <span class="italik-yaz-" style="font-size:1em;" xml:lang="tr-TR">Tercüman</span> <span class="duz-yaz-" style="font-size:1em;" xml:lang="tr-TR">gazetesinden Ali Öncü’ye anlatmıştı.</span></p>

      <p class="basl-k-2"><span class="duyuru-bold" xml:lang="tr-TR">Anadolu Halk Cephesi</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever röportaj sırasında gazetecilerden sadece</span> <span class="italik-yaz-" style="font-size:1em;" xml:lang="tr-TR">Tercüman</span><span class="duz-yaz-" style="font-size:1em;" xml:lang="tr-TR">’dan Ali Öncü’yü tanıdığını söylemişti:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Biz görevdeyken Ali Öncü bölgeye gelir. Sık sık görüşürdük. Son olarak üniformayı çıkarmadan birkaç hafta önce görüştük. Ali Öncü’yü bölgede her tarafa götürdüm. Herkesle görüştürdüm. Bölgeyle ilgili mart ayında</span> <span class="italik-yaz-" style="font-size:1em;" xml:lang="tr-TR">Tercüman</span><span class="duz-yaz-" style="font-size:1em;" xml:lang="tr-TR">’da bir dizisi yayımlandı...”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever ağzından bir şey kaçırmıştı sanki. Hemen sustu...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Öncü ve mart ayındaki diziyi not defterime kaydettim. Ersever’le görüşmeden sonra</span> <span class="italik-yaz-" style="font-size:1em;" xml:lang="tr-TR">Tercüman</span><span class="duz-yaz-" style="font-size:1em;" xml:lang="tr-TR">’daki yayını aradım. Buldum.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Öncü’nün mart ayında kaleme aldığı dizi oldukça ilginçti:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Öncü “Kontrgerilla gerçeği” başlığıyla beş gün süren bir dizi yayımlamıştı. Gazeteci Öncü, Güneydoğu’da PKK’ya karşı silahlı “mücadele veren” bir örgütün varlığını ortaya çıkarmıştı: Anadolu Halk Cephesi!..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Öncü “Başlarken” adlı sunuş yazısında bakın ne diyor:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Türkiye’de bir süredir kontrgerilla tartışması sürüyor. Ülkemizin Güneydoğu’sunda faili meçhul cinayetler sürüp gidiyor. Bu cinayetlerin arkasında kimler var? Failler neden yakalanmıyor? İçişleri bakanının dediği gibi olaylar hakkında konuşup bilgi vermediği için mi cinayetler ortada kalıyor yoksa devlet el altından cinayetleri işleyenlere sahip mi çıkıyor? Olaylar daha ziyade Batman’da, Silvan’da, Nusaybin’de ve Diyarbakır’da cereyan ediyor. Biz de o bölgeye gidip duyduğumuz bazı bilgilerin doğruluğunu tahkik etmek istedik. Ve gördük ki kontrgerilla denilen örgüt aslında devletten bağımsız olarak çalışan ‘intikam gruplarından’ oluşuyor. Bu grupta yer alanlar kendilerini ‘Anadolu Halk Cephesi’ olarak tanımlıyor. Hedefleri ‘devleti korumak’, Türkiye’nin birlik ve bütünlüğüne zarar veren PKK sempatizanlarını ‘temizlemek’. Anadolu Halk Cephesi reisiyle ilginç bir söyleşi yaptık.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Öncü “Anadolu Halk Cephesi”yle nasıl tanıştığını anlatıyor!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Yaklaşık on üç yıldır gidip geldiğim, gerek halktan gerekse yönetim kesiminden kişilerce çok iyi ilişkiler kurduğum Güneydoğu Anadolu Bölgesi’nde bazen aynı soruyu kendi kendime çok sorduğum oldu. Devlet yanlılarını PKK öldürüyor. Peki son günlerde moda haline gelen ve özellikle PKK yanlısı oldukları alenî olan kişileri kim öldürüyordu? Bu devletin kendini savunma yöntemi olabilir miydi? Kendime bu soruları sorarken yöredeki özellikle devleti seven kesimden bazı kişileri kullanarak etrafa haber saldım. Bu kişilerle konuşmak istediğimi bildirdim. Silopi’de otuz gün süren bekleyişim aslında ümitsizdi. Çünkü kimsenin ‘Bu öldürülmelerin sahibi biziz’ diye karşıma geleceğini ‘Ben kontrgerillayım’ diyeceğini ummuyordum.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ama bir gün Silopi’de kaldığım otelde hiç tanımadığım yaşlı bir adam geldi ve bana şunları söyledi:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">‘Ali Bey oğlum. Akşam hazır ol. Geceyarısı seni alacaklar. Gözlerin bağlı olacak. Yolda soru sormayacaksın. Kimsenin kim olduğunu öğrenmeye çalışmayacaksın. Seni götürecekler. Gittiğin yer Anadolu Halk Cephesi’nin karargâhı olacak. İstediğin soruyu sor. Cevap verecekler. Gönüllü savaşçılar sana yüzleri kapalı olmak üzere resim de çektirecekler. Onların liderleriyle konuşacaksın. Bu arkadaşlar Anadolu Halk Cephesi’nin elemanlarıdır. Ayrıca korkmana gerek yok sana zararları dokunmaz.’</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">PKK militanlarının cirit attığı bir ortamda bu teklifi kabul etmek için deli olmak gerekirdi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Korku dolu ve heyecanlı bir bekleyiş başladı. Odamda yalnız beklerken her tıkırtıda elim belimdeki silaha gidiyordu. Saat 3.30’u gösterirken kapım çalındı. Yüreğimin sesini duyuyordum. Çok korktuğumu söylemezsem yalan söylemiş olurum. Vücudumu garip bir sıcaklık kaplıyor, kanım adeta beynime yoğun bir baskı yapıyordu. Bu ölüm korkusuydu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Karşımda yüzleri poşuyla kamufle edilmiş beş kişi duruyordu. Hepsi tepeden tırnağa silahlıydı. Bazıları köşe başlarını tutarken kapıyı çalan ve bana yaklaşarak biraz Doğu şivesi kokan bir aksanla konuşan biri, ‘Ali Ağabey, seni bizim reis istiyor. Konuşacakmış. Mesajını aldı. Yarım saat-kırk beş dakikalık bir yolumuz var. Yalnız gözlerinizi bağlamamız gerek. Yirmi dakika kadar da seni yayan yürüteceğiz’ dedi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Tüm makine-teyp ve gazetecilikle ilgili aletlerim hazır olduğundan çantamı sırtlayıp ‘Ben hazırım’ dedim. Gözüm bağlandıktan sonra iki kişi koluma girdi. Yaklaşık yarım saat kadar yürüdük. Çantamı bir başkası taşıyordu. İlk anlarda yürümekte zorluk çekiyordum. Sonra alıştım. Yürümemiz bittiğinde kendimi motoru çalışan bir arabanın içinde buldum. Sağda solda motoru çalışan üç oto daha bulunuyordu. Sonra yolculuk başladı. Karanlık bir dünyada yol alıyordum. Ancak otomobilimizin sarsılmasından yolumuzun asfalt değil de dağ yolu olduğunu fark ettim. Yaklaşık bir saat sonra araba durdu. Etraftan Kürtçe ve Türkçe sesler geliyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Burası Anadolu Halk Cephesi’nin karargâhıydı. Gözlerim çözüldüğünde kendimi her tarafı Türk bayraklarıyla bezenmiş bir odada buldum. Karşımda ellerinde otomatik Kalaşnikovlar olan bir grup oturuyordu. Grubun en ortasındaki kişi bir adım öne oturarak: ‘Kardeş ne soracaksan sor. Ben PKK’nın kontrgerilla dediği Anadolu Halk Cephesi’nin lideriyim.’”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Öncü’nün konuştuğu “lider” Ersever’in bize söylediklerinin benzerini anlatıyordu...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Öncü’nün bu yazı dizisini bir görüşmemizde Ersever’in önüne koydum. Güldü. “Ali Öncü iyi senaryo yazıyor!” dedi.</span></p>

      <p class="basl-k-2"><span class="duyuru-bold" xml:lang="tr-TR">Ersever’in kafasındaki örgüt</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever ile Ali Öncü yıllar önce tanışmışlar. Öncü bölgeye her gittiğinde mutlaka Ersever’in yanında kalıyor. “Anadolu Halk Cephesi” adını Ersever bulmuş. Mizanseni ise gazeteci Öncü yazmış! Tabiî “reis” Binbaşı Ersever’di. “Reis”in çevresindeki “militanları” ise JİTEM elemanlarıydı...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever, “Ali Öncü’yle o görüşmeyi yaptığımda üniformam üzerimdeydi. Mecburen öyle konuştuk. Ancak daha sonra emekli olduktan sonra Ali Öncü’yle röportaj yaptık. Sizden önce ilk</span> <span class="italik-yaz-" style="font-size:1em;" xml:lang="tr-TR">Tercüman</span><span class="duz-yaz-" style="font-size:1em;" xml:lang="tr-TR">’a konuştum. Ancak yayımlamadılar” diyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Öncü’nün “Kontrgerilla gerçeği” dizisine dönelim. Çünkü gerçekten de Ersever ve ekibi böyle bir örgüt kurmak istiyorlardı. Acaba Ersever bu nedenle mi emekli olmuştu?..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Anadolu Halk Cephesi” olmasa da böyle bir kontrgerilla örgütünün bölgede faaliyette olduğunu biliyordum. Bu örgüt adını bazen “Türk İntikam Tugayı”, bazen de “Osmanlı Türk İntikam Tugayı” olarak duyuruyordu. Bu örgütün elemanlarının kimler olduğu konusunda fazla bilgi yoktu. Zaten bugüne kadar örgüt üyesi kimse yakalanmamıştı! Kuşkusuz devletle “çok sıcak ilişkisi” vardı. Örgütün eski MHP’lilerden ve itirafçılardan meydana geldiği söyleniyordu. Hepsi tetikçiydi.</span></p>

      <p class="basl-k-2"><span class="duyuru-bold" xml:lang="tr-TR">İstihbaratçının not defteri</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’in Ali Öncü’yle yaptığı ve</span> <span class="italik-yaz-" style="font-size:1em;" xml:lang="tr-TR">Tercüman</span><span class="duz-yaz-" style="font-size:1em;" xml:lang="tr-TR">’ın yer vermediği yazı dizisi geç de olsa yayımlandı. 8 ağustos da “İstihbaratçının not defteri” başlığıyla verilmeye başlandı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Gazeteci Öncü “Anadolu Halk Cephesi” lideriyle ikinci kez bir araya gelip görüşme yapmıştı!.. Ancak Öncü, bu kez mizansen yapmadan anlatıyordu:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Binbaşı Cem Ersever’le sohbet şeklinde geçen röportajımızı Silopi’nin ücra bir yerinde yaptık. Ben sordum, o cevapladı. Otomuz Cizre’nin son evini geride bırakırken yan tarafımızda büyük bir homurtu ve bir an önce denize ulaşabilme telaşıyla akan Dicle Nehri adeta bize el sallıyordu. Binbaşı Cem Ersever emekli ikramiyesiyle peşinatı yatırıp aldığı otomobilin direksiyonunda büyük bir gururla oturuyordu. Binbaşı Ersever’le beraber son yamacı çıktığımızda sol tarafımızda bütün heybetiyle Cudi göründü.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ancak röportaj</span> <span class="italik-yaz-" style="font-size:1em;" xml:lang="tr-TR">Tercüman</span><span class="duz-yaz-" style="font-size:1em;" xml:lang="tr-TR">’da yayımlanınca Ersever küplere bindi.</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’taki röportajı için hakkında soruşturma başlatılmıştı. Sıkışık olduğu böyle bir dönemde</span> <span class="italik-yaz-" style="font-size:1em;" xml:lang="tr-TR">Tercüman</span><span class="duz-yaz-" style="font-size:1em;" xml:lang="tr-TR">’ın da yayına başlamasını “Bana provokasyon yapıyorlar” diye değerlendiriyordu. Üstelik boy boy fotoğrafları. Ersever fotoğraf çektirmemeye özen gösteriyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever hemen Ali Öncü’yü aradı. Ali Öncü diziden Ersever’in adını hemen çıkardı. Dizinin ikinci günü “Ersever’in yerini bugünkü yazımızda adı bizde saklı bir başka istihbaratçı alıyor” diye açıklama yapıldı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever, Ali Öncü’ye, özellikle fotoğrafını yayımladığı için çok kızmıştı. Ersever,</span> <span class="italik-yaz-" style="font-size:1em;" xml:lang="tr-TR">Tercüman</span> <span class="duz-yaz-" style="font-size:1em;" xml:lang="tr-TR">yayınını “Artık konuşma” mesajı olarak yorumladı. Ancak bu yoruma rağmen, 8 ağustosta Ali Öncü daha önce söylediklerini hem de fotoğraflı yayımlayınca Binbaşı Ersever bu kez ağustos ayında arka arkaya</span> <span class="italik-yaz-" style="font-size:1em;" xml:lang="tr-TR">Panorama, Turkish Daily News</span> <span class="duz-yaz-" style="font-size:1em;" xml:lang="tr-TR">ve</span> <span class="italik-yaz-" style="font-size:1em;" xml:lang="tr-TR">Tempo</span><span class="duz-yaz-" style="font-size:1em;" xml:lang="tr-TR">’ya röportajlar verdi!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever “Artık konuşma” mesajları verenlerin üzerlerine gidiyordu...</span></p>

      <p class="basl-k-2"><span class="duyuru-bold" xml:lang="tr-TR">Yanıtsız kalan mektup</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’le yaptığımız “gizli” görüşmelerde bir şeyler yaptığının ipuçlarını yakalayabiliyordum. Ancak ne olduğunu hâlâ öğrenemiyordum.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever’in faaliyetleri konusunda az da olsa bir şeyler duyuyordum: 9 haziran 1993 tarihinde Jandarma Genel Komutanlığı İstihbarat Bakanlığı’na mektup yazmıştı, psikolojik propaganda konusunda görev bekliyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’in bu mektubu göndermesindeki amaç Jandarma Genel Komutanlığı’ndan izin almaktı. “Devlet düşmanlarıyla mücadeleyi basın-yayın yoluyla sürdürmek istiyorum” diyordu.</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’ta çıkan röportajın tepkisini de öğrenmek istiyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ancak Jandarma Genel Komutanlığı, Ersever’e hiç yanıt vermemişti. Kırılmıştı Ersever; yine de boş durmuyordu...</span></p>

      <p class="basl-k-2"><span class="duyuru-bold" xml:lang="tr-TR">Müsteşar yardımcılığı teklifi</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">18 temmuz 1993 tarihli</span> <span class="italik-yaz-" style="font-size:1em;" xml:lang="tr-TR">Aydınlık</span> <span class="duz-yaz-" style="font-size:1em;" xml:lang="tr-TR">gazetesinin manşeti şöyleydi: “Devlet terörüne müsteşarlık.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Haberde, “Güneydoğu’da görev yapan güvenlik güçlerinin yapılanmasında önemli değişiklikler yapılacağı öğrenildi. Güneydoğu’da savaşacak ‘özel kuvvetler’in, İçişleri Bakanlığı bünyesinde düşünülen ‘Güvenlik Müsteşarlığı’ ya da diğer adıyla ‘Terör Müsteşarlığı’ kapsamında örgütleneceği bildirildi. Yeniden yapılanma ‘Gayri nizamî harp’ esaslarına göre gerçekleştirilecek” deniyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Haberde devletin “Ersever’in programı”nı kabul ettiği belirtiliyordu. Kürt sorununun çözümü konusunda devlet Ersever’in önerilerini kabul etmiş görünüyordu...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">O günlerde Ersever, TBMM Başkanı Hüsamettin Cindoruk’la yan yana geliyordu. Askerlerden umduğunu bulamayan binbaşı sivillerden medet umuyordu! Görüşmelerinde Cindoruk’un Ersever’e birtakım vaatleri olmuştu. Ancak bu vaatler sonraki günlerde de “vaat” olmaktan ileri gitmiyor. Örneğin Cindoruk, Ersever’e, “Terörle mücadele konusunda bir müsteşarlık kurulacak. Sana müsteşar yardımcılığı görevi verilecek” demişti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ancak bu müsteşarlık, basındaki tepkiler nedeniyle kurulamamıştı. Ersever’e göre bu müsteşarlığın kurulmasını</span> <span class="italik-yaz-" style="font-size:1em;" xml:lang="tr-TR">Aydınlık</span> <span class="duz-yaz-" style="font-size:1em;" xml:lang="tr-TR">önlemişti:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Siz haber yaptınız, siyasî liderlerden, milletvekillerinden tepki demeçleri alıp yayımladınız. Bunlar koalisyon ortağı SHP’yi çok etkiledi, baskı yaptılar hükûmete. Türkiye’de hükûmetler basından çok etkileniyor. Aslında 1987 yılında bu özel birliklerin kurulmasını ilk önce, rahmetli Diyarbakır Jandarma Asayiş komutanlığı sırasında Korgeneral Hulusi Sayın önermişti. ‘100 bin kişilik özel ordu’ kurulmasını istemişti. Dönemin hükûmeti, kamuoyunda ‘Kontrgerilla kuruldu’ denir endişesiyle öneriyi benimsememişti.”</span></p>

      <p class="basl-k-2"><span class="duyuru-bold" xml:lang="tr-TR">Çiller’in yanıtı</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Terör Müsteşarlığı” kurulamayınca Cindoruk, Ersever’in Başbakanlık’a bağlı bir güvenlik biriminde çalıştırılması için Çiller’e teklif yapıyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ancak Çiller Ersever için, “Bu arkadaşımız basında fazla afişe oldu. Biz onu herhangi bir göreve getirirsek bunu göğüsleyemeyiz. Basın üzerimize fazla gelir. Şimşekleri çekeriz” diyordu.</span></p>

      <p class="duz-yaz--son-paragraf-2"><span class="duz-yaz-" style="font-size:1em;" xml:lang="tr-TR">“Büyük ümitlerle” emekli olan Ersever, ne “Halk Ordusu’nu” kurabiliyor ne de tekrar “devlet hizmetine” dönebiliyordu. Morali iyice bozulmuştu. Görev yaptığı dönemlerde generallere bile kafa tutan, dosyası takdirnamelerle dolu olan, “başarılarından” ötürü para, kol saati ve yurtdışı gezileriyle ödüllendirilen Binbaşı Ersever’in yüzüne artık kimse bakmıyordu...</span></p>

      <p class="duz-yaz--son-paragraf-2"/>
    </div>
  </div>
</body>
</html>
