<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>DOKUZUNCU_BOLUM.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="DOKUZUNCU_BOLUM.html" xml:lang="tr-TR">
    <div class="story">
      <p class="bolum-ad-"><span class="bolum-ad-" style="font-size:1em;" xml:lang="tr-TR">Dokuzuncu bölüm</span></p>

      <p class="bolum-ad--2--sat-r"><span class="bolum-ad-" style="font-size:1em;" xml:lang="tr-TR">Ersever kayboluyor</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">27 ekim günü öğleden sonra CHP eski genel sekreteri Kasım Gülek’le sohbet etmeye gitmiştim. Gazeteye döndüğümde Binbaşı Ahmet Cem Ersever’in avukatı olduğunu söyleyen bir kişinin aradığını söylediler.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Merak ettim ama üzerinde fazla da durmadım. Aradan iki gün geçti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">29 ekim günü gazetenin gece nöbetçisi muhabir Sinan Onuş saat 19.20’de telefonu her zaman olduğu gibi, “Buyurun</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">” diye açıyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Çok iyi Türkçe konuşan sakin bir ses, “Kontrgerillacı Ersever’i infaz ettik. PKK adına arıyorum, sıra Soner’de” deyip telefonu kapatıyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Aynı saatlerde</span> <span class="italik-yaz-" style="font-size:1em;" xml:lang="tr-TR">Sabah</span> <span class="duz-yaz-" style="font-size:1em;" xml:lang="tr-TR">ve</span> <span class="italik-yaz-" style="font-size:1em;" xml:lang="tr-TR">Özgür Gündem</span> <span class="duz-yaz-" style="font-size:1em;" xml:lang="tr-TR">gazeteleri de aranıyor. Meçhul kişi “Türk İntikam Tugayı adına arıyorum, Bitlis Paşa’nın katili Ersever infaz edildi” notunu bırakıyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Diğer gazetelere benden bahsetmemişlerdi.</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’a beni tehdit eden mesajı vermelerinin nedeni kuşkusuz Ersever’le yaptığım “gizli görüşmeleri” bilmeleriydi. Ersever’le 9-14 haziran tarihleri arasında yaptığımız ve yayımladığımız röportaj nedeniyle tehdit edilmiyordum. Öyle olsaydı görüşmeyi birlikte yaptığımız Hikmet Çiçek’i de tehdit ederlerdi. Üstelik röportajın üzerinden dört ay geçmişti. Telefonla arayan şahıs Ersever’le görüştüğümü biliyordu...</span></p>

      <p class="basl-k-2"><span class="duyuru-bold" xml:lang="tr-TR">Yurtdışına kaçmayı düşünüyordu...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever’le ilk günlerdeki görüşmelerimizde yanında Mustafa Deniz vardı. Son birkaç görüşmeye ise Mustafa Deniz’i getirmemişti, Ersever’e Mustafa Deniz’in nerede olduğunu sorduğumda, “Mezopotamya yayıncılık iflas etti. Arkadaşlara para verecek kadar zengin biri değilim. Onu işe yerleştirdim” demişti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’le yaptığımız görüşmelerde takip edilmediğimize emindik. Peki telefondaki şahıs yaptığımız gizli görüşmeleri nereden biliyordu? Beni niçin tehdit ediyordu?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Gazetede bir durum değerlendirmesi yaptık.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever mahkemenin vereceği mahkûmiyet kararından çok korkuyordu. Kendini cezaevine “tıkacaklarını” söylüyordu. “Eğer cezaevine yollamaya kalkışırlarsa yurtdışına kaçarım. Artık hayatımın bundan sonraki dönemini yurtdışında başka bir kimlikle sürdürürüm. Kimse bir daha Ersever’i bulamaz” demişti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bu sözleri de anımsayarak telefondaki şahsın bizzat Binbaşı Ersever olduğunu düşündük. İzini kaybettirmek istiyordu. Belki yurtdışına çıkmıştı bile...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Yine de gazete bürolarına gelen telefonları</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’a haber yaptık.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">1 kasımda Ersever’in avukatı Emin Emir aradı:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Ersever mahkemeden bir gün önce gelecekti. Bana size uğrayacağını söylemişti. Birkaç gündür arıyoruz, nerede olduğunu kimse bilmiyor. Siz bu konuda bir şeyler biliyor musunuz?”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever’in telefon ederek mahkemeden önce bana geleceğini söylediğini ancak aramadığını söyledim. Avukata, “Mahkemeden çekiniyordu, yurtdışına filan gitmiş olmasın?..” diye sordum.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Avukat, “Herhalde izini kaybettirmek istiyor. Benim yorumum da sizinle aynı” dedi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Avukatın bu yanıtı üzerine gazetelere telefon eden kişinin Ersever olduğuna iyice inanmaya başladım...</span></p>

      <p class="basl-k-2"><span class="duyuru-bold" xml:lang="tr-TR">Postadan gelen nüfus cüzdanı</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">3 kasım günü masama oturmuş haber yazarken görevli arkadaş postadan Soner Yalçın adına gelmiş bir zarf uzattı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Zarfın içinden beyaz bir kâğıt arasına konmuş Binbaşı Ersever’in nüfus cüzdanı çıktı!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ankara Şehirlerarası Otobüs Terminali’nden postalanan zarfın üzerinde 28 ekim 1993 tarihi vardı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İlk bakışta zarfın üzerinin kimin tarafından yazıldığı belli olmasın diye, sol elle kaleme alındığını düşünmüştük. Dikkatimizi çeken bir diğer konu adresteki “Mithatpaşa” adının “Mittatpaşa” diye yazılmış olmasıydı; “h” harfi yerine “t” harfi kullanılmıştı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Hikmet Çiçek durumu Binbaşı Ersever’in avukatı Emin Emir’e bildirdi. Avukat büroya geldi. Gene Ersever’in izini kaybettirmek için “bu numaralara” başvurduğunu düşünüyordu. Biz de aynı görüşteydik. Avukat Emin Emir zarfın üzerinin Türkçe bilmeyen veya az bilen daha çok Arapça, Farsça’dan anlayan bir kişi tarafından yazılmış olabileceğini söyledi. Tespiti bize ilginç geldi. Ancak üzerinde durmadık. Çünkü Ersever Arapça biliyordu. Artık emin olduk; izini kaybettirmek istiyordu.</span></p>

      <p class="basl-k-2"><span class="duyuru-bold" xml:lang="tr-TR">Üçgenin ilk köşesi: Elmadağ</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Tarih 5 kasım 1993. Gazetede sabah gündemini yapıyoruz. Binbaşı Ersever’in avukatı Emin Emir telefonla beni arıyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Hayrola” deyip telefonu aldım. Avukat donuk bir sesle “Ersever’in cesedi bulundu” dedi...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Elleri arkadan bağlı, ağzı bantlı, kafasına bitişik atışla iki kurşun sıkılı cesedi Ankara-Elmadağ çıkışındaki kireç fabrikası arazisine bırakılmıştı. Sabah cesedi fabrikada çalışan bir işçi bulmuştu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’in cesedini kayınbiraderi Emekli Hava Pilot Albay Koray Gökçek teşhis etmişti. Vücudunda darp izi yoktu. Boş kovan bulunmamıştı!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Adlî Tıp’ta yapılan otopsi sonucunda Ersever’in muhtemelen 1 kasımı 2 kasıma bağlayan gece öldürüldüğü tespit edilmişti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İlk bilgileri aldıktan sonra telefonu kapattım. Çok ilginçtir, aklıma birden “Telemen olayı” geldi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İbrahim Telemen silah kaçakçısıydı. 1979 yılının şubat ayı sonlarında gazeteci-yazar Uğur Mumcu’yu telefonla aramış, “Beni öldürecekler. Sizinle konuşmak istiyorum. Elimde belgeler var” demişti. Uğur Mumcu’ya bir de ihbar mektubu göndermişti. Mektupta yeraltı dünyasıyla ilgili ipuçları vardı. Ayrıca bazı isimler de vermişti. Mumcu ve Telemen görüşmeye karar verirler. Ancak 31 mart 1979 günü Telemen kalmakta olduğu İstanbul’daki Opera Oteli’nin yedinci katından bazılarına göre atlayarak ölür, bazılarına göre ise atılarak öldürülür!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Benim bu olayda Telemen’i anımsamamın nedeni, kuşkusuz “Çok şey bilen” bir kişinin daha öldürülmesiydi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Telemen sadece bir mektup yazmıştı. Konuşsa kim bilir yeraltı dünyasıyla ilgili neler neler anlatacaktı...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever de bildiklerinin çok az bir bölümünü anlattı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ya hepsini anlatsaydı!..</span></p>

      <p class="basl-k-2"><span class="duyuru-bold" xml:lang="tr-TR">Cinayete ilişkin ipuçları</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Gazetede yeniden bir durum değerlendirmesi yaptık. Binbaşı Ersever’i kim öldürmüştü?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Katiller ne kadar profesyonel olurlarsa olsunlar, her cinayette mutlaka bir iz bırakırlar. Ersever cinayetinde de bir açık vermişlerdi:</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’ı arayan kişi “Sıra Soner’de” demişti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Neden “sıra Soner’de”ydi?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever bazı gazetecilerle de gizli görüşmeler yapıyordu. Ancak bu gazeteciler çalıştıkları yayın organlarında “dişe dokunur” bir şeyler yazmıyorlardı. Belki de Ersever onlara önemli şeyler anlatmıyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ancak Binbaşı Ersever nedenini anlatmakta zorluk çektiğim bir nedenle Yeşil kod adlı Ahmet Demir ile DYP milletvekili adayı Mehmet Yazıcıoğulları’nın işlediği cinayetleri söylemişti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever bununla da kalmamış kendisinin bizzat örgütlediği tetikçi itirafçıları anlatmaya başlamıştı. Üstelik bu kontrgerilla çetelerinin silah ve uyuşturucu kaçakçılığı yaptıklarını da birer birer ortaya dökecekti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever’in cesedi bulununca aklıma hemen Yeşil kod adlı kontrgerilla elemanı geldi. Zaten Ersever de söylemişti: “Yeşil Ankara’daymış, beni arıyormuş!”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Niçin peşindeydiler? Ersever’in bana haber sızdırdığını öğrenmişler miydi? Ersever, kontrgerilla çetesinin cinayetlerini yazdığımda, “Beni iyi saklayamamışsın. Haberi benim verdiğimden kuşkulanabilirler. Gazetede arada sırada beni kötüleyen yazılar yaz” demişti...</span></p>

      <p class="basl-k-2"><span class="duyuru-bold" xml:lang="tr-TR">Tanıdığı kişiler tarafından öldürüldü</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Sıra Soner’de” demelerinin nedeni kuşkusuz yazdığım haberlerdi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’i daha fazla bilgi vermemesi için mi öldürmüşlerdi?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Şurası kesindi: Binbaşı Ersever tanıdığı kişiler tarafından öldürülmüştü. Aksi halde, Ersever’i yakalamak çok zordu. Çok iyi silah kullanıyordu. Bir çatışmada yedi mermili tabancayla yedi kişiyi öldürebileceğini söylüyordu. Tanımadığı kişilere çatışmadan teslim olması söz konusu olamazdı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever mahkeme günü olan 26 ekimden önce ele geçirilmişti. Otopsi raporuna göre cinayetin yetmiş iki saat önce işlendiğini düşünürsek, Ersever kendisini kaçıran kişilerin elinde bir süre sağ olarak kalmıştı. Sorgulanmıştı. Gazetede bunları konuşurken cinayetin sırrını bir tek kişinin çözebileceğine karar verdik: Mustafa Deniz.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Avukat Emin Emir’i aradık. Ersever’in arkadaşlarından kimse ortalıkla gözükmüyordu. Avukat, Mustafa Deniz’i de bir iki aydır görmüyordu. “Herhalde artık Ersever’le birlikte değiller. ‘Mustafa Deniz ağabeyinin yanında kalıyor’ diye bir bilgi gelmişti bana da” dedi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Kafamda “Acaba Ersever’i tuzağa Mustafa Deniz mi düşürdü?..” diye bir kuşku belirdi. Belki Ersever’in cenaze töreninde Mustafa Deniz’i görebilirdik...</span></p>

      <p class="basl-k-2"><span class="duyuru-bold" xml:lang="tr-TR">Cenazede olay</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ankara Kocatepe Camii’nin yolunu tuttuk. Ersever’in cenazesi öğle namazında camiye getirilecekti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever için askerî tören yapılacaktı. Cami avlusunda gözümüze ilk çarpan isimler: İçişleri Bakanı Nahit Menteşe, Millî Savunma Bakanı Mehmet Gölhan, Emniyet Genel Müdürü Mehmet Ağar, İçişleri eski bakanı İsmet Sezgin, Jandarma Genel Komutanlığı Kurmay Başkanı Korgeneral Çetin Haspişeren, TBMM Millî Savunma Komisyonu Başkanı Baki Tuğ, MGK Genel Sekreterliği Toplumla İlişkiler Başkanlığı (TİB) eski başkanı Emekli Tümgeneral Hilmi Şengün ile Jandarma Genel Komutanlığı’ndan bazı subaylar...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’in cenaze töreni bir anda tepki gösterisine dönüştü. Yaklaşık elli kişilik bir grup, cenazenin askerler tarafından taşınmasını, “Mücahidini korumayan devleti ne yapalım!..” diye engellemeye çalıştılar.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bu grup Ersever’in tabutunu çevreleyerek cenazeyi top arabasına kendileri taşımak istedi. Askerlerin karşı çıkması üzerine tabutun başında sert bir tartışma başladı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Cenazeyi taşımakta ısrar eden grup, bir subayın “Askerlerin taşıması daha şerefli olur” demesi üzerine, “Biz şerefsiz miyiz? Siz sağlığında koruyamadınız. Bunların hesabını soracak bir kişi çıkmayacak mı? Biz ona karşı son görevimizi yapacağız, tekbirlerle kaldıracağız” diye tepki gösterdiler.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bunun üzerine tabut yaklaşık 20 metre kadar askerler ve bu gruptan insanlar tarafından karışıklık içinde taşındı. Daha sonra tepkiciler arkaya geçtiler ve cenazeyi top arabasına kadar askerler taşıdı. Yürüyüş sırasında, “PKK Meclis’te”, “Kana kan intikam”, “Şehitler ölmez”, “Ersever’i PKK öldürmedi” sloganları atıldı. Son slogan ise kuşkusuz çok ilginçti...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever’in cenazesi Cebeci Asrî Mezarlığı’nda toprağa verildi.</span></p>

      <p class="basl-k-2"><span class="duyuru-bold" xml:lang="tr-TR">“Beni sağ yakalamak istiyorlar”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Cenaze törenine katılan yüksek rütbeli bir jandarma subayı, “Cem, tongaya basmayacak kadar zeki biriydi. Onu çok güvendiği biri ele geçirmiş olmalı” yorumunu yaptı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Cami avlusuna biriken çok kişi subayla aynı görüşü paylaşıyordu. Ersever cinayeti PKK eylemine benzemiyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Zaten aynı gün KURD-HA’nın Düsseldorf bürosundan bir açıklama yapıldı: “ERNK çevresinden aldığımız bilgiler Ersever cinayetini PKK’nın işlemediği yolundadır.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Öte yandan Anadolu Ajansı, Ersever’in PKK tarafından öldürüldüğünü ileri sürdü. Ajansın elinde hiçbir belge ve bilgi olmadan abonelerine alelacele böyle bir haber geçmesi çok kişiyi hem şaşırttı, hem düşündürdü! Aynı gün İçişleri Bakanı Nahit Menteşe Ersever’i PKK’nın öldürdüğünü söyledi!..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Hayri Birler,</span> <span class="italik-yaz-" style="font-size:1em;" xml:lang="tr-TR">Turkish Daily News</span><span class="duz-yaz-" style="font-size:1em;" xml:lang="tr-TR">’da 18 ağustos 1993 tarihinde Binbaşı A. Cem Ersever’le röportaj yapmıştı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Gazeteci Birler de Ersever’le sık sık buluşup sohbet ediyordu. Hayri Birler, Ersever’in cesedi bulunduktan sonra Ersever’in daha önce anlattığı bir olayı 6 kasımda yazdı:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Ersever takip edildiğini söylemişti; ‘Evvelsi gün apartmandan çıktım, arabaya binip motoru çalıştırdım. Bir arabanın beni takip ettiğini fark ettim. İçinde üç kişi vardı. İkisi önde, biri arkada oturuyordu. Sıhhiye’ye kadar sürdüm, arkamdaydılar. Ulus’a yöneldim, hâlâ arkamdaydılar. Aydınlıkevler’e gittim, arkamda yakın takipteydiler. Oradan Cebeci’ye döndüm, peşimi bırakmıyorlardı. Kim oldukları belli değildi, ama ne yaptıkları açıktı. Üzerimde silahım vardı. Hava kararıyordu. “Beni sağ yakalamak istiyorlar” diye düşündüm. “Ne olacaksa olsun” diyerek trafiğin olmadığı Tuzluçayır-NATO yoluna sapmaya karar verdim. Aracımı bir müddet sürdüm, sonra U dönüşü yaparak üzerlerine sürdüm, kaçtılar.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Tahmini doğru çıkmıştı, Ersever’i sağ yakalamak istiyorlardı. Sorgulanacaktı. Öyle de oldu. 26 ekimde kayboldu, otopsi raporuna göre 1 veya 2 kasımda öldürüldü.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Nasıl sağ yakalandı? Kim nerede sorguladı. Neden infaz edildi? Soruları çoğaltmak mümkün. Şurası bir gerçekti, Ersever çok önemli sırlar taşıyordu. İşte bazıları:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">– Güneydoğu’daki faili meçhul cinayetler;</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">– JİTEM’in uyuşturucu ve silah kaçakçılığı;</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">– Bölgedeki yabancı istihbarat birimlerinin faaliyetleri;</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">– Devletin Barzanî ve Talabanî’yle ilişkileri;</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">– Ordu içindeki MHP örgütlenmesi;</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">– Devletin özel savaş alanındaki bütün istihbarat bilgileri;</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">– Kontrgerillanın örgütlenmesi ve faaliyetleri...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’in cesedi bulunduktan sonra</span> <span class="italik-yaz-" style="font-size:1em;" xml:lang="tr-TR">Milliyet</span> <span class="duz-yaz-" style="font-size:1em;" xml:lang="tr-TR">gazetesi şu manşeti atmıştı: “Çok şey bilen subay öldürüldü!”</span></p>

      <p class="basl-k-2"><span class="duyuru-bold" xml:lang="tr-TR">Cem Ersever’in eşi susuyor</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Yıldız Ersever, kocası Güneydoğu’da görev yaparken kızıyla birlikte hep Ankara Anıttepe’deki Jandarma lojmanlarında oturmuştu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’in Türk Silahlı Kuvvetleri’nden ayrılmasına karşı çıktı. Ancak uzun bir süredir kocasıyla ilişkisi zaten iyi değildi. Söz dinletemezdi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever, aldığı emekli maaşının hepsini eşine ve kızına gönderiyordu. Gönderiyordu, çünkü emekli olduktan sonra da evinde oturmuyordu. Yıldız Ersever istihbaratçı kocasına artık nerede olduğunu sormayacak kadar deneyim sahibiydi. Tek amacı kızına iyi bir öğrenim olanağı sunmaktı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’in cesedi bulunduktan sonra, Yıldız Hanım evinin kapılarını basın mensuplarına kapattı. Sadece</span> <span class="italik-yaz-" style="font-size:1em;" xml:lang="tr-TR">Aydınlık</span> <span class="duz-yaz-" style="font-size:1em;" xml:lang="tr-TR">muhabiri Sinan Onuş, Yıldız Ersever’den birkaç cümle alabildi. Yıldız Ersever şunları söyledi:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“En son 7 ekimde gördüm. Maaşını bırakıp gitti. Bir daha da görmedim, biz bir şey bilmiyoruz. Her şeyi gazetelerden öğreniyoruz. Kocamın ağzı çok sıkıydı, sonra neden gazetelere konuştu bilmiyorum.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bugüne kadar ne Jandarma Genel Komutanlığı’ndan ne de Emniyet’ten kendisine soru sorulmadığını ifade eden Yıldız Ersever, “Kimse gelip bize soru sormadı. Devletimize güveniyoruz, katilleri mutlaka yakalayacaktır” diye konuştu.</span></p>

      <p class="basl-k-2"><span class="duyuru-bold" xml:lang="tr-TR">Üçgenin ikinci köşesi: Polatlı</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">2 kasım günü Polatlı’nın Avcılar köyü yakınlarında yirmi beş-otuz yaşlarında, uzun boylu, zayıf, saçlarının ön bölümü seyrek, uzun burunlu bir erkek cesedi bulundu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Beş gün sonra cesedin Binbaşı Ersever’in yakın arkadaşı Mustafa Deniz’e ait olduğu anlaşıldı. Ersever’in cesedi bulunduktan sonra Mustafa Deniz de teşhis edilmişti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Soruşturmayı yürüten subay, “İki ölüm arasında gün farkı yok, saat farkı olabilir” dedi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mustafa Deniz elleri arkadan bağlı, şakağına tek kurşun sıkılarak öldürülmüştü. Ersever cinayetinde olduğu gibi olay yerinde mermi çekirdeği ve boş kovan yoktu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ağabeyi Mehmet Deniz Manisa’dan çağrıldı. Cesedin kardeşine ait olduğunu söyledi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mehmet Deniz ile gazeteciler arasında şöyle bir konuşma geçti:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">– Kardeşiniz kaç yıldır sizden ayrı yaşıyordu?</span></p>

      <p class="duz-yaz-"><span class="italik-yaz-" style="font-size:1em;" xml:lang="tr-TR">–</span> <span class="duz-yaz-" style="font-size:1em;" xml:lang="tr-TR">Mustafa hemen hemen üç dört senedir bizden ayrı Ankara’da yaşıyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">– Askerliğini yaptıktan sonra mı Ankara’ya geldi?</span></p>

      <p class="duz-yaz-"><span class="italik-yaz-" style="font-size:1em;" xml:lang="tr-TR">–</span> <span class="duz-yaz-" style="font-size:1em;" xml:lang="tr-TR">Evet. Askerliğini Güneydoğu’da yapmıştı. Arada bir misafir olarak bize geliyordu. Kısa sürelerle bizimle kalıyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">– Geçimini nasıl sağlıyordu?</span></p>

      <p class="duz-yaz-"><span class="italik-yaz-" style="font-size:1em;" xml:lang="tr-TR">–</span> <span class="duz-yaz-" style="font-size:1em;" xml:lang="tr-TR">Parasını Emniyet’ten aldığını biliyorum. Ama askerler mi, polis mi veriyordu, bilmiyorum.</span></p>

      <p class="basl-k-2"><span class="duyuru-bold" xml:lang="tr-TR">Çift kimlikli Mustafa Deniz</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mustafa Deniz kimdi?..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ahmet Cem Ersever 5 mart 1993 tarihinde üniformasını çıkarıp emekli olunca, JİTEM’de görev yapan iki sivil memur da birlikte istifa ediyorlar. Bu iki sivil memurdan biri PKK itirafçısı olduktan sonra JİTEM’de memur olarak çalışmaya başlayan Mustafa Deniz’di.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mustafa Deniz itirafçı olduktan sonra kendisine yeni bir kimlik ve nüfus cüzdanı veriliyor. “İhsan Hakan” adını alıyor. Ankara-Çankaya Nüfus Memurluğu’nun kayıtlarına göre, Mustafa Deniz’in adı artık İhsan Hakan olmuştu. İhsan Hakan 19 ocak 1993 tarihinde 1285 kayıt numarasıyla resimli bir nüfus cüzdanına sahip olmuştu! Bu cüzdana göre, Ankara-Çankaya 056-01 cilt, 65 kütük sıra, 01 sıra numarasına kayıtlı Mehmet Emin ve Saliha oğlu, Ankara 11 kasım 1965 doğumluydu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Aslında Mustafa Deniz Ağrı-Doğubeyazıt nüfusuna kayıtlı Deniz ailesinin sekiz çocuğundan biri. Mustafa Deniz, daha dört yaşındayken babası evi terk etmişti. Geçimlerini akrabaları sağlıyordu. Küçük Mustafa sabah ilkokula gidiyor, öğleden sonra ayakkabı boyacılığı yapıyordu. Ortaokul ve lise yıllarında da bu işe devam etti. Doğubeyazıt Lisesi’ni birincilikle bitirdi. İstanbul Üniversitesi Veterinerlik Fakültesi’ni kazandı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İstanbul’da Atatürk Öğrenci Sitesi’nde kaldı. Burada PKK sempatizanlarıyla tanıştı. Arkadaşı Hakan Vural’la birlikte PKK saflarına katılmak için önce Yunanistan’a gitmeye karar verdiler, Meriç Nehri’ni yüzerek Yunanistan’a geçtiler. İltica talebinde bulundular. Atina’daki Lavrion Kampı’na gönderildiler.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mustafa Deniz’in iltica talebi kabul edildi. Ancak Atina’daki bir üniversiteye kayıt yaptırabilmesi için Veterinerlik Fakültesi’nden belge getirmesi isteniyordu. Mustafa Deniz Meriç Nehri üzerinden Türkiye’ye döndü. Fakülteden belgeleri alıp tekrar aynı yolu izleyerek Yunanistan’a geçti. İkinci kez iltica ettiği öğrenilince üniversiteye kayıt yaptırmasında zorluklarla karşılaştı. Bunun üzerine Mustafa Deniz, sahte bir pasaport bularak Yunanistan’dan uçakla Suriye’ye gitti. Bekaa Vadisi’ndeki Mahsun Korkmaz Akademisi’ne ulaştı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bekaa’da eğitim görüyor. Eğitim bitince önce Serhat (Van-Ağrı-Kars) Eyaleti’ne sorumlu olarak atanması kararlaştırılıyor. Ancak deneyimi az olduğu dikkate alınarak tecrübe kazanması için Botan’da (Hakkâri-Siirt-Şırnak) takım komutan yardımcısı olarak görevlendiriliyor. Kırk sekiz kişilik bir grupla Dicle Nehri’nden sandallarla Türkiye’ye geliyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mustafa Deniz, çeşitli silahlı çatışmalara giriyor, köylerde eğitim çalışması yapıyor. Yakalanıyor. Günler süren sorgulamadan sonra itirafçı oluyor. Kırk dokuz sayfalık bir itirafta bulunuyor. İtirafçı olduktan sonra “Heval” kod adını alıyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mustafa Deniz’i sorgulayan bizzat Binbaşı Ahmet Cem Ersever. Ersever, PKK saflarında mücadele edip önemli görevler üstlenmiş kişileri itirafçı yaptıktan sonra JİTEM’e memur olarak alıyordu. Mustafa Deniz akıllı, analiz yeteneği olan bir kişiydi. Ersever, Mustafa Deniz’i hemen “ekibine” dahil etti.</span></p>

      <p class="basl-k-2"><span class="duyuru-bold" xml:lang="tr-TR">İstifa eden ikinci itirafçı kimdi?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mustafa Deniz’in itirafçı olduğu bilinmiyordu. Binbaşı Ersever,</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’a yaptığı açıklamada kendisi emekli olduktan sonra iki sivil arkadaşının da istifa ettiğini söylemişti, o kadar.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bunlardan biri Mustafa Deniz’di, peki diğeri?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mezopotamya Basın Yayın Şirketi’nin iki ortağı vardı: Binbaşı Ersever ile İhsan Hakan. Binbaşı Ersever’in TSK’den ayrılmasından sonra istifa eden iki kişinin Mustafa Deniz ile İhsan Hakan olduğunu düşündük.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mustafa Deniz de öldürüldüğüne göre kilit isim İhsan Hakan’dı! Cinayeti kimlerin işlediğini o bilebilirdi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ancak daha sonra öğrendik ki, Mustafa Deniz itirafçı olup, JİTEM’de çalışmaya başlayınca adını değiştirip İhsan Hakan adını almıştı. Binbaşı Ersever’in ortağı Mustafa Deniz’di.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’le birlikte ayrılan “ikinci kişi”nin kim olduğu henüz yanıtlanmamış bir sorudur.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’le yaptığımız ilk görüşmelerde Mustafa Deniz de vardı. Ancak Ersever’le son buluşmalarımızda Mustafa Deniz artık gelmiyordu. Buluşmalarımızda Ersever, ona iş bulup yerleştirdiğini söylemişti. Ancak Mezopotamya Basın Yayın Şirketi kapandıktan sonra Mustafa Deniz’in Ersever’e çok kırıldığı da ileri sürülüyordu. İşler umdukları gibi gitmemişti...</span></p>

      <p class="basl-k-2"><span class="duyuru-bold" xml:lang="tr-TR">Mustafa Deniz’le gömülen sır</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Genel başkanlığını Muhsin Yazıcıoğlu’nun yaptığı Büyük Birlik Partisi’nin yayın organı</span> <span class="italik-yaz-" style="font-size:1em;" xml:lang="tr-TR">Yeni Hafta</span> <span class="duz-yaz-" style="font-size:1em;" xml:lang="tr-TR">dergisi 22 kasımda Mustafa Deniz’le ilgili olarak şu bilgileri veriyordu:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Ersever tarafından İzmir Emniyet Müdürlüğü’ne Kürtçe mütercim olarak, parttayım çalışmak üzere yerleştirilen Mustafa Deniz 31 ekim günü arandı. Kendisine Ersever’in bir süredir kayıp olduğu ve bu konudan haberdar olup olmadığı soruldu. Mustafa Deniz ise bir süredir kendisinin de Ersever’den haber alamadığını belirtti. Ersever’in kaybından endişe eden yakınları, Mustafa Deniz’e kendisini iyi korumasını ve dikkat etmesini tavsiye ettiler.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Habere göre Binbaşı Ersever, “tutsak” alındığında Mustafa Deniz serbestti!..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mustafa Deniz’in Binbaşı Ersever’e son aylarda kırgın olduğu doğruysa, insan ister istemez düşünüyor; Mustafa Deniz yoksa çift taraflı mı çalışıyordu? Ersever’i pusuya düşüren Mustafa Deniz miydi? Ersever’i öldürenler daha sonra güvenmeyip Mustafa Deniz’i de mi öldürmüşlerdi?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Şurası kesin: Mustafa Deniz, Binbaşı Ersever’in son iki yılında hep yanındaydı. Ersever’in sahip olduğu bilgilerin çoğunu Mustafa Deniz de biliyordu. Eğer yaşasaydı, Ersever’in kimin tarafından öldürüldüğünü de bilebilecekti...</span></p>

      <p class="basl-k-2"><span class="duyuru-bold" xml:lang="tr-TR">Üçgen tamamlanıyor: Kızılcahamam</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">SHP Genel Başkanı Murat Karayalçın’la 31 ekim tarihinde Abant’a giden gazetecilere, jandarmalar genç bir kadın cesedinin fotoğrafını gösterdiler. “Bu kadını öldürüp atmışlar. Bu fotoğrafı gazetenizde yayımlayıp altına da ‘Kimliği meçhul maktul’ diye yazarsanız belki tanıyan birileri çıkar” diyerek fotoğrafı gazetecilere vermek isterler. Gazeteciler fotoğraf ve haberlerle fazla ilgilenmezler. Sıradan bir cinayet olayı diye düşünürler.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’in ve arkasından yakın arkadaşı Mustafa Deniz’in ölümleri gazetelerin birinci sayfalarından verildi. Televizyonlar olaya geniş yer ayırdılar. Özellikle Ankara bu haberle çalkalanmaktaydı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">10 kasım günü gazete manşetlerinde bu kez Binbaşı Ersever’in sevgilisi Mahsune’nin de öldürüldüğü haberi vardı. Ankara’nın 90 kilometre uzağındaki Kızılcahamam TEM otoyolunun Çamlıdere mevkiinde yirmi beş-otuz yaşlarında genç bir kadının cesedi bir hafta önce bulunmuştu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Sol kulağının arkasına yediği sert bir darbe sonucu öldüğü belirtilen genç kadının üzerinden Ulusoy otobüs firması tesislerinde yemek yediğine ilişkin fiş ile telefon kartından başka bir şey çıkmamıştı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Çamlıdere Cumhuriyet Savcısı Nihat Coşkun, “Fişin alındığı işyerine öldürülen kadının fotoğrafı götürüldü, ancak bir sonuç alınamadı. Yine cesetten çıkan telefon kartı da PTT Genel Müdürlüğü’nce incelendi, ancak herhangi bir bulgu elde edilemedi” diyordu gazetecilere. Savcı Nihat Coşkun’a göre Mahsune başka bir yerde profesyonelce öldürüldükten sonra ilçe dışına atılmıştı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ceset bulunduktan sonra kimliği konusunda soruşturma yapılmış, kimlik tespitiyle ilgili Ankara Cumhuriyet Başsavcılığı’na yazı gönderilmişti. Bir sonuç elde edilemeyince, cesedi muhafaza edecek teknik donanım da bulunmadığı için genç kadın gömülmüştü.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’in cesedi bulunduktan sonra araştırma yapan güvenlik kuvvetleri Çamlıdere’de bulunan cesedin, Ersever’in Suriye uyruklu sevgilisine ait olduğunu tespit ettiler. Mahsune de Ersever’le aynı gün ortalıktan kaybolmuştu.</span></p>

      <p class="duz-yaz-"><span class="italik-yaz-" style="font-size:1em;" xml:lang="tr-TR">Üçgendeki Tezgâh</span> <span class="duz-yaz-" style="font-size:1em;" xml:lang="tr-TR">kitabını yazan Binbaşı Ersever ile sevgilisi Mahsune ve iş ortağı, arkadaşı Mustafa Deniz’in cesetleri üçgen oluşturacak şekilde, Samsun, Eskişehir ve İstanbul çıkışlarına bırakılmıştı!</span></p>

      <p class="basl-k-2"><span class="duyuru-bold" xml:lang="tr-TR">Asıl adı: Neval Boz</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ankara Kızılcahamam TEM otoyolunun Çamlıdere mevkiinde cesedi bulunan Mahsune Dguebe, Binbaşı Ersever’in sevgilisiydi. Asıl adı Neval Boz’du. Doğum yeri Antakya’ydı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Neval Boz ilk ve ortaöğrenimini Antakya’da yapıyor. 1987 yılında üniversite sınavlarına giriyor. Kazanamıyor. Birçok Antakyalı arkadaşı gibi Suriye’ye gidip üniversiteyi orada okumak istiyor. Şam Üniversitesi Tıp Fakültesi’ne kaydoluyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Arapça konusunda oldukça zorluk çekiyor. Bu nedenle derslerinde başarısız oluyor. Antakya’da doktorluk yapan dayısını telefonla arayarak, “Dil zorluğu nedeniyle zorlanıyorum. Türkiye’deki tıp fakültelerinden birine yatay geçiş için bana yardımcı olacaklar” diyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Neval Boz Hacettepe Üniversitesi Tıp Fakültesi’ne yatay geçiş yaptırıyor. Yıllardır Arap ülkelerinden Türkiye’ye yatay geçişe izin verilmiyor. Ancak Neval Boz bu engeli kolay aşıyor!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Öğrendiğimize göre Neval Boz Suriye’de öğrenciyken Suriye vatandaşlığına geçiyor. Mahsune Dguebe adını alıyor. Neden geçtiği konusunda ise bilgi edinilemiyor. Yapılan bir yorum, Neval Boz’un Suriye’deki öğrencilik yıllarında Suriye İstihbarat Teşkilatı (Muhaberat) adına ajanlık yaptığı şeklinde. Bir başka yoruma göre ise Neval Boz MİT adına çalışıyordu. İkinci yorum akla daha yakın. Çünkü Neval Boz’un Hacettepe Üniversitesi’ne yatay geçişi, Millî Güvenlik Kurulu Genel Sekreterliği’ne bağlı psikolojik harp örgütü Toplumla İlişkiler Başkanlığı (TİB) bünyesindeki bazı öğretim üyelerinin yardımıyla gerçekleşiyor!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Neval Boz ile Binbaşı Ersever’in ilişkisi nerede, ne zaman başlamıştı? Bu konuda sağlıklı bilgi yok. Ancak Boz ailesi tek çocukları olan Neval’in Binbaşı Ersever’le iki yıldır birlikte yaşadığını biliyor. Bu nedenle de kızlarıyla aralarının açık olduğu belirtiliyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Boz ailesine göre tek kızları Neval tıp öğrenimini Suriye’de tamamladıktan sonra Türkiye’ye geldi. Ailesi Hacettepe Üniversitesi Tıp Fakültesi’ne nakil yaptırmadığını söylüyor. Boz ailesine göre, kızları staj yapmak için Türkiye’ye gelmişti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ailesi “Mahsune Dguebe” adını kızlarına kimin verdiğini de bilmiyor. “Kızımız kesinlikle yazıldığı, söylendiği gibi Suriye vatandaşı değildi. Bunları kim niçin uyduruyor?” diyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Neval Boz Suriye uyruğuna geçti mi?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bu konuda iki görüş var. Birincisi, Suriye’de öğrenciliği sırasında vatandaşlığa geçtiği şeklinde.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İkinci görüşü savunanlar ise konuya çok farklı bir boyut getiriyorlar:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Şu anda Suriye’nin Lazkiye, Şam ve Halep üniversitelerinde 1 760 Türk öğrencisi bulunuyor. Bunların sadece 158’inden Türkiye Dışişleri Bakanlığı’nın haberi vardır. Diğer öğrencilerin kimler olduğunu Türkiye bilmez! Şöyle ki, özellikle Hatay bölgesinden Suudî Arabistan’a her yıl yüzlerce kişi çalışmaya gider. Tahmini bir rakam vermek gerekiyorsa, Suudî Arabistan’da on bine yakın Hataylı vardır. Suriye’de okumak için gidenler de fazla dikkat çekmemek için önce Suudî Arabistan’a giderler. Çünkü Türkiye bu kadar çok öğrencinin Suriye’de bulunmasını istemez. İleride başına Kürt meselesi gibi bir de Arap sorunu çıkacağından korkar. Suudî Arabistan’a giden bu öğrenciler buradan Mısır’a geçerler. Mısır’dan vize alıp Suriye’ye girerler. Neval Boz, Suriye’de değil, Mısır’da “Mahsune Dguebe” adını almıştır. Türk öğrenciler Suriye’de Türk kimliğiyle bulunmazlar. Zaten Neval Boz adına Türk Dışişleri Bakanlığı’nda ‘Suriye’de öğrencidir’ diye bir kimliğe rastlanmamıştır!”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever ile Neval Boz’un ne zaman tanıştıkları konusunda da elde yeterli bilgi yok. Yine söylenenlere göre, Neval Boz Diyarbakır’da tıp stajı yaparken tanıştıkları şeklinde.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Karanlıkta kalan bir diğer konu ise, Binbaşı Ersever ile Neval Boz’un nerede birlikte yaşadıkları.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever emekli olduktan sonra evine birkaç kez uğruyor. O da emekli maaşını bırakmak için. Neval Boz’un ise nerede yaşadığını ailesi bile bilmiyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Peki Binbaşı Ersever ile Neval nerede yaşıyorlardı? İstanbul, İzmir, Ankara, Mersin... Nerede? Bilinmiyor. Binbaşı Ersever’in kitapları, arşivi, belgeleri nerede? Bu konuda kimse bir şey bilmiyor! Gerek jandarmanın oluşturduğu soruşturma ekibi gerekse DGM savcılığı ev konusunu merak bile etmiyor!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’in bir yakın dostuna göre, Ersever İstanbul’da özel bir şirketin güvenlik sorumlusu olarak yirmi gündür çalışıyordu. Arkadaşına göre ev İstanbul’da olabilirdi...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever’in bir diğer yakınına göre ise, Binbaşı Ersever Mersin’e yerleşmek, orada kendi işini kurmak istiyordu. Ona göre ev Mersin’deydi!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Araştırmalarımızdan çıkan sonuç: Ersever’in ailesi, yakın arkadaşları ve Neval Boz’un ailesi “esrarlı evin” nerede olduğunu bilmiyorlardı.</span></p>

      <p class="basl-k-2"><span class="duyuru-bold" xml:lang="tr-TR">Soruşturma sonuçları</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever ile arkadaşlarının ölümüyle sonuçlanan cinayetleri Devlet Güvenlik Mahkemesi (DGM) Başsavcılığı soruşturuyor. Üç dosyayı birleştiren DGM Başsavcılığı soruşturmayı Jandarma Genel Komutanlığı bünyesinde oluşturulan “Tahkikat Komisyonu”yla birlikte yürütüyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Basının yazdığı habere göre,</span><a href="#x1-9"><span class="dipnot-no" style="font-size:0.76em;" xml:lang="tr-TR">1</span></a> <span class="duz-yaz-" style="font-size:1em;" xml:lang="tr-TR">DGM Başsavcılığı Binbaşı Ersever’in bankalardaki mevduatını araştırdı. Çıkan sonuç: Ersever’in üç banka şubesinde 200 bin lira ile 1 milyon lira arasında değişen toplam 1,5 milyon liralık hesabı vardı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Yine basında,</span><a href="#x2-10"><span class="dipnot-no" style="font-size:0.76em;" xml:lang="tr-TR">2</span></a> <span class="duz-yaz-" style="font-size:1em;" xml:lang="tr-TR">“Binbaşı Ersever’in cesedinin bulunmasından önce</span> <span class="italik-yaz-" style="font-size:1em;" xml:lang="tr-TR">Aydınlık</span> <span class="duz-yaz-" style="font-size:1em;" xml:lang="tr-TR">gazetesine postayla gönderilen nüfus cüzdanı ve zarf üzerinde yapılan teknik inceleme tamamlandı. Emniyet yetkililerinden alınan bilgiye göre, teknik inceleme sonucu zarfın üzerindeki yazının Suriye uyruklu Mahsune Dguebe tarafından yazıldığı anlaşıldı” şeklinde yer alan haberler çıktı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Zarfın üzerindeki yazının Mahsune’ye ait olduğu konusundaki bilgilerin ne kadar doğru olduğunu saptayamadım. Binbaşı Ersever’in arkadaşlarına göre: “Madem birlikte kaçırılıp sorgulandılar, o halde neden Mahsune de kafasına sıkılan bir kurşunla öldürülmedi? Neden Mahsune’yi kafasına vurdukları sert bir cisimle öldürdüler? Bize göre, Mahsune ele geçirildiklerini anlayınca kaçmak istedi, o karışıklıkta kazayla öldürüldü.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Eğer olay bu şekilde olduysa zarfın üzerindeki yazı Mahsune’ye ait olamazdı! Emniyet yetkilileri hem soruşturmayı yürütmüyor hem de basına kafa karıştırıcı bilgiler sızdırıyorlardı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bir diğer ilginç olay: Binbaşı Ersever ve arkadaşları için Adlî Tıp merkezinde gerekli çalışmanın yapılmadığıdır.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ancak basında</span><a href="#x3"><span class="dipnot-no" style="font-size:0.76em;" xml:lang="tr-TR">3</span></a> <span class="duz-yaz-" style="font-size:1em;" xml:lang="tr-TR">yer alan bir haber şöyleydi:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Ersever ve arkadaşlarının cesetlerinden alınan kan örneklerinde herhangi bir uyuşturucu maddeye rastlanmadığı açıklandı. Ersever ve arkadaşlarının ilaçlı bir sorgulamadan geçip geçmediklerinin anlaşılması için alınan kan örnekleri, Adlî Tıp merkezinde yapılan inceleme sonucunda gizli servisler tarafından kullanıldığı bilinen soldium pentothal, skopdamin ve fenodiazin gibi uyuşturucu kimyasal maddelere rastlanmadığı belirtildi.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever olayı basında artık küçük haberlerle veriliyordu. Bu haberlerin de ne kadar “sağlıklı” olduğu tartışma götürürdü kuşkusuz!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Benzer bir haber 28 kasım 1993 tarihinde</span> <span class="italik-yaz-" style="font-size:1em;" xml:lang="tr-TR">Nokta</span> <span class="duz-yaz-" style="font-size:1em;" xml:lang="tr-TR">dergisinde yayımlandı. Dergiyi arayan bir şahıs, “vicdanen rahatlamak” için Binbaşı Ersever ve Güneydoğu’daki faili meçhul cinayetler hakkında konuşmak istediğini bildirmişti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Gerçek adı dergide verilmiyordu. “Ali Pınar” takma adını vermişlerdi. İfadesine göre polisti! Ancak şimdi kaçaktı. O da korkuyordu öldürülmekten. Çünkü uzun bir dönem tetikçilik yapmıştı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Ali Pınar” ilginç olaylar anlatıyordu...</span></p>

      <p class="basl-k-2"><span class="duyuru-bold" xml:lang="tr-TR">İtirafçıların güvendikleri kişi Ersever</span></p>

      <p class="duz-yaz-"><span class="italik-yaz-" style="font-size:1em;" xml:lang="tr-TR">Nokta</span> <span class="duz-yaz-" style="font-size:1em;" xml:lang="tr-TR">dergisinin haberine hiç dokunmadan olduğu gibi aktarıyorum:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Ersever JİTEM’i kurduğu sırada, Ülkücü görüşlere fanatizm derecesinde bağlıydı ve bu inançları onu ülkenin başına bela olan PKK harekâtı karşısında örgütlü ve aynı silahlarla savaşan bir örgüt kurmaya götürmüştü. JİTEM jandarmaya bağlı bir istihbarat teşkilatı olarak çalışacak ve kaynağını PKK itirafçılarına dayandıracaktı. Düşmana aynı silahla cevap vermek adına yoğun bir örgütlenme başlamıştı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İtirafçılar JİTEM’in hayat damarı olmuşlardı. Onlar sadece bölgeyi çok iyi tanıyan ve çok iyi Kürtçe konuşan insanlar değillerdi. Aynı zamanda uzun yıllar içinde kaldıkları PKK hareketinin bağlantılarını, gelir kaynaklarını da çok yakından biliyorlardı. Çoğu teslim olduktan sonra koyu birer Ülkücü oluyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İtirafçılar için Cem Ersever en güvenilen insandı. Onlara sahip çıkan, yön veren Ersever’di. Öl dediği zaman ölünür, kal dediği zaman kalınırdı. Çünkü Cem Ersever her eyleme onlarla birlikte giriyor, onlara sahip çıkıyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ahmet Cem Ersever bölgeye emek akıtmış, PKK meselesini uygulamalarla son derece ayrıntılı öğrenmiş bir askerdi. Ancak artık o da çalışmalardan yorgun düşmüş, bu işlerin vurmak kırmakla çözülemeyeceğini kavramıştı. Ona göre, her şeyden önce gidilen yol yanlıştı. Parlamenter sistem bozuktu. Jandarma bu işi çözemedi. Emniyet güçleri merkez dışı çalışmıyordu. Olağanüstü Hal Bölge Valiliği yetersizdi. Her şeyden kötüsü bölgede görevli bulunanların çoğu mevki, şöhret ve maddî çıkar peşindeydi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’in yalnız başına verdiği kelle koltukta uğraşının hiçbir anlamı yoktu. Bunu erken fark eden binbaşı örgütlenmeye karar verdi. Bir ekol oluşturmaya başladı. Elinde itirafçılar olarak tanımlanan büyük bir kaynak vardı. İtirafçılar da onunla aynı görüşteydiler. Bu iş özel bir kontra örgüt tarafından çözülebilirdi.</span></p>

      <p class="basl-k-2"><span class="duyuru-bold" xml:lang="tr-TR">İtirafçı Mete</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever en güvendiği itirafçı İbrahim Babat’la illegal örgütlenmesine başladı. İbrahim Babat kod adı ‘Mete’, PKK içinde uzun yıllar bulunmuş ve gözünün karalığı, ataklığı sayesinde Besta-Uludere-Beytüşşebap asker komutanı olmuştu. Sıradan bir PKK militanı değildi. Aslen Suriye uyruklu bir Kürt’tü. İtirafçı olduktan sonra aşiretinin Türkiye topraklarında kalan bölümü Babatların bölgesinden, Uludere, Şenoba nüfusundan TC vatandaşlığı kimliği almıştı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever, Mete’yle tanıştığı günden itibaren görev anlayışının değiştiğini, ‘PKK meselesine artık daha farklı ve gerçekçi bir gözle bakacağını’ anlamıştı. Devletin bu yetersiz önlemleriyle hiçbir yere varılamayacağını sık sık tartışır olmuşlardı. Bir yandan sıcak savaşın içinde olmak, öte yandan bu savaştan sonuç almamak onları devlete rağmen örgütlenmeye sürükledi.</span></p>

      <p class="basl-k-2"><span class="duyuru-bold" xml:lang="tr-TR">KAP örgütü</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">TİT, Binbaşı Ersever’in üzerinde uzun uzun düşünüp, katılım sağlamaya uğraştığı bir örgüt olarak ortaya çıkmadı. Hemen her gün en yakın arkadaşlarını kaybeden ve sürekli biçimde PKK hedefi olan bölgenin güvenlik görevlileri arasında potansiyel çoktan oluşmuştu. Nitekim önce KAP (Kemalist Asker Polis) adıyla kurmaya çalıştıkları ve hemen dağılan örgüt bu potansiyelin kısa süreli bir yansımasıydı. KAP’tan vazgeçtiler. Çünkü KAP onların devlet gücü gibi algılanmasına yol açıyordu. Ayrıca aralarında sadece emniyetçiler ve subaylar yoktu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Uzun tartışmalardan sonra TİT adının yeniden canlandırılmasına karar verildi. Türk İntikam Tugayı adı artık sadece ve sadece Kürt meselesiyle yan yana duyulacaktı. Bu işlerin çözümü sadece ülkeye gönül vermiş idealistlerin kurduğu bir illegal örgütle sağlanabilirdi. Başta Ersever olmak üzere en yakın arkadaşı ve örgütün kurucularından İbrahim Babat da aynı görüşteydi. İddiaya göre abileri ve gerçek kurucuları emniyet müdürlerinden H.A. da gözü gibi sevdiği Mete’yi koltuğunun altına almıştı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">H.A.’nın önderliğinde Güneydoğu’nun kurtuluşu adına TİT içinde hızla örgütlendiler. Kesinlikle hücre sistemi çalışıyorlar ve üstlerinin ya da tehlikeli bulduklarının fark etmemesi için son derece titiz davranıyorlardı. Şahinler mücadelesi başlayacaktı. PKK ne yapıyorsa aynı yöntemlerle ona cevap verilecekti.</span></p>

      <p class="basl-k-2"><span class="duyuru-bold" xml:lang="tr-TR">Bölge komutanlarından daha yetkiliydi</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever ise çok özel konumunu sürdürmeye devam ediyordu. Binbaşının çok özel konumundan kastedilen, bir asker için oldukça geniş kabul edilebilecek özgürlüktü. Hiç kimseye hesap vermek zorunda değildi. JİTEM grup komutanı olarak, bölge komutanlarından daha yetkili ve onlardan bağımsızdı. Binbaşı Ersever istediği zaman bölgeden ayrılır, istediği zaman döner, istediği zaman doğrudan Eşref Bitlis Paşa’nın yanına çıkardı. Durum hakkında bilgi verdiği tek kişi Eşref Bitlis Paşa’ydı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever’e en yakın kişiler başta yardımcısı Jandarma Yüzbaşısı İsmail Öztoprak olmak üzere, ‘Mete’ kod adlı İbrahim Babat, ‘Mahmut’ kod adlı Adil Timurtaş, ‘Hakan’ kod adlı Mustafa Deniz ve Mahsune’ydi. Mahsune aynı zamanda onun sevgilisiydi. Aralarındaki ilişkiyi bilmeyen yoktu. Ama hiç kimse binbaşıyla böyle bir hassas konuyu konuşabilecek cesarete sahip değildi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">JİTEM çalışmaları ve JİTEM’den bağımsız olarak TİT içi ilişkiler Binbaşı Ersever’in denetiminde yürütülüyordu. Başlangıçta seçilmiş hedefleri öldürmek yerine, caydırıcı olacağı düşünülen sabotaj eylemleri tercih ediliyordu. Diyarbakır Barosu başkanının arabasına bomba yerleştirilmesi,</span> <span class="italik-yaz-" style="font-size:1em;" xml:lang="tr-TR">Yeni Ülke</span> <span class="duz-yaz-" style="font-size:1em;" xml:lang="tr-TR">gazetesinin yakılması gibi döneme göre masum kabul edilen eylemler binbaşının grubunun imzasını taşıyordu. Hatta Ersever grubu baro başkanının arabasına bomba koyma olayında da hayli komik bir olay yaşamışlardı. Arabaya bombayı koyduktan sonra, olay yerinde bulunan polis ekibi tarafından şüpheli bulunmuşlar, ancak konuşmalardan sonra onları görev turu yaptıklarına ikna etmişlerdi.</span></p>

      <p class="basl-k-2"><span class="duyuru-bold" xml:lang="tr-TR">Meşhur Talabanî bandı</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever grubunun masum eylemleri genişledikçe Mete göze giriyordu. Bir yandan TİT için, bir yandan JİTEM’e çalışıyordu. Giderek yükseliyordu. Örneğin TRT’de yayınlanan ve Kürt liderleri Talabanî ile Barzanî’nin PKK’yı öven video bantlarının bizzat Mete tarafından çekimi yapılıp devlete ulaştırılmıştı. Mete kasedi sadece devlete ulaştırmakla kalmamış, yayın çizgisini çok beğendiği TRT yayıncısı Ertürk Yöndem’e de elden teslim etmişti. Hangi nedenlerle olduğu bilinmez, Yöndem kasedi çok geç yayınlıyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">‘Bal tutan parmağını yalar’ atasözü, davalarına bu kadar keskin bir fanatizmle başlamış TİT üyeleri için de geçerliliğini korudu ve olaylar birbiri ardına çorap söküğü misali hızlandı. Her şeyden önce itirafçıların derin bilgisi sayesinde PKK’nın bölgede sirküle olan büyük miktardaki paraları TİT’e akmaya başlamıştı. PKK bölgede kurduğu vergi, uyuşturucu ve silah kaçakçılığı nedeniyle özel noktalarda büyük para bulunduruyordu. Bu paralar daima mark ya da dolara çevrilerek tutuluyordu. Ancak TİT’çilerin yemini vardı. Bu paraları Binbaşı Ersever’in hesabında toplayacaklar, kendi örgütlerine silah ve kaynak yaratacaklardı. Her ne kadar büyük miktardaki paralar Ersever’in hesabında toplanıyorsa da, örgüt yeterince kendini topladıktan sonra kurulacak bir şirketin hesabına aktarılacaktı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever kendi hesabına çalışmaya başlamıştı. Bu hissedildi. Mete ve Adil bunu onaylamadılar. Mustafa ve Mahsune yolsuzluğun bir parçası olarak yer almışlardı. Aralarındaki görüş ayrılığının su yüzüne çıkması ise 1989 başında Yüzbaşı İsmail Öztoprak’ın öldürülmesiyle ortaya çıkacaktı.</span></p>

      <p class="basl-k-2"><span class="duyuru-bold" xml:lang="tr-TR">Ersever’in icraatları</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Körfez Savaşı’nı izleyen günlerde Irak’tan bir peşmerge komutanı Silopi’ye kaçıyor, Türkiye’ye sığınıyordu. Türkiye, peşmerge komutanının iltica talebini kabul ediyor, onu TC vatandaşı olarak tescil ediyor ve askerlik görevini yapması için Antalya’ya gönderiyordu. Bölgede sınırsız yetkilerle donatılmış Binbaşı Ersever bir gün, peşmerge komutanını hastası olduğu bahanesiyle Antalya’daki birliğinden Diyarbakır’a getiriyordu. Diyarbakır’dan da peşmergeyi PKK’ya yakın olduğu savıyla alan Ersever timi, komutanı Silopi’ye götürüyorlardı. Komutan Silopi’de sınırda bekleyen Irak istihbarat subaylarına teslim ediliyor, karşılığında Binbaşı Ersever tarafından 100 bin Amerikan doları alınıyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Yüzbaşı İsmail Öztoprak, Mustafa Deniz, İbrahim Babat ve Adil Timurtaş dehşet içindeydiler. Ancak yüzbaşı dışında kimsenin sesi çıkmadı. Ne de olsa onlar itirafçıydılar. Ama Yüzbaşı Öztoprak, Ersever’in yakasına yapıştı. Boğaz boğaza bir kavga yaşandı. Yüzbaşı durumu üstlerine bildireceğini söyledi. İtirafçılar Türk ordusunun iki subayını birbirlerine vurmadan ayırdılar. Durum sakinleşti. Yüzbaşı o gece Binbaşı Ersever tarafından nöbete gönderildi. Gece eğitimi sırasında Yüzbaşı İsmail Öztoprak gece görüş dürbününü denetleyen Burdurlu bir er tarafından ‘yanlışlıkla’ vurularak öldürüldü.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İbrahim Babat ve Adil Timurtaş sustular. Mustafa Deniz için susmayı gerektirecek bir şey yoktu. O zaten Binbaşı Ersever’i onaylıyordu. Yalnız kaldıklarında İbrahim Babat yemin etti, Cem Ersever’i öldürecekti. Eğer öldürmezse hiç kuşkusu yok ki, Cem Binbaşı Silopi olayına tanık olanları birer ikişer ortadan kaldıracaktı. Cem Binbaşı konuşanın başına ne iş geleceğini Öztoprak’ın ölümüyle somut olarak onlara göstermişti. Bu olaydan sonra TİT’in bölünmesi çok vahim bir hale dönüştü.</span></p>

      <p class="basl-k-2"><span class="duyuru-bold" xml:lang="tr-TR">Ersever uyuşturucu işinde</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever uyuşturucu işine de girmişti. Kimsenin hiçbir şekilde arayamadığı beyaz Kartal arabası nice kaçakçılık olayının sessiz tanığıydı. Kurucusu olduğu örgütle aralarına bir soğukluk girmişti. Bir zamanlar gözünden çok sevdiği Mete ve Adil’le arasına kuşku girmişti. Adil’i tasfiye etmek kolaydı. Ama Mete kendisini harcamaya yeminli ve çok zeki olduğundan işi zordu. Örgütte kimseye güvenmiyordu artık. Cem’in yanında olanlar ve Mete’nin yanında olanlar olarak ikiye bölünmüşlerdi. Yine Güneydoğu eylemleri devam etti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">1990 yılında üç PKK militanı TİT tarafından Diyarbakır-Çınar yolunda sorguları yapıldıktan sonra öldürülüyorlar ve bu sorgunun sonuçları olarak PKK’nın hayli yüklü bir dolar rezervi ele geçiriliyordu. 1992 yazında Silvan’da PKK ilçe sorumlusu Mehdi Kaydu öldürülüyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Eylemler JİTEM kavgalarıyla iç içe yaşanırken Ersever en büyük zaferini elde etti ve TİT ortakları Mete ve Adil’i JİTEM’den kovdurdu. Mete bölgeden ayrıldı. İstanbul’a geçti. Daha önceden İstanbul’a atanmış olan H.A.’nın koruması altına girdi. Amacı izini kaybettirmek ve Ersever’in intikamından korunmaktı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bölgede bütün savaş, itirafçıların belirlediği politikaya göre yürütüldüğünden, emniyet güçleri ve Asayiş Komutanlığı arasında itirafçı kapma çekişmesi vardı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">H.A. statüsü itibariyle sınırsız yetkilere sahipti. JİTEM’in sahip olduğu itirafçıları emniyete kaydırmak için de oldukça çaba göstermişti.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Çizmeyi daha 1989 sonunda Silopi’de aşmış bulunan Cem Binbaşı kendi yardımcısının katili olmakla kalmamış, ortak bir yeminle bağlı oldukları TİT örgütünü satmış, gasp ettikleri PKK dolarlarını ortaya çıkarmamış, üstelik uyuşturucu ve silah kaçakçılığına boğazına kadar batmıştı...”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Tüm bunları anlatan tetikçi Ali Pınar, Binbaşı Ersever’i, Mete kod isimli İbrahim Babat’ın öldürdüğünü iddia ediyordu.</span></p>

      <p class="basl-k-2"><span class="duyuru-bold" xml:lang="tr-TR">Ali Pınar “Yeşil”in adamı</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Pınar’ın anlattıkları olayın özü itibariyle doğruydu. Yani</span> <span class="italik-yaz-" style="font-size:1em;" xml:lang="tr-TR">2000’e Doğru</span><span class="duz-yaz-" style="font-size:1em;" xml:lang="tr-TR">’nun yazdığı gibi JİTEM uyuşturucu ve silah kaçakçılığı bataklığına saplanmıştı. Binbaşı Ersever, faili meçhul olaylarda tetikçi olarak itirafçılarla, eski MHP’lilerin kullanıldığını bana zaten anlatmıştı. Ali Pınar da bunu doğruluyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ancak Ali Pınar’ın anlattıkları da, tıpkı Binbaşı Ersever’in bana söyledikleri gibi “tek yanlı”ydı! Binbaşı Ersever, Yeşil kod adlı Ahmet Demir, Mehmet Yazıcıoğulları ve Alaattin Kanat’ın cinayetlerini oldukça ayrıntılı olarak anlatmıştı. Ali Pınar ise bu gruba hiç değinmiyordu! Güneydoğu’daki faili meçhul cinayetlerde adı en çok duyulan Yeşil’den (Sakallı) hiç söz etmiyordu. Bu kadar “bilgi” sahibi biri Yeşil’i nasıl bilemezdi?..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Tetikçi Ali Pınar, Binbaşı Ersever’in Silopi’deki peşmerge komutanını Irak’a satmasını, yardımcısı Yüzbaşı Öztoprak’ı öldürtmesini, PKK dolarlarını gasp etmesini bir bir anlatıyor. Anlaşılıyor ki, Ali Pınar</span> <span class="italik-yaz-" style="font-size:1em;" xml:lang="tr-TR">Nokta</span> <span class="duz-yaz-" style="font-size:1em;" xml:lang="tr-TR">dergisine “vicdanını rahatlatmak için” değil de, Ersever’in nasıl bir hırsız olduğunu anlatmak için konuşmuştu!..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Pınar büyük bir ihtimalle Ersever ve arkadaşlarını öldüren kontrgerilla timinden. Bilinçli olarak dergiyle konuştuğu muhakkak. Peki Ali Pınar’ı yönlendirenler kim?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Pınar’ın konuşması gösteriyor ki, kontrgerilla timleri arasında kanlı bir hesaplaşma var. Gruplardan birinin lideri Binbaşı Ahmet Cem Ersever! Diğer grubun başında kim vardı? Yeşil mi, Mehmet Yazıcıoğulları mı yoksa bir başkası mı?.. Bu soruyu sonra yanıtlayalım...</span></p>

      <p class="basl-k-2"><span class="duyuru-bold" xml:lang="tr-TR">Mete sorgulara maskeyle girerdi</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Gelelim Ali Pınar’ın Mete kod adlı İbrahim Babat’ın Binbaşı Ersever’i öldürdüğü şeklindeki iddiasına; İbrahim Babat adında bir itirafçının varlığı tartışma konusu.</span> <span class="italik-yaz-" style="font-size:1em;" xml:lang="tr-TR">Nokta</span> <span class="duz-yaz-" style="font-size:1em;" xml:lang="tr-TR">dergisi, “İbrahim Babat” adını almış bir itirafçının var olduğunu söylüyor. “Elimizde İbrahim Babat’ın nüfus cüzdanı örneği var” diyorlar.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Yıllarca Binbaşı Ersever’le birlikte çalışmış subaylar ise, İbrahim Babat adında bir itirafçı tanımadıklarını belirtiyorlar. Şöyle konuşuyorlar:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“</span><span class="italik-yaz-" style="font-size:1em;" xml:lang="tr-TR">Nokta</span> <span class="duz-yaz-" style="font-size:1em;" xml:lang="tr-TR">dergisinde Ali Pınar’ın anlattığı Mete’yi yakından tanıyoruz. Sarışın, kısa boylu, gözlüklü, çok zayıf bir Mete. İtirafçı olduktan sonra askerliğini Silvan 10. Er Eğitim Tugayı’nda yaptı. Askerliği bitiminde Binbaşı Ersever, Mete’yi JİTEM’e sivil memur olarak almak istedi. Jandarma Genel Komutanlığı’na başvuruda bulundu. Ancak Mete JİTEM’e kabul edilmedi.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Neden alınmadığını da anlatıyorlar:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Mete gerek JİTEM’e gerekse polislere Kuzey Irak’tan silah getirirdi. Bu arada getirdiği silahların hepsini vermez, bir bölümünü de sivil halka satardı! Sivil halka silah sattığı öğrenilince hakkında soruşturma açıldı. Üstelik bir kere değil birkaç defa soruşturmaya maruz kaldı. Her soruşturma açıldığında Mete hemen, ‘Eğer bana bir şey yaparsanız hangi subaylara, hangi polislere silah getirdiğimi söylerim’ diye herkesi tehdit ederdi. Soruşturma dosyaları bu nedenle hep kapatıldı. Çünkü Mete’nin getirdiği silahların bir kısmı –ki, biz bunlara pis silah deriz– birçok olayda yakalanan teröristlerin üzerinden bu pislikler çıkmıştır! Silahsız öldürülen kişilerin yanlarına bu silahlar bırakılır. Mete’nin böyle kirli işleri çok olduğu için JİTEM’e alınmadı. Kısaca riske girmek istenmedi.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mete bölgedeki en tehlikeli itirafçılardan biri, tıpkı Yeşil gibi. İşkencelere katılıyor, sorgulamalarda bulunuyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Sorgu, işkence sırasında maske takıyor. Eğer yakalanan PKK militanı konuşmazsa, hakkındaki iddiaları kabul etmezse Mete hemen maskesini çıkarıyor. PKK militanı karşısında Mete’yi görünce çok şaşırıyor. Çünkü Mete PKK’nın üst düzey komutanlarından biri. Mete’nin gerçek adını kimse bilmez. Zaten bizde isim sorulmaz. Herkesin bir kod adı vardır. Ancak biz</span> <span class="italik-yaz-" style="font-size:1em;" xml:lang="tr-TR">Nokta</span> <span class="duz-yaz-" style="font-size:1em;" xml:lang="tr-TR">dergisinin yazdığı gibi Babatların soyadlarını verdiği bir itirafçı olduğunu duymadık” diyen subaylar, Mete’nin İstanbul’da olduğunu doğruluyorlar.</span></p>

      <p class="duz-yaz-"><span class="italik-yaz-" style="font-size:1em;" xml:lang="tr-TR">Nokta</span> <span class="duz-yaz-" style="font-size:1em;" xml:lang="tr-TR">dergisinde H.A. adıyla geçen emniyet görevlisi İstanbul’a tayini çıkınca yanında Mete’yi götürüyor.</span> <span class="italik-yaz-" style="font-size:1em;" xml:lang="tr-TR">Nokta</span> <span class="duz-yaz-" style="font-size:1em;" xml:lang="tr-TR">dergisinde emniyet müdürü olarak gösterilen H.A. Diyarbakır’da İstihbarat Şube müdür vekili. Aynı görevi İstanbul’da da sürdürüyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İtirafçıların paylaşılamadığını belirtmiştik. Jandarmanın itirafçılarını Binbaşı Ersever “ayartıyor”! Emniyetin itirafçı ihtiyacını ise H.A. gideriyor!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’in arkadaşları, “Ersever ile H.A. iyi arkadaştı. Mete de bu ekibin içindeydi. Mete’nin Ersever’i öldüreceğine ihtimal vermiyoruz” diyorlar.</span></p>

      <p class="basl-k-2"><span class="duyuru-bold" xml:lang="tr-TR">H.K. de ordudan ayrıldı</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Pınar’ın anlattığı bir diğer olay; Yüzbaşı İsmail Öztoprak’ın öldürülmesiydi. Bu olay doğru. Ancak Yüzbaşı Öztoprak’ın, Binbaşı Ersever’in yardımcısı olduğu iddiası gerçek değil. Binbaşı Ersever’in o yıllardaki yardımcısı, “Mardin kontrgerillası”nda adı geçen “Celil” kod adlı Binbaşı A.Ö.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı A.Ö. 1992 yılında Ankara’ya geliyor. Halen Jandarma Genel Komutanlığı’nda görevli.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Sıkı durun! “Mardin kontrgerillası” haberinde adı geçen subay H.K. de Binbaşı Ersever gibi Türk Silahlı Kuvvetleri’nden ayrıldı! Niçin ayrıldığı konusunda meslektaşlarının bilgisi yok. Nerede olduğu da bilinmiyor...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ahmet Cem Ersever, Binbaşı A.Ö. ve Binbaşı H.K. üçü de Güneydoğu’daki kontrgerillanın en tepesinde bulunan isimler. İkisi ayrılıyor, biri Ankara’da merkeze alınıyor. Jandarma Genel Komutanlığı bu ekibi dağıttı mı? Yoksa, bu üç subay kendi inisiyatifleriyle mi Güneydoğu’dan bir şekilde koptular?..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Pınar, Binbaşı Ersever’in Kemalist Asker Polis (KAP) adlı bir kontrgerilla örgütü kurmak istediğini söylüyor. Ali Pınar’ın anlattığı doğru. Bu bilgiye bir ek yapalım: Binbaşı Ersever’in kurmak istediği kontrgerilla örgütünün adı: “Anadolu Halk Cephesi!”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever, Anadolu Halk Cephesi’ni gazeteci Ali Öncü’ye ayrıntılarıyla anlatmıştı. Ersever’in emekli olduktan sonra özellikle şehit ailelerinden oluşacak bir kontrgerilla örgütü kurmak için çaba sarf ettiği bilgisi gelmişti. Acaba bu örgütün adı Anadolu Halk Cephesi mi olacaktı?..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı H.K. bu cephenin elemanı mıydı? Subay H.K. Ersever’le birlikte mi ordudan ayrılmıştı. Araştırdık. Ersever’den önce emekliliğini istemişti... Peki neden? Orası hâlâ belli değil...</span></p>

      <p class="basl-k-2"><span class="duyuru-italik" xml:lang="tr-TR">Nokta</span><span class="duyuru-bold" xml:lang="tr-TR">’ya anlatılanlar çelişkili</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever yaşasaydı, beni başka bir kimlikle Güneydoğu’ya götürecekti. Kontrgerilla timlerini, tetikçilerini, PKK itirafçılarını yakından tanıyacaktım. “Ancak” demişti Ersever, “benimle ilgili anlatılanları yazmayacaksın!”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Eğer bölgeye gitseydik, Ersever’le ilgili duyacaklarımı Ali Pınar</span> <span class="italik-yaz-" style="font-size:1em;" xml:lang="tr-TR">Nokta</span><span class="duz-yaz-" style="font-size:1em;" xml:lang="tr-TR">’ya anlatmıştı. Ancak Ali Pınar çelişkili konuşuyordu...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Pınar artık tetikçilik yapmadığını söylüyordu. Örgütten bu nedenle kaçmıştı. Özellikle fotoğrafının çekilmesini istemiyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ancak ne ilginçtir ki, dergiye Mete kod adlı İbrahim Babat ile Adil Timurtaş’ın birlikte çekilmiş fotoğraflarını veriyordu. Hadi, Mete’yi deşifre ediyordu. Zavallı Adil Timurtaş’ın ne günahı vardı!..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Pınar’ın “hangi tarafta” olduğu belli değil! Bir taraftan Ersever’in vatan haini olduğunu ve bu sebeple öldürülmesi gerektiğini ileri sürüyor, diğer yanda Ersever’in düşmanı olduğunu ve tetiği çektiğini iddia ettiği İbrahim Babat’ı deşifre ediyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Pınar’ın anlattıklarından şu sonuç çıkıyor: Mete, Ersever’in adamıydı Ali Pınar</span> <span class="italik-yaz-" style="font-size:1em;" xml:lang="tr-TR">Nokta</span> <span class="duz-yaz-" style="font-size:1em;" xml:lang="tr-TR">dergisine Ersever timinin yaptıklarını ve Ersever’in adamlarının isimlerini vermişti. “Diğer taraf” konusunda ise suskun kalıyordu. Suskun kalmasının nedeni “diğer taraftan” olmasıydı kuşkusuz!</span></p>

      <p class="basl-k-2"><span class="duyuru-bold" xml:lang="tr-TR">Ali Pınar kim?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Pınar’ın diğer grubun elemanı olduğunu kendi anlattıklarından çıkarabiliyoruz. Merak etmiştim Ali Pınar’ı araştırmaya başladım. Ancak öğrendiklerim olayın çapını çok daha büyütüyordu...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ali Pınar, PKK itirafçısı Adil Timurtaş’tı!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Peki Adil Timurtaş’ı nasıl bulabilirdim. Yeri belliydi: Diyarbakır Askerî Cezaevi’nde kalıyordu. İtirafçı olduktan sonra, tetikçi olarak operasyonlara katılırken, Binbaşı Ersever’in söylediği gibi aynı zamanda gasp da yapıyordu. Artık bu işi o kadar ilerletmişti ki, tutuklanıp cezaevine konmuştu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ancak ortada bir garip durum vardı.</span> <span class="italik-yaz-" style="font-size:1em;" xml:lang="tr-TR">Nokta</span> <span class="duz-yaz-" style="font-size:1em;" xml:lang="tr-TR">dergisi cezaevindeki itirafçıyla nasıl görüşmüştü? Hangi yetkiliden izin almıştı? İzin veren kişiler Adil Timurtaş’ın, Ersever aleyhinde konuşacağını kuşkusuz biliyorlardı. Yoksa Adil Timurtaş’ın o şekilde konuşmasını gazeteci Ayşe Önal’la görüşme yapmasına izin veren bazı yetkililer mi istemişti?</span></p>

      <p class="duz-yaz--son-paragraf-2"><span class="duz-yaz-" style="font-size:1em;" xml:lang="tr-TR">O halde söylediğim gibi olayın çapı çok büyüktü. Binbaşı Ersever’in karşısında yine kendisi gibi bazı subaylar ve polisler vardı...</span></p>

      <p class="dip-not-ilk-9"><span class="dipnot-bold" style="font-size:1.11em;" xml:lang="tr-TR"><a id="x1-9"/>1.</span> <span class="dipnot-italik" style="font-size:1.11em;" xml:lang="tr-TR">5 aralık 1993 tarihli</span> <span class="dipnot-bold" style="font-size:1.11em;" xml:lang="tr-TR">Hürriyet</span> <span class="dipnot-italik" style="font-size:1.11em;" xml:lang="tr-TR">gazetesi.</span></p>

      <p class="dip-not-ilk-9"><span class="dipnot-bold" style="font-size:1.11em;" xml:lang="tr-TR"><a id="x2-10"/>2.</span> <span class="dipnot-italik" style="font-size:1.11em;" xml:lang="tr-TR">9 aralık 1993 tarihli Anadolu Ajansı bülteni.</span></p>

      <p class="dip-not-ilk-9"><span class="dipnot-bold" style="font-size:1.11em;" xml:lang="tr-TR"><a id="x3"/>3.</span> <span class="dipnot-italik" style="font-size:1.11em;" xml:lang="tr-TR">30 kasım 1993 tarihli Anadolu Ajansı bülteni.</span></p>

      <p class="duz-yaz-"/>

      <p class="dip-not-ilk-9"/>
    </div>
  </div>
</body>
</html>
