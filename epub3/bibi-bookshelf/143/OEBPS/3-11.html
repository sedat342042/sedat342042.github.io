<html xmlns="http://www.w3.org/1999/xhtml">
	<head>
		<title>3-11.html</title>
		<link href="template.css" rel="stylesheet" type="text/css"/>
	</head>
	<body>
		<div id="x3-11.html" xml:lang="en-GB">
			<div class="Basic-Text-Frame">
				<p class="Konu-Ba-l---" id="toc_marker-12" xml:lang="tr-TR">ON İKİNCİ BÖLÜM</p>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2">Mişel aslında amansız bir zenci avcısıydı. Ancak Tulagi Adası’ndan denize açılan Öjeni gemisine bir daha hiç binmedi. </p>
				<p class="Basic-Paragraph-2">Makambo Gemisi, beş haftada bir Yeni Gine ve Solomon Adaları’ndan Avustralya’ya gelirken Tulagi limanına uğrardı, daha önce anlattığımız gibi. İşte bu geminin geceye kaldığı bir gelişinde, Kaptan Kellar, Mişel’i ne yazık ki kıyıda unuttu ve gemi ilk kez Mişel olmadan Pasifik’e açıldı. </p>
				<p class="Basic-Paragraph-2">Peki unutmuşsa ne olmuştu? Çünkü Kaptan Kellar, gece yarısı dönüp gelmiş ve Öjeni’nin tayfaları, kayıkhaneyi ve sağı solu boşu boşuna altüst ederken, o tepeyi tırmanmaya, ada komiserliğinin bekçi kulübesine doğru gitmeye başlamıştı bile.</p>
				<p class="Basic-Paragraph-2">Ne var ki bir saat kadar önce Makambo Gemisi, çapası salınır ve Kaptan Kellar iskele tahtasından aşağı inerken; Mişel, bir sancak lombarından diğer bir gemiye biniyordu. Neden diye soracak olursanız, Mişel dünyada görmüş geçirmiş bir köpek değildi. Gerçi soylu bir köpekti ama bazı konularda bilgi dağarı oldukça çok azdı. Deneyimsizdi ve Ceri’yi son kez bir gemide gördüğünden, onunla şimdi bu gemide buluşmayı umuyordu. Çünkü orada yeni, yepyeni bir dost kazanmıştı.</p>
				<p class="Basic-Paragraph-2">Bu adım Dagharti idi. Aklı başında olması gerekirdi. Eğer kendi ününe kendini kaptırmış olmasa, aklı başında ve de Makambo Gemisi’nde çalışan bir kamarottu. Bilgi düzeyi hayli yüksek bir kamarot. Doğuştan güler yüzlü, uysal ve son derece uysal ve yakışıklı olan bu Dagharti’nin ünü nereden geliyor diye sorulacak olursa; tam yirmi yıldır tek bir gün bile aksatmadan çalışmıştı. Böbürlenmesine bakılacak olursa, her bir şişe birayı, sıtmaya karşı önlem olarak, eriyik halinde on tane kinin kattıkları Salamon Adaları’nda bile gık demeden her gün altı şişe birasını aksatmadan içmiş bir adamdı... </p>
				<p class="Basic-Paragraph-2"/>
				<p class="Basic-Paragraph-2">***</p>
				<p class="Basic-Paragraph-2"/>
				<p class="Basic-Paragraph-2">Tren California’nın Ay Vadisi’nde, Glen Ellen İstasyonunda durunca, yük vagonunun kapısında Mişel’i, Harley Kennan karşıladı. Alıp onu yere indirdi. Mişel ömründe ilk kez, bir kafeste tutsak olarak değil de yalnızca tasması ve zinciriyle tren yolculuğu yapıyordu.</p>
				<p class="Basic-Paragraph-2">Otomobil Villa Kennan ile onları bekliyordu. Mişel bindi, karı kocanın arasına huzur içinde oturdu.</p>
				<p class="Basic-Paragraph-2">Otomobil, Sonoma Dağı’nın yamacında kıvrıla kıvrıla giden iki millik yolu alırken Mişel, gözlerinin önünden birbirlerini kovalayarak geçen güzelim ormanlara, koruluklara, çayırlara bakmıyordu bile.</p>
				<p class="Basic-Paragraph-2">Amerika’ya geldiği üç yıldan bu yana hep tutsak yaşantısı sürmüş, ömrü kafeslerde, vagonlardaki daracık sepetlerde, cambazhane ve tiyatro sepetlerinde, sirk kafeslerinde ve müzikhollerin kulislerinde geçmiş, sürekli zincire vurulmuştu. Dış dünyadan gördükleri yalnızca Jakop Henderson’un bir yandan kitap okuyarak bir yandan da onu gezdirmiş olduğu parklar, bahçelerdi</p>
				<p class="Basic-Paragraph-2">Böylelikle ağaçlar, kırlar, dağlar, artık onun için eskiden taşımış olduğu anlamı taşımıyordu. Onun gözünde bunlar, ulaşılmaz birer görüntüden, dekordan oluşmuştu. Böyle bir gerçek, tıpkı gökyüzünün mavisi ve bembeyaz bulut kümecikleri gibi ulaşılmaz, erişilmez şeylerdi. Harley karısına şöyle dedi</p>
				<p class="Basic-Paragraph-2">“Bakıyorum, çiftliğe geldiğimize pek sevinmiyorsun. En azından öyle görünmüyorsun Mişel? Ne dersin Villa?”</p>
				<p class="Basic-Paragraph-2">Teriye eski adını işitince, gözlerini ağır ağır sahibine doğru kaldırdı, kulaklarını sarkıtarak geldi. Burnunu yeni sahibinin omzuna dayadı.</p>
				<p class="Basic-Paragraph-2">Bayan Villa da:</p>
				<p class="Basic-Paragraph-2">“Anlaşılan bu, Ceri kadar dışadönük bir köpek değil!”dedi.</p>
				<p class="Basic-Paragraph-2">“Zavallı kim bilir neler çekmiştir? Ama kardeşine kavuşunca, Ceri onu neşeye boğar... İkisine de yetecek kadar çılgınlık yapar. Sakın tasalanma sen!”</p>
				<p class="Basic-Paragraph-2">“Evet ama bunca zaman ayrı kaldıktan sonra, bakalım birbirlerini tanıyabilecekler mi?”</p>
				<p class="Basic-Paragraph-2">“Tulagi’de karşılaştıkları zaman tanımışlardı ya! Oysaki henüz yavru iken birbirlerinden ayrılmış ve erişkin çağa geldiklerinde kavuşmuşlardı... Unuttun mu kumsalda sevinçle havlayarak nasıl da koşturuyorlardı. O zamanlar Mişel, ikisinden de daha gürültücüydü. Diğerini de hep o azdırır, kandırır, oynatırdı; anımsasana güzelim!”</p>
				<p class="Basic-Paragraph-2">Villa Kennan, üzüntüyle içini çekti:</p>
				<p class="Basic-Paragraph-2">“Anlaşılan şu ki hayvancağızı o günden beri çok ama çok değiştirmişler.”</p>
				<p class="Basic-Paragraph-2">Otomobil evin önünde durunca, önce Harley Kennan indi. Mişel, gelenleri sevinçle karşılayan bir köpek havlaması işitti. O anda Ceri de kardeşini görmüş, o sevinçli havlaması, bir kıskançlık homurtusuna dönüvermişti. Hemen üstlerine doğru hamle yaparak geldi.</p>
				<p class="Basic-Paragraph-2">Her iki teriye, otomobilin içinde karşı karşıya geldi. Aralarında kısa bir kavga, itişme, kakışma oldu. Ama Harley Kennan bağırınca, ikisi birden boyun eğip söz dinlediler. Birbirleriyle dalaşmaktan vazgeçip ayrıldılar. Yere atlayıp homurdanmakla yetindiler. Öyle bacaklarını germiş, tüyleri dikilmiş, birbirlerini dikkatle kollayarak ve havayı ansızın koklayarak, komik bir durumda kalakaldılar. </p>
				<p class="Basic-Paragraph-2">Genç kadın birden mırıldanmaya başladı:</p>
				<p class="Basic-Paragraph-2">“Birbirlerini tanıdılar artık... Hiç kuşku yok! Dur bakalım!”</p>
				<p class="Basic-Paragraph-2">Mişel, iyiden iyiye şaşırmıştı. Kardeşi Ceri’nin düşmüş olduğu hiçlikten dönüp geldiğini, kaçınılmaz bir gerçek olarak kabullenmişti. Ancak bu öylesine tez zamanda olmuştu ki işte onu en çok şaşırtan da buydu. İşte o zaman, çok sevdiği kamarot da birazdan karşısında belirip görünecek demekti. Böyle bir hayalin ruhundaki donanımıyla uğraşıp didinmeye koyuldu.</p>
				<p class="Basic-Paragraph-2">Bunun üzerine ağır ağır yanına yaklaşan Ceri’ye hiç aldırış etmeden çevresine bakınmaya, gözleriyle Dagharti’yi aramaya başladı. Ama Ceri ile birlikte koşmak istiyordu.</p>
				<p class="Basic-Paragraph-2">Onun koşup atlaması büyük bir oyun olacak, artık kaplumbağa yürüyüşünden kurtulacaklardı. Bu da Ceri ile Mişel’ín en büyük gücünü oluşturacaktı.</p>
				<p class="Basic-Paragraph-2">Ceri’nin hele kırlarda koşması, yanında da Mişel’in olması, büyük bir aydınlığı çağıracaktı otlaklarına. Artık onlar da böyle bir aydınlığın peşinden koşmuş ya da koşabilmiş olmanın verdiği rahatlıkla yarınlara doğru koşacak, hızla yol alacaklardı. </p>
				<p class="Basic-Paragraph-2">Hemen o anda havlamaya başladı. Koşup gitti, sonra geriye dönüp yine kardeşinin yanına geldi. Ayağıyla ona anlatımı güç bir şekilde dokundu. Bu dokunuş, köpeğin sanki ön ayaklarından diğerine en hazırlıklı biçimde şekilden şekle girmesi, o ön ayakların bir yavru kuşun kanadıyla karşısındaki köpeği bir tür okşaması demekti.</p>
				<p class="Basic-Paragraph-2"> </p>
				<p class="Basic-Paragraph-2">Mişel, eskiden oynadıkları o oyunları çoktan unutmuş gitmişti. Yine de böylesine bir çağrıya karşı koyamadı. O da koşmaya başladı. Havlamadan bir iki daire çizdikten sonra, birden zınk diye duruverdi. Soran gözlerini Villa ve Harley Kennan’a doğru çevirdi... Sanki onlardan izin istiyordu, bu izin çıkmazsa bu işi yapamayacaktı.</p>
				<p class="Basic-Paragraph-2">Harley, dolu ve yoğun bir sesle bağırdı:</p>
				<p class="Basic-Paragraph-2">“Hay hay Mişel, hay hay! Olur tabii!”</p>
				<p class="Basic-Paragraph-2">Ve yardım etmek için elini, otomobilden inen Villa’ya kibarca uzattı. Artık Mişel’i kimse tutamazdı. Ceri ile birlikte çılgınlar gibi koşmaya başladı. İki köpek böyle yan yana, uzun bir süre kuyruk sallayarak ve omuz omuza, Glen Ellen’in çayırlık alanlarında koşup durdular.</p>
				<p class="Basic-Paragraph-2">Mişel, kısa sürede çiftliğin bütün alışkanlıklarını, her şeyini; kümeslerden ördek göllerine, Sonoma Dağları’nın en yüksek tepesinden, yazın çıngıraklı yılanların kayaların üstüne güneşte ısınmak için çıktıkları yerlere kadar her bir yerlerini öğrendi. Bağları, erik ve elma ağaçlarını talan eden, sonra da boynuzlarını çarpıştırarak birbirleriyle kavgaya tutuşan geyiklerini tanımakta da gecikmedi Türlü kuşların, tilkilerin, tarla farelerinin, gelinciklerin ve özgürlüğe dönmüş eski evcil hayvanların, eskiden evcil kediler olan yabankedilerinin alışkanlıklarını öğrendi... </p>
				<p class="Basic-Paragraph-2">Mişel, bu yeni hayatında ormanlarda, kırlarda, çayırlarda koşuşturup gezmekten çok büyük bir mutluluk duyuyordu. Ama eski delifişek yaratılışını kaybetmişti artık. İçinde neye karşı olursa olsun, hiç istek kalmamıştı. Harris Collins’in yanındayken çektikleri, uzun süre içinde yaşadığı o işkence ortamı, ondaki bütün yaşama sevincini öldürmüş, hatta yok etmiş; onu ciddi ve hüzünlü bir yaratık yapmıştı artık. Unutmak istese bile, parsın pençelerinin omzunda açmış olduğu yaranın acısı hiç dinmek bilmiyor, kimi zaman depreşerek, o kötü günleri aklından silivermesini önlüyordu... Bu önleme Mişel’i elinde olmaksızın parsın pençe izlerini anımsamaya doğru alıp götürüyordu.</p>
				<p class="Basic-Paragraph-2">Ceri ile yan yana at sürmekte olan Villa ve Harley Kennan’ın uzun gezilerinde onlarla birlikte olurken, salıveriyordu tavşanların, tilkilerin arkasından Ceri koşsun diye... O da kaygılı ve kuşkulu bir tavırla, başını öne eğerek yoluna çıkan bütün çalılıkları koklaya koklaya yeşillik alanda gezip tozuyordu. Harri’nin söylemiyle yitirdiği para çantasını aramakta olan birinin hareketlerini andırıyordu, hareketleri.Villa da ona hak veriyordu.</p>
				<p class="Basic-Paragraph-2">Villa’nın durup da ona hak vermesi şuradan kaynaklanıyordu:</p>
				<p class="Basic-Paragraph-2">“Bizim için kendi güçsüzlüğümüzün yarattığı o huzur dolu koşullar arasında, bizlerden bir derece aşağıda, bu yuvarlak dünyanın üstünde bulunan yüzde doksan dokuz onda dokuzumuz için; ancak bir kaçımızın eğitilmiş hayvanlara uyguladığı, geri kalanımızın işkenceyi, yeryüzünden kaldırmak için kolaylıkla üstesinden gelebileceğimiz, bir başka şey kalıyor geriye. Çok kolay... Herhangi bir eğlence yerinde ya da sirkte, cambazhanede, tiyatroda, hiçbir zaman hiçbir şey düşünmek zorunda kalmayacağız. Ama öyle bir gösteri başlarken, tam o anda; hemen yerimizden kalkıp dışarı çıkmak, bir yürüyüş yaparak, bir parça temiz hava almak, sonra da gösteri bitince, dönüp programın kalan kısmını izlemekle, böyle bir gösteriye karşı olduğumuzu güzelce anlatabiliriz. Yapacağımız, elimizden gelirse yaptıracağımız tek şey, bütün eğitilmiş hayvan programlarını genel eğlence plâtformlarından kaldırmak... Yöneticilere halkın böyle gösterilere ilgi duymadıklarını anlatmak. Ve bir gün gelecek, yönetici, izleyicilerine böylesi gösteriler sunmaktan vazgeçecektir.”</p>
				<p class="Basic-Paragraph-2"/>
				<p class="Basic-Paragraph-2">Mişel’in en kaygılı günlerinde bile hiç durmadan yollara düşüp birilerini aradığını biliyordu Villa ile Harley Kennan... Aklından geçenler yalnızca bu oluyordu:</p>
				<p class="Basic-Paragraph-2">“Evet tamamen öyle... Ama neyi arıyordu acaba bu köpek? Ceri’nin varlığı onu tatmin etmeyecek miydi?”</p>
				<p class="Basic-Paragraph-2">Mişel bıkıp usanmadan günde altı litre bira içen kamarotu arıyor, ancak onu hiç ama hiç bulamıyordu. Hiçlik onu alıkoymuştu. Geri de vermek istemiyordu... Oysa Mişel, bir gemiye binip de Pasifik’te on gün süren yolculuk yaptıktan sonra, Markiz Adaları’na varmış olsaydı; eski efendisini, Kvake adlı zenci uşakla ve yaşlı denizciyle beraber cennet gibi bir körfezin kıyıcığında, üç cüzamlı ne denli mutlu olabiliyorsa, o denli mutlu, dingin bir yaşam sürerken görebilecekti. Tavanı saman sapıyla kapanmış kulübenin içinde ve çevresinde yüksek boylu latanyaların alt bölümünde, onları çok sevgili hayvanlarıyla birlikte görecekti. Bunların arasında kediler miyavlayacak, domuzlar, midilliler, birkaç sevimli maymun... Oysa tek bir köpek yoktu çevrelerinde. Dagharti, köpek alınmasını kesin olarak engellemişti. Killeni-Boy’dan sonra hiçbir köpeğe dünyalarında yaşam hakkı tanımamayı ilke edinmişti. Ayrıca herkese cüzam bulaştıran Kvake bile açıkça hiçbir şey söylemese de beyaz papağan almıyordu. Ve limana uğrak veren şileplerdeki gemiciler onlara bu kuşlardan satmak için getirdikçe, beyaz papağanları almıyor ve geri çeviriyordu.</p>
				<p class="Basic-Paragraph-2"/>
				<p class="Basic-Paragraph-2">Son günlerde büyük umutlarla köpekleri yetiştiriyor ve onları uyumlu bir koro durumuna getirmeye çabalıyorlardı. Hep birlikte dört sesli koro yapmak isteğiyle yanıp tutuşuyorlardı. İlkin Villa başladı söylemeye. Mişel’in burnu saçlarına gömülmüştü.</p>
				<p class="Basic-Paragraph-2">“Ceri” diye seslendi. Sanki bir müzik öğretmeni gibiydi. Ceri, başını ona doğru çevirdi. Uzun uzun baktı. Gülümsedi ve bekledi.</p>
				<p class="Basic-Paragraph-2">Villa başladıktan sonra Harley Kennan söylenene kendi sesiyle katılırken, “Haydi dört sesli yapalım artık şu koroyu,” dedi.</p>
				<p class="Basic-Paragraph-2">Koroyu dört sesli yaptılar..Mişel kardeşine kavuşmuş ama işleri henüz bitmemişti. Bu Villa ve Harley Kennan çiftliği için büyük anlamı olan şeylerdi. Hiçbir zaman değişmeyen ve değişmeyecek olan şeyler... </p>
				<p class="Basic-Paragraph-2">. </p>
				<p class="Basic-Paragraph-2">Bu şimdi anlatacaklarımı, ancak çılgınlar ve kudurgan yaratılışta olanlar yapar. Adam gerçekten söylediğim gibi çıldırmış ve kudurmuştu. İki köpek gibi, iki canavar gibiydi ikisi de. Gördükleri, ömür boyu herkese anlatacağı bir olaylar zinciriydi.</p>
				<p class="Basic-Paragraph-2">Köpek, Bay Kennan’ın köpeği... İyi bir adam... Onun yanına oduncu olarak girmiştim. İki yıl da ağız tadıyla ekmeğini yedim. Burada durup Bay Kennan’ın köpeğinin bir dağ aslanı gibi dövüşen bir adam tarafından parçalandığını seyredecek değilim ya... Koştum, yuvarlanarak tepelerden aşağılara indim.</p>
				<p class="Basic-Paragraph-2">O tepeler, Mişel’le Ceri’nin sürekli koşup ortalığın tozunu attığı, çeşitli av hayvanlarını avlayıp sahiplerine götürdüğü yerlerdi. </p>
				<p class="Basic-Paragraph-2">Bu yerler, ağaçlık ve çayırlıktan oluşmaktaydı. Herkes buraya Cennet Çayırları adını takmıştı. Ay Vadisi’nin en geniş ve çayırlık yeri burası olup herkes en azından yılda üç beş kez buraya avlanmak için gelirdi.</p>
				<p class="Basic-Paragraph-2">Tepeden koşarak inerken, duyduğum heyecandan baltamı yukarda unutmuşum. Oraya tekrar çıkıp baltamı almak gücüme gideceği için boş verdim. O aralıktan, bu aralıktan derken kendime yol arayarak aşağılara indim. Sen de yedi metre, ben diyeyim on metre; o kadar ama köpek devamlı gidiyor. Dili bir karış dışarıya sarkmış. Gözleri örümceklenmiş gibi sanki... Ama yine de o durumuyla arkadan ayaklarıyla bir dağ aslanı gibi uluyan adamın göğsünü pençeleriyle sürekli parçalamaya çalışıyor, tırmalıyor... </p>
				<p class="Basic-Paragraph-2">Ben de çıldırma noktasına gelmişim. Ne yapacağımı şaşırdım o an için. Baltayı yukarda unutmuştum. Adam köpeği, resmen orasını burasını ısıra kopara öldürecekti. Taş arıyorum çevrede... Bulamıyorum... Sopa arıyorum, yok ne yazık ki... Adam köpeği öldürüyor. Öylesine daraltmış, bunaltmış hayvancağızı. Ben de ne yaptım biliyor musunuz? O kadar da aptal, bunak değilim şükürler olsun... Adamı tekmeledim. Bu pabuçlarla değil tabii... O vakit pabuçlarım bunlar gibi değil... Ağır kır ve av pabuçları... Oduncu pabuçları hakçası... Tabanları kalın kösele. İkisi tartılacak olsa dört kilo rahat gelir... Tabanları ayrıca demir çivi kaplı. Yüzünün yanına, boynuna, tam kulağının altına indirdim tekmeleri. Bir tekme, en azından vurulduğu zaman on kilo gelir. Ama yerli yerinde bir tekme bunlar.Yetti adama... Ben vuracak yeri kesin biliyorum. Kulağın altı en uygun yer... </p>
				<p class="Basic-Paragraph-2">Ve adam bunun üzerine köpeği bıraktı. Tekmelerden hayli etkilenmişti. Gözlerini yumdu... Ağzını açtı... Kımıltısız yatmaya başladı. Ve köpek bu arada soluğuna kavuşuyor... Solukla beraber can da gelir peşinden. Geldi de tabii... Ve köpek hemen adamı öldürmek için harekete geçti. Köpekten korkmuşum ama, “Hayır” diyorum. Ve adam canlanmaya başlıyor. Gözlerini açarak bir dağ aslanı gibi bana bakıyor. Ağzı bir dağ aslanının ağzı gibi sesler çıkarıyor o an... Köpekten nasıl korkuyorsam, ondan da öyle korkuyorum... Ne yapacağım şimdi? Neler yapabilirim? Baltayı da unuttuk ne yazık ki... Bakın ne yaptım, anlatayım size: Adamın kulağının altına bir tekme daha vurdum... Sonra belimdeki kemeri ve azık mendilimi çıkardım. Onlarla sıkı sıkı bağladım adamı. Ellerini de bağladım, ayaklarını da... Fakat hep “Hayır yapma!”diyorum köpeğe. Köpek bakıyor... Benim dost olduğumu biliyor, algılıyor... Adamı bağladım ya, ondan biliyor beni, ondan tanıyor. Ben yine de korkuyorum, ancak köpek beni ısırmıyor... Çok korkuyorum, haddinden fazla hem de... Korkunç bir köpek bu köpek. Dağ aslanlarını önüne katıp sürer çıkarır. Bilmez miyim hiç? Güçlü kuvvetli, âdeta dağ aslanına benzeyen adamı attan indirmedi mi? Görmedim mi, yaşamadım mı o anı? O anın heyecanını, coşkusunu tatmadım mı bir süre önce?</p>
				<p class="Basic-Paragraph-2"/>
				<p class="Basic-Paragraph-2">İyi ki bu çiftliğe, Bay Kennan’ın çiftliğine gelmişim. İki yıl çalıştım burada. Şu anda üç bin dolarım var. Üç bin doların üç bini de benim. Hem de hükümetten... Bay Kennan göz kulak oldu dolarlarıma. Hükümetten paramı aldırttı, parayı çalmasınlar diye yanıma da adam koydu... Dağ aslanına benzeyen adamın kafasına, köpeği öldürmesin diye vurduğum için... Düşünsenize! Yazgı işte. Burası Amerika! İyi ki İtalya’dan kalkıp Bay Kennan’ın çiftliğine gelmişim. Odun kesmeye hem de... Glen Ellen’deki bu oteli o üç bin dolarla aldım işte! Otelcilikte müthiş para var. Çok iyi biliyorum bunu. Ben şu kadarken, babamın da Napoli’de oteli yok muydu? Vardı elbette... İki kızım dünyaya geldi. Büyüdüler. Şimdi ikisi de lisede okuyor. Bir de otomobilim var, ne saklayayım? </p>
				<p class="Basic-Paragraph-2"/>
				<p class="Basic-Paragraph-2">Oduncu, başından geçen bu son olayları gittiği her yerde anlattı. Herkese anlattı. Bundan da çok mutlu oldu. Çiftlikten uzaklaşmıştı ama gözü kulağı çiftlikteydi. Onların neşesine, sevincine, kederine uzaktan katılıyor ve onları anmaktan büyük coşku duyuyordu.</p>
				<p class="Basic-Paragraph-2">Şimdi otel sahibi, otomobil sahibi zengin adamın iki kızı da lisede okuyor ve babasının mutluluğuna mutluluk katıyorlardı.</p>
				<p class="Basic-Paragraph-2">Mişel ile Ceri de büyük bir heyecanla çiftlikte, kuzeyden güneye, doğudan batıya kadar tavşanların, sincapların peşinden koşuşturup duruyor. Biri sevgili Mişel, diğeri de sevgili Ceri unvanını sürdürmek için ellerinden geleni yapıyorlardı.</p>
			</div>
			<div class="Basic-Text-Frame">
				<p class="Basic-Paragraph-2"/>
			</div>
			<div class="Basic-Text-Frame">
				<p class="Basic-Paragraph-2"/>
			</div>
			<div class="Basic-Text-Frame">
				<p class="Basic-Paragraph-2"/>
			</div>
			<div class="Basic-Text-Frame">
				<p class="Basic-Paragraph-2"/>
			</div>
			<div class="Basic-Text-Frame">
				<p class="Basic-Paragraph-2"/>
			</div>
			<div class="Basic-Text-Frame">
				<p class="Basic-Paragraph-2"/>
			</div>
			<div class="Basic-Text-Frame">
				<p class="Basic-Paragraph-2"/>
			</div>
			<div class="Basic-Text-Frame">
				<p class="Basic-Paragraph-2"/>
			</div>
			<div class="Basic-Text-Frame">
				<p class="Basic-Paragraph-2"/>
			</div>
		</div>
	</body>
</html>