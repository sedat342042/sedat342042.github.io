<html xmlns="http://www.w3.org/1999/xhtml">
	<head>
		<title>3-8.html</title>
		<link href="template.css" rel="stylesheet" type="text/css"/>
	</head>
	<body>
		<div id="x3-8.html" xml:lang="en-GB">
			<div class="Basic-Text-Frame">
				<p class="Konu-Ba-l---" id="toc_marker-9" xml:lang="tr-TR">DOKUZUNCU BÖLÜM</p>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2">Kamarotun hayatı büyük zorluklar içinde geçmişti. Tanrı ona Mişel ile son gürlüğü veriyordu sanki. Onlar için para kazanma yolları da açılmıştı. Bazen barlarda, bazen de sokaklarda gösteriler yapıyorlar, paraya para demiyorlardı. Dagharti, en kalitelisinden biralar içiyor, köpeğine, papağanına ve kölesine en güzel yiyecekleri ısmarlıyordu.</p>
				<p class="Basic-Paragraph-2">Her yerde, hatta evlerde bile büyük ilgi görmekteydiler. Sosyetik aileler, onları evlerine davet ediyorlar, yanlarındaki köpekle papağanın gösterilerine mest oluyorlardı.</p>
				<p class="Basic-Paragraph-2">Artık para oluk oluk akmaya başlamıştı. Hepsinin de yaşantısı bir anda değişmiş, krallar gibi yaşamaya başlamışlardı. Zenci Kvake inci rengi takım elbisesi içinde çok şık görünmekteydi. Jilet gibi ütülüydü pantolonu. Ayakkabıları da en üstün markalardan seçilmiş olup pırıl pırıldı. Ya başındaki fötr şapkaya ne demeli? Onu şunla bunla kıyaslamaya kalkışacak olursak, sonucun olanaksızlığı bal gibi ortaya çıkıverirdi. Ama Kvake’de değişmeyen bir şey vardı. Elindeki mızıkayla her gün adalarının ezgilerini çalması. Bu ezgiler onu dünyanın neresinde olursa olsun, alıp götürüyordu. Hem de çok uzaklara.</p>
				<p class="Basic-Paragraph-2"/>
				<p class="Basic-Paragraph-2">Bu arada Kvake, çok rahata ermiş, günlük hayatında geniş bir halkanın içinde her gün gemilere binerek, adalara çıkarak, dağları tepeleri dolaşarak büyük bir direnç kazanmaya başlamıştı. Bu da ona yetiyordu. Yine bu arada Zenci Kvake, olanaklar çerçevesinde kendini huzurlu hissediyordu. Çünkü artık efendisi Dagharti lüks lokantalarda yemek yemeye başladığından, kölenin üzerinden büyük bir yük kalkmıştı. Ama Kvake’ye bu kesinlikle yük gelmiyor, omuzlarındaki ağırlığın kendisini pek o kadar yıprattığını asla düşünmüyordu. Çünkü beyaz adamı çok ama çok seviyordu. O da onu sevdiğinden, bu karşılıklı büyük sevgi onları daha çok birbirlerine bağlıyordu. Dagharti lokantalarda yemeye başlayalı, artık zenci Kvake, ne kamarada ne güvertede yemek yapmak zorunda değildi.</p>
				<p class="Basic-Paragraph-2"> Açılan bu para yollarını çarçabuk aşabilmek için herkes üzerine düşeni yapıyor, köpekleri Mişel bile seyircilere daha şirin görünebilmek için sık sık onlara dişlerini gösterircesine gülüyor, sesini ürkütücü değil sempatik çıkarmak için çaba harcıyordu.</p>
				<p class="Basic-Paragraph-2">Ama ne yazık ki insanoğluna ansızın gelen bazı mutluluklar, her zaman aynı ve tam olmuyor, sürüp gitmiyordu. Kvake’in sağlığı kötüye gitmeye başlamıştı. Sağ koltuğunun altı iyice şişmiş, tamamen duyarsızlaşmıştı. Üstelik köle orasının zonkladığını da söylüyordu... Artık geceleri rahatça uyuyamaz olmuştu. Sık sık sancıyla uyandığı için bir daha da gözüne uyku girmiyordu.</p>
				<p class="Basic-Paragraph-2">Dagharti’nin alnındaki leke biraz daha büyümüştü. Ancak o daha hiçbir şeyden kuşkulanmıyordu. Lekeyi daha sıradan bir şeymiş gibi yorumluyordu. San Francisco’nun nemli havası ve rüzgârından dolayı lekenin bir türlü geçmediği kanısındaydı. Bu nedenle sıcak ülkelere gitmesi gerektiğine inanıyor, bulunduğu yerden ayrılacak olursa, alnındaki lekenin çabucak geçeceğini sanıyordu.</p>
				<p class="Basic-Paragraph-2">Şimdilik eline geçen fırsatları değerlendirmeye çalışıyor, gösterileri daha sık yaparak, burada bir an önce yükünü tutmaya çalışıyordu. Daha sonra buradan hızla ayrılıp giderlerdi.</p>
				<p class="Basic-Paragraph-2">Kamarotluk yaptığı günlerde sayısız zenginle tanışmış, onlarla düşüp kalkmıştı. Ama o zamanlar hiç kimse onunla yakınlık kurmamış, hatta yüzüne bile bakmamıştı. Oysa şimdi durum hiç de öyle değildi. Peşinden koşuyorlar, hatta evlerinde gösteri yapması için ona yığınla para vermeyi öneriyorlardı.</p>
				<p class="Basic-Paragraph-2"/>
				<p class="Basic-Paragraph-2">Dagharti işte böyle günlerin birinde bir doktorla ahbaplık kurdu. Doktorun adı Valter Merritt Emori’ydi. Doktor Valter, Mişel’e hayrandı. Bir gün gösterisini seyrettikten sonra kamarota kartını sunarak şöyle dedi:</p>
				<p class="Basic-Paragraph-2">“Ne zaman hasta olursanız bana rahatça gelebilirsiniz. Hem sizi, hem de köpeğinizi seve seve kontrol eder, muayeneden geçiririm.”</p>
				<p class="Basic-Paragraph-2">Aynı günlerde Dagharti, Harri Del Mar adında bir adamla tanıştı. Bay Harri Del Mar, bir zamanlar hayvanlarıyla gösteriler yaparak para kazanırdı. Ama şu anda işsizdi Dagharti’ye bir öneride bulundu:</p>
				<p class="Basic-Paragraph-2">“Köpeğinizi tam beş yüz dolara satın alabilirim. Fazla veremem. Çünkü iflâsın eşiğindeyim. Eğer bana bu yardımı yaparsanız beni çok minnettar bırakmış olursunuz.”</p>
				<p class="Basic-Paragraph-2">Hiç kuşkusuz Dagharti hemen karşı çıktı, yanıtını adamın yüzüne bir tokat gibi yapıştırdı:</p>
				<p class="Basic-Paragraph-2">“Hayır, bizde satılık köpek yok beyefendi.”</p>
				<p class="Basic-Paragraph-2">Harri Del Mar, bir anda verdiği fiyatı iki kata çıkararak:</p>
				<p class="Basic-Paragraph-2">“Bin dolara ne dersin bayım?” diye sordu. “Sanırım yine itiraz etmeye kalkışmazsınız.”</p>
				<p class="Basic-Paragraph-2">Dagharti, büyük bir içtenlikle:</p>
				<p class="Basic-Paragraph-2">“Paranın ne kadar olduğu benim için hiç önemli değil,” diye bir açıklama yaptı. “Dedim ya, benim satılık köpeğim yok. Killeni Boy, yalnızca benimdir, her zaman da benim olarak kalacak beyefendi.”</p>
				<p class="Basic-Paragraph-2">Adam bütün çabalarına karşın isteğine kavuşamadan oradan ayrılmak zorunda kaldı. Ama Mişel’e sahip olmayı kafasına koymuştu. Eski adıyla Mişel, yeni adıyla Killeni Boy ne olursa olsun onun olacaktı. Başka çaresi yoktu bunun. Bunun aksini düşünmek, Harri Del Mar için intihar demekti.</p>
				<p class="Basic-Paragraph-2"/>
				<p class="Basic-Paragraph-2">Kvake, çok hastalanmıştı. Derdinin çaresi hemen hemen yok gibiydi artık. Sonunda Dagharti kölesini daha önce kartını aldığı doktora götürmeye karar verdi. Nedense hep böyle olur. İnsanlar dertlerine en son günde çare ararlar. Bu yüzdende tıbbın işi hayli zorlaşır. Neyse, cebindeki tumturaklı ve gösterişli kartı çıkarıp üzerinde yazılı olan adrese gittiler. Oraya vardıklarında nasıl karşılanacaklarını henüz bilmiyorlardı. Çünkü bu konuda suç işlemişler, hastalığa önlem almakta gecikmişlerdi.</p>
				<p class="Basic-Paragraph-2">Doktor Valter, onları büyük bir ilgiyle karşılayınca, başta Dagharti ile Kvake’i şaşırttı. Onlara muayenehanesinde oturacak yer gösterdi. Hemşiresini koşturarak, soğuk bir şeyler getirtti:</p>
				<p class="Basic-Paragraph-2">“Hoş geldiniz Bay Dagharti... Bir rahatsızlığınız mı var acaba?”</p>
				<p class="Basic-Paragraph-2">Doktorun soruları çok kibardı. Dagharti yanında bulunan yardımcısını göstererek:</p>
				<p class="Basic-Paragraph-2">“Ben iyiyim ama yardımcım çok rahatsız,” dedi. “Bir muayene ederseniz, çok iyi olur.”</p>
				<p class="Basic-Paragraph-2">Doktorun melânet ve üç kâğıtçılık dolu gözleri Dagharti’nin alnındaki lekeye takılmıştı. Kalkıp gerçeği söylemiyordu o anda, işleri sol kulağını sağ elini başının üzerinden aşırarak göstermeye çalışıyordu. Bu onun yaşam zincirindeki halkalarından biriydi.</p>
				<p class="Basic-Paragraph-2">Adam, içten içe çocuk gibi sevinerek: “Tamam, köpek benim olacak artık,” diye düşünmekteydi... Onun gerçek amacı, Mişel’i ele geçirmekti.</p>
				<p class="Basic-Paragraph-2">Yoksa yer yerinden oynasa, başta Bay Dagharti olmak üzere hiç kimse onun umurunda değildi. Çünkü bu ikilinin bir an önce yok olup gitmesi kendi işine yarayacak ve bir an önce amacına ulaşacaktı. </p>
				<p class="Basic-Paragraph-2">Doktor cüzam hastalığı konusunda tek uzmandı. Zenci köleyi muayene eder etmez durumu hemen anladı, tanısını koydu. Evet, hem Dagharti hem de yardımcısı bu hastalığa çoktan yakalanmış ve hastalık onlarda derin izler bırakmıştı. Üstelik hastalık da oldukça ilerlemişti.</p>
				<p class="Basic-Paragraph-2">Ancak doktor, yine de gerçeği sakladı. O yüzden Bay Dagharti’ye yalan bir haber verdi:</p>
				<p class="Basic-Paragraph-2">“Dostum, yardımcınız yalnızca kansız kalmış. Kendisini kontrolüm altına alıp, yeni bir beslenme biçimi uygulayacak olursam, kısa sürede iyileşeceğinden eminim. Ya siz nasılsınız Bay Dagharti?”</p>
				<p class="Basic-Paragraph-2">“İyiyim ama romatizmalarım bugünlerde biraz huzursuzluk veriyor. Ağrılarım arttı ne yazık ki... Ne yapacağımı bilemiyorum.”</p>
				<p class="Basic-Paragraph-2">“Öyleyse izniniz olursa, sizi de bir muayeneden geçirmek isterim. Lütfen şuraya uzanır mısınız? Rahatça uzanın da kemikleriniz ağrımasın.”</p>
				<p class="Basic-Paragraph-2"> Dagharti, hiç nazlanmadan onun gösterdiği yere yattı. Bu muayeneden kaçamayacağını anlamıştı çünkü. Sağa sola baktı, içerden tıkırtılar geliyor ama kim olduğu belli olmuyordu. Büyük bir olasılıkla içerdeki tıkırtıların doktorun hemşiresinden kaynaklandığını anlamıştı. Zaten az sonra etli butlu ve güzelce kadının yüzü göründü ara yerden. Kadınlara fazla bir düşkünlüğü olmayan kamarot, hemen yüzünü onu göremeyeceği tarafa çevirdi.</p>
				<p class="Basic-Paragraph-2">Doktor, içerdeki etli butlu hemşireye seslendi. Onunla oldukça senli benli olduğu anlaşılıyordu:</p>
				<p class="Basic-Paragraph-2">“Bayan Jadson, güzel yüzünüzü biraz bize gösterip, buraya gelerek muayenemi </p>
				<p class="Basic-Paragraph-2">yakından izler misiniz?”dedi. </p>
				<p class="Basic-Paragraph-2">Güzel hemşire, kırıta kırıta doktorun yanına geldi. Doktor da onu saçlarından okşadıktan sonra, kadını birazcık kamarotun uzağında tutmaya çalışarak, gerekli işlemleri yapmaya başladı.Elini mikrop öldürücü sıvıya daldırıp kendisini garantiye aldıktan sonra kadına da aynı şeyi yapmasını söyledi. Sonra Dagharti’yi incelemeye koyuldu. Önce bütün vücudunu gelişigüzel gözden geçirdi. Sonra asıl amacına doğru yönelerek:</p>
				<p class="Basic-Paragraph-2">“Bay Dagharti,” dedi, “galiba romatizmanız alnınıza da bulaşmış. Kendinizi rahat bırakın bakayım. Alnınıza dokunduğum zaman acı duyacak olursanız, lütfen söyleyin!”</p>
				<p class="Basic-Paragraph-2">Doktor bütün şiddetiyle parmağıyla lekeye bastırdı. Hiçbir rahatsızlık tepkisi almadı. Oraya bir iğne batırdı, bu kez... Yine bir tepki göremedi.Gözleri fıldır fıldır dönen hemşireye bakarak, şöyle dedi:</p>
				<p class="Basic-Paragraph-2">“Bayan Jadson, gördünüz işte, Bay Dagharti, alnındaki lekeye bastırdığım anda hiçbir ağrı, sizi duymuyor.”</p>
				<p class="Basic-Paragraph-2">Doktor, muayenesini biraz daha özenle sürdürdükten sonra, birden aklına gelmiş gibi hemşireye şunları söyledi:</p>
				<p class="Basic-Paragraph-2">“Bayan Jadson, siz muayeneyi sürdürün. Ben bir yere kadar gidip hemen döneceğim. Nasıl da unuttum. Komşumuz Doktor Hadley’in bir hastasını görecektim. Söz vermiştim adama.Üç beş dakika gecikmişim ne yazık ki... Şimdi gidiyorum. Kısa sürede dönerim. Sanırım on dakika ya sürer ya sürmez. Bay Dagharti, lütfen siz kendinizi Hemşire Jadson’un emin ellerine bırakın şimdi. Gerisini merak etmeyin sakın!”</p>
				<p class="Basic-Paragraph-2"/>
				<p class="Basic-Paragraph-2">Bay Dagharti, ne yazık ki hiçbir şeyden kuşkulanmamıştı. Doktor, dediği gibi arkadaşı Bay Hadley’in yanına kadar gitti. Amacı onun telefonunu kullanmaktı. Derhal San Francisco </p>
				<p class="Basic-Paragraph-2">Sağlık Komitesi başkanını ve polis müdürünü aradı. Muayenehanesinde cüzamlı hastaların olduğunu bildirdi. Daha fazla oyalanmadan hastalarının yanına dönerek oradaki işini bitirmeye çalıştı.</p>
				<p class="Basic-Paragraph-2">Ama işi kısa sürdü. Bay Dagharti’den özür dileyerek, “Beni bağışlayın Bay Dagharti,” dedi.</p>
				<p class="Basic-Paragraph-2">Dagharti bir şeyden haberi olmadığı için gülümsedi doktora... .Sonra da gayet yumuşak bir sesle:</p>
				<p class="Basic-Paragraph-2">“Önemli değil Doktor Valter,” dedi.</p>
				<p class="Basic-Paragraph-2">Doktorun fitne fesat saçarak bakan çipil gözleri sürekli kapıdaydı. Bu durum Bay Dagharti’yi biraz şaşırtmıştı. Ama çok geçmeden durumu anladı. O anda içeri iki polis, bir çavuş ve sivil biri girdi... Doktor onları görünce neşeli bir şekilde gülümseyerek:</p>
				<p class="Basic-Paragraph-2">“Hoş geldiniz Doktor Masters,” dedi, “Siz de hoş geldiniz polis ve çavuş arkadaşlar!” </p>
				<p class="Basic-Paragraph-2"> Gelenler büyük bir merak ve ciddiyetle Dagharti’yi ve Kvake’yi bakışlarıyla incelemeye başladılar. Bu onları âdeta mutlu ediyordu. Sanki görevlerini bu şekilde yaparak vatan kurtaran aslan rolünü oynamanın, ruhlarını tanrıya satmadan önce büyük işler başarmanın önceliğiyle dünyayı kurtaracak ve en yakın olasılıkla zavallı bir iki yoksulu durumuna hiç bakmadan ezmenin sarhoşluğunu bir kez daha yaşayıp o yerde kendilerine saygın bir makam elde edeceklerdi.</p>
				<p class="Basic-Paragraph-2">Doktor Valter, sırıtarak:</p>
				<p class="Basic-Paragraph-2">“En olgun ve kusursuz cüzam örneğini sağlık komitesine sunmaktan büyük onur duyarım.”</p>
				<p class="Basic-Paragraph-2">Bay Dagharti’nin gözleri birden fal taşı gibi açıldı, boğazı adeta parçalanırcasına bağırdı:</p>
				<p class="Basic-Paragraph-2">“Bu da ne demek oluyor doktor, Tanrı aşkına? Neler karıştırıyorsunuz siz? Bize ne yapmak istiyorsunuz? Kim bu arkadaşlar?”</p>
				<p class="Basic-Paragraph-2">Bütün bu sorular ne yazık ki yanıtsız kaldı.</p>
				<p class="Basic-Paragraph-2">Doktor, bu paparaya hiç aldırmadan, sakin sakin bir sigara yakıp dudaklarına iliştirdi. Sonra da Dagharti’ye yaklaştı.</p>
				<p class="Basic-Paragraph-2">“Beni bağışlayın dostum... ” dedi. “Rica etsem deminki deneyimi tekrar edebilir miyim? Korkma, canın hiç ama hiç yanmayacak... Yalnızca meslektaşlarımın da aynı şeyi görmelerini istiyorum.”</p>
				<p class="Basic-Paragraph-2">Elindeki sigaranın kıpkızıl olmuş ucunu Dagharti’nin iki kaşının arasındaki lekenin üzerine büyük bir cesaretle bastırdı. Kamarot yine hiçbir acı duymamıştı. Ancak yanık yüzünden odayı keskin ve acı bir koku sarmıştı. Bundan bile etkilenmemişti, Bay Dagharti.</p>
				<p class="Basic-Paragraph-2">Doktor Walter, zafer kazanmış bir komutan edasıyla göğsünü kabartarak:<br/>“İşte gördünüz baylar,” demişti. “Karşınızda görülmemiş iki cüzamlı bulunuyor... Zenci bu hastalığa tamamen tutulmuş. Efendisinin cüzamı da iyice ilerlemiş durumda. Şimdi alın, ikisini de götürün cüzamlılar koğuşuna. Ama mikrop öldürücü sıvı ve ilâçları da kullanmayı sakın unutmayın! Yoksa yandığınız gündür.”</p>
				<p class="Basic-Paragraph-2">Dagharti, doktorun bu sözlerini işitince, beyninden vurulmuşa dönmüştü. Tam anlamıyla büyük bir korkuya kapılmıştı. Bu korku onu iflâh etmeyip kesinlikle öldürecek, mahvedecekti. İrileşmiş korku dolu gözleriyle, açık kalmış ağzıyla bulunduğu yerde öylece kalakalmıştı... </p>
				<p class="Basic-Paragraph-2">Yakınlardan taş atılsa bir kuş gibi vurulup olduğu yerden düşecek durumdaydı. Bu durum onu gerçekten iflâh etmeyecekti. Büyük bir işkenceye sokacak gibi görünüyordu... </p>
				<p class="Basic-Paragraph-2"/>
				<p class="Basic-Paragraph-2">Doktor Masters, çavuşa işaret etti. O da polislere bir şeyler söyleyerek onları harekete geçirdi. Ne var ki polisler, coplarını yerlerinden çekmelerine karşın, hastaların üzerine atılmakta bir an tereddüt geçirdiler. Hatta iki adım geri çekildiler. Onlar da cüzam kendilerine bulaşır diye müthiş korkuyorlardı. Bu da onları bir süre kamarotla yardımcısından uzak tutmaya yetmişti.</p>
				<p class="Basic-Paragraph-2">Çünkü adamların gözlerine ve yüzlerine korkunun parmakları sinmiş, adeta yerleşip orada kalmıştı. Artık onlar da biraz hareket etse, kesinlikle yanlarına yaklaşamazlardı.</p>
				<p class="Basic-Paragraph-2">Bay Dagharti, polislerin yüzlerine yerleşen korkunun izlerinden, hastalığının önemini o anda anlamıştı. Birden bütün umutları yok oldu. Bacakları titremeye başlayınca da kendisini aşırı şekilde güçsüz hissetti. Güçlükle konuşmaya çabaladı:</p>
				<p class="Basic-Paragraph-2">“Rica ederim baylar, bizi bırakın. Hemen bırakırsanız iki saate varmadan burayı terk edip uzak diyarlara gideceğimize namusum, onurum üzerine söz veriyorum.”</p>
				<p class="Basic-Paragraph-2">Oysa doktor Valter’in başka niyetleri, düşünceleri vardı... O, bu kentteki cüzam hastalığını yenen doktor olarak, göklere çıkartılmayı, adının bu şekilde duyulmasını istiyordu. Bu arzusu da ancak Bay Dagharti ile yardımcısının isimlerinin duyulmasıyla mümkün olabilirdi.</p>
				<p class="Basic-Paragraph-2">O, düşüncelerini açıklamadan önce Doktor Masters, Doktor Valter’i destekleyen sözler söyledi:</p>
				<p class="Basic-Paragraph-2">“Dışarıda kaldığınız süre içerisinde, halk sağlığı için her zaman bir tehlike, gizli bir tehlike oluşturacaksınız. Abuk sabuk itirazları bırakın da düşün önümüze. Bir an önce gideceğimiz yere varalım.”</p>
				<p class="Basic-Paragraph-2">İki polis, çavuştan aldıkları buyruk üzerine coplarını sallaya sallaya onlara yaklaştı. Bir yandan copla göz dağı veriyor, bir yandan da kendilerini cüzamlılardan ellerinden geldiğince uzak tutmaya çabalıyorlardı.</p>
				<p class="Basic-Paragraph-2">Bu arada Bay Dagharti ve Kvake’ye, buyurucu bir tavırla konuştular:</p>
				<p class="Basic-Paragraph-2">“Eğer söz dinlemeyecek olursanız, bu coplar hiç acımadan beyninizin ortasına iner. Bunu şimdiden bilmiş olun. Bizim hiç şakamız yoktur.”</p>
				<p class="Basic-Paragraph-2">“Bakın hele, bir de şakaları yokmuş!”</p>
				<p class="Basic-Paragraph-2">Bay Dagharti baktı ki bu çıkmazdan kurtuluş yok, yalvarırcasına konuştu:</p>
				<p class="Basic-Paragraph-2">“Doktor Valter, sizden büyük bir ricam var... Ben nerede olursam olayım, lütfen köpeğimi bana göndermek lûtufunda bulunun... Bu iyiliği bana yapacak olursanız, size minnettar kalırım. Bunu bana yaparsınız değil mi doktor?”</p>
				<p class="Basic-Paragraph-2">Doktor Valter, sevincini belli etmemeye çalışarak sahte bir gülüşle:</p>
				<p class="Basic-Paragraph-2">“Elbette getiririm, Bay Dagharti,” dedi. “Köpeğinizi size getiririm... Bir de papağanınız vardı sanırım, değil mi? Onu da gönderirim size, merak etmeyin hiç.”</p>
				<p class="Basic-Paragraph-2">Dagharti bu sözlere pek sevinmişti. Hemen doktorun ellerine sarılmak istedi ama adam ondan kaçtı. Doktor sürekli, “Ellerime sarılmanıza gerek yok, Bay Dagharti” diye onu uyarıyor ve ondan kurtulmaya çabalıyordu.</p>
				<p class="Basic-Paragraph-2">O zaman kamarot, sözlerini sürdürdü</p>
				<p class="Basic-Paragraph-2">“Çok sağ olun Doktor Valter... Köpeğim şu anda Bovhed Pansiyonu’nda bulunuyor. Papağanımız Koki de orada. Lütfen bana ulaştırın onları. Çünkü onlar benim ekmek param. Onlar olmadan bir sent bile kazanamam... ”</p>
				<p class="Basic-Paragraph-2">Sonra polislerin cop gözdağı altında Dagharti ve Kvake, oradan alınıp götürüldüler. Doktor ikisine de çok kötü bir oyun oynamıştı. Sırf Mişel’i ele geçirmek için... Bu arada Valter’in gözlerinin bebeğinde anlatımı olanaksız parıltılar uçuşup duruyordu.. Kimse bu parıltıların o gözlerde oynaşma nedenini kolayca açıklayamazdı. Çünkü doktor bu konuda ser verip sır vermeyenlerdendi.</p>
				<p class="Basic-Paragraph-2">O ser verip sır vermeyince de Doktor Valter’in gözlerine bakarak hiçbir şey öğrenilmiyordu. Bunu kendisi de bildiği için bazen bu konuda övündüğü oluyordu.</p>
				<p class="Basic-Paragraph-2"/>
				<p class="Basic-Paragraph-2">Doktor, onlar gittikten sonra hiç zaman kaybetmeden hemen Bovhed Pansiyonu’na gitti. Kendisini önceden tanıyan otel görevlileri hiç itiraz falan etmeksizin Mişel’i ona teslim ettiler. Hatta onun arkasından büyük bir coşkuyla seslenerek:</p>
				<p class="Basic-Paragraph-2"> “Doktor Valter, Bay Dagharti’ye ait bir de papağan vardı burada. İsterseniz onu da götürün sahibine de içiniz rahat etsin.”</p>
				<p class="Basic-Paragraph-2">“Hayır!” dedi, Valter,uzaklaşırken. “ilkin köpeği götüreyim, gerekirse onu da aldırırız. Çözümlenmedik sorunumuz papağan olsun.”</p>
				<p class="Basic-Paragraph-2">Geride yalnız kalan Koki, bir an kapının açık olduğunu görüverdi. Hayli ürkekçe dışarı adım attı. Ama çıkmasıyla birlikte av bekleyen canavar bir kedi üstüne atlayıp onu parçaladı.Bu papağanın büyük hatası olmuştu.</p>
				<p class="Basic-Paragraph-2"/>
				<p class="Basic-Paragraph-2">Mişel’in peşinde olan yalnızca doktor muydu yani? Ne yazık ki hayır! Harri Del Mar, gazetede okumuş olduğu bir haber üzerine heyecanlanarak dosdoğru Bovhed pansiyonunda aldı soluğu. Mişel’in oradan götürülmüş olduğunu öğrenince, doktorun adresini alarak bir taksiye atladı.Ve oraya gitti, işin ardına düşerek. Köpeğin bir avlunun içinde küçük bir kulübeye kapatılmış olduğunu gördü. Bu durumda onu oradan yürütmek çok kolay olacaktı. Hemen bir plân yapmaya başladı.</p>
				<p class="Basic-Paragraph-2">Peki ya Dagharti ve zenci Kvake ne olmuştu? Onların durumları acaba nasıldı şu anda? Kimse hiçbir şey bilmiyordu.</p>
				<p class="Basic-Paragraph-2"/>
				<p class="Basic-Paragraph-2">Oysa iki cüzamlı da doğruca cüzamlılar hastanesine götürülmüştü. Bu hastane kent merkezinden epey uzakta, ıssız, sapa bir yerdeydi. Pasifik Okyanusu’nun tam kıyısında yapılmış olan hastane yüksek duvarlarla çevrilmişti. Dört bir yandaki silâhlı nöbetçiler, izinsiz giriş ve çıkışlara kesinlikle izin vermiyorlardı. Kaçmaya kalkışanlar hemen oracıkta kurşunlanarak öldürülüyorlardı. </p>
				<p class="Basic-Paragraph-2">Bu durum Bay Dagharti ve uşağı için büyük bir açmazdı. Buradan kurtulmaları söz konusu olamazdı. Ancak ölüleri çıkardı bu hastaneden. Ama kamarotun yine de umut ettiği şeyler vardı. Bir gün doğan güneşin dünyalarını aydınlatacağına yürekten inanıyordu.</p>
				<p class="Basic-Paragraph-2">Yiyecekleri hastaların yanına dek götürülmüyor, görevliler yiyecekleri boş yerlerdeki bir çizginin üzerine koyuyor, hastalar daha sonra gelerek oradan yiyeceklerini alıyordu. Çizgiyi yanılıp da geçmek isteyenler, hemen oracıkta kurşunlanıyorlardı. Cüzamlılar, isteklerini yine aynı çizgi üzerindeki bir tahtanın üstüne yazıyorlardı. Bay Dagharti, bu tahtaya pansiyonda kalan köpeğinin kendisine ulaştırılmasını yazıp durdu. Çok sevdiği ve hiç terk edemediği biralarını unutmuş ancak sevgili köpeğini unutamamıştı.</p>
				<p class="Basic-Paragraph-2">Bay Dagharti, buradan kurtulabilme umudunu içinden silmişti. Yüreğini artık başka umutlarla doldurmaya çalışıyordu.</p>
				<p class="Basic-Paragraph-2"/>
				<p class="Basic-Paragraph-2">Böylece aradan aylar geçti. Bir güz günü, kendisine bir sepet meyve armağan edildi. Elmaların birinin içinde saklanmış kısa bir not buldu. Notta şunlar yazmaktaydı:</p>
				<p class="Basic-Paragraph-2"/>
				<p class="Basic-Paragraph-2">“BU CUMA GÜNÜ SABAHA KARŞI SAAT DÖRTTE YARDIMCINIZLA BİRLİKTE HASTANENİN DUVARI DİBİNDE BEKLEYİNİZ... SİZİ KURTARACAĞIM... BİR DOST!”</p>
				<p class="Basic-Paragraph-2"/>
				<p class="Basic-Paragraph-2">Bay Dagharti ve Kvake için yepyeni bir umut ışığı doğmuştu. Kendilerine yardım edecek olan ve kendisini gizleyen bu dost kimdi acaba? Kim olabilirdi?</p>
				<p class="Basic-Paragraph-2">Kâğıtta yazılanları aynen uyguladılar. Sabaha karşı saat dörtte, hastanenin duvarındaki ağır kapı yavaşçacık aralandı. Bir karaltı onları eliyle çağırdı. Dagharti ve uşağı bir gölge gibi süzülerek, onun yanına vardılar hemen. Kendilerine yardım eden adamı öyle merak ediyorlardı ki? Bu yüzden gözleri karanlığı delercesine tarıyordu.</p>
				<p class="Basic-Paragraph-2">Dagharti, karşısında yaşlı denizciyi görünce çok şaşardı. İlkin dili dolaştı, bir şey söyleyemedi. Sonra da adama:</p>
				<p class="Basic-Paragraph-2">“Bu gizli dost demek sendin ha?” diye sordu... ”Özgürlükten tam umudumu kesmek üzereyken, bir anda Hızır gibi yetiştin dostum. Çok teşekkür ederiz sana.”</p>
				<p class="Basic-Paragraph-2">Yaşlı denizci, büyük bir heyecanla:</p>
				<p class="Basic-Paragraph-2">“Dostlar böyle günlerde belli olur, Bay Dagharti,” dedi ... ”Tam zamanında ortaya çıkıp yardım eli uzatmayana dost demem ben.”</p>
				<p class="Basic-Paragraph-2">Dagharti gülerek:</p>
				<p class="Basic-Paragraph-2">“Peki, hazine avı nasıl gidiyor acaba?” diye sordu.</p>
				<p class="Basic-Paragraph-2">“Birkaç gün önce bana inanan ve paralarını cömertçe ortaya koyan bir av buldum. Denize açılmadan önce sizi kurtarıp yanıma almak istedim. Nasıl, iyi etmiş miyim?”</p>
				<p class="Basic-Paragraph-2">“Bize göre iyi etmişsiniz ama dostum... ” Burada sesi kuşkulu bir tona dönüşmüştü. “Dostum, benim de uşağımın da cüzamlı olduğumuzu bilmiyor musunuz? Yoksa biliyorsunuz da bu işi bizim eski kaptan gibi şakaya mı alıyorsunuz? Lütfen bu konuyu aydınlatırsanız çok sevinirim.”</p>
				<p class="Basic-Paragraph-2">Yaşlı denizci elini şöyle bir, ”Boş ver” dercesine salladıktan sonra:</p>
				<p class="Basic-Paragraph-2">“Hiç önemli değil,” dedi. “Zaten haddinden fazla yaşlıyım.Yeteri kadar yaşadım sayılır. Denize açıldıktan sonra paralı ortağımızı şöyle incitmeden eker, bir adaya yerleşir, birlikte yaşar gideriz... Ne dersin Bay Dagharti? Ha, bu arada köpeğini de çok aradım. Hem de deliler gibi. Bilirsin, ben de severdim o köpeği... Sözüm ona sana sürpriz yapacaktım. Ancak ne yazık ki bulamadım... Haydi gidelim artık... Ortalık aydınlanırsa, yakalanabiliriz... Haydi bakalım, haydi!”</p>
				<p class="Basic-Paragraph-2">Gerçekten fazla kalmış ve konuşarak vakit harcamışlardı. Yaşlı denizcinin son sözlerini dinleyerek harekete geçtiler. Karanlıkta sürünerek, oradan ellerinden geldiğince hızla uzaklaştılar.</p>
				<p class="Basic-Paragraph-2">Onlar için bu gece, denizde fırtınanın ve kabaran dalgaların sesi sayesinde, çıkardıkları gürültünün nöbetçilerin kulaklarına gitmemişti; bu da büyük şanstı gerçekten de. Sonunda hapishane nöbetçilerine yakalanmadan kısa sürede oradan ayrıldılar.</p>
				<p class="Basic-Paragraph-2">Dag ve Kvake için yeniden doğan bu umut ışığının sonunun gelmesini, Kvake’ den çok Bay Dagharti istemekteydi.</p>
			</div>
		</div>
	</body>
</html>