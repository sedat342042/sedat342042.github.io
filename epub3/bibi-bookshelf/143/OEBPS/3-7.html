<html xmlns="http://www.w3.org/1999/xhtml">
	<head>
		<title>3-7.html</title>
		<link href="template.css" rel="stylesheet" type="text/css"/>
	</head>
	<body>
		<div id="x3-7.html" xml:lang="en-GB">
			<div class="Basic-Text-Frame">
				<p class="Konu-Ba-l---" id="toc_marker-8" xml:lang="tr-TR">SEKİZİNCİ BÖLÜM</p>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2">O akşam hazine sohbeti aralarında başlamıştı yine. Adanın bilinmezlere karışmasının yanı sıra bir de bu sandallarla kurtulmaya çalışmak, onlar için büyük güçlüklerle dolu bir hayatın başlangıcıydı sanki. Onlar cankurtarana binmiş giderken, yine bu sohbeti sürdürmenin büyük coşkusuyla çok mutluydular.</p>
				<p class="Basic-Paragraph-2">Kamarot ise küçük sandalın içinde dalgalarla boğuşuyor ve alabora olmamak için büyük çaba harcıyordu. İki gün sonraydı... Açık denizde Tahiti Adası’ndan San Francisco yönüne doğru bir gemi hızla yol alıyordu. Mariposa idi bu geminin adı. Mariposa’nın güvertesinde bulunanlar, rüzgârın kendilerine doğru getirmekte olduğu küçük bir tekne gördüler. Bu tekne her nedense garip bir biçimde yalpalıyor ve bir türlü onlara kadar gelmek istemiyordu. Tekne iyice yaklaştığında, içindekileri görenler kendilerini tutamayıp kahkaha atmaya başladılar. Teknede neler yoktu ki!..Bir zenci, yaşlı bir Çinli, kır saçlı bir adam, bir köpek ve bir papağan... Denizciliğin değişmez kuralı ve şanındandı. Onların durumuna gülseler de teknedekileri yukarı çekerek kurtardılar.</p>
				<p class="Basic-Paragraph-2"/>
				<p class="Basic-Paragraph-2">Mariposa Gemisi bir hafta sonra San Francisco kıyılarına ulaştı. Kamarot Dagharti, kölesi zenciyi ve papağanı alarak bir pansiyonda küçük bir oda kiralayıp oraya yerleşti. Kamarotun yeterli parası yoktu ne yazık ki... Hemen bir yolunu bulup para kazanmazsa, pansiyondan hemen atılırdı. Çinli ise daha karaya ayak basar basmaz.ortadan kaybolmuştu. Çünkü bu cüzamlılardan bir an önce kurtulmak istiyordu. Kamarot Dagharti de onu peşinden giderek aramamıştı. Çünkü Çinli aşçının kendilerini pek sevmediğini biliyordu. Kısa sürede para kazanmak için bir çare bulamayacak olursa, hapı yutardı. Çünkü pansiyon sahibi acımasızın tekiydi ve onları çok rahatlıkla dışarı atabilirdi.</p>
				<p class="Basic-Paragraph-2">Ama kamarot yüce aklını kullanmış, bir yolunu buluvermişti. Dagharti bir gece “Kazık Çakanların Yeri” adlı bir barda oturmuş, yasal yollardan para kazanma çarelerini düşünüyordu.</p>
				<p class="Basic-Paragraph-2">Aradan çok geçmedi. Hemen bitişik masadaki biriyle ahbaplığı ilerletti. Adam bir geminin kaptanıydı.Adı da Jorgenson’du.</p>
				<p class="Basic-Paragraph-2">Dagharti’nin aklına birden bir şey geldi:</p>
				<p class="Basic-Paragraph-2">“Kaptan,” dedi, “şu köpeğimin adı Killeni-Boy’dur. Killeni –Boy bir insan gibi hesaptan kitaptan anlar.”</p>
				<p class="Basic-Paragraph-2">Kaptan, gülmeye başladı:</p>
				<p class="Basic-Paragraph-2">“Hiç öyle şey olur mu ahbap?” diye sordu. “Bir köpek hesaptan nasıl anlar?”</p>
				<p class="Basic-Paragraph-2">Dagharti, ciddi bir tavırla:</p>
				<p class="Basic-Paragraph-2">“Bunu size hemen kanıtlayabilirim,” dedi. “Benimle bahse tutuşmaya var mısınız?”</p>
				<p class="Basic-Paragraph-2">“Tamam varım,” dedi adam. “Peki ama nesine?”</p>
				<p class="Basic-Paragraph-2">“İki biraya, var mısın?”</p>
				<p class="Basic-Paragraph-2">“Varım, oldu,” dedi kaptan.</p>
				<p class="Basic-Paragraph-2">Dagharti:</p>
				<p class="Basic-Paragraph-2">“Şimdi garsondan iki bira isteyeceğim. O, bir bira getirecek. Bunu görüp anlayan köpek havlamak suretiyle itiraz edecek... ”</p>
				<p class="Basic-Paragraph-2">Garsonu çağırarak, durumu anlattılar. Bunun üzerine garson kabul ederek yerine gitti. Dagharti ona yüksek sesle:</p>
				<p class="Basic-Paragraph-2">“Hey garson! İki bira getir,” dedi.”</p>
				<p class="Basic-Paragraph-2">Garson bir bira getirdi. Bunu anlayan Mişel, havlayarak karşı çıktı. Kaptan Jorgenson heyecanla bağırdı:</p>
				<p class="Basic-Paragraph-2">“Vay canına doğruymuş, hesaptan anlıyormuş bu köpek.”</p>
				<p class="Basic-Paragraph-2">Aynı denemeyi bir daha yaptılar. Her defasında aynı başarıyı gösterdi Mişel. Barda bulunan pek çok insan da bu olaya tanık olmuş ve büyük ilgi göstermişti. Daha birçok insan aynı şekilde bahse tutuşarak para kazanıp kaybettiler.</p>
				<p class="Basic-Paragraph-2">Kaptan Jorgenson, sonunda dayanamadı:</p>
				<p class="Basic-Paragraph-2">“Bayım,” dedi, “köpeğini bana verirsen sana gemimde garantili bir iş veririm. Ne dersin ha?” </p>
				<p class="Basic-Paragraph-2">Kamarot, hiç duraksamadan bu öneriye karşı çıktı:</p>
				<p class="Basic-Paragraph-2">“Bunu yapamam, Bay Jorgenson.,” dedi. “Killeni Boy, sıradan bir köpek değil. Bunu anladınız sanırım. Her şeyden önce benim dostumdur Killeni Boy... İnsan dostunu satar mı? Kusura bakma!”</p>
				<p class="Basic-Paragraph-2">Bir ara bar sahibi kamarotun yanına yaklaşıp kulağına eğilerek:</p>
				<p class="Basic-Paragraph-2">“Bayım,” dedi, “her akşam buraya gelir de aynı gösterileri yaparsanız, dilediğiniz kadar bira içebilirsiniz. Ayrıca size de elli sent veririm.”</p>
				<p class="Basic-Paragraph-2">Dagharti; küt boynunu adama doğru uzatarak, büyük bir içtenlikle:</p>
				<p class="Basic-Paragraph-2">“Bunu niçin istiyorsunuz bayım?” diye sordu.</p>
				<p class="Basic-Paragraph-2">Bar sahibi candan, içten biriydi: İri kıyım, yüzü bıçak yarasından geçilmeyen bir adamdı ama hiç de öyle kavgacı ve sert birine benzemiyordu. O yaralı yüzünden sevecenlik akıyordu adeta. Gözleri de cıvıl cıvıl sevgi seli taşıyordu. Üstelik çok da saftı. Öyle olduğu halde bu kadar kavgadan nasıl olup ta sağ çıkabilmişti? Bunu ilk bakışta fark eden kamarot Dagharti, ilk fırsatta bar sahibine bunu sormaya karar verdi.</p>
				<p class="Basic-Paragraph-2">“Neden mi dostum? Görmüyor musun senin gösterin başlayalı ortalık müşteriyle dolup taşmaya başladı. Sen gösterilerini sürdürecek olursan, burası müşteri kaynar.”</p>
				<p class="Basic-Paragraph-2">İşte müthiş saflığı da buradan kaynaklanıyordu. Oysa Bay Dagharti de bu saflıktan yararlanacak insanlardan değildi.</p>
			</div>
		</div>
	</body>
</html>