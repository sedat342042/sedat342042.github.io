<html xmlns="http://www.w3.org/1999/xhtml">
	<head>
		<title>3-4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x3-4.html" xml:lang="en-GB">
			<div class="Basic-Text-Frame">
				<p class="Konu-Ba-l---" id="toc_marker-5" xml:lang="tr-TR">BEŞİNCİ BÖLÜM</p>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2"/>
				<p class="Basic-Paragraph-2">Makambo yolcu gemisi Sydney limanına girdiği sabah, Kaptan Duncan, Mişel’i alabilmek için son bir girişimde daha bulunmak istedi. Sağlık muayenesi için hekimi getiren kayık gemiye yanaşırken, kaptan yanı başından geçmekte olan kamarotu çağırdı ve ona:</p>
				<p class="Basic-Paragraph-2">“Kamarot, köpeğe yüz dolar veriyorum!” dedi.</p>
				<p class="Basic-Paragraph-2">“Hayır kaptan, oslmaz! Teşekkürler... Ama köpekten ayrılamam ben.”</p>
				<p class="Basic-Paragraph-2">“O halde yüz elli dolar olsun! Fazlasını veremem ve sen de kabul edersin ki dünyada pek çok İrlanda Teriye’si var.”</p>
				<p class="Basic-Paragraph-2">“Ben de aynı fikirdeyim, kaptan ve eğer isterseniz size hemen bir tane bulabilirim. Hem de seve seve. Burada Sydney’de. Üstelik beş paranızı da almam sizden.”</p>
				<p class="Basic-Paragraph-2">Kaptan Duncan, ağır basarak üsteledi:</p>
				<p class="Basic-Paragraph-2">“Ama ben, Killeni-boy’a sahip olmak istiyorum.” </p>
				<p class="Basic-Paragraph-2">“Ben de öyle kaptan! İşte sorun da burada ya... Üstüne üstlük hayvanı ben ilk bulup ele geçirdiğimden, gerçek sahibi de benim.”</p>
				<p class="Basic-Paragraph-2">“Yüz elli dolar da hiç yabana atılır cinsten bir para değil, hani... Üstelik bir teriye karşılığında.”</p>
				<p class="Basic-Paragraph-2"> “Ama kaptan, Killeni-boy tek başına üç beş köpeğe bedeldir. Elinizi vicdanınıza koyun da söyleyin, kaptan. Bu köpek bildiği oyunlarla şu anda çok daha fazla etmez mi? Sadece beni tanımaması, tanımazdan gelmesi oyunu, en az iki yüz elli dolar eder bence. Üstelik saymasını, şarkı söylemesini de biliyor. Daha pek çok şey de biliyor. Onu nasıl ele geçirdimse geçirmiş olayım, hiç önemi yok bunun. Gerçek olan bir şey varsa, tüm bildiklerini ona ben öğrettim. Yani kısacası oyunlarıyla benim malım demektir, bu köpek. Onları tamamen bana borçlu. Çünkü gemiye bindiği zamanki köpek değil artık. Benim yarım sayılır. Onu satmak, kendimi satmak demek olur başkasına... ”</p>
				<p class="Basic-Paragraph-2">Kaptan son bir çabayla konuşup kamarotu ikna etmeye çalıştı:</p>
				<p class="Basic-Paragraph-2">“Son sözüm yüz yetmiş beş dolar!”</p>
				<p class="Basic-Paragraph-2">“Hayır kaptan, kabul edemem. Satmayacağım.”</p>
				<p class="Basic-Paragraph-2">Bu olumsuz yanıt üzerine kaptan çaresiz kaldı, oradan uzaklaştı. Gitti liman hekimini karşıladı.</p>
				<p class="Basic-Paragraph-2">Karantina süresi dolunca, Makambo rıhtıma yaklaşıyordu ki bir savaş gemisi sandalı gelip telaş içinde gemiye rampa etti. İçindeki teğmen hızla yukarı çıktı. Son süratle ziyaretinin nedenini açıkladı. Dördüncü kaptanı olduğu İngiliz Kruvazörü Albatros, Tulagi’den gelmekteymiş. Orada kaptan Kellar, Albatros’un komutanına Mişel adındaki bir İrlanda teriyesinin bu gemide bulunduğundan kuşkulanıyormuş. Acaba bu doğru muymuş? Bunu öğrenirlerse denizcilik yasalarına ilişkin büyük yararları olacağından söz etmiş.</p>
				<p class="Basic-Paragraph-2">Kaptan Duncan, ne diyeceğini şaşırdı ilkin. Sonra kendini toparladı. Gerçeği örtbas edemezdi. Diğer yandan kamarotun da başının derde girmesini hiç mi hiç istemiyordu.Yeni Zelanda’ya gitmekte olan Albatros, Tulagi’ye dönmeyeceğine göre, sorunu şöyle çözümlemeye çalıştı:</p>
				<p class="Basic-Paragraph-2"> “Evet, köpek gemide, ama kendiliğinden binmiş. İki ay sonra Makambo,Tulagi’ye dönmüş olacak. Ben de köpeğin sahibine geri verilmesi için elimden gelen tüm gayreti göstererek, sorunu çözümlerim. Tasalanmayın siz!.. Kamarotumuz onu çok benimsedi. Köpeğe iyi bakıyor. Killeni-boy’un durumu çok iyi.Yani sizin Mişel dediğiniz köpeğin.”</p>
				<p class="Basic-Paragraph-2"/>
				<p class="Basic-Paragraph-2">Kaptan Duncan,durumu sonradan kamarota anlattı. Dagharti, hüzünlü bir şekilde içini çekti:</p>
				<p class="Basic-Paragraph-2">“Anlaşılan kaptan, köpek ikimizin de olamayacak. Bu gidişle, tabii!”</p>
				<p class="Basic-Paragraph-2">Her gün içmiş olduğu altı litre biraya ve köpek yürütme alanında vicdanının duyumsadığı sonsuz erince karşın kamarot Dagharti,.yaşamını alnının teriyle kazanmayacak olursa, çok, hem de çok utanırdı. Mişel konusunda çok üzülmesine, kaygı duymasına karşın yine de son yolcu indikten sonra, geminin tüm temizliğiyle dipten doruğa ilgilendi. Yeni yolcular gemiye binmeden önce gereken bütün işlerin yerine getirilmesine yakından göz kulak oldu. Gemi buradan uzaktaki Mercan denizlerine ve yamyamların yaşadığı adalara gidecek, oraya yolcu alacaktı.</p>
				<p class="Basic-Paragraph-2">Her şeye karşın bir gece gemiden ayrıldı. Bu ayrılık gece boyu sürdü. O geceyi kurt kamarot Sydney barlarını dolaşıp turlamakla geçirdi. Bu barlara, meyhanelere deneyimli gemiciler gelir ve bütün liman dedikoduları, gelen giden gemilerden yayılan haberler hep buralarda konuşulurdu. Sayısız bira şişesini oburca yudumlarken, doyumsuz kamarot da aradığı bütün yararlı bilgileri topladı. Ertesi gün öğleden sonra, on beş şiline kiraladığı küçük bir kayıkla üç direkli, ince yapılı Mari - Turner adındaki güzel bir Amerikan guletinin demirli olduğu Jakson Körfezi’ne doğru kürek çekmeye başladı.</p>
				<p class="Basic-Paragraph-2"/>
				<p class="Basic-Paragraph-2">Gemiye yanaşınca, önce kendini tanıttı ve doğruca ana salona götürüldü. Orada bulunan herkesle hemen tanıştırıldı. Burada ipten kazıktan kurtulmuşa benzeyen tuhaf bir dörtlüyle karşılaştı. Gemiden o günden sonra ayrılmış olan ve bir gün önce uzun boylu konuştuğu eski kamarottan, bu dört kişinin kim olduklarını aşağı yukarı öğrenmişti. O nedenle her birini çok rahat bir şekilde anlatabilirdi.</p>
				<p class="Basic-Paragraph-2">Diğerlerinden biraz uzağa, koskoca bir koltuğa kurulmuş olan şu solgun, âdeta kirli beyaza çalan mavi gözlü, altın çerçeveli gözlükleri olan adam, hiç kuşkusuz “Yaşlı Deniz Kurdu” dedikleri adam olmalıydı,</p>
				<p class="Basic-Paragraph-2">Sağ elinin iskelete benzeyen zayıf parmaklarına, her biri birbirinden görkemli, soylu görünüşlü, göz alıcı beş adet yüzük takmıştı. Dagharti, bu yüzüklerin oldukça pahalı olduğunu düşündü. Sol elinde yüzük falan yoktu. Çünkü başparmağı dışında, yüzük takacak parmağı kalmamıştı.</p>
				<p class="Basic-Paragraph-2">Yaşlı denizcinin soluk gözleri kamarota öylesine çelik gibi dikilmişti ki bu dört kişinin karşısında ayakta durmakta olan Dag, kendisini yargıç önüne çıkmış bir suçlu gibi hissederek birkaç adım attı geriye doğru gitti. Ama aradan çok geçmeden bu tuhaf ve gizemli bakışlar bir düş âlemine dalıp gitti. O andan sonra çevresini artık görmez, algılamaz olmuştu.</p>
				<p class="Basic-Paragraph-2">Büyük bir mağazanın şefi gibi tiril tiril, şık giyinmiş, ufak tefek adam kaptandı. Ama amatör bir kaptan. Besbelli pek deneyimi yoktu zavallının. Bu Dag’ın işine daha çok yarardı. Kaptan Dag’a sordu:</p>
				<p class="Basic-Paragraph-2">.“Kaç para kazanmak istiyorsunuz dostum?”</p>
				<p class="Basic-Paragraph-2">Konuşması da görünüşü kadar kibardı. Dört kişiden üçüncüsü, orta yaşlı, uzun boylu, kupkuru biri, Grimşov adında Kaliforniyalı bir çiftçi araya girdi:</p>
				<p class="Basic-Paragraph-2">“Paylaşmaya, yani ortaklığa katılacak değilsiniz herhalde.Yoksa öyle mi düşünüyorsunuz?”</p>
				<p class="Basic-Paragraph-2">Yaşlı denizci, kamarotu yerinden sıçratan tiz bir sesle bağırmaya başladı:</p>
				<p class="Basic-Paragraph-2">“Herkese yetecek kadar olacak. Evet baylar, cimriliğin sırası değil! O kadar çok şey var ki sandıklar dolusu, fıçılar dolusu, tam bir hazine, bir servet! Söylüyorum size, kumun altında hemen bir kulaç derinlikte.”</p>
				<p class="Basic-Paragraph-2">Dag, işin iç yüzünü az çok biliyordu. Ama yine de şaşırmış gibi yaptı:</p>
				<p class="Basic-Paragraph-2">“Hangi paylaşmaya katılmayacak mışım?” diye sordu salondakilere. Sonra da sürdürdü konuşmasını:</p>
				<p class="Basic-Paragraph-2">“Yok canım, işin burası beni pek ilgilendirmez... Benim istediğim yalnızca sınırlı bir ücret... Bir defasında balına gemisine binmiştim, üç yıl için. Ama önceden ücret konuşmadığımız için, döndüğümüz zaman elime yalnızca bir dolar vermişlerdi. Ayda tam tamına altmış dolar isterim sizden.Hem de çil altın olarak.”</p>
				<p class="Basic-Paragraph-2">Burada dördüncü adam, koskocaman, iri yarı bir yağ tulumu gibiydi. San Francisco’da tefecilik yani faizcilik yapan pislik bir Ermeni, dönek, iki yüzlü, üç kâğıtçı tipli adam söze karışarak:</p>
				<p class="Basic-Paragraph-2">“Kimliğiniz, bonservisiniz var mı azizim?” diye sordu.</p>
				<p class="Basic-Paragraph-2">Dag küstah, aşağılayıcı bir tavırla yanıt verdi:</p>
				<p class="Basic-Paragraph-2">“Bayım, bendeniz de sizden kimlik sorabilirim. Oysaki hepinizin sahte kimlikli olduğunuzu biliyorum.”</p>
				<p class="Basic-Paragraph-2">Ermeni’nin birden sinirlendiğini fark ederek denizlerde kırk beş yılda kazanmış olduğu onurlu belgeleri çıkarıp önüne fırlattıktan sonra ekledi:</p>
				<p class="Basic-Paragraph-2">“İstediğim tek şey var. Her ay sonu bana ya da ayın birinci günü, altmış altın dolarımın çil çil avuçlarıma sayılmasını isterim, o kadar. Çünkü ben sizden kimlik istemiyorum.”</p>
				<p class="Basic-Paragraph-2">Yaşlı adam kıkırdamaya başladı:</p>
				<p class="Basic-Paragraph-2">“Hem altın, hem de başka şeyler, birçok şey, sandıklar dolusu, kumun bir kulaç altında... Herkese bol bol yetecek kadar. Asalarmış,taçlarmış! Dünyadaki büyük güçlermiş. Bütün bunlar, bulacağımız zenginliklerin yanında hiç kalır, evet hiç! Ancak yerini yalnızca ben biliyorum. Hem de enlemiyle, boylamıyla... Tam yerini... Hah,hah,ha!”</p>
				<p class="Basic-Paragraph-2">Dag, sözlerini sürdürdü:</p>
				<p class="Basic-Paragraph-2">“Bağışlayın ama üzerinde anlaşmamız gereken bir iki küçük koşul daha var. Her şeyden önce her gün altı litremi isterim.Artık bu alışkanlıktan vazgeçemem.”</p>
				<p class="Basic-Paragraph-2">İri yarı Ermeni alaycı bir tonla sordu:<br/>“Sanırım altı litre viski demek istiyorsunuz, galiba.”</p>
				<p class="Basic-Paragraph-2">“Hayır ama doğru dürüst İngiliz birası. Bunları önceden konuşup aramızda anlaşmamız gerek. Üstelik denizde de olsak, yolculuğumuz kaç gün sürerse sürsün, biramı kesinlikle isterim. Bunun için gerekli önlemleri almak da size düşer.”</p>
				<p class="Basic-Paragraph-2">Kaptan sordu:</p>
				<p class="Basic-Paragraph-2">“Hepsi bu kadar mı kamarot?”</p>
				<p class="Basic-Paragraph-2">“Bir de köpeğim var yanımda. Çok değerlidir benim gözümde. O da birlikte gelecek.”</p>
				<p class="Basic-Paragraph-2">California’lı çiftçi homurdandı:</p>
				<p class="Basic-Paragraph-2">“Başka, daha başka? Bir eşiniz de var mı yanınızda bari? Ya da aileniz falan?”</p>
				<p class="Basic-Paragraph-2">“Hayır efendim, ne eşim var, ne ailem. Yalnız bir zenci uşağım var. İyi kalpli bir gençtir. Onun da benimle gelmesini istiyorum. Gemlide çalışacak olursa, ayda on dolar da ona verirsiniz.Yok yalnız bana bakacaksa, bir dolara alırsınız gemiye.”</p>
				<p class="Basic-Paragraph-2">Yaşlı denizci yine fıttırdı, bağırmaya başladı:</p>
				<p class="Basic-Paragraph-2">“Gemi battıktan sonra tam on sekiz gün sandalda kaldık. Fırtınanın yarattığı cehennem ortasında, dalgaların üzerinde tam on sekiz gün... ”</p>
				<p class="Basic-Paragraph-2">Dag, içinden:</p>
				<p class="Basic-Paragraph-2">“Aman yandık,” dedi.”Bu beyefendi ikide bir böyle fıttırıyorsa, ona dayanabilmek için çok bira içmem gerekecek... Evet, evet öyle olacak demektir.”</p>
				<p class="Basic-Paragraph-2">İri yarı Ermeni Yahudi karışımı herif sordu:</p>
				<p class="Basic-Paragraph-2"> “Pekalâ, ya şu pek alışılmadık kamarotun şartlarını kabul etmek istemezsek ne olacak?”</p>
				<p class="Basic-Paragraph-2">Çiftçi:</p>
				<p class="Basic-Paragraph-2">“Bana göre hava hoş!” dedi. “Bu yolculuğun giderlerini kim ödüyor? Ben ödüyorum... Sanırım öyle, değil mi?”</p>
				<p class="Basic-Paragraph-2">Ermeni,Yahudi karışımı adam yapmacık, kaypak bir sesle:</p>
				<p class="Basic-Paragraph-2">“Rica ederim Grimşov, böyle hak yemek, sonra da haktan hukuktan dem vurmaya kalkışmak olmuyor ama... Bu yolculuğa benim de kendi cebimden sizin kadar katkıda bulunduğumu insanlık adına unutmazsanız, beni ne çok sevindirmiş olursunuz doğrusu... ” dedi.</p>
				<p class="Basic-Paragraph-2">Bu kez kaptanın homurtulu sesi duyuldu:</p>
				<p class="Basic-Paragraph-2">“Peki ya ben? Deniz konusunda bunca derin bilgimle ben olmasaydım, haliniz ne olurdu? Duman olurdunuz, duman. Ne yapardınız gerçekten, bunu hiç düşündünüz mü?”</p>
				<p class="Basic-Paragraph-2">Çiftçi hemen yerinden kalktı. İskemlesinde öne doğru eğildi, ellerini dizlerine dayamış, uzun parmakları bacaklarından aşağılara sarkmıştı.</p>
				<p class="Basic-Paragraph-2">“Yine de şuracıkta ve şu dakikada yolculuğumuzu devam ettirebilmek için benim buğday tarlalarımdan gelecek parayı bekliyoruz. Geri kalanı bugüne değin harcandı, tükendi. Ben de kamarotun ayda altmış dolara tutulmasını ve öne sürdüğü koşulların tümünün kabulünü istiyorum, o kadar anladınız mı? Yoksa ayıp falan dinlemem, ilk gemiye atladığım gibi San Francisco’ya tüyerim.” </p>
				<p class="Basic-Paragraph-2">Adı Nişikanta olan Ermeni Yahudi’nin hemen yelkenleri suya indirdiği görüldü:</p>
				<p class="Basic-Paragraph-2">“Haklısınız sayın Grimşov!”dedi. “Bu yolculuk hepimizi çok sinirli ve gergin yaptı. Beni bağışlayın lütfen... Kamarot konusunda anlaştık demektir.”</p>
				<p class="Basic-Paragraph-2">Sonra Dagharti’ye dönerek ekledi:</p>
				<p class="Basic-Paragraph-2">“Ancak karaya çıktığımız zaman ne kadar az konuşursanız, kadar iyi olur. Bunu biliyorsunuz değil mi dostum?”</p>
				<p class="Basic-Paragraph-2">“Elbette bayım. Şimdi daha iyi anlaşıldı tarafımızdan. Susmasını çok iyi bilirim ben. Üstelik konuşmak istemiş olsaydım, bugünlerde hakkınızda söylenenleri birer birer anlatarak kafanızı şişirirdim.”</p>
				<p class="Basic-Paragraph-2">Ermeni Yahudi, bu konuyla yakından ilgilenmişti. Merak içinde sordu:</p>
				<p class="Basic-Paragraph-2">“Sanırım yolculuğumuzun amacı konusunda değil mi kamarot?”</p>
				<p class="Basic-Paragraph-2">Kamarot, başıyla onayladı:</p>
				<p class="Basic-Paragraph-2">“Demek siz de bizim amacımızı biliyorsunuz... Yoksa bunun için mi bu gemiye binmek</p>
				<p class="Basic-Paragraph-2">istediniz?”</p>
				<p class="Basic-Paragraph-2">Dagharti,başını salladı. Ona, yaşlı denizcinin soluk gözlerinde bir anda kaygı şimşekleri çakıp geçer gibi gelmişti. Bunu gidermek için hemen konuşmak zorunda kaldı:</p>
				<p class="Basic-Paragraph-2">“Sayın baylar, bana her gün biramı verin, karışmayın ötesine. İster hazine peşinde koşun, ne yaparsanız yapın, beni hiç ilgilendirmez. Hem bu masalları çok dinledim ben. Bin bir Gece Masallarında bile hazineler, gizemli altınlar vardır... Gizli hazineler derseniz kum gibi kaynıyor ve milyonlarca dolar, hâlâ üstlerine dümen kırıp yelken tutacak o talihli adamı bekliyor.”</p>
				<p class="Basic-Paragraph-2">Yaşlı denizci rahatlar gibi olmuştu bu konuşma üzerine. Gözleri yine boşluğa kayıp gitti. Dag, konuşmayı kapatmak için şöyle dedi:</p>
				<p class="Basic-Paragraph-2">“O halde anlaştık, yola ne zaman çıkıyorsunuz?”</p>
				<p class="Basic-Paragraph-2">“Öbür gün, güneş doğarken.”</p>
				<p class="Basic-Paragraph-2">“Peki, yarın akşam mutlaka gemide olurum!”</p>
				<p class="Basic-Paragraph-2">Ve kayığına binmek için merdivenden inerken, kamarot hâlâ yaşlı denizcinin sesini işitiyordu. “Yıllarca önce yaşadığım gibi on sekiz gün!”</p>
				<p class="Basic-Paragraph-2"/>
				<p class="Basic-Paragraph-2">Mişel, Makambo’ya girdiği gibi bir lombardan çıktı.Yine karanlıkta çıktı ve yine bu kez kayıkta bekleyen Kvake’in ellerine teslim edildi. Bütün bunlar, karanlık basarken çarçabuk olup bitti.</p>
				<p class="Basic-Paragraph-2">Gemiye dönüşte, kaptan ona Mişel’i Tulagi’ye götürmeleri gerektiğini belirtti.</p>
				<p class="Basic-Paragraph-2">Kamarot da kaptana Mişel’in kamarasında olduğunu söyledi. Ve onu götürerek, köpeği gösterdi. Ancak eğer kapalı kapının arkasından birkaç saniye sonra olup bitecekleri görseydi, herhalde çok şaşırırdı. Dag, lombarlardan kamarasında ne var, ne yoksa boşaltıyor, kaplumbağa kabuklarını da, duvara asılı takvimleri de, fotoğrafları da beraberinde alıp götürüyordu.</p>
				<p class="Basic-Paragraph-2">Zaten adamcağızın bütün malı mülkü bu kadardı. Susma buyruğu almış bulunan Mişel, en son çıktı. Dag, Mişel’i okşarken Kvake de mızıkasını unutmadığından emin olmak için ceplerini kontrol ediyordu.</p>
				<p class="Basic-Paragraph-2"/>
				<p class="Basic-Paragraph-2">Ertesi sabah, tam şafak sökerken Mari-Turner adlı fok gemisi bir römorkörün yedeğinde, Sydney Limanı’ndan çıkmak üzereydi. Kamarot,yaşlı denizcinin </p>
				<p class="Basic-Paragraph-2">arkadaşlarıyla konuştuğunu duyuyordu. California’lı çiftçi ile Ermeni-Yahudi de yanı başına dikilmiş, can kulağıyla onu dinliyorlardı.</p>
				<p class="Basic-Paragraph-2">“Arkadaşlar hiç unutmam, 52 yıllarındaydı,1852’de tıpkı bunun gibi açık bir havada, Uyanık gemisiyle Sydney’den ayrılıyorduk. Ah, çok güzel bir tekneydi bu Uyanık. Baylar, çok sevimliydi. Herkes neşe içindeydi,bu arada şarkı bile söylemekteydiler... Tümümüz gençtik, kırk yaşımıza gelmemiş, hiçbir şeyden yılmayan delikanlılardık... Kaptan, o zamanlar yirmi sekiz yaşındaydı. İkincisi ise on sekiz... O da hayatını kaybetti o sandalda... Kaptan, son soluğunu bilinmedik adanın palmiyeleri dibinde verdi. Ve o ölürken</p>
				<p class="Basic-Paragraph-2">genç zenci kızlar onun için göz yaşı döktüler sicim gibi. Bir yandan da tepesine dikilmiş, yüzünü serinletmek için ellerindeki geniş ağaç yapraklarından yapılmış yelpazelerle yelliyorlardı.”</p>
				<p class="Basic-Paragraph-2"/>
				<p class="Basic-Paragraph-2">Kamarot, gerisini dinlemek için beklemedi. Aşağıya işinin başına koştu. Yataklara temiz çarşaflar yayılacak, Kvake’ye de yerler temizletilip sildirilecekti. Çünkü ortalık çok pisti gerçekten. Bir yandan da içinden: “Şu yaşlı kurnaz tilkinin, sanırım göründüğü kadar kafadan çatlak olmaması gerekir. Galiba bir oyun çeviriyor ama ne oyunu bu? Onu çözemedim,” demekteydi.</p>
				<p class="Basic-Paragraph-2">İnce ve çevik bir gemi olan Mari-Turner, fok avı için yapılmış bir gemiydi aslında... İçi de çok iyi düzenlenmişti. Bugünkü yolcularına fazlasıyla yetecek kadar genişti içi. Baş kasarasında on iki yatak vardı. Bunlar, sekiz gemiciye fazla bile geliyordu.Gemicilerin tümü de İskandinav’dı. Büyük salona açılan baş kamarada hazine avcıları dörtlüsüyle bir de ikinci kaptan kalıyordu. İkinci kaptan, geniş omuzlu, yumuşak başlı bir Finlandiyalı Rus’tu. Adı pek zor söylendiği için gemide herkes ona “Bay Cakson” diyordu.</p>
				<p class="Basic-Paragraph-2">Üst güverteden bir merdivenle kıç kasarasına inilmekteydi. Kıç kasarasında mutfak ve baş kasarasındakilerden çok daha geniş,tümü de perdelerle ayrılmış,altı yatak tertemiz halde bulunmaktaydı.Burası da konuklarına hayli geniş geliyor ve orada yaşayanları erinç içerisinde bulunmaktan uzak tutmuyordu.</p>
				<p class="Basic-Paragraph-2">Ah Moy adlı yaşlı,ufak tefek bir Çinli olan aşçıbaşı, kamarotu büyük bir saygıyla karşıladı. Dagharti, buna hiç şaşırmamıştı çünkü böyle uzun yol seferlerinde görev yapan gemilerin pek çoğunun aşçıbaşları Çinli olurdu. Saygın adamcağız, ranzaların en iyisini, kendi ranzasını göstererek sordu:</p>
				<p class="Basic-Paragraph-2">“Bunu beğendiniz mi acaba?”</p>
				<p class="Basic-Paragraph-2">Dagharti, başıyla beğendiğini belirtti.</p>
				<p class="Basic-Paragraph-2">“Öyleyse buyurun efendi, bu ranza sizin olsun. Benimdir, bizzat size veriyorum.”</p>
				<p class="Basic-Paragraph-2">Dag, öteden beri gemide aşçı başlarını öfkelendirmenin hiç de doğru olmayacağını, ocak başında çalışmaktan, onların çabuk alevlenen bir hale geldiklerine, üstelik en küçük bir aksilikte derhal mutfak bıçağına sarılıvereceklerini ya da satırı kaldırıp indireceklerini çok iyi bilirdi. </p>
				<p class="Basic-Paragraph-2">Bunun için Çinli’ye hiç ses çıkarmaya kalkmadı. Verdiği ranzayı hemen kabul etti. Kvake’ye bir ranza, Mişel’e bir üçüncü ranza bulup verdi adamcağız. Köpeğe iyi bakılmasını Çinli’ye sıkıca öğütledi. Her şeyden önce bunu unutmadığına sonradan sevinmişti..</p>
				<p class="Basic-Paragraph-2">Ah Moy, gizli cüzamlı olduğunu hemen anladığı bir zenci ve bir de köpekle bir arada olmaktan hiç de sevinmiş görünmüyordu. Eşyalarını hemen kıç kasaranın diğer ucuna taşıdı. Sonunda kendisine iplerden bir hamak ördü ve tavana astı. Bu istenmeyen konuklarının tepesinde ağır ağır sallanmayı, ranzalardan birine gidip yatmaya yeğ tuttu.</p>
				<p class="Basic-Paragraph-2">Sydney’den ayrıldıkları günü izleyen günlerde kamarot, geminin hangi yöne gitmekte olduğunu öğrenmeye kalktı. Ama Kaptan Doan, her günkü gözlemlerini, kimseye bir şey demeden, hatta ikinci kaptana bile danışmadan yapıyor, sonra haritalarını da para kesesini de hemen kilit altına alıyordu.</p>
				<p class="Basic-Paragraph-2">Ama bir gün Dag, yaşlı adamı konuşturmayı başardı.</p>
				<p class="Basic-Paragraph-2">“Burada,” dedi, “çok güzel bir oyun sergileniyor doğrusu. Gittikçe hayranlığım artıyor bu oyuna.”</p>
				<p class="Basic-Paragraph-2">Adam, hülyalı gözlerini kamarota dikerek ona doğru eğildi. Kamarot da onu dinlemeye can kulağıyla hazırdı:</p>
				<p class="Basic-Paragraph-2">“Size bir şey söyleyeyim mi bayım, saat neredeyse beşe geliyor.Yemekten önce o nefis kokteylinizden bana bir bardak hazırlar, getirirseniz çok sevinirim.”</p>
				<p class="Basic-Paragraph-2">Dag, yaşlı denizciye ne yazık ki yenik düştüğünü kabul etmek zorunda kalmıştı. Adam ona bazen herkesle dalga geçen kurnaz bir dolandırıcı, bazen Güney Denizlerine gömülmüş olan ve kendilerini bekleyen bir hazinenin varlığına içten inanmış bir bunak bir yaşlı gibi görünüyordu.</p>
				<p class="Basic-Paragraph-2">İhtiyar Kurt, onlara parmaklarının sandalda nasıl tayfa başı tarafından kesildiğini anlatmıştı. O da onun canına okumuş, ikinci kaptanla birlikte tayfa başını kaptıkları gibi salla sırt denize postalamışlardı. Onların sohbetini gizlice dinleyen Dag, işittiği ayak sesleri üzerine hemen yine işine koyuldu. Merdivenlerin bakırlarını parlatıyormuş gibi yapmaya başladı. Sonra da kendi kendine:</p>
				<p class="Basic-Paragraph-2">“Bu herif bu anlattıklarını mutlaka yaşamış olmalı.Yoksa bunların hiçbiri uydurularak anlatılamaz. Bunları kesinlikle yaşamıştır... Öyle uydurulacak şeyler değil anlattıkları..” diyordu.</p>
			</div>
		</div>
	</body>
</html>