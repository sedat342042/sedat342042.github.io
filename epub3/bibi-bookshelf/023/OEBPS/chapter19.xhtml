<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Lüsyen</title>
		<link href="main.css" rel="stylesheet" type="text/css"/>
	</head>
	<body class="chapter1 epub-type_chapter">
    <div class="html5_section">
			<span class="epub-type_pagebreak" id="page60" title="60"/>
      <h1 class="baslik">19</h1>
			<p>Birkaç gün sonra Belçika’dan ayrıldık. Beni götüren trende Hamid’in sözlerinin sihri sayesinde arkada bıraktıklarımı acı duymadan düşünüyordum. Adımlarımın hafif izi silinmişti. </p>
			<p>Artık benden bir şey kalmamıştı.</p>
			<p>Benden, karanlık cama aksetmiş tan kızıllığında süratle uzaklaşan kır manzaraları üzerine fırlatılmış olarak, bir ekspresin bütün hızı ile sürüklediği ince bir silüetten başka bir şey kalmamıştı.</p>
			<p>Karanlıktan haykırarak gırtlaktan söylenen kelimelere bakıp yabancı toprağa girdiğimizi anladım.</p>
			<p>Gariptir ki, benim ailem, istikbalimin vatanı olan adam, elleri arasında beni, Maria Lucienne’i “Nasip Betül”, yani başka bir varlık yapan adam, bitişik kompartımanda uyuyordu.</p>
			<p>Aslında bu andan itibaren şimdi olduğum kimse olmaya başlıyordum. Evvelki kimliğime bir yabancıya bakar gibi merakla bakıyor, evvelki ve sonraki varlıklarımın iki kız kardeş oluşuna şaşıyordum. </p>
			<p>“İki kız kardeş” mi dedim?</p>
			<p>“Bir olan iki varlık...”</p>
      </div>
  </body>
</html>