<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-55</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Avrupada">Avrupa’da: 9 </p>
			<p class="Baslik_1" id="_idParaDest-458">Kılavuzu Freud Olanın…</p>
			<p class="a_Paragraf">Doktor Ali Kemal Bey, dahiliye mütehassısı olarak, ihtisas yapmak için İngiltere’de beş sene kaldı. Oradan döndükten sonra kendisine, gördükleri hakkında hayli şeyler sordum. Şunları söyledi:</p>
			<p class="Baslik_2" id="_idParaDest-459">İlerlerken gerilemek</p>
			<p class="a_Paragraf">Hakikaten tecrübe ilimleri sahasında Avrupalılar çok ilerlemişler. Her gün gerek fizik, gerek biyoloji, gerekse teşrih ve bilhassa feza ilminde durmadan ilerleme kaydediyorlar.</p>
			<p class="a_Paragraf">Yalnız bu ilerlemenin yanında, ruh ve maneviyat sahasında müdhiş, korkunç bir gerileme var. Bu gerileme, Batı dünyasını çok büyük felâketlere sürükleyecek gibi görünüyor. Ancak bu sürükleniş yalnız Batılılarla sınırlı kalmayacak... Herşeysini taklide yeltendiğimiz için, bizlere de aynı felâketler çökecek gibi görünüyor.</p>
			<p class="Baslik_2" id="_idParaDest-460">Her derdin tek sebebi…</p>
			<p class="a_Paragraf">İngiltere’de 70 yaşında bir profesörün yanında çalıştım. Sahasında şöhret bulmuş, hakikaten otorite olan bir dahiliye mütehassısı idi.</p>
			<p class="a_Paragraf">Profesörün tuhafıma giden bir hali vardı. Kendisine genç hastalar geliyordu. Daha şikâyetini dinlemeden, muayene etmeden soruyordu:</p>
			<p class="a_Paragraf">“Kız arkadaşın var mı?’”</p>
			<p class="a_Paragraf">Genç “yok” diyorsa, “hastalığın, şikâyetin işte ondan” diyor; kız gelirse ona da aynı şeyi soruyor:</p>
			<p class="a_Paragraf">“Erkek arkadaşın var mı?” Yok ise, tamam, ondan...</p>
			<p class="a_Paragraf">Bu vaziyet, ilâhî ahlâkın, vicdanın, inzibâtın, hülâsa dinin, inancın olmadığı yerde, insanın, hayvandan aşağı hallere düşmesinin alâmeti oluyordu.</p>
			<p class="Baslik_2" id="_idParaDest-461">Freud’un peşinden</p>
			<p class="a_Paragraf">İnsanın “imamı” Freud olur da insanın her hal ve tavrını, meyil ve hissini hayvanca cinsî duygulara, şehvete bağlarsa, elbette netice bu olur. Ecdat:</p>
			<p class="a_Paragraf">“Kılavuzu karga olanın, burnu b..tan kurtulmaz” demişler…</p>
			<p class="a_Paragraf">Böyle bir bâtıl, sapık nazariyeyi, bir milletin maarifi, okullarda, milletin çocuklarına yüzde yüz isbat edilmiş kesin bilgi olarak, nesiller boyu okutulursa, o gençliğin geleceğinden ne beklenebilir?..</p>
			<p class="a_Paragraf">Avrupa genci ve yaşlısıyla bugün düştüğü sapık halleri, bir de bu pencereden bakarak ele almalı…</p>
			<p class="Baslik_2" id="_idParaDest-462">“Aşkın çocuğu!?”</p>
			<p class="a_Paragraf">Yine Doktor Ali Kemal Bey’in İngiltere intibalarından:</p>
			<p class="a_Paragraf">Orada şahit olduğum diğer bir acıklı sahne de anası babası veya babası belli olmayan, sokaklara, hastahane yâhut kilise önlerine bırakılan çocuklar idi... Bunlara takılan isim çok tuhafıma gitmişti. “Aşkın çocuğu” diyorlardı...</p>
			<p class="a_Paragraf">Gayrimeşru münasebetten doğmuş, babası ve bazen anası babası belli olmayan o talihsiz zavallılar “aşkın çocuğu” olunca, mazbut, nikâhlı, ailelerde doğan, analı babalı yavrular acaba “kinin, nefretin çocuğu” mu oluyorlardı!?</p>
			<p class="a_Paragraf"> Bütün bunlar, vahyin, dinin nuruyla aydınlanmamış cemiyetlerde görülen ve ne yazık ki görülecek olan felâketli hallerdir.</p>
		</div>
	</body>
</html>