<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-47</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Avrupada">Avrupa’da: 1</p>
			<p class="Baslik_1" id="_idParaDest-420">Avrupa Yollarındaki Osmanlı</p>
			<p class="a_Paragraf">Avrupa cihetine iki seferim var. 1978 ve 1980 yıllarında... Seyahat sırasında Almanya’dan İsviçre’ye, İsviçre’den Avusturya’ya, sonra Avusturya dağlarında seyahat ederken, ovalarından geçerken, asfalt yolda yüz otuz kilometre sür’atle gidiyoruz... Viyana bir türlü gelmiyor, uzayıp gidiyor.</p>
			<p class="Baslik_2" id="_idParaDest-421">Biz gezerken bitmiyor; onlar savaşa gittiler</p>
			<p class="a_Paragraf">Bu esnada gâyet tabii olarak, içimizde, dilimizde şu sual beliriyor:</p>
			<p class="a_Paragraf">“Yâhu, biz asfalt yollarda, arabayla, bu sür’atle gittiğimiz halde, Viyana gelmiyor da, ecdat bu mesafeleri, o günün ârızalı, dar, dağ bayır dolaşan yollarında nasıl geldi?..</p>
			<p class="a_Paragraf">“Biz gezmeye gidiyoruz, bitiremiyoruz; o cenge, cihâda, savaşa gidiyor... O kalabalıkla, o ağırlıklarla o dağlar nasıl aşılır; bu dağlar nasıl geçilir?..”</p>
			<p class="a_Paragraf">O günlerde ruhumun hayranlığını, dalga dalga heyecanını, şu mısralarda ifadeye çalışmışımdır:</p>
			<p class="Siirler_E">Ceddimiz kaç asır evvel aşıyorken Tuna’yı,<br/>Sezdi şimşekli ufuktan kopacak fırtınayı,<br/>Taktı al sancağının göğsüne yıldızla ayı.<br/>Biz o ecdâdın asırlar boyu akmış kanıyız,<br/>Onların düşmanı her zihniyetin düşmanıyız.</p>
			<p class="Siirler_E">Müslümanlardı asırlar boyu deryalar aşan,<br/>Kükremiş sel gibi aktıkça ve coştukça taşan,<br/>O ufuklarda bugün fırtınalardır konuşan.<br/>Biz o ecdâdın asırlar boyu akmış kanıyız,<br/>Müslüman düşmanı her zihniyetin düşmanıyız.</p>
			<p class="Siirler_E">Bizi dünyalara hâkim kılan ne idi;<br/>Akdeniz havzası bir Türk gölü halinde idi;<br/>O büyük ruhtan uzak kaldığımızdan beri biz,<br/>Dalgasız fırtınasız bir göle dönmüş deniziz.</p>
			<p class="Siirler_E">Şanlı mâzîleri andıkça gözüm yaşla dolar, <br/>Ağlayan gözleri andırmada sâhilde sular...</p>
		</div>
	</body>
</html>