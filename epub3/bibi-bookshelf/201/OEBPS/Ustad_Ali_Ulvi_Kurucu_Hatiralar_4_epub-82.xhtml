<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-82</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-624">İnönü’nün Lozan’daki Perişanlığı</p>
			<p class="a_Paragraf">Fuad Şemsi Bey, kendisini Emirgândaki evinde ziyaretimizdeki konuşmasında, dış işlerinden, dünya siyasetinden habersiz İsmet İnönü’nün, Lozan Anlaşmasına baş temsilci olarak gönderilmesinden doğan ağır millî, tarihî zararlara da misal olarak kısaca işaret etmişti:</p>
			<p class="a_Paragraf">Dr. Rıza Nur, Lozan’daki murahhaslardan biri idi. Dermiş ki:</p>
			<p class="a_Paragraf">“İsmet Paşa, müzakereler sırasında, kulağı iyi duymadığı ve Fransızcası da zayıf olduğu için, durmadan:</p>
			<p class="a_Paragraf">“Ne diyor? Ne diyor? Yâhu ne diyorlar? diye, durmadan sorar; ben de konuşmaları kendisine naklederdim...”</p>
			<p class="Baslik_2" id="_idParaDest-625">Kurtlara karşı, bir acemi</p>
			<p class="a_Paragraf">Bir memleketin kaderi, geleceği konuşuluyor... Karşındakiler, hayatları hariciyede geçmiş, düşmanların en usta, en kurt politikacıları; buna karşılık, bizden giden, ömrü askerlikte geçmiş, kulağı duymaz, lisan bilmez bir acemi!..</p>
			<p class="a_Paragraf">Yakın tarihimizin gerçeklerini milletimiz, bilhassa gençler bilmiyor. Ancak aileden, dededen babadan duymalarla, yarısı doğru yarısı masal bir şeyler biliyorlar... </p>
			<p class="a_Paragraf">Tarihimizin doğru olarak yazılması lâzım...</p>
		</div>
	</body>
</html>