<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-70</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-536">İstanbul’un Müslüman Güzellikleri</p>
			<p class="a_Paragraf">Kahire’de çıkan el-Musavver gazetesinde, 1945 yılı idi, bir makale görmüştüm. Başlığı <span class="italik_E">“Allah’ı</span><span class="italik_E"> Hatırlatan Şehir”</span> idi. Yazarı Fikri Abaza Paşa, zamanın büyük kalemlerindendi. Başmakaleler yazar ve yazıları okunurdu. Çerkes asıllı bir sivil paşa idi.</p>
			<p class="a_Paragraf">Paşa İstanbul’a gitmiş... Makalesinde İstanbul’u anlatıyor ve şöyle diyordu:</p>
			<p class="Baslik_2" id="_idParaDest-537">İslâm’la damgalı şehir</p>
			<p class="a_Paragraf">“İstanbul, her semti, her sokağı, her köşesiyle bana Allah’ı hatırlatan bir şehirdir... Bu şehir kadar, camii, mescidi, mabedi, medresesi, tarihî eserleri bulunan bir şehir görmedim. Bu şehir, İslâm’ın damgasını her semtine, her caddesine, her sokağına vurmuş...</p>
			<p class="a_Paragraf">“Osmanlı padişahları, paşaları, Osmanlı büyük adamları, İstanbul’un güzel yerlerine, en yüksek, görünür, tatlı, ihtişamlı, heybetli tepelerine, zirvelerine cami yapmışlar...</p>
			<p class="a_Paragraf">“Binaenaleyh göze çarpan güzelliklerin içinde daima, insana Allah’ı hatırlatan, bir cami, bir mescid, bir medrese görüyorsunuz...”</p>
		</div>
	</body>
</html>