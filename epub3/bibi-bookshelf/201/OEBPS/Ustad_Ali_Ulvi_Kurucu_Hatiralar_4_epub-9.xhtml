<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-9</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-81">Doktor Hulûsi Baybal</p>
			<p class="a_Paragraf">Doktor Hulûsi Baybal Konyalıdır. Çok temiz bir ailenin çocuğudur. Kendisiyle akraba da oluruz... Biz henüz Konya’da iken 6-7 yaşlarında idi. Dedesi Hacı Süleyman Amca’yla beraber, amcam Hacıveyiszade Mustafa Efendi’nin kıldırdığı Pirî Paşa Camiine gelirlerdi. Nur gibi bir siması vardı. Amcamın duasını almıştı. Sonra büyümüş Tıbbiye’ye girmiş.</p>
			<p class="Baslik_2" id="_idParaDest-82">Hem doktor, hem din hizmetinde bir mübarek</p>
			<p class="a_Paragraf">1955’te İstanbul’a gittiğimde Tıbbiye’nin son sınıfında idi. Bahtiyarlıklarından birisi de İstanbul’da bulunduğu müddet zarfında daima hocalar, âlimler, ârifler, şeyh efendilerden istifade etti. Hep onların ziyaretine gider, sade gitmekle kalmaz, birçok talebe arkadaşlarını ve gençleri de bu feyizli meclislere götürürdü. </p>
			<p class="a_Paragraf">O yıllarda kendisinin bazı camilerde vaaz verdiğini de gördüm. Çok güzel de dua ederdi. Böyle vaazı güzel, sohbetleri güzel, duası güzel, hem doktor hem din hizmetinde mübârek bir hal almıştı.</p>
			<p class="a_Paragraf">Sonra Sâmi Efendi hazretlerinden dua ve feyiz aldı. Sohbetleri ve manevî vazifeleriyle ilmi, irfanı ve ihlâsı ile dine, insanlara hizmete devam etti. </p>
			<p class="Baslik_2" id="_idParaDest-83">İllâ ki cemaat!..</p>
			<p class="a_Paragraf">Dr. Ali Kemal 1951 mezunuydu, Baybal da 1955’te doktor çıktı. Ali Kemal Bey, Baybal için der ki:</p>
			<p class="a_Paragraf">“Doktor Hulûsi Baybal kardeşimizin birçok kıymetli meziyetleri vardır. Hayranı olduğum meziyetlerinin başında, iki eli kanda olsa, muhakkak bulunduğu mahallenin camiinde cemaate gitmek, namazını her vakitte cemaatle kılmaktır.</p>
			<p class="a_Paragraf">“Hastalar arasında olsa, âcil bir şey yoksa, hastayı yatakta bırakır:” Bir dakika, ben şimdi geliyorum der; hasta onu iğne kaynatmaya, iğne doldurmaya gitti sanır; hemen gider, namazı kılar gelir...”</p>
			<p class="Baslik_2" id="_idParaDest-84">Muayenehane ve dergâh</p>
			<p class="a_Paragraf">1992 yılı yazında Konya’da muayenehanesine davet etti, gittim. Baktım, muayenehane, muayenehane olmayı geçmiş; bir taraftan muayenehane, bir taraftan sohbethane, bir taraftan dergâh olmuş...</p>
			<p class="a_Paragraf">Öğle namazını orada kıldık. Buhara pilavını orada yedik. Pilavı kendi pişiriyor... Sonra sohbete daldık.</p>
			<p class="a_Paragraf">O gece, bir salonda, geniş bir konferans salonunda, fakir için gençlere bir sohbet tertiplemişti. Sohbetin ünvanı <span class="italik_E">“Peygamber Sevgisi ve Gençlere Hitap”</span> idi. Tatlı bir sohbete vesile oldu. </p>
			<p class="a_Paragraf">İşte Doktor Hulûsi Baybal Bey, böyle ihlâslı, hizmet ehli, ilim irfan ehli bir kardeşimizdir.</p>
		</div>
	</body>
</html>