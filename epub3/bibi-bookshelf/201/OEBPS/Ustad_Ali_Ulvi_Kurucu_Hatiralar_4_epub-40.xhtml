<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-40</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-366">Ekrem Şerif Egeli Bey</p>
			<p class="a_Paragraf">Meşhur doktorlardan Profesör Ekrem Şerif Egeli, Doktor Hümeyra Hanım’ın hocalarından imiş. Egeli de Celâl Hocanın talebesi olurmuş...</p>
			<p class="a_Paragraf">Ekrem Şerif hasta olmuş. Hümeyra Hanım ziyaretine gitmiş. Egeli demiş ki: </p>
			<p class="a_Paragraf">“Hümeyra, hocama selâm söyle, beni dualarında unutmasın...”</p>
			<p class="Baslik_2" id="_idParaDest-367">O da Allah’ı unutmasın!</p>
			<p class="a_Paragraf">Hümeyra Hanım, babasına Ege’linin selâmını ve arzusunu söylemiş. Celâl Hoca, selâmı aldıktan sonra, sormuş:</p>
			<p class="a_Paragraf">“Ekrem Bey’e tekrar ne zaman gideceksin?..”</p>
			<p class="a_Paragraf">“Yarın bir daha gideceğim. Kendisini biraz rahatsız gördüm...”</p>
			<p class="a_Paragraf">“Peki kızım, ona söylersin: Ben onu unutmayayım, ama o da Allahu Zülcelâl’i unutmasın... Hümeyra! Mesele benim unutmamam değil; onun Allah’ı unutmamasıdır...”</p>
			<p class="a_Paragraf">Meğer Ekrem Şerif biraz dalgalanmış. Hoca da bu hallerini görmüş; bilirmiş...</p>
			<p class="Baslik_2" id="_idParaDest-368">Bizim aydınlar çabuk bozuluyor</p>
			<p class="a_Paragraf">Celâl Hoca merhum şöyle demişti: </p>
			<p class="a_Paragraf">Şu bizim münevver zümre ne çabuk bozuluyor, yâhu!.. Dinleri hemen zayıflıyor. Ne oldum delisi oluyorlar... Meselâ Ekrem Şerif’in oğlu oldu. Adını “Yaman” koydu. </p>
			<p class="a_Paragraf">Yâhu bu kadar isim var. Yaman bizde iyi bir isim mi?.. Yaman insanlardan da korkarım... Oğlum Yaman, halim yaman... Bu nasıl iş?..</p>
			<p class="a_Paragraf">Bir zaman oldu. Allahu Teâlâ o güzel, cevval, âteşîn delikanlıyı, bir hadise ile aldı... Yaman gitti... O zaman, Ekrem Şerif: </p>
			<p class="a_Paragraf"><span class="italik_E">“Allah’ın</span><span class="italik_E"> Celâl sıfatı bu kadar mı yakınmış;</span> demiş; <span class="italik_E">Yaman’ı </span><span class="italik_E">elimle gömmek mi mukaddermiş?”</span> diye kabristandan ağlayarak dönmüş...</p>
			<p class="a_Paragraf">Bu hali gören bir doktor geldi söyledi:</p>
			<p class="a_Paragraf">“Hocam Ekrem Şerif Allah’ı unutmadı: Allah’ım Celâlin bu kadar mı yakınmış? Yaman’ı bu yaşta elimle toprağa gömmek mi mukaddermiş, dedi...”</p>
			<p class="Baslik_2" id="_idParaDest-369">Kapı kapanmadan...</p>
			<p class="a_Paragraf">E birader, bizler başımıza felâket gelmeden Allah’a dönmüyoruz; maalesef insanoğlu böyledir. Âyet-i kerîmede de var zaten: İnsanoğlu öyle bir kabiliyet ve fıtratta yaratılmış ki; Allah’ını ancak, başına bir felâket geldikten sonra zikreder. Zikirle de kalmaz,</p>
			<p class="a_Paragraf">“Aman Allah’ım!..’”der feryâd eder... O zaman Rabbimiz der ki:</p>
			<p class="a_Paragraf">“Ey kulum, ben, şimdiye kadar neredeydim?..”</p>
			<p class="a_Paragraf">Rabbimiz öyle bir Allah ki, bu akideyi bize ihsân eden Allah’ımız, tevbe kapısını son nefese kadar açık bırakmış... Yeter ki o mübarek ve mukaddes kapı kapanmadan uyanalım...</p>
			<p class="a_Paragraf">Ne yazık ki, birçok kimsenin uyanması, kapı kapandıktan, yani ölümden sonraya kalıyor...<a id="x.344661"/><a id="x.344664"/></p>
		</div>
	</body>
</html>