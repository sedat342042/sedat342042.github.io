<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-75</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-564">Bursa’da Yeşil Cami’de</p>
			<p class="a_Paragraf">1990 senesinde Bursa’da Yeşil Cami’deyim. İkindiyle akşam arası camideyim. Bir grup turist geldi. Tercüman onlara cami hakkında izahat veriyor, tafsilat veriyor. Herkes, turistler elleri arkasında, tercümanın izahını dinliyorlar. Baktım ki turistlere Almanca izahat veriyor. </p>
			<p class="a_Paragraf">Tercümanın yanına gittim,</p>
			<p class="a_Paragraf">“İsminiz ne beyefendi?”  </p>
			<p class="a_Paragraf">“İbrahim” dedi.</p>
			<p class="a_Paragraf">Elli yaşında filan bir tercüman. Dedim ki:</p>
			<p class="a_Paragraf">“İbrahim Bey, camiin binası, tarihi, kubbesi hakkında izahat verdiniz. Eğer dinlerlerse, sen de müsait görürsen, camideki levhalar hakkında bir iki söz söyleyeyim. Sor bakalım dinlerler mi?”</p>
			<p class="a_Paragraf">“Verin hocam, memnûniyetle, dinletirim ben” dedi. Sordu evvelâ “Kimsiniz?” diye. “Medine-i Münevvereliyim” deyince, sevindi, turistlere dedi ki:</p>
			<p class="Baslik_2" id="_idParaDest-565">“Duvardaki yazılar...”</p>
			<p class="a_Paragraf">“Program dâhilinde ben sizlere, bana verilen malumatı bildiririm. Bina, taşı, tuğlası, kubbesi; hangi tarihte yapılmış, kim yaptırmış ve yaptıran hakkında izahat veririm. Bu Hoca, Müslüman Peygamberi’nin Medine’sindenmiş, oralıymış. Bana bir şey hatırlattı; ben de size soruyorum: Eğer dinlerseniz; duvarlardaki yazılar hakkında izahat verecek...” Almanlar, </p>
			<p class="a_Paragraf">“Elbette dinleriz” dediler. Almanca ja ja ja, evet evet evet dediler. Camiin duvarına, yapılırken, çiniyle işlenmiş olan yazılar var. Birinin mânası: </p>
			<p class="a_Paragraf"><span class="italik_E">“Malın en hayırlısı, Allah yolunda sarf</span><span class="italik_E"> edilen maldır.”</span> İkinci yazı: </p>
			<p class="a_Paragraf"><span class="italik_E">“Sizden biriniz, kendisi için sevdiği</span><span class="italik_E"> bir şeyi, mü’min kardeşi için de sevmedikçe, müslüman olamaz</span><span class="italik_E">; mü’min sayılamaz.” </span>Bir diğeri:</p>
			<p class="a_Paragraf"><span class="italik_E">“Nefsini tezkiye eden, manevî </span><span class="italik_E">kirlerden temizleyen; günâhlardan gafletlerden, manevî kirlerden ruhunu temizleyen kimse, temizdir, </span><span class="italik_E">kurtulmuştur; saadete ermiştir. Fakat ruhunu kirli bırakan, temizlemeyen, tevbe etmeyen, </span><span class="italik_E">günâhkâr olarak Cenâb-ı Hakk’ın huzûruna varan kimse, perîşan </span><span class="italik_E">olmuştur, hüsrâna düşmüştür.</span></p>
			<p class="Baslik_2" id="_idParaDest-566">Kalem kağıtlar çıktı...</p>
			<p class="a_Paragraf">Bu âyet ve hadislerin mânalarını söyledim. O elleri arkasında, tercüman İbrahim Bey’in sözlerini dinleyen Almanların hepsi, çantalarından ceplerinden kâğıt çıkardılar ve o âyet ve hadislerin mânalarını yazdılar. Bana da teşekkür ettiler.</p>
			<p class="a_Paragraf">Tercüman öyle dedi:</p>
			<p class="a_Paragraf">“Hocam bak, dikkat ettiniz, on beş dakika konuştum; cami hakkında mâlûmat verdim... Hiç birisi bir kâğıt, bir defter çıkarıp da, benim verdiğim izahatı yazmadı. Fakat sizin bu sözlerinizi hepsi merakla kaydettiler. Ben bunu inşâallah Turizm Bakanlığı’na söyleyeceğim:</p>
			<p class="a_Paragraf">“Yâhu niçin camiin taşını tuğlasını söylettiriyorsunuz bana da, içindeki levhaları söyletmiyorsunuz?..” </p>
			<p class="a_Paragraf">İşte böyle bir hâtıra geçmişti... </p>
			<p class="a_Paragraf">Osmanlı gerek camilerini, gerek medreselerini, gerek evlerini, saraylarını bu gibi âyet ve hadislerle, hikmetli sözlerle süslemiş, birer hikmet yuvası kılmışlardır. </p>
			<p class="a_Paragraf">Bütün dâva temizlenmek, rûhen, aklen, vicdânen pâk olmaktır. İslâm zaten <span class="italik_E">“Allah’a teslim olma</span><span class="italik_E">”</span> mânasına gelir; müslüman, <span class="italik_E">“içi dışı Allah’ın nuruyla yıkanan</span><span class="italik_E">”</span> kimse demektir.</p>
		</div>
	</body>
</html>