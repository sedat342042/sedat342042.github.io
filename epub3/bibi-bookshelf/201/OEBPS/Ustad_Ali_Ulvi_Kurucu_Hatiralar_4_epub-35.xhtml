<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-35</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-324">Fuad Şemsi Bey’in Şiirleri</p>
			<p class="a_Paragraf">“Hak” üç yüz sayfalık bir kitap. İçinde iki yüze yakın aruzla yazılmış şiir var. Bu şiirlerin birkaçından aşağıdaki parçalar seçilerek alındı. </p>
			<p class="a_Paragraf">Kitap, Allah’a hamd ve Resûl’üne salât ü selâmdan sonra, şöyle güzel ve mânalı bir <span class="italik_E">“İthaf”</span> ile başlıyor:</p>
			<p class="a_Paragraf"><span class="italik_E">“Bu eseri, maddî hiçbir istikbâl va</span><span class="italik_E">’d etmeyen İlâhiyyat, İmam-Hatip ve Kur’ân-ı Kerîm</span><span class="italik_E"> dershânelerine bağlı, talebe ve me’zun bir avuç fedâkâr, vefâkâr</span><span class="italik_E"> çocuklarımıza ithaf ediyorum… Hak yardımcıları olsun!..”</span></p>
			<p class="Harici_Baslik_E">GELECEK NESİLLERE</p>
			<p class="Siirler_E">Zulm ü zâlimden ihtirâzım yok. <br/>Dilde sevdâ-yı imtiyâzım yok.<br/>Haksızın durmadım yanında bile;<br/>Hakka bir kere i’tirâzım yok.<br/>Söyledim, söylemek eğer haksa;<br/>Hak hilâfında harf ü lâfzım yok.<br/>Gizli maksatla söylemem bir söz;<br/>Vecd-i vicdânım, âl ü râzım yok.<br/>Hak için olsa hak demem, hatta;<br/>Cebre, Kur’ân ile, cevâzım yok.<br/>Hak sevenlerleyim kıyâmete dek;<br/>Azamet ü kibr ü gayzım yok.<br/>Oldum ümmet Resûl’e, kul Hakk’a!..<br/>Başka bir yerde bir melâzım yok.<br/>Hak için can verir de can alırım;<br/>Kula, Allâh için niyâzım yok.<br/>Mest-i ahd-i Elest’im; ey Şemsî!<br/>Hamdulillâh ki ahde nakzım yok.</p>
			<p class="Harici_Baslik_E">DİLİM</p>
			<p class="Siirler_E">Âşıkım, sizlere, ben kurbânım!<br/>Ey ezânımla, lisânım, vatanım!<br/>Dilerim, haşri ederken ferman,<br/>Bizi birlikte yaratsın Yaradan!</p>
			<p class="Harici_Baslik_E">VATANIM</p>
			<p class="Siirler_E">Benzemez bir yere eşsiz bu diyar…<br/>Bu minârem, bu mesâcid, bu mezar!..<br/>Şu basit damla kavuşmuş bu saçak…<br/>Rûha yâ Rab!.. Ne sıcak bir sığınak!..<br/>Nerde her ihtiyar ak pak böyle <br/>Bakar Allah’ı gören gözlerle…<br/>Evliyâ mahşeri her bir şehri;<br/>Bû-yi Cennet doludur, türbeleri!<br/>Yer ve gök, canlı ve cansız yek-dil,<br/>Eder Allâh’ımı zikr ü tehlîl…</p>
			<p class="Harici_Baslik_E">YA RESÛLALLAH!..</p>
			<p class="Siirler_E">Dergehinden etmesin Rabb’im, beni bir an cüdâ!<br/>Arş’a, bir sensin eden halk-i cihandan i’tilâ!<br/>Cümle noksandan münezzeh halk edip hilkat seni,<br/>Yâ Resûlallah! Sen oldun Habîb-i Kibriyâ!</p>
			<p class="Harici_Baslik_E">NAMAZ</p>
			<p class="Siirler_E">Namaz, huzûr-i İlâhî’ye, Hakk’a vuslattır!<br/>O nûra gark olarak, Hak yolunda nusrattır. <br/>Sükûnla, vecd ile, vicdanla, başka âhenktir;<br/>Namaz, hayât ile kat’-ı alâka etmektir…</p>
			<p class="Harici_Baslik_E">EVLİYÂULLAH</p>
			<p class="Siirler_E">Gözlerinden bellidirler, başkadır dünyâları;<br/>Bağlananlar vecd ile Allâh’ına ihlâsına.<br/>Sorma, bilmezler nedir, mihnet, meşakkat, ihtiyaç…<br/>Mesttirler, gark olup şükr ü rızâ deryâsına…</p>
			<p class="Harici_Baslik_E">TEVHİD</p>
			<p class="Siirler_E">“Birdir Allah!” demesen, ruh bulamaz sabr u sükûn.<br/>Bereketsiz geçer eyyâm, daralır kalb ü derûn.<br/>Çiğnetip hakkı, yarın korkusuna;<br/>Kul olursun kula, düştükçe hayat kaygusuna…</p>
			<p class="Harici_Baslik_E">VATANI ÖZLEYİŞ</p>
			<p class="Siirler_E">Hoş gören, afvı bilen, zinde ve derviş erler…<br/>Rızkı dar, gönlü geniş halk ile, ma’nâ dolu yer!<br/>Beş namaz vakti gidip, câmie sâkin sâkin,<br/>Kavuşan Rabbine binlerce muvahhid mü’min…<br/>Şu namazgâh… şu küçük çeşme… minârem… bu sükûn;<br/>Ehl-i cennetle mi yâ Rabbi, bu yerler meskûn…</p>
			<p class="Harici_Baslik_E">AN’ANELERİMİZ</p>
			<p class="Siirler_E">Ramazan günlerimiz… Akşamımız…<br/>Haccımız… Kandilimiz… Bayramımız…<br/>Hele Rabbim, o ezanlar… salavât…<br/>O semâvî, o İlâhî feryâd…<br/>Cum’alar… Beş vakit istiğfârlar…<br/>Beşiğinden alarak, tâ be-mezâr,<br/>Yükselip Arş-ı İlâhî’ye kadar,<br/>Eylemişler bizi bin yıl ikdâr…<br/>…………………..<br/>Kimsesiz, an’anesiz… Yer yurtsuz…<br/>Koma yâ Rab bizi, biz öz kulunuz.</p>
			<p class="Baslik_2" id="_idParaDest-325">“Târîh-i Kadîm”e Cevap</p>
			<p class="a_Paragraf">Fuad Şemsi Bey, Fikret’in o şiirine manzum bir cevap da kaleme almış. <span class="italik_E">“Hak” </span>kitabının son sayfalarında bulunan bu cevaptan birkaç mısra:</p>
			<p class="Harici_Baslik_E">GURUR</p>
			<p class="Siirler_E">“Ben!” dedin, “Ben!” diye aksetti sesin;<br/>Gördüğün, dinlediğin, kendindin.<br/>Girişip pür-azamet teşrîhe,<br/>Görmedin; baktın ama târîhe.<br/>Öyle kandın ki, ferîdiyyetine,<br/>Bekledin secdeyi, her hikmetine.<br/>Hânümânınla harâb olmuşsun,<br/>Bekliyorsun, sana âlem uysun!</p>
			<p class="Harici_Baslik_E">İSYAN</p>
			<p class="Siirler_E">Bakmayıp aczine, mâhiyyetine,<br/>Zerreden zerre şu cüz’iyyetine,<br/>“Kırdım, ezdim, niye hâlâ bir enîn,<br/>“Bir sadâ çıkmadı?.. Yok, çünkü” dedin…<br/>…………<br/>Halkının anlamadın, hilkatini;<br/>Meskenet sandın ubûdiyyetini.<br/>Mütevâzı, mütevekkil, mü’min,<br/>Örnek insanları ettin tel’in…</p>
			<p class="Harici_Baslik_E">HABER</p>
			<p class="Siirler_E">Okuyup unf ile son buyruğunu,<br/>Kinle sıkmıştın o gün yumruğunu.<br/>“Ben!” demiştin, “Sana, varsan, diyorum,<br/>“Hadi yağsın gazabın, bekliyorum!..”<br/>Geçmeden iki üç hurde sene,<br/>O gazap indi… Fakat can evine!<br/>Bir uzak elden esip bir sarsar,<br/>Bir haber verdi, gazaptan Kahhâr!<br/>Yıktı bünyâdını da, rûhunu da,<br/>Oldu altüst can evinde dünya.<br/>Verdiler, hasta idin sen, haberi;<br/>Kapanan gözlerinin söndü feri.<br/>Ne o savlet, ne o dik dik bakışın,<br/>Kaldı cansız, yatak üstünde başın…</p>
		</div>
	</body>
</html>