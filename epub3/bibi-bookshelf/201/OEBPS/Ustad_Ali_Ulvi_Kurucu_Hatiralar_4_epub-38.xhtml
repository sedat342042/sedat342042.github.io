<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-38</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-344">Bilinmemesi Nimet Olan Beş Şey </p>
			<p class="a_Paragraf">Allah rahmet eylesin; Celâl Hoca merhum, birgün sohbet ederken şunları söylemişti:</p>
			<p class="Baslik_2" id="_idParaDest-345">Rabbimiz merhamet edip de saklamış</p>
			<p class="a_Paragraf">Ali Ulvi Bey, bizler ne kadar bahtiyarız ki, bu imana sahibiz!.. Hani geçenlerde, Sabri Efendi’den bahsederken, onun,</p>
			<p class="a_Paragraf">“Gizli nimetler, görülmeyen nimetler çoktur” dediğini; en büyük nimet olarak da “iman”ı zikrettiğini söylemiştin... Gizli olan, Rabbimizin biz insanlara merhamet edip de sakladığı, gizlediği beş şey vardır ki, hakikaten bilinmemesi büyük nimettir. </p>
			<p class="a_Paragraf">Evlâdım evvelâ, şu <span class="italik_E">“kadere iman”</span> var ya, şu sır perdesi... </p>
			<p class="a_Paragraf">Nimetlerin nimetidir.</p>
			<p class="Baslik_2" id="_idParaDest-346">Yâhu, yarın öleceksin!..</p>
			<p class="a_Paragraf">Dikkat et, hepimiz öleceğimizi biliyoruz. Herkesin öleceğine de k<span class="times">ā</span>niiz... Ölümün muhakkak olduğunda, mü’min kâfir, erkek kadın, büyük küçük kimsenin şüphesi yoktur... Belki yarın belki bugün, belki bir saat veya bir an sonra vefat etmemiz, muhtemeldir, imkân dâhilindedir değil mi? Evet...</p>
			<p class="a_Paragraf">Yani her an ölebileceğimiz halde, gam çekmiyor, üzüntü duymuyoruz. Rahat rahat yaşıyor, yiyor, içiyoruz. Belki yarın öleceğimiz halde, geleceğe dair planlar projeler yapıyoruz. </p>
			<p class="a_Paragraf">“İhtiyarlığımızda şunu yaparız, bunu yaparız; şuraya gideriz, burada otururuz...”</p>
			<p class="a_Paragraf">Yâhu yarın öleceksin!..</p>
			<p class="Baslik_2" id="_idParaDest-347">Ölüm günü bilinseydi</p>
			<p class="a_Paragraf">Ama ölüm vaktinin, ecelin bir sır perdesi arkasında “gâib” olması, bize teselli veriyor, hayatımızı kurtarıyor; yaşanır halde tutuyor...</p>
			<p class="a_Paragraf">Dikkat et evlâdım, eğer bu elîm ölüm hadisesi, zamanı tâyin edilmiş olsaydı:</p>
			<p class="a_Paragraf">“Ali Ulvi Bey’in bir milyon yıl ömrü var” bile denilmiş olsaydı; gözün yine takvimde olurdu:</p>
			<p class="a_Paragraf">“Bir gün daha gitti; bir gün daha gitti...”</p>
			<p class="a_Paragraf">“Ne telâş ediyorsun? Daha bir milyon yıl ömrün var yâhu!”</p>
			<p class="a_Paragraf">Evet, öyle iken bile, gam çeker, ölüm yaklaşıyor diye üzülürüz; bugün, belki ölüm ânının içinde oluruz da, telâş etmeyiz; hiç ölmeyecek gibi rahat yaşarız...”</p>
			<p class="Baslik_2" id="_idParaDest-348">“Ben Azrâil’im!..”</p>
			<p class="a_Paragraf">Celâl hoca merhum, bahse dair bir menkıbe ile devam etti:</p>
			<p class="a_Paragraf">İbni Sîrîn’in târih-i hayatında okumuştum. </p>
			<p class="a_Paragraf">Bu zat, Hârun Reşid zamanında yaşamış âlimlerdendir. Kendisine rüya tâbiri ilmi verilmişti. </p>
			<p class="a_Paragraf">Kendisine bir adam gelip rüyasını anlatmış:</p>
			<p class="a_Paragraf">Acaip şekilde bir insan gördüm. Kimseye benzemiyordu. Kalktım:</p>
			<p class="a_Paragraf">“Ey Allah’ın kulu, sen nesin, kimsin?” diye sorunca:</p>
			<p class="a_Paragraf">“Ben Azrail’im” dedi.</p>
			<p class="a_Paragraf">“İnsanların ruhunu kabza müvekkel olan melek, sen misin?”</p>
			<p class="a_Paragraf">“Evet benim.”</p>
			<p class="Baslik_2" id="_idParaDest-349">“Ne kadar ömrüm var?..”</p>
			<p class="a_Paragraf">Dehşetler içinde kaldım. Kendisine,</p>
			<p class="a_Paragraf">“Allah rızası için listeye bir bak da söyle, ne kadar ömrüm kaldı?” dedim.</p>
			<p class="a_Paragraf">Azrail aleyhisselâm elini açtı; beş parmağını gösterdi. </p>
			<p class="a_Paragraf">“Şu kadar kaldı” dedi.</p>
			<p class="a_Paragraf">Gördüğü rüyayı böyle anlatan adamcağız, tabii telaş etmiş. O telaş ile İbni Sîrîn’e gelmiş:</p>
			<p class="a_Paragraf">“Hocam huzurum kaçtı... Bu beş nedir? Beş sene mi, beş ay mı, beş hafta mı, beş gün mü, beş saat mi nedir?” diye sormuş.</p>
			<p class="Baslik_2" id="_idParaDest-350">Sırla örtülü beş gerçek...</p>
			<p class="a_Paragraf">Allah tarafından kendisine rüya tâbiri ilmi verilmiş olan İbni Sîrîn,</p>
			<p class="a_Paragraf">“Evlâdım üzülme. Ne o, ne bu...”</p>
			<p class="a_Paragraf">“Nedir ya hocam?..”</p>
			<p class="a_Paragraf">“Sûre-i Lokman’ın sonunda bir âyet-i kerîme var. <span class="italik_E">Mugayyebât-ı Hamse</span> denir. Sır perdesiyle örtülü beş gerçektir” deyince adam rahatlamış...</p>
			<p class="a_Paragraf">“Hocam Allah razı olsun senden” demiş.</p>
			<p class="a_Paragraf">Halbuki belki adama,</p>
			<p class="a_Paragraf">“Beş yüz yıl daha yaşayacağına işaretti” deseydi, belki bu kadar sevinmezdi... Adet bildirmeyince, adam sanki ebedî yaşayacak gibi sevindi...</p>
			<p class="Baslik_2" id="_idParaDest-351">Belki yarın Kıyâmet?..</p>
			<p class="a_Paragraf">Kıyâmet ne zaman kopacak?.. Allah bunu Peygamber’inden bile gizlemiş:</p>
			<p class="a_Paragraf"><span class="italik_E">“Habîbim, </span><span class="italik_E">sana Kıyâmet hakkında sual soruyorlar. De ki: Onun ilmini ancak </span><span class="italik_E">Allah bilir...”</span></p>
			<p class="a_Paragraf">Cebrâil aleyhisselâm da bir sahabe kılığında geldiğinde, Resûl-i Zîşân’a soruyor:</p>
			<p class="a_Paragraf">“Kıyâmet ne zaman kopacak?..”</p>
			<p class="a_Paragraf"><span class="italik_E">“Sorulanın da</span><span class="italik_E"> soran gibi bu mevzuda mâlûmatı yok... Ben de senin gibiyim</span><span class="italik_E">, ben de bilmiyorum...”</span></p>
			<p class="a_Paragraf">Allah bu işin sırrını, ilmini gizledi. Sır olarak korumaktadır. Ecelde olduğu gibi, bunun da tam vakti bilinseydi, yaklaştıkça insanlar her şeyi bırakır bedbinliğe kapılır, dünya kargaşa içine düşerdi... Halbuki şimdi, belki yarın olacak; ama bilmediğimiz için rahatız...</p>
			<p class="Baslik_2" id="_idParaDest-352">Eğer yağmuru bilseydik...</p>
			<p class="a_Paragraf"><span class="italik_E">“Ve yağmurları indiren O’dur...”</span></p>
			<p class="a_Paragraf">Acaba ekin eksek mi, bu sene hava nasıl olacak?.. Yağışlı mı, kurak mı?.. Rençber, çiftçi, Allah’a tevekkül eder; en iyisini umarak ekinini eker...</p>
			<p class="a_Paragraf">Bilse idik, tadı kalır mıydı?.. Herkes yağmura veya kuraklığa göre ekin eker; dünyanın nizamı alt üst olur; hiçbir şeyin değeri kalmazdı ve daha neler...</p>
			<p class="Baslik_2" id="_idParaDest-353">Kız mı, oğlan mı?..</p>
			<p class="a_Paragraf"><span class="italik_E">“Annenin rahmine çocuk düşecek mi, düşecek çocuk, kız mı</span><span class="italik_E"> olacak, oğlan mı?..</span></p>
			<p class="a_Paragraf"><span class="italik_E">“Azası tam mı eksik mi? Özürlü mü</span><span class="italik_E"> değil mi? Güzel mi çirkin mi? Yaşayacak mı? Bahtiyar olacak</span><span class="italik_E"> mı? Anaya babaya faydalı olacak mı?..”</span></p>
			<p class="a_Paragraf">Bunların hepsi gaybdır... Bilinse, çocukların yarısı, doğmadan öldürülür veya hiç yapılmaz... Çocuk ana rahmine düştükten sonra aletlerle bakılıp görülen zahirî birkaç bilginin de bu gayb ile alâkası yoktur...</p>
			<p class="a_Paragraf">Sır perdesi bunları örter ve her çift en iyisini umarak çocuk sahibi olmaya çalışır...</p>
			<p class="Baslik_2" id="_idParaDest-354">Yarın ne olacak?</p>
			<p class="a_Paragraf"><span class="italik_E">“Ve insanoğluna yarın ne olacak, ne kazanacak; kimlerle </span><span class="italik_E">görüşecek, kâr mı, zarar mı; iyi mi, kötü mü; başına </span><span class="italik_E">ne gelecek... Bu da tamamen örtülüdür, gaybdır, sırdır...</span></p>
			<p class="a_Paragraf">Bu sır da bir nimettir... İnsan yarın olacağını bilseydi, hayat ne hale gelirdi, bunu herkes düşünebilir...</p>
			<p class="Baslik_2" id="_idParaDest-355">Nerede öleceğim?..</p>
			<p class="a_Paragraf"><span class="italik_E">“Ve insanoğlu nerede öleceğini</span><span class="italik_E"> de bilmez...”</span></p>
			<p class="a_Paragraf">Birtakım insanlar, kendilerine kabirler hazırlarlar, fakat başka yerde ölürler...</p>
			<p class="a_Paragraf">Bu bilinmeyen de nimettir... İnsan nerede öleceğini bilseydi, oradan derhal taşınır gider veya ömrü boyu kendi kendine tahdit koyup, oraya hiç uğramazdı. Dünyanın her yeri binlerce insan için memnu’, yasak bölge olurdu...</p>
			<p class="a_Paragraf">Bir an için, bir de bu bilinmemeleri nimet olan beş sırrın, hepsinin herkes tarafından bilindiğini tasavvur edelim: Herhalde dünya da hayat da çekilmez bir perişanlığa düşerdi...</p>
			<p class="Baslik_2" id="_idParaDest-356">Çok büyük bir nimet: Din kardeşliği</p>
			<p class="a_Paragraf">Merhum Celâl Hoca, sözüne devam ile bir de, Allah ve Resûlü tarafından beyan ve ısrarla tavsiye olunan, yani çok bilinen ve netice olarak görülen, bilinmesi görülmesi de istenen, ama ihmal edilmekte olan bir nimete de şöyle işaret etmişti:</p>
			<p class="a_Paragraf">Yâhu, müslümanların birbirleriyle kardeş olmaları da İslâm’ın bize bir nimeti değil mi?</p>
			<p class="a_Paragraf">Aramızda hiçbir maddî alâka, menfaat olmamasına rağmen, birbirimizi bu kadar sevmemiz de bize Allah’ın büyük bir lütfu ve nimetidir.</p>
			<p class="a_Paragraf">Cenâb-ı Zülcelâl, kullarını hacca çağırarak, başka türlü birbirlerini görmeleri mümkün olmayan müslümanları buluşturmakta ve aralarındaki muhabbeti gün yüzüne çıkarmaktadır...</p>
			<p class="a_Paragraf">Bu haclar, umreler, Cuma ve Bayram namazları da bizler için büyük nimetlerdir...</p>
			<p class="Baslik_2" id="_idParaDest-357">Yüzde yüz diye bir şey yok</p>
			<p class="a_Paragraf">Kabri cennet olsun, Celâl Hoca’nın güzel sözlerinden birisi de şu olmuştu:</p>
			<p class="a_Paragraf">“Yâhular!.. Avam, halk, birbirine ilaç ve devâ tavsiye ederken,</p>
			<p class="a_Paragraf">“Bire birdir; yüzde yüz faydalıdır” derler.</p>
			<p class="a_Paragraf">“Yâhu biyolojide, bire bir, yüzde yüz diye bir şey yok!.. Yüzde yüz diye bir şey olur mu?.. </p>
			<p class="a_Paragraf">“Maalesef, aslı esası olmayan, ilme dayanmayan bu safsatayı avam söylediği gibi, bazı havas da söyler...</p>
			<p class="Baslik_2" id="_idParaDest-358">O ağlama</p>
			<p class="a_Paragraf">“Efendi!.. Kâinatta, tabiatta, yüzde yüz diye bir şey olmaz... </p>
			<p class="a_Paragraf">“Yüzde yüz” nedir biliyor musun?..</p>
			<p class="a_Paragraf">“Allah’ın birliğidir!.. </p>
			<p class="a_Paragraf">“Yüzde yüz, yüzde bin, yüzde milyon... Allah’ın birliğidir, varlığıdır…”</p>
			<p class="a_Paragraf">Celâl Hoca merhum, bu sözleri söylerken, gözlerinden bir yaş boşandı; bir ağladı... </p>
			<p class="a_Paragraf">Hâlâ o ağlamaya hayranım...</p>
		</div>
	</body>
</html>