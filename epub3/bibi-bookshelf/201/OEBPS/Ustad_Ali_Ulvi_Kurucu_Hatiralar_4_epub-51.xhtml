<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-51</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Avrupada">Avrupa’da: 5 </p>
			<p class="Baslik_1" id="_idParaDest-439">Yıkılan Memleket; Millet Değil!</p>
			<p class="a_Paragraf">Almanya’da tabii hem merak, hem de hayret uyandıran şeylerden birisi de, İkinci Cihan Harbi’nde yıkılan, mağlup olan Almanya’nın yeniden imarı, yapılması...</p>
			<p class="a_Paragraf">O günlerde okuduğum bir bakanımızın hâtıralarında şu satırları görmüştüm:</p>
			<p class="Baslik_2" id="_idParaDest-440">“Bana harap olmuş şehirleri göster.”</p>
			<p class="a_Paragraf">Tedavi için Almanya’ya gitmiştim, yıl 1958... Beni gezdiren tercümana dedim ki:</p>
			<p class="a_Paragraf">“Yâhu hep mâmur yerleri gezdirdin. Bir de Cihan Harbi’nden çıkan harap şehirleri gezip, görsek...”</p>
			<p class="a_Paragraf">“Hangi harap şehirler?”</p>
			<p class="a_Paragraf">“Canım, işte beş altı sene Almanya, dünya ile harp etti. Ruslar bir taraftan, Amerikalılar, İngilizler, Fransızlar bir taraftan, on binlerce tayyare, senelerce bu memleketi bombalamadı mı?”</p>
			<p class="a_Paragraf">“Evet!..”</p>
			<p class="a_Paragraf">“İşte o harabeleri göstersene !..”</p>
			<p class="a_Paragraf">“O harabeler, işte şu gördüğünüz yerlerdi. Hepsi yeniden yapıldı...”</p>
			<p class="Baslik_2" id="_idParaDest-441">“Millet yıkılmamıştı...”</p>
			<p class="a_Paragraf">Tercümanın bu sözü tuhafıma gitti. </p>
			<p class="a_Paragraf">“Canım, on sene içinde koca bir memleket nasıl imar edildi?” dedim.</p>
			<p class="a_Paragraf">Tercümanın şu cevabı, bir vecîze, bir düstûr halinde gönlüme nakşedildi.  Dedi ki:</p>
			<p class="a_Paragraf">“Evet efendim, biz zannederdik ki, Alman milleti yıkıldı!.. Meğer yıkılan Almanya imiş, Alman milleti değilmiş... Eğer yıkılan millet olsaydı, bu Almanya yeniden yapılamazdı... Binalar kolayca yapıldı. Asıl mühim olanı da, eskimiş, demode olmuş fabrikalar da yenilendi, otomatik oldu. Faraza yüzelli kişiyle çalışan eski hantal fabrikaların yerini, on beş kişiyle çalışan fabrikalar aldı.”</p>
			<p class="a_Paragraf">Tercümanın sözlerindeki asıl mühim nokta, meselenin can damarı şu sözlerdi:</p>
			<p class="a_Paragraf">“Herkes Alman milleti yıkıldı, sanırdı. Yıkılan Alman milleti değilmiş, Almanya imiş...”</p>
			<p class="a_Paragraf">Beyrut’ta bir toplantı</p>
			<p class="a_Paragraf">Okuduğum bu hâtıra, bana Mehmed Hasan Beşer Bey’in vaktiyle bir kurs, bir çalışma için Beyazıt’ta katıldığı konferanslarda işitip de bize naklettiği bir hadiseyi hatırlattı. </p>
			<p class="a_Paragraf">Hasan Beşer Bey şunları söylemişti:</p>
			<p class="a_Paragraf">Beyrut’ta konferanslara katılıyoruz. Milletlerin geliri, gideri, millî hâsılası, kazancı, zamanı, hammaddesi, imalâtı vesaire konuşuyoruz; dinliyoruz, öğreniyoruz. </p>
			<p class="a_Paragraf">İthal malı, ihraç malı, imalatının hammaddesinin kendi vatanında olup olmadığı, ne kadarını dışarıdan aldığı filân...</p>
			<p class="a_Paragraf">Sıra Japonya’ya geldi. İhracatı şu kadardır. Hammaddesi yoktur. Her şey hariçten gelir ve Japonya dışarıdan aldığı hammaddeleri işleyip dışarı ihraç eder. İhracatıyla da dünya ile rekabet eder. Avrupa’yı çoktan geçtiği gibi, Amerikan mallarıyla da boy ölçüşür ve zor duruma sokmuştur; halen de meydan okumaktadır.</p>
			<p class="Baslik_2" id="_idParaDest-442">“Japonya’nın kendine has nesi var ki...”</p>
			<p class="a_Paragraf">Konferans esnasında, herkesin zihninde bir sual oluştu: Peki, her şeyi dışarıdan alan bu Japonya’nın kendine has nesi var ki, bu kadar muvaffak olabiliyor?</p>
			<p class="a_Paragraf">Japon ruhu var, çalışma azmi var, planlı çalışması var; Allah’ın verdiği aklı daima ve yerinde kullanması var... </p>
			<p class="a_Paragraf">Japonlarda: “Anamız babamız nasıl yaptıysa, biz de öyle yapar gideriz.” yok!.. </p>
			<p class="a_Paragraf">Tecrübe ilminden istifade eder. Her şeyi tecrübe eder. Böyle yapsam nasıl olur, şöyle yapsam nasıl olur diye diye, en güzel, en verimli, en faydalı ve kazançlı şekli bulur...</p>
			<p class="a_Paragraf">Japonların en büyük derdi: Emekliye ayrıldığında, ne yapacağı, nasıl vakit geçireceğidir... Bizimkilerin aksine, kat’iyyen emekli olmak istemezler...</p>
		</div>
	</body>
</html>