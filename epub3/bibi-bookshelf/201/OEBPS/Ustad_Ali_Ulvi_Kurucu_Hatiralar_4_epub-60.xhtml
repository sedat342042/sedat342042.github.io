<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-60</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-489">Resûl-i Ekrem Efendimiz’in Saçları</p>
			<p class="a_Paragraf">Aleyhissalâtu vesselâm efendimiz saçlarını yağmura açardı... </p>
			<p class="a_Paragraf">Saçları nasıldı?</p>
			<p class="a_Paragraf">Sîret’lerde gördüğümüze, okuyup öğrendiğimize göre, uzun saçlı olduğu zamanlar, kısa saçlı günlerinden fazlaydı. Bildiğimiz kadarıyla saçlarını tamamen kazıtması ise Vedâ Haccı sırasında olmuştu. Hatta o saçları ashab-ı kirâm kapışmış ve hâtıra olarak saklamışlardı.</p>
			<p class="a_Paragraf">Bununla ilgili tarihî bir fıkra da vardır:</p>
			<p class="Baslik_2" id="_idParaDest-490">Hâlid bin Velid’in “basit” külâhı</p>
			<p class="a_Paragraf">Büyük kumandan Hâlid bin Velid, önemli bir savaşta, mâlum süvari olarak savaşırken, başındaki sarığı düşmüş. Tülbenti üzerine sardığı külahı, savaştan sonra harp meydanında arattırmış...</p>
			<p class="a_Paragraf">Epey zahmet çekip uzunca bir araştırmadan sonra bulabilmişler. Bakmışlar ki basit bir külah... Bunun üzerine yanındaki sahabi dostlarından biri demiş ki:</p>
			<p class="a_Paragraf">“Yâ Seyfullah! Bu basit bir külah imiş. O kadar araştırmaya, zahmete değer miydi?”</p>
			<p class="a_Paragraf">Allah’ın kılıcı Hâlid cevap vermiş.</p>
			<p class="a_Paragraf">“Önemli olan külahın kendisi değil. Bunun içinde Resûl-i Zîşân’ın birkaç saçı vardır. Vedâ Haccı’nda alıp sakladığım birkaç tel saçını bu külahın içinde daima başımın üzerinde taşırım. Onun için arattırdım. Manevî değerinden dolayı...”</p>
		</div>
	</body>
</html>