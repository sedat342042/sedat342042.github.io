<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-15</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-132">Bağrı Yanık Anadolu</p>
			<p class="a_Paragraf">Şeyhülislâm Mustafa Sabri Efendi merhum, mûsikî bahsinde Hüseynî makamıyla alâkalı olarak, mühim bir mütalaada bulunmuştu… </p>
			<p class="Baslik_2" id="_idParaDest-133">Kahire’deki namazlar</p>
			<p class="a_Paragraf">Kahire’de beraber olduğumuz meclislerde, gerek akşam ve gerek yatsı namazlarını, merhum kendisi kıldırırdı. Müezzinliği bazen Mustafa Runyun, bazen fakir yapar idik.</p>
			<p class="a_Paragraf">Bir seferinde namaz kılındı, bitti, namazdan sonra fakire sordular:</p>
			<p class="a_Paragraf">“Küçük Ali, okuduğum makam neydi?”</p>
			<p class="a_Paragraf">“Hüseynî idi, galiba efendim.”</p>
			<p class="a_Paragraf">Bu cevabım üzerine şunları söylemişti:</p>
			<p class="a_Paragraf">“Âferin, âferin! Mevlevî dergâhının size çok faydası olmuş. Memleketten genç yaşta ayrılan bir kimsenin, okuduğu makamı bilmesi, hârikulâdeden bir şeydir...”</p>
			<p class="Baslik_2" id="_idParaDest-134">Hüseynî makamı</p>
			<p class="a_Paragraf">Hüseynî makamı hakkında da hiç unutmadığım şu mütalaada bulunmuştu:</p>
			<p class="a_Paragraf">“Çocuklar, Hüseynî makamı, tam bir Türk makamıdır... Bu makamı işittiğinizde, Anadolu’nun viran bağları, dumanlı dağları, hazin ıssız, boş ovaları gözünüzün önünden geçer...”</p>
			<p class="a_Paragraf">Hazret böyle söyleyince, hepimizi bir hüzün kapladı. Fakir cür’et ettim:</p>
			<p class="a_Paragraf">“Efendim, İbrahim Bey de <span class="italik_E">Nil Taşarken </span>adlı şiirini, galiba bu makamı dinlerken yazmış olmalı. Nil’in taşarak Mısır arazisini sulayıp diriltmesini tasvir ederken, bizim Anadolu’yu hatırlayarak, arada şu mısraları da söylemiş:</p>
			<p class="Siirler_E">Bekleşir baht ü kaderden, düşecek damlaları,<br/>O bizim bağrı yanık memleketin tarlaları…</p>
			<p class="a_Paragraf">Bahsini ettiğim uzun bir manzume idi. Bunda İbrahim Sabri Bey, Nil’in taşması mevsiminde Mısır ovalarının, bağ, bahçe ve tarlalarının nasıl muazzam bir çamur selinin istilâsı altında kaldığını; fakat bu müdhiş, yıkıcı selin, aslında Mısır’a hayat veren bir “Cennet ırmağı” olduğunu anlatıyordu.</p>
			<p class="Baslik_2" id="_idParaDest-135">Nil’in bereketli çamuru</p>
			<p class="a_Paragraf">Gerçekten de Allahu Teâlâ, Mısır’a yağmur vermemiş, onun yerine bu nehri ihsan etmiştir. Nil çamur halinde taşar, suyunu ve bereketli gübreli toprakları etrafına yayar. </p>
			<p class="a_Paragraf">Gübre, dünyanın dört bir tarafından, soğuk memleketlerden kışı geçirmek üzere uçup gelmiş, milyonlarca kuşun sahillerine bıraktığı gübrelerdir... </p>
			<p class="a_Paragraf">O yüzden Mısır fellahının, çiftçisinin, bizim çiftçimiz kadar, gübreye de pek ihtiyacı olmaz...</p>
			<p class="Baslik_2" id="_idParaDest-136">Mor menekşe</p>
			<p class="a_Paragraf">O mecliste fakir, kâmeti, “allâhümme entesselâm” duasını ve namazdan sonraki “aşır” ı hep Hüseynî makamından okumuştum. O da, bu sohbete vesile olmuştu… Fakir,</p>
			<p class="a_Paragraf">“Efendim, demiştim; Hâfız Sadeddin Bey’in Hüseynî de besteleri vardır...”</p>
			<p class="a_Paragraf">Mustafa Sabri Efendi, “Nedir?” diye sorunca, bir tanesini okumuştum;</p>
			<p class="Siirler_E">Mor menekşe boyun eğmiş,<br/>Yaprakları yere değmiş, <br/>Yazın yeşil kemha geymiş,<br/>Kışın sâde giyen dağlar...<br/>O dağlar, ah ulu dağlar,<br/>Eşinden ayrılan ağlar...</p>
		</div>
	</body>
</html>