<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-67</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-523">Evlilik - Bekârlık</p>
			<p class="a_Paragraf">Medine-i Münevvere’de Tapu Dairesi’nde vazifeli olduğum günlerde idi. Evkâf’a ait bir medreseyi keşfe giden heyete beni de dâhil etmişlerdi. Mühendislerle birlikte yürüyerek gidiyoruz.</p>
			<p class="a_Paragraf">Harem-i Şerif’in civarından, Babü’l-Mecîdî mahallesinden geçiyorduk. Saat on onbir arası... Sam esiyor, Medine-i Münevvere’nin en sıcak günlerinden bir yaz günü...</p>
			<p class="a_Paragraf">Baktım: Mersinli Yusuf Efendi isminde, sevdiğimiz, âbid, zâhid, dervişliğin her sıfatı kendisinde bulunan, herkes tarafından sevilen bir zat... </p>
			<p class="a_Paragraf">Şemsiye yerine, kalın bir seccadesi var, onu başına koymuş, gölgelik ederek gidiyor. Ancak önünü görerek, elinde tesbihi okuyarak, Mescid-i Nebevi’ye doğru yürüyor.</p>
			<p class="Baslik_2" id="_idParaDest-524">“Bekârlığın saltanatı!..”</p>
			<p class="a_Paragraf">O Mescid’e, biz keşfe gidiyoruz. Selâm verdik.</p>
			<p class="a_Paragraf">Bizi görünce durakladı... Kendisine dedim ki:</p>
			<p class="a_Paragraf">“Ey bahtiyar kuş! Bekârlığın saltanatını sür bakalım... Şu anda, şu kadar ehl-i Medine’den kaç kişi Mescid-i Şerif’e gidebiliyor. İş güç, maişet, çoluk çocuk derdi... Bak sen bekâr olduğun için Ravza’ya gidiyorsun, bense mühendislerle keşfe çıkıyorum. Sen âhirete gidiyorsun, ben dünyada kalıyorum... Ey bahtiyar kuş! Bekârlığın saltanatını sür bakalım!...”</p>
			<p class="a_Paragraf">Ben böyle deyince, Yusuf Efendi durdu, seccadeyi yüzünün önünden kaldırdı. O günden beri hiç unutmadığım, şu çok önemli, çok isabetli, çok hikmetli sözleri söyledi:</p>
			<p class="Baslik_2" id="_idParaDest-525">“Bekârlık hoş bir şey olsaydı...”</p>
			<p class="a_Paragraf">“Bak, kulağından pamuğu çıkar; söyleyeceğim sözleri dikkatle dinle!...”</p>
			<p class="a_Paragraf">Peygamber-i Zîşân Efendimiz’in Yeşil Kubbe’sini göstererek devam etti:</p>
			<p class="a_Paragraf">“Eğer bekârlık hoş bir şey olsaydı, sâhib-i hâzel makâm, bu makâmın sahibi, şu yeşil kubbenin altında bulunan insanlığın rehberi, peygamberlerin lideri Muhammed Mustafa, bekâr yaşardı...</p>
			<p class="a_Paragraf">“Sizi ayakta fazla tutmayayım, sonra arkadaşlar beni döverler” diyerek sözüne devam etti:</p>
			<p class="Baslik_2" id="_idParaDest-526">“Bekârın aklından çıkmaz; evlinin hatırına gelmez!..”</p>
			<p class="a_Paragraf">“Şunları da söyleyeyim de, sen sözlerimi yolda onlara Arapça anlatırsın, dinle: Fitne var, bekârın aklından, zihninden çıkmaz. Fakat evli kimsenin hatırına, hayaline bile gelmez!..</p>
			<p class="a_Paragraf">“Anladın mı? Hadi Allah’a emanet ol! Haline razı ol! Ha, dur, bir dakika daha, şunu da söyleyeyim: Bunu sen benden daha iyi bilirsin ya... Sâhib-i Hâze’ı-makâm buyuruyor ki: </p>
			<p class="a_Paragraf"><span class="italik_E">“</span>Öyle <span class="italik_E">günâhlar vardır ki, onları </span><span class="italik_E">ne namaz, ne niyaz, ne oruç, ne de hac affettirir; </span><span class="italik_E">onları ancak çoluk çocuğunun nafakası peşinde koşmalar affettirir...’</span></p>
			<p class="a_Paragraf">“Haline razı ol! Eğer bekârlık mühim bir şey, iyi bir şey olsaydı, Muhammed Mustafa bekâr yaşardı...”</p>
			<p class="a_Paragraf">Mersinli Yusuf Efendi’nin bu sözlerine hayran kalmışımdır... Hele şu tesbiti, şu hikmetli ifadesi, ne kadar önemlidir.</p>
			<p class="a_Paragraf">“Fitne var, bekârın aklından çıkmaz; fakat evlinin hatırına bile gelmez.”</p>
		</div>
	</body>
</html>