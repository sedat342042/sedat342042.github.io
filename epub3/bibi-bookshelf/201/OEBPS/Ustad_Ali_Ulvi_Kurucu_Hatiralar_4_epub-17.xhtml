<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-17</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-141">Hâfız Nuri Baş Bey</p>
			<p class="a_Paragraf">Konya’daki aziz dostlarımızdan, son senelerde kendi himmeti, kendi gayretleriyle yetişen bir şair kardeşimiz var, Hâfız Nuri Baş Bey...</p>
			<p class="a_Paragraf">1960’lardan beri kendisiyle tanıştığım bu kardeş, evvela sağlam hâfızdır, güzel seslidir, güzel Kur’ân-ı Kerîm okur; kaside, ilâhî, besteler okur.</p>
			<p class="Baslik_2" id="_idParaDest-142">Tashih değil, takriz...</p>
			<p class="a_Paragraf">Aynı zamanda, aruzla rahatlıkla şiir yazacak bir şairdir. Her güzel halinin yanında, en çok gönlümü fetheden güler yüzü, hoş görüşü, tevâzu ahlâkıdır. Yazdığı şiirleri fakire gönderir... Tam bir samimiyetle tashih ister. Kendisine derim ki:</p>
			<p class="a_Paragraf">“Hâfız Bey, bu şiirler tashih değil, takriz ister...”</p>
			<p class="a_Paragraf">“Efendim takriz sonraya kalsın, siz evvelâ tashihleri yapın” diye cevap verir.</p>
			<p class="a_Paragraf">Şiirlerini<span class="italik_E"> “Kervan”</span> ünvanı ile bir kitapta toplayıp bastırdı. Bu divanını, inşâallah diğer divanları takip eder.</p>
			<p class="a_Paragraf">Fakire gönderdiği şiirleri için şu kıt’ayı yazmıştım:</p>
			<p class="Siirler_E">Hisli şair, şi’riniz aslında bir gül bahçesi;<br/>Çağlayan her mısra’ından bülbülün muhrik sesi.<br/>Ma’neviyyât âleminden feyz alan ilhâmınız,<br/>Bir ilâhî neş’enin ta’rîfe sığmaz bestesi...</p>
			<p class="Baslik_2" id="_idParaDest-143">Aruz sevgisi</p>
			<p class="a_Paragraf">Aruz, Türk edebiyatına, İslâm’la şeref-yâb olduktan sonra geldiği için, benim nazarımda, aruzu sevmek, dinimi sevmek gibi bir kıymet ve ehemmiyet taşır. Kasidelerde, ilâhîlerde olduğu gibi, şarkılarda bile, güftesi aruzla olan besteler ruhumda bambaşka yer tutarlar.</p>
			<p class="a_Paragraf">Hâfız Nuri Bey, bütün bu fazilet ve meziyetlerine ilâveten, gâyet de güzel rık’a yazar. Geçenlerde bana bir gönül bestesi kadar zarif bir mektup yazmış. Mektubu hâvî olan zarfı alınca, üzerindeki rık’aya bayıldım.</p>
			<p class="a_Paragraf">“Allah, Allah! Yâhu, hâlâ bugünde, böyle rık’a yazanlar var mı?” dedim.</p>
			<p class="a_Paragraf">Demek ki, ruhundaki asalet ve san’at zevki, yazıda da kendisini göstermişti.</p>
		</div>
	</body>
</html>