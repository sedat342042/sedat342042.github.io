<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-90</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-658">Market İşçilerinin Kıblesi</p>
			<p class="a_Paragraf">Suudi Arabistan’ın başşehri olan Riyad’da, “âmirin bil-ma’rûf” denilen bir teşkilât vardı. Bunun memurları, namaz vakitlerinde caddeleri dolaşarak, iş yeri sahip ve çalışanlarına “salah! salah! salah!” diyerek namazı hatırlatır, ihtar ve teşvik ederler.</p>
			<p class="a_Paragraf">Onlar da dükkânlarını kapatır, camie gider; gelir açarlar...</p>
			<p class="a_Paragraf">Orada, içinde Lübnanlıların çalıştığı büyük bir süper market varmış. Namaz vakti memurlar “salah! salah!” diye dolaşmaya başlayınca, bunlar, marketin önündeki kepenk yerine geçen büyük perdeleri kapatır içeride kalırlarmış...</p>
			<p class="Baslik_2" id="_idParaDest-659">Namazlar tamam, ama kıbleler farklı...</p>
			<p class="a_Paragraf">Böyle markette çalışan kalabalığın dışarı çıkmadıkları dikkati çekince,</p>
			<p class="a_Paragraf">“Yâhu bunlar namaza gitmezler mi, acaba içerde cemaatle mi kılarlar, yoksa ne yaparlar” diye, memurlarda şüphe uyanmış.</p>
			<p class="a_Paragraf">“Namaz vakti bir baskın yapsak da görsek bakalım” demişler. Perdeyi kaldırıp içeri girmişler.</p>
			<p class="a_Paragraf">İçerdekiler bunları görünce,</p>
			<p class="a_Paragraf">“Eyvah geldiler, polisler!..” diyerek, her biri hemen namaza durmuşlar. </p>
			<p class="a_Paragraf">Fakat öyle bir duruş ki, kimisi Şam’a, kimisi Mısır’a, kimisi Yemen’e, kimisi Taif’e, kimisi Bağdat’a Basra’ya doğru...</p>
			<p class="a_Paragraf">Memurlar bakarlar ki, evet hepsi namazda, fakat kıbleleri ayrı... Kimi güneye, kimi kuzeye, batıya, oraya buraya dönmüş, namaza durmuşlar...</p>
			<p class="a_Paragraf">“Ulan keratalar, çıkın namazdan, daha siz namazın ne tarafa kılınacağından habersizsiniz, kıbleyi bilmiyorsunuz!..” diye azarlayınca, birisi özür dilemiş:</p>
			<p class="a_Paragraf">“Kusura bakmayın polis efendiler, çok aceleye geldi, beceremedik...” demiş.</p>
			<p class="Yildiz_E">DÖRDÜNCÜ CİLDİN <br/>SONU</p>
		</div>
	</body>
</html>