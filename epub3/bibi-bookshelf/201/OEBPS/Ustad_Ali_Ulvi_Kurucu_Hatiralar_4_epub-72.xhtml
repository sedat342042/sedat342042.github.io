<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-72</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-544">Bizim Mallar, Ülker ve “Türk Sözü” </p>
			<p class="a_Paragraf">Âkif  Bey merhumun levha, tablo yapılacak pek çok beyiti vardır. Kanaatim şudur ki: Âkif Bey, asrımızın Mesnevî’sini yazan insandır... Levha yapılacak beyitlerinden birisi de şudur:</p>
			<p class="Siirler_E"><span class="italik_E">Ne irfandır veren ahlâka yükseklik, ne vicdandır;<br/>Fazîlet hissi </span><span class="italik_E">insanlarda, Allah korkusundandır.</span></p>
			<p class="a_Paragraf">Nitekim hadis-i şerifde <span class="italik_E">“Re’sül-</span><span class="italik_E">hikmeti mehâfetullah” </span>buyurulmuştur:<span class="italik_E"> “Hikmetin, ilmin, irfanın, her hünerin, her zafer</span><span class="italik_E"> ve muvaffakıyyetin başı, sebebi Allah korkusudur.”</span></p>
			<p class="Baslik_2" id="_idParaDest-545">Türkiye’den gelen mallar tutunamadı</p>
			<p class="a_Paragraf">Allah korkusu, ifadeye sığmayan bir kuvvet ve kudsiyeti hâizdir... Bu hali, müsbet ve menfi tecellisiyle, son günlerde Medine-i Münevvere’deki hayatımda gördüm.</p>
			<p class="a_Paragraf">Türkiye’den birçok kimseler buraya çeşitli mallar getirdiler. Gerek meyve gerek Türkiye’de imal edilmiş muhtelif maddeler... Ülker bisküvileri müstesna, maalesef hiç birisi tutunamadı... </p>
			<p class="a_Paragraf">Ülker sebat etti, malın kalitesini bozmadı. Yabancılarla rek<span class="times">ā</span>bet etti. Onlardan daha iyisini yaptı ve Ülker bisküvileri tuttu, tutundu. Büyük rek<span class="times">ā</span>betlere rağmen aranır oldu.</p>
			<p class="a_Paragraf">Diğerleri maalesef bir defaya mahsus mal getirdiler ve ticaretleri orada bitti!.. Neden?</p>
			<p class="Baslik_2" id="_idParaDest-546">Burası bir dünya pazarı</p>
			<p class="a_Paragraf">Çünkü buraya Türkiye’den mal getirenler, burasını hâlâ elli sene önceki Arabistan zannediyorlardı... </p>
			<p class="a_Paragraf">“Arap ömründe ne mal, ne meyve görmüş!.. Şimdi benim götürdüğüm elmayı, armudu, portakalı görecek!..” gibi bir zihniyet vardı.</p>
			<p class="a_Paragraf">Burayı hâlâ, petrolden önceki halinde tasavvur etmekteydiler. Halbuki burası, parası olduğu için artık bütün dünyanın malına açık pazar olmuştu. </p>
			<p class="a_Paragraf">Burada iş yapmak için Japonla, Amerikalıyla, İngilizle rekabet edeceksiniz!.. Malınız onlardan daha iyi olmalı ki, tutunabilip, devamlı satış yapabilesiniz...</p>
			<p class="Baslik_2" id="_idParaDest-547">Önce ambalaj, ağırlık</p>
			<p class="a_Paragraf">Bizimkilerin ilk hatası, ambalajdan başlıyordu. Önceleri hiç yoktu. Sonra biraz biraz başlandı. Ama bu sefer de hayata uygun olamadı. </p>
			<p class="a_Paragraf">Otuz kırk kiloluk elma sandıkları geldi... </p>
			<p class="a_Paragraf">Eyy! Bu sandığı bir insan kaldıramaz, arabasına koyamaz, arabada da yer bulamaz... </p>
			<p class="a_Paragraf">Hangi aile otuz kilo elma alır. Manav açsa, ertesi gün pörsür kalır!.. </p>
			<p class="a_Paragraf">Halbuki Amerikalıların, İspanyolların sandığı on kilo... En büyüğü on iki, on beş kiloyu geçmiyor.</p>
			<p class="Baslik_2" id="_idParaDest-548">İlk sıra: Nar; altı: Ceviz...</p>
			<p class="a_Paragraf">İkinci ve asıl mühim hata: Meyvenin üst sıraları çok güzel!.. Mâşallah, nar büyüklüğünde elmalar birinci sırada... İkinci sıra normal büyüklükte... Alt sıradakiler iniyor, iniyor, iniyor: Ceviz kadar!</p>
			<p class="a_Paragraf">Resûl-i Zîşân Efendimizin buğday çuvalının alt kısmına ıslak buğdayları saklayan satıcıya ne buyurdukları herkesçe mâlum: <span class="italik_E">Bizi aldatan bizden değildir... Müslüman kardeşini aldatan, bizden değildir</span><span class="italik_E">...</span></p>
			<p class="a_Paragraf">Marangoz işleri geldi. Mobilya olsun, dolap olsun, pencere olsun... Islak tahtadan yapıldıkları için Arabistan sıcağını görünce kuruyup açıldılar, kusurları ortaya çıktı. </p>
			<p class="a_Paragraf">Bunların hepsi “Allah korkusu” ve dolayısıyla ahlâk ve vicdan yokluğundan ileri geldi.</p>
			<p class="Baslik_2" id="_idParaDest-549">Peynir tenekeleri</p>
			<p class="a_Paragraf">Hiç unutmam; bir vatandaş peynir getirmişti. Yardımcı olayım diye, aldım, tanıdık bir peynirci vardı götürdüm. Komşumuz ve ahbabımız idi. Selâmdan sonra:</p>
			<p class="a_Paragraf">“Mal getirdik size” dedim.</p>
			<p class="a_Paragraf">“Hayır inşâallah?”</p>
			<p class="a_Paragraf">“Peynir getirdik.”</p>
			<p class="a_Paragraf">“Ne malı?”</p>
			<p class="a_Paragraf">“Türk malı...”</p>
			<p class="a_Paragraf">“Özür dilerim, alamam, mâzur görün...”</p>
			<p class="a_Paragraf">“Neden?”</p>
			<p class="a_Paragraf">“Bulgaristan, bilhassa Macarlar, paslanmaz bir teneke keşfettiler. Peynir tenekeleri paslanmıyor. Türk tenekeleri paslanıyor. Aldığımız peyniri depoya koyuyoruz. Türk tenekeleri depoda da küfleniyor... Bunu, hatırınız için alayım. Ancak hemen açıp, paslanmaz tenekeye boşaltacağım... Siz de görün...”</p>
			<p class="Baslik_2" id="_idParaDest-550">“Türk  Sözü”</p>
			<p class="a_Paragraf">Hakikaten açtı, baktık, küflenme başlamış... “Niye bizim malımızı almıyorlar” diye sızlanmayı bırakıp, dünya ticareti ile rekabetin çaresini bulmalıyız. Bu noksanlıklarımız yüzünden çok kaybımız oldu.</p>
			<p class="a_Paragraf">Kahire’de iken 1940’lı yıllarda, oradaki Yugoslavyalı talebeler, </p>
			<p class="a_Paragraf">“Avrupa’da birine söz verirken, Türk sözü mü? diye sorarlar” diye naklederlerdi. </p>
			<p class="a_Paragraf">Osmanlı dedelerimiz mertlikleri ve doğru sözleriyle, Allah korkusundan doğan ahlâkları ile yabancılara böyle iyi intibalar bırakmışlardı. Maalesef bu hal gitti, kayboldu...</p>
			<p class="Baslik_2" id="_idParaDest-551">Öncü hizmetin değeri</p>
			<p class="a_Paragraf">Daha önceki bir konuşmamızda: “<span class="italik_E">Bir hizmetin değeri zamanına</span><span class="italik_E"> göre ölçülmeli”</span> demiştik. Ülker’lerin de bu zor ve yokluk zamanlarımızda yüzümüzü ağartıp, arkadan inşâallah gelecek olan dürüst sanayicilere öncülük ettikleri de unutulmamalıdır.</p>
			<p class="a_Paragraf">Duamız, ümidimiz şudur ki, inşâallah gelecek günlerde Türk’ün sözü, yine “Türk sözü” gibi olur...</p>
		</div>
	</body>
</html>