<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-48</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Avrupada">Avrupa’da: 2 </p>
			<p class="Baslik_1" id="_idParaDest-422">Almanya’da Şairler</p>
			<p class="a_Paragraf">Damadım Doktor Hayreddin Bey, Almanya’da Hannover şehri kazalarından Hildisheime’da çalışıyordu. Hanımım rahatsız olunca tedavi için oraya gönderdik. Ben Medine-i Münevvere’de idim. Ameliyat olması icap etmiş. </p>
			<p class="a_Paragraf">“Ameliyat olacak, sen de gelsen çok iyi olur” diye telefon geldi. Uçakla gittim.</p>
			<p class="a_Paragraf">Hanım, damadın çalıştığı hastahanenin sekizinci katında bir odada kalıyordu. Aynı odada, bir Alman kadını ameliyat olmuş, o da yatıyordu. </p>
			<p class="a_Paragraf">Refikamı ziyarete gittim. Hafif yağmur çiseliyordu. Odanın fevkalâde geniş bir balkonu vardı. Yağmuru seyretmek için balkona çıktım.</p>
			<p class="Baslik_2" id="_idParaDest-423">Peygamber Efendimiz, yağmur altında...</p>
			<p class="a_Paragraf">Çölden giden insana, yağmurlu hava çok tatlı gelir. Çünkü çölde 360 gün bulut göremezsiniz. Semâvat bütün güneşlidir. Çölde yaşayan kimselere bulutlu, yağmurlu hava çok tatlı gelir, çok güzel gelir.</p>
			<p class="a_Paragraf">Yağmur, damlalar halinde düşmeye başladı. Peygamber Efendimiz’in yağmur yağmaya başladığında başlarını açtıkları aklıma geldi. Sahabe-i Kirâm, Peygamber-i Zîşân’a soruyorlar:</p>
			<p class="a_Paragraf">“Ya Resûlallah, yağmur yağarken, mübarek başınızı açıyorsunuz. Bunun sebebi nedir?” Cevap şöyle:</p>
			<p class="a_Paragraf"><span class="italik_E">“</span><span class="italik_E">Yağmur taneleri, günâhsız âlemlerden yeni inip geliyorlar; yerlerden evvel başıma </span><span class="italik_E">damlasın...”</span></p>
			<p class="Baslik_2" id="_idParaDest-424">“Babanız mistik bir insana benziyor.”</p>
			<p class="a_Paragraf">Ben böyle yağmurun altında durup, dalgın halde Efendimiz’i hatırlayıp, hem de salâvatlar getirirken, meğer Alman kadın beni süzüyormuş.</p>
			<p class="a_Paragraf">Kerîmeme demiş ki:</p>
			<p class="a_Paragraf">“Babanız mistik bir insana benziyor. Yağmurun altında duruyor. Babanın mesleği nedir?” Kızım,</p>
			<p class="a_Paragraf">“Babam şairdir” deyince, Alman kadınının bana bakışı değişmiş...</p>
			<p class="a_Paragraf">Almanlarda şair anlayışı bizden farklı imiş... Şaire:</p>
			<p class="a_Paragraf">“İlâhi tarafı olan; manevî hali, maddî tavırlarına üstün gelen; metafizik varlık, ilâhî insan” tarzında bir hüsnü zanla bakarlarmış...</p>
			<p class="a_Paragraf">Yağmur fazlalaşınca, tabii ben de içeri girdim.</p>
		</div>
	</body>
</html>