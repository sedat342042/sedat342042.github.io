<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-68</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-527">Hayata Dönmeliyiz</p>
			<p class="a_Paragraf">Doktor Ali Kemal Bey gâyet zeki, fırsatları değerlendiren bir arkadaştır; en küçük teferruat bile, mâşallah, gözünden kaçmaz... Beraberce Bursa’da olduğumuz günlerden birinde, Yeşil Cami’de Cuma namazı kalmaya gittik. Müezzin mahfiline çıktık, oturduk, vaazı dinliyoruz. </p>
			<p class="Baslik_2" id="_idParaDest-528">Yeşil Cami’deki genç vâiz</p>
			<p class="a_Paragraf">Genç bir vâiz kürsüde konuşuyor. Yirmi beş yaşlarında sevimli, vakur bir sima... Vaazı gâyet heyecanlandırıcı... Cemiyetle, ahlâkla, ilgili konuşuyor; İslâmî olmayan gelenek ve göreneklerden, Ümmet-ı Muhammedi, milletimizi, vatanımızı tehlikeye atan, fertlerimizi, ailelerimizi berbat perişan eden, felâketlere sürükleyen din dışı âdetlerden ve bunların muhakkak terk olunması icap ettiğinden bahsediyordu. Diyordu ki:</p>
			<p class="Baslik_2" id="_idParaDest-529">Günâhla kurulan yuvalar!..</p>
			<p class="a_Paragraf">Müslümanlar, düğünler yapıyorlar. Düğünden maksat izdivaçtır, mesut bir yuva kurmaktır. Evlenmek, nikâh dinî, şer’î mukaddes bir iştir. </p>
			<p class="a_Paragraf">Fakat düğünlerde yapılan din dışı işlere ne demeli: </p>
			<p class="a_Paragraf">Gündüz Mevlid okunur, gece içki içilir veya gündüz içki, gece Mevlid... </p>
			<p class="a_Paragraf">Öyle günâhla kurulan yuvadan ne hayır gelir!</p>
			<p class="Baslik_2" id="_idParaDest-530">İçkili “sünnet” olur mu?</p>
			<p class="a_Paragraf">Şimdi bir bid’at daha çıktı: Artık sünnetler de düğünler gibi çalgılı, içkili, kadın erkek karışık yapılmaya başladı. </p>
			<p class="a_Paragraf">Adı “sünnet” güzel, Peygamberimizin de sünneti... Aynı zamanda bir ibadet... </p>
			<p class="a_Paragraf">Peki, sünnette içkinin ne yeri var? Kimin rızası için bu sünneti yaptırıyorsun! Niyetin Allah’ın gazabını üzerine çekmek midir?.. </p>
			<p class="a_Paragraf">İçkilere, davulculara, zurnacılara, şarkıcıya, çengiye vereceğin parayla, bir yetimin sünnetini düğününü yaptırsan, yemeğini verdirsen, ne mübarek, ne hayır olur! Yâhut kitabı olmayan bir talebeye yardım etsen, ne kadar rızaya uygun olur...</p>
			<p class="Baslik_2" id="_idParaDest-531">“Hayata dönen” vâiz</p>
			<p class="a_Paragraf">Ya sigara! Çoluk çocuğun rızkından veya hakkı olan fakir kardeşinin hakkından kes, o zehire ver, kendini de öldür! Müslümanlar! İçine sürüklendiğimiz felâketler, maddî yoksulluktan değil, şuur eksiliğindendir...</p>
			<p class="a_Paragraf">Ali Kemal Bey, vâizi dinlerken bana döndü:</p>
			<p class="a_Paragraf">“Ağabey! Hani sizin <span class="italik_E">Gümüş</span><span class="italik_E"> Tül ve Alevler</span>’de “Hayata Dönmeliyiz” diyen bir şiiriniz var ya, işte bu vâiz de hayata dönmüş... Bu mevzuları eskiden vâizler işlemez, işleyemezlerdi. Çok şükür yeni nesil artık hayata dönüp, müslümanları îkâza başladı...”</p>
		</div>
	</body>
</html>