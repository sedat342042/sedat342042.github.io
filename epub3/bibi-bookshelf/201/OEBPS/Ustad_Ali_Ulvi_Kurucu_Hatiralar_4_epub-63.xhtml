<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-63</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Avrupada">Üç ahlâk örneği: 2</p>
			<p class="Baslik_1" id="_idParaDest-499">Hazret-i Hasan’ın Ferâgati</p>
			<p class="a_Paragraf">Hakiki mü’minlere İslâm ahlâkının verdiği fedakârlık ahlâkı örnekleri olarak Hazret-i Hâlid’in büyük zaferler kazanmış bir kumandan iken, kumandanlığın elinden alınmasında gösterdiği olgunluk gibi Hazret-i Hasan’ın ümmetin selâmeti adına hilâfet hakkından vaz geçmesini de büyük bir hayranlıkla hatırlarım...</p>
			<p class="a_Paragraf">Peygamber-i Zîşân Efendimizin “Ali, ben sendenim; sen bendensin; sen benden bir parçasın” dediği Hazret-i Ali, damadı, amcazâdesi, yeğeni, evinde ve elinde büyüttüğü büyük insan şehid edilmiş... Büyük oğlu Hazret-i Hasan’a bîat edilmiş. Halife o olmuş... </p>
			<p class="Baslik_2" id="_idParaDest-500">“Benim bu oğlum...”</p>
			<p class="a_Paragraf">Herkes emrine hazır. Gönüller yaralı. Fakat ancak altı ay o makamda duruyor. Bakıyor ki, ümmetin içine fitne düşmüş. Onun yatışması için birilerinin fedâkârlık yapması lâzım...</p>
			<p class="a_Paragraf">Büyük insan diyor ki:</p>
			<p class="a_Paragraf">Senelerdir babamla Muâviye arasında cereyan eden acıklı sahneleri gördüm. Binaenaleyh ben bu haktan ferâgat ediyorum. Kulağımda ve ruhumda, yıllardan beri, dedem aleyhissalâtu vesselâmın şu hadis-i şerifi akisler halinde devam etmektedir:</p>
			<p class="a_Paragraf">“Benim bu oğlum, seyyiddir. Cenâb-ı Hak bunun sebebiyle, müslümanlar arasındaki bir fitneyi kaldıracak.”</p>
			<p class="a_Paragraf">Yıllardır devam eden bu “hilâfet fitnesi” benim bu ferâgatimle, inşâallah sönecektir. Bu yüzden, halifelikten ferâgati, kendi ihtiyâr ve irâdemle tercih ediyorum...</p>
			<p class="a_Paragraf">Allah ondan razı olsun.</p>
		</div>
	</body>
</html>