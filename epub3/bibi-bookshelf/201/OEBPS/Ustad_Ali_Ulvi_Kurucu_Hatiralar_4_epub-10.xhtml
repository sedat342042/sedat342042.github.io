<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-10</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-85">İbrahim Eken Bey</p>
			<p class="a_Paragraf">1946’da Süveyş’ten Cidde’ye gelirken vapurda Kayserili birkaç hacı efendiye rastlamıştım. Onların içinde, ilim adamı olduğu, halinden, sözlerinden, arkadaşlarına karşı muamelesinden belli olan bir zat vardı. Kendisi Kayserili Yusuf Efendi imiş.</p>
			<p class="Baslik_2" id="_idParaDest-86">“Oğlum âlim olsun... Dua edin!..”</p>
			<p class="a_Paragraf">Tanışıp görüşmemiz esnasında bu zatla,</p>
			<p class="a_Paragraf">“Kiminiz var, evlâdınız var mı?” filân diye sohbet ederken, şöyle demişti:</p>
			<p class="a_Paragraf">“İbrahim isminde bir oğlum var; okuyor. Onun bir âlim olmasını, evimizden ilim ehlinin kesilmemesini isterim. Şu mübarek yerlerde, yollarda, sizlerden de dua isterim ki, oğlum âlim olsun, dine, millete hâdim olsun...”</p>
			<p class="a_Paragraf">Gel zaman, git zaman, İbrahim Eken Bey Bağdat’ta okuyormuş. 1956’da Bağdat’tan Medine-i Münevvere’ye geldi. Hacdan evvel bir buçuk ay kadar burada kaldı.</p>
			<p class="Baslik_2" id="_idParaDest-87">Dualar kabul olunmuş</p>
			<p class="a_Paragraf">Görüşmelerimiz sırasında kendisine sordum:</p>
			<p class="a_Paragraf">“Ben Kahire’den Medine-i Münevvere’ye dönerken, Süveyş’ten Cidde’ye gelen vapurda, Kayserili Hacı Yusuf Efendi diye bir hocaefendi ile tanışmıştım; acaba tanır mısınız?”</p>
			<p class="a_Paragraf">“Pederim olur” deyince,</p>
			<p class="a_Paragraf">“İbrahim Bey, demek ki babanızın hac yolunda ettiği, benden de istediği dualar kabul olunmuş ki, bu kıtlık günlerinde, Cenâb-ı Hak sizin gibi zeki, ilim âşıkı bir kardeşimizi yetiştirmiş” demiştim. </p>
			<p class="Baslik_2" id="_idParaDest-88">Kâmil bir mürşid</p>
			<p class="a_Paragraf">İbrahim Eken Bey, o bir buçuk aylık Medine-i Münevvere ikametini, çok güzel değerlendirmişti. Günlerini kütüphanelerde geçirdi. Medine-i Münevvere’de bulunan ilim adamları bilhassa Şıh İbrahim Hotenî ve bazı zevatla birlikte, Saatçi Osman Efendi’yle çok münasebeti oldu. </p>
			<p class="a_Paragraf">O tarihten sonra Türkiye’ye gittiğinde, kendisinin vâiz olduğunu gördüm. Bazı vaaz ve konferanslarında bulundum. Gâyet rahat konuşan, İslâm’ın ruhunu anlayan, İslâm hukukunun derinliklerini anlatan bir tarzı vardı. </p>
			<p class="a_Paragraf">Sonraki bir tarihte kendisini Konya’da gördüm. Daha da tekâmül etmiş, kâmil bir mürşid olmuştu. Vaazları, uyandırıcı, milleti kendine getirici, diriltici bir ruh taşıyordu.</p>
			<p class="a_Paragraf">Müslümanlığı sadece yaşayan da değil, yaşatan bir cemiyet olunmasını telkin ediyordu.</p>
			<p class="Baslik_2" id="_idParaDest-89">Manevî talebeleri</p>
			<p class="a_Paragraf">Her sene umreye geliyor, gerek Cidde’de ve gerek Mekke-i Mükerreme’de bulunan manevî talebeleri, öğretim üyeleri, mühendisler, doktorlar ve talebe dostlarıyla çok faydalı sohbetlerde bulunuyordu. </p>
			<p class="a_Paragraf">Son günlerde, te’lif ettiği <span class="italik_E">“Kulluk”</span> adında bir kitabını verdiler, çok faydalı buldum. İhlâs dolu bir eser, derin tarafları var. Bu gibi kıymetli nice eserler te’lif etmesini Cenâb-ı Hak’tan niyaz ettim.</p>
			<p class="a_Paragraf">1992 yılında bir konferans için Kayseri’ye gittiğimde, beni cân ü gönülden karşılayanlar arasında idi. Orada bulunduğum birkaç gün içinde, her saatini fakirle geçirdi. Alâkalarına şükran hislerim, sıhhat ve saadetine olan samimî dualarım pâyansızdır. </p>
		</div>
	</body>
</html>