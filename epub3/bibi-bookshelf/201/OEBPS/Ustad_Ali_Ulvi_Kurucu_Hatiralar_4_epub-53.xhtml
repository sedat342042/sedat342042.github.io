<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-53</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Avrupada">Avrupa’da: 7</p>
			<p class="Baslik_1" id="_idParaDest-449">Süvarisini Bekleyen At</p>
			<p class="a_Paragraf">Almanya’ya gittiğim senelerin birinde, Avrupa’da yüksek tahsil, mastır, doktora yapan müslüman Türk ve İslâm gençleri, birgün Aachen Camiinde toplanmışlardı. Âlem-i İslâm’dan bahsediyor; müslümanların işlerini, dertlerini görüşüyorlardı. </p>
			<p class="a_Paragraf">İçlerinden yeni doktora çalışması yapacaklar için de mevzular düşünüyor, not ediyorlardı. Böyle bir liste yaparlarken, içlerinden, o günlerde fizik tahsil etmekte olan Rüşdü adında bir genç, bir teklifte bulundu. </p>
			<p class="Baslik_2" id="_idParaDest-450">“Nerede hata ettik, ediyoruz?..”</p>
			<p class="a_Paragraf">O teklif, senelerden beri benim gönlümde, aklımda, zihnimde yaşayan; bir şüphe, bir sual, bir istifham ve bir dert idi. </p>
			<p class="a_Paragraf">Delikanlı şöyle diyordu:</p>
			<p class="a_Paragraf">“Kardeşler! Niçin içinizden biriniz kalkıp da: yâhu, ne sebepten dolayı İslâm âlemindeki İslâmî hareketler muvaffak olamıyor? Bu güne kadar çeşitli hareketler oldu. Hiçbirisi de beklenilen zaferle neticelenmedi... Sona ermeden, gelişemeden beşiğinde boğuldu... Nerede hata edildi? Bu hale ne sebep oldu? Niçin birimiz de kalkıp bu mevzuu doktora olarak alıp da çalışmayız!..”</p>
			<p class="a_Paragraf">İşte hakikaten cevap bekleyen bir husus; işte süvarisini bekleyen bir binek... </p>
			<p class="a_Paragraf">Herkes rivayet eder; yakınır, ağlar, dövünür, sızlanır... </p>
			<p class="a_Paragraf">Fakat henüz bu ata bir süvari çıkmadı...</p>
		</div>
	</body>
</html>