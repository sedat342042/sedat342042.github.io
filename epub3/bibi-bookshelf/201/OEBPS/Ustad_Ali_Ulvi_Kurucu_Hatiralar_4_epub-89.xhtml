<html xmlns="http://www.w3.org/1999/xhtml">
	<head>
		<title>Ustad_Ali_Ulvi_Kurucu_Hatiralar_4_epub-89</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Ustad_Ali_Ulvi_Kurucu_Hatiralar_4_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-654">Medine’nin Keçileri</p>
			<p class="a_Paragraf">Medine-i Münevvere mücâvirlerinden İzmirli Abdullah Efendi anlatırdı. Bir hac mevsiminde bazı tanıdık hacıları evine davet etmiş; yemekten sonra namaz için Mescid-i Saadet’e giderlerken, yolda küçük bir keçi sürüsüne rastlamışlar. Birisi hayret ifade ederek,</p>
			<p class="Baslik_2" id="_idParaDest-655">Çimento kağıdı yiyen “aç” keçiler</p>
			<p class="a_Paragraf">“Abdullah efendi, yâhu şu keçilere bak! Bu nasıl iş?”</p>
			<p class="a_Paragraf">“Hayırdır ne var?”</p>
			<p class="a_Paragraf">“Ne olsun? Baksana keçiler, bir kenara atılmış boş çimento torbalarının kağıtlarını yiyorlar; ama göğüsleri süt dolu, yere değecek nerdeyse...”</p>
			<p class="a_Paragraf">“Bunun nesine şaştın ey hacı kardeş?”</p>
			<p class="a_Paragraf">“Ne olacak! Aç keçiler çimento kağıdı yiyorlar, ama süt dolu... Bu nasıl iş, nasıl bir tecelli?..”</p>
			<p class="Baslik_2" id="_idParaDest-656">Açlıktan değil, tokluktan</p>
			<p class="a_Paragraf">“Ha, bak hacı efendi; onlar o kağıtları açlıktan değil tokluktan yiyorlar...”</p>
			<p class="a_Paragraf">“Nasıl yâhu?”</p>
			<p class="a_Paragraf">“Efendim, biliyorsunuz ki, Medine-i Münevvere mâlumunuz İslâm ülkelerinin her tarafından gelmiş müslümanlarla doludur. Bunlar yemeklerinin artanlarını ziyan olmasın, israf olmasın diye keçilere verirler... </p>
			<p class="a_Paragraf">“Şu gördüğünüz keçiler, günde kaç çeşit pilâv yerler biliyor musunuz?.. Buhara pilavı, Özbek pilavı, Afgan pilavı, Hindistan, Pakistan pilavı, Mağrip pilavı...</p>
			<p class="Baslik_2" id="_idParaDest-657">Sade kahve yerine...</p>
			<p class="a_Paragraf">“Hani hocalar davetlerde yemeği yedikten sonra, kendilerine: Efendim kahveleriniz nasıl olsun? diye sorulduğunda, ne derler: Sade olsun evlâdım!... Neden? E hocamız, yağlı, mugaddî, âlâ yemekleri, tatlıları yedi; şimdi sade kahve ile içini bastıracak... </p>
			<p class="a_Paragraf">“İşte bu keçiler de o kadar yağlı ballı yemekleri, pilavları yedikten sonra, sade kahve niyetine bu çimento kağıtlarını yiyorlar... Açlıktan değil hacı efendi, nimetin bolluğundan... İşte Medine-i Münevvere böyle nimetlerle dolu mübarek yerdir...”</p>
		</div>
	</body>
</html>