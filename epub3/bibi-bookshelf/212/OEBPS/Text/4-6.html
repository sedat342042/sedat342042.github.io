<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>4-6.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x4-6.html" xml:lang="en-GB">
			<div class="Basic-Text-Frame">
				<p class="split">VII</p>
				<p class="anabaslik" id="toc_marker-7">Yahudi Lambası</p>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"><span class="regular-metin">Herlock Sholmes ve Wilson, şöminenin karşısında rahat koltuklarda oturmuş ve ayaklarını yanan kömürün ısıt­tığı duvara uzatmışlardı.</span></p>
				<p class="paragraf"><span class="regular-metin">Sholmes un gümüş şeritli gül ağacından piposu sönmüştü. İçindeki külleri döktü, yeniden doldurdu, yaktı, geceliğinin eteklerini dizlerinin üzerine çekti ve pi­posundan büyük dumanlar savurdu; pipodan çıkan du­manlar tavana yükseliyor ve hayali halkaların imgeleri tavanda dolaşıyordu.</span></p>
				<p class="paragraf"><span class="regular-metin">Wilson, büyük yuvarlak gözlerinde sahibinin emir­lerine uymaktan başka hiçbir arzusu olamayan ve ateşin önünde yatan bir köpek efendisine nasıl bakarsa Sholmes’a öyle bakıyordu. Efendisi sessizliği bozacak mıydı? Bu dalıp gitmelerinin nedenini ona söyleyecek miydi ve bu sadık dostunu düşüncelerinin büyülü diyarına davet edecek miydi?</span></p>
				<p class="paragraf"><span class="regular-metin">Sholmes bir süre daha sessizliğini koruyunca Wilson dayanamayıp konuştu:</span></p>
				<p class="paragraf"><span class="regular-metin">“Her şey şu an sessiz. Hiçbir davanın gölgesi bizim bu huzurlu anlarımızı bozmamalı.”</span></p>
				<p class="paragraf"><span class="regular-metin">Sholmes cevap vermedi, ama çıkardığı halkalar artık daha şekilliydi ve Wilson dostunun bu tırı vırı gerçekten -büyük bir adam meditasyon anındayken rahatsız edil­memelidir- büyük keyif aldığını gözlemledi. Cesareti kı­rılan Wilson ayağa kalktı ve pencereye doğru gitti.</span></p>
				<p class="paragraf"><span class="regular-metin">Kirli evlerin ön yüzlerinin baktığı sokakta kimsecik­ler yoktu ve bu sabah yağan sağanak yağmur altında evler olduğundan daha fazla kasvetli görünüyordu. Bir taksi geçti, sonra bir tane daha. Wilson günlüğüne onla­rın plaka numaralarını yazdı. Ne olacağını kim bilebilir ki?</span></p>
				<p class="paragraf"><span class="regular-metin">“A!” diye bağırdı. “Postacı.”</span></p>
				<p class="paragraf"><span class="regular-metin">Uşağın yol gösterdiği adam içeri girdi. “İki taahhütlü mektup efendim... Lütfen imzalar mı­sınız?”</span></p>
				<p class="paragraf"><span class="regular-metin">Sholmes faturaları imzaladı, adamı kapıya kadar ge­çirdi ve döndüğünde mektuplardan birini açıyordu.</span></p>
				<p class="paragraf"><span class="regular-metin">“Hoşuna gitmişe benziyor” dedi Wilson bir süre ses­siz kaldıktan sonra.</span></p>
				<p class="paragraf"><span class="regular-metin">“Mektupta ilginç bir iş teklifi var. Bir dava için endi­şeleniyordun, işte al sana bir tane. Oku... “</span></p>
				<p class="paragraf"><span class="regular-metin">Wilson okumaya başladı:</span></p>
				<p class="paragraf"/>
				<p class="paragraf"><span class="regular-metin char-style-override-8">“Bayım,</span></p>
				<p class="paragraf"><span class="regular-metin char-style-override-8">Sizin hizmetlerinizden ve deneyimlerinizden yararlanmak isterim. Ciddi bir hırsızlığın kurbanıyım ve olay hâlâ çözüle­medi. Size olayla ilgili bilgi verecek bir sürü gazete yolluyo­rum; bu davayı çözerseniz size evimi vereceğim ve bir de üzerine dilediğiniz tutarı yazacağınız tarafımdan imzalanmış boş bir çeki size takdim edeceğim.</span></p>
				<p class="paragraf"><span class="regular-metin char-style-override-8">Telgrafla yanıt vermenizi rica ediyorum ve çok teşekkür ediyorum.</span></p>
				<p class="paragraf"><span class="regular-metin char-style-override-8">Mütevazı hizmetkârınız,</span></p>
				<p class="paragraf"><span class="regular-metin char-style-override-8">Baron Victor d Tmblevalle,</span></p>
				<p class="paragraf"><span class="regular-metin char-style-override-8">Murillo Sokağı No. 18, Paris.”</span></p>
				<p class="paragraf"/>
				<p class="paragraf"><span class="regular-metin">“Ah!” diye bağırdı Sholmes, “Bu kulağa iyi geliyor... Paris’e küçük bir seyahat... Neden olmasın Wilson? Arsen Lüpen’le olan ünlü düellomdan bu yana oraya gitmek için bir neden çıkmadı. Dünyanın başkentini daha az stresli koşullarda ziyaret etmekten büyük keyif alaca­ğım.”</span></p>
				<p class="paragraf"><span class="regular-metin">Çeki yırtıp atarken Wilson, henüz eski gücüne ka­vuşamamış olan kolunu kaldırıp Paris e ve Parislilere sövüp sayıyordu; bu arada Sholmes ikinci mektubu açtı. Anında yüzünde bir endişe ifadesi ve alnında bir sıkıntı kırışıklığı belirdi mektubu okurken; sonra mektubu tor­top edip öfkeyle yere fırlattı.</span></p>
				<p class="paragraf"><span class="regular-metin">“E? Sorun nedir?” diye sordu Wilson endişeli bir sesle.</span></p>
				<p class="paragraf"><span class="regular-metin">Yerden mektubu aldı, açıp düzeltti ve giderek artan bir şaşkınlıkla okumaya başladı:</span></p>
				<p class="paragraf"><span class="regular-metin char-style-override-8">“Bayım,</span></p>
				<p class="paragraf"><span class="regular-metin char-style-override-8">Size büyük bir hayranlık duyuyorum ve ününüze de büyük saygım var. Paris e bir vaka için çağrıldığınızı biliyo­rum ama inanın bu konuyla ilgili yapacak hiçbir şeyiniz ol­madığı için sizi uyarmak isterim. Müdahaleniz daha çok zarara yol açacak; çabalarınız yürekler acısı bir şekilde sonuçlanacak; ve yenilginizle ilgili kamuoyuna bir de itirafta bulunmanız ge­rekecek.</span></p>
				<p class="paragraf"><span class="regular-metin char-style-override-8">Bizi bağlayan aramızdaki dostluğa dayanarak sizi böylesi bir aşağılamadan koruma amacıyla, şöminenizin karşısında huzurlu bir şekilde kalmaya devam etmenizi öneriyorum.</span></p>
				<p class="paragraf"><span class="regular-metin char-style-override-8">Bay Wilson</span><span class="regular-metin char-style-override-8">’a</span><span class="regular-metin char-style-override-8"> selamlarımı iletin ve size de saygılarımız su­nuyorum.</span></p>
				<p class="paragraf"><span class="regular-metin char-style-override-8">Arsen Lüpen.”</span></p>
				<p class="paragraf"/>
				<p class="paragraf"><span class="regular-metin">“Arsen Lüpen” diye tekrarladı Wilson şaşkın bir halde.</span></p>
				<p class="paragraf"><span class="regular-metin">Sholmes masaya bir yumruk indirdi ve bağırdı:</span></p>
				<p class="paragraf"><span class="regular-metin">“Ah! Aptal, beni taciz etmeye devam ediyor! Sanki ben bir okul çocuğuymuşum gibi bana gülüyor! Kamuo­yuna yenilgi mi itiraf edecekmişim! Mavi elması ona zorla geri ben verdirmedim mi?”</span></p>
				<p class="paragraf"><span class="regular-metin">“Korkuyor bence” dedi Wilson.</span></p>
				<p class="paragraf"><span class="regular-metin">“Saçma! Arsen Lüpen korkmuyor ve bu alaycı mek­tup da bunun kanıtı.”</span></p>
				<p class="paragraf"><span class="regular-metin">“Ama Baron Victor d’Imblevalle’in sana mektup yaz­dığını nerden biliyordu ki?”</span></p>
				<p class="paragraf"><span class="regular-metin">“Ben nerden bileyim? Bana böyle aptalca sorular sorma, evladım.”</span></p>
				<p class="paragraf"><span class="regular-metin">“Düşündüm ki... Sandım ki... “ “Ne? Benim bir kâhin olduğumu mu? Ya da bü­yücü?”</span></p>
				<p class="paragraf"><span class="regular-metin">“Hayır, ama senin muhteşem şeyler yaptığını bili­yorum.”</span></p>
				<p class="paragraf"><span class="regular-metin">“Hiç kimse muhteşem şeyler yapamaz. Senden farklı değilim. Düşünürüm, çıkarımlarda bulunurum ve so­nuçlandırırım; hepsi bu. Ama kehanetten haber vermem. Sadece aptallar yapar bunu.”</span></p>
				<p class="paragraf"><span class="regular-metin">Wilson kuyruğunu bacaklarının arasına sıkıştırmış köpekler gibiydi ve Sholmes un neden hızlı ve sinirli adımlarla odayı arşınladığına dair kehanetlerde bulun­maya çalışmak gibi bir aptallık yapmamaya karar verdi. Ama Sholmes uşağın zilini çalıp valizini istediğinde, ar­kadaşının hareketlerini düşündü, çıkarımlarda bulundu ve şu sonuca vardı: Sholmes bir geziye çıkmak için ha­zırlanıyordu.</span></p>
				<p class="paragraf"><span class="regular-metin">Wilson matematiksel bir doğruluğu kanıtlamış gibi Sholmes a böyle bir iddiada bulunmak için kendine izin verdi:</span></p>
				<p class="paragraf"><span class="regular-metin">“Sholmes, Paris e gidiyorsun, öyle mi?” “Mümkündür.”</span></p>
				<p class="paragraf"><span class="regular-metin">“Ve Baron Victor d Imblevalle a yardım etmektense, Lüpen in hakaretleri seni buna sevk etti.”</span></p>
				<p class="paragraf"><span class="regular-metin">“Ah, ah! Eski dostum” dedi Sholmes yürüyüşünü ya­rıda keserek. “Sağ koluna olan şeyin sol kolunun da ba­şına gelmesinden hiç korkmuyorsun.”</span></p>
				<p class="paragraf"><span class="regular-metin">“Bana ne olabilir ki? Sen orada olacaksın.”</span></p>
				<p class="paragraf"><span class="regular-metin">“İşte konuşma şekli budur, Wilson. O zeki Fransız eldiveniyle yüzümüze vurduğunda ne kadar büyük bir hata yaptığını ona göstereceğiz. Acele et Wilson, ilk treni yakalamalıyız!”</span></p>
				<p class="paragraf"><span class="regular-metin">“Baron un gönderdiği gazeteleri beklemeden mi?”</span></p>
				<p class="paragraf"><span class="regular-metin">“Ne yararları olacak ki?”</span></p>
				<p class="paragraf"><span class="regular-metin">“Bir telgraf yollayacağım.”</span></p>
				<p class="paragraf"><span class="regular-metin">“Sakın; bunu yaparsan Lüpen gelişimden haberdar olur. Bunu bilmesini istemem. Wilson bu sefer gizli saklı savaşacağız.”</span></p>
				<p class="paragraf"/>
				<p class="yildiz"><span class="regular-metin">***</span></p>
				<p class="paragraf"/>
				<p class="paragraf"><span class="regular-metin">O öğleden sonra iki arkadaş Dover’da gemiye bindi. Geçiş çok güzel olmuştu. Calaix’tan Paris’e giderken bin­dikleri trende Sholmes üç saat uyurken, Wilson da kom­partımanın kapısında nöbet tuttu.</span></p>
				<p class="paragraf"><span class="regular-metin">Sholmes iyi tarafından kalktı. Arsen Lüpen le bir başka düello düşüncesi onu sevindirdi ve ellerini güzel bir tatili bekleyen bir adam havasında ovuşturdu.</span></p>
				<p class="paragraf"><span class="regular-metin">“En sonunda” diye bağırdı Wilson, “yeniden çalış­maya başlıyoruz.”</span></p>
				<p class="paragraf"><span class="regular-metin">Ve o da ellerini aynı keyifle ovuşturdu.</span></p>
				<p class="paragraf"><span class="regular-metin">İstasyonda Sholmes paketleri aldı ve arkasında va­lizleri taşıyan Wilson la, biletlerini teslim etti ve hemen işe koyuldu.</span></p>
				<p class="paragraf"><span class="regular-metin">“Hava çok güzel Wilson... Mavi gökyüzü ve pırıl pırıl güneş! Paris bize krallara yaraşır bir karşılamada bu­lunuyor!”</span></p>
				<p class="paragraf"><span class="regular-metin">“Evet, ama ne kadar kalabalık.”</span></p>
				<p class="paragraf"><span class="regular-metin">“Ne kadar kalabalık olursa Wilson, o kadar fark edil­meyiz. Bu kalabalıkta kimse bizi tanıyamaz.”</span></p>
				<p class="paragraf"><span class="regular-metin">“Bay Sholmes?”</span></p>
				<p class="paragraf"><span class="regular-metin">Durdu, biraz da şaşırdı. Ona ismiyle kim hitap ede­bilirdi ki? Yanında bir kadın duruyordu; elbisesi narin bedenine tam uymuş ve yüzünde üzgün ve endişeli bir ifade bulunan genç bir kız. Sorusunu yineledi:</span></p>
				<p class="paragraf"><span class="regular-metin">“Siz Bay Sholmes musunuz?”</span></p>
				<p class="paragraf"><span class="regular-metin">Sholmes kafası karışmış bir şekilde sessizce kalmaya devam edince kız üçüncü kez sordu:</span></p>
				<p class="paragraf"><span class="regular-metin">“Bay Sholmes la tanışma onuruna mı erişiyorum?”</span></p>
				<p class="paragraf"><span class="regular-metin">“Ne istiyorsunuz?” diye sordu dedektif karşısındaki şüpheli biriymiş gibi bakarak.</span></p>
				<p class="paragraf"><span class="regular-metin">“Beni dinlemek zorundasınız Bay Sholmes, çünkü bu çok ciddi bir mesele. Sizin Murillo Sokağı na gittiği­nizi biliyorum.”</span></p>
				<p class="paragraf"><span class="regular-metin">“Ne de-di-niz?”</span></p>
				<p class="paragraf"><span class="regular-metin">“Biliyorum. Biliyorum... Murillo Sokağı, numara 18. Oraya gitmemelisiniz, hayır gitmeyin sakın. Pişman ola­cağınızı temin ederim. Konuyla bir ilgim olduğunu dü­şünmeyin. Bunu doğru olduğu için yapıyorum... Yani vicdanım böyle yapmamı söylüyor.”</span></p>
				<p class="paragraf"><span class="regular-metin">Sholmes uzaklaşmaya çalıştı ama kız ısrar ediyordu: “Lütfen, yalvarıyorum, tavsiyemi göz ardı etmeyin... Ah! Keşke sizi nasıl ikna edeceğimi bilebilsem! Bana bakın! Gözlerime bakın! Samimiler... Gerçeği söylüyor­lar!”</span></p>
				<p class="paragraf"><span class="regular-metin">Kız korkusuz ama masum, güzel gözleriyle, ciddi ve net bir bakış attı Sholmes a. Gözlerinden ruhu apaçık okunuyordu.</span></p>
				<p class="paragraf"><span class="regular-metin">Wilson konuşurken başını salladı: “Bayan dürüst görünüyor.”</span></p>
				<p class="paragraf"><span class="regular-metin">“Evet” diye doğruladı kız, “ve güvenmelisiniz... “</span></p>
				<p class="paragraf"><span class="regular-metin">“Size güveniyorum bayan” dedi Wilson.</span></p>
				<p class="paragraf"><span class="regular-metin">“Ah, beni ne kadar mutlu ettiniz. Peki ya arkadaşı­nız? Hissediyorum... Eminim hatta! Ne mutluluk ama! Şimdi her şey tamam oldu! Ne güzel bir fikrim var ama... Ah! Her yirmi dakikada bir Calais ten tren var... Ona yetişmelisiniz... Çabuk, beni takip edin... Bu taraftan gelin... tam zamanı şimdi!” dedi kız.</span></p>
				<p class="paragraf"><span class="regular-metin">Kız onları peşinden sürüklemeye çalıştı. Sholmes kızı kolundan yakaladı ve elinden gelen en nazik sesle konuştu:</span></p>
				<p class="paragraf"><span class="regular-metin">“Bayan, isteklerinizi yerine getiremediğim için ku­sura bakmayın, ama bir kere başladığım işi asla yarım bı­rakmam.”</span></p>
				<p class="paragraf"><span class="regular-metin">“Size yalvarıyorum... Rica ediyorum... Ah! Keşke size bir anlatabilsem.”</span></p>
				<p class="paragraf"><span class="regular-metin">Sholmes dışarı çıktı ve hızlı adımlarla yürümeye baş­ladı. Wilson kıza,</span></p>
				<p class="paragraf"><span class="regular-metin">“Korkmayın... Sona gelmek üzere. Hiçbir zaman kaybetmedi o” dedi.</span></p>
				<p class="paragraf"><span class="regular-metin">Ve Sholmes’a yetişmek için koşmaya başladı.</span></p>
				<p class="paragraf"><span class="regular-metin">İstasyondan ayrılır ayrılmaz kocaman siyah harflerle yazılmış kelimelerle karşılaştılar. Bir grup aylak adam caddede ellerinde demir sopalarla kaldırımda bir aşağı bir yukarı uygun adım yürüyorlardı ve sırtlarında da bi­rinin çok kolay bir şekilde okuyabileceği üzerinde şu ya­zıların olduğu posterler taşıyorlardı:</span></p>
				<p class="paragraf"><span class="regular-metin">ARSEN LÜPEN HERLOCK SHOLMES’A KARŞI.</span></p>
				<p class="paragraf"><span class="regular-metin">HERLOCK SHOLMES VE ARSEN LÜPEN ARASINDAKİ KARŞILAŞMA. İNGİLİZ ŞAMPİYON’UN REKABETİ. BÜYÜK DEDEKTİF MURILLO SOKAĞI’NIN GİZEMİNE SALDIRIYOR. AYRINTILARI ECHO DE FRANCE’DA OKUYUN.</span></p>
				<p class="paragraf"><span class="regular-metin">Wilson başını salladı.</span></p>
				<p class="paragraf"><span class="regular-metin">“Şuna bak Sholmes; biz de gizlice geldiğimizi sanı­yorduk. Murillo Sokağı nda bizi karşılamak için ellerinde kadeh ve şampanyayla muhafız alayını bekliyor olarak görmek beni pek de şaşırtmazdı” diye konuştu.</span></p>
				<p class="paragraf"><span class="regular-metin">“Wilson, komik olduğunda gerçekten hayvani bir şe­kilde komik oluyorsun” diye gürledi Sholmes.</span></p>
				<p class="paragraf"><span class="regular-metin">Adamlardan birine, onu yakalayıp elinde tuttuğu afişi parçalamak niyetiyle yaklaştı. Ama etraflarında bir sürü insan vardı; afişleri okuyor, gülüyor ve şakalar ya­pıyorlardı.</span></p>
				<p class="paragraf"><span class="regular-metin">Öfke dolu sesini bastırmaya çalışarak Sholmes afiş taşıyan bir adama,</span></p>
				<p class="paragraf"><span class="regular-metin">“Sizi ne zaman tuttular?” diye sordu. “Bu sabah.”</span></p>
				<p class="paragraf"><span class="regular-metin">“Ne zamandır buradasınız?”</span></p>
				<p class="paragraf"><span class="regular-metin">“Bir saattir.”</span></p>
				<p class="paragraf"><span class="regular-metin">“Ama afişler siz gelmeden hazırlanmıştı, değil mi?” “Ah, evet, bu sabah ajansa vardığımızda çoktan ha­zırlardı.”</span></p>
				<p class="paragraf"><span class="regular-metin">O zaman Sholmes, Arsen Lüpen in onun meydan okumasını önceden gördüğünü tahmin etti. Üstelik Lüpen tarafından yazılan mektup onun bu savaşa istekli olduğunu ve bu zorlu mücadele için kılıçları önceden ha­zırladığını fark etti. Neden ama? Arsen Lüpen i bu savaşı yeniden yapmaya iten sebep neydi?</span></p>
				<p class="paragraf"><span class="regular-metin">Sholmes bir an tereddüt etti. Lüpen, zaferinden o kadar emindi ki şimdiden küstahlık gösterileri yapı­yordu. Ve Sholmes, daha ilk yardım çağrısına koşarak bu tuzağın içine düşmemesi gerektiğini biliyordu.</span></p>
				<p class="paragraf"><span class="regular-metin">Yine de bir araba çevirdi.</span></p>
				<p class="paragraf"><span class="regular-metin">“Gel Wilson! Murillo Sokağı, numara 18!” diye ba­ğırdı alışılmış bir enerji patlamasıyla. Sanki bir boks kar­şılaşmasına katılacakmış gibi şişmiş damarları ve sıkılı yumruklarıyla arabaya atladı.</span></p>
				<p class="paragraf"/>
				<p class="yildiz"><span class="regular-metin">***</span></p>
				<p class="paragraf"/>
				<p class="paragraf"><span class="regular-metin">Murillo Sokağı nda, sırtları Pare Monceau ya dönük muhteşem özel malikâneler yer alıyordu. Bu evlerden en etkileyicisi ise Baron d’Imblevalle’in sahip olduğu ve oturduğu 18 numaralı evdi ve sahibinin zevki ve varlı­ğına göre son derece lüks döşenmişti. Evin önünde bir bahçe vardı ve arka tarafta ağaçların olduğu bir bahçe daha vardı; bahçedeki ağaçların dalları parkın ağaçla­rıyla sarmaş dolaş olmuştu.</span></p>
				<p class="paragraf"><span class="regular-metin">Zili çaldıktan sonra iki İngiliz içeri alındı, bahçeyi geçtiler ve kapıda bir uşak tarafından karşılandılar. Uşak daha sonra onları arka bahçeye bakan küçük bir odaya aldı. Oturdular ve etrafa bakarak odayı dolduran değerli eşyaların hızlıca bir incelemesini yaptılar.</span></p>
				<p class="paragraf"><span class="regular-metin">“Her şey çok seçkin” dedi Wilson “ve son derece zevkli. Bu tür eşyaları toplama zevkine sahip biriyle il­gili bir çıkarsama yaparsak en az elli yaşında diyebiliriz Baron için.”</span></p>
				<p class="paragraf"><span class="regular-metin">Kapı açıldı ve içeri Baron d Imblevalle karısıyla bir­likte girdi. Wilson ın çıkarımının aksine son derece genç, seçkin görünümlü ve hem konuşmalarında hem de dav­ranışlarında neşeli bir çiftti. Minnettarlıklarını gösterme konusunda ise son derece cömerttiler:</span></p>
				<p class="paragraf"><span class="regular-metin">“Gelmeniz ne büyük incelik! Size bu kadar zahmet verdiğimiz için kusura bakmayın! Hırsızlık olayı olmasa sizinle tanışmamış olacaktık.”</span></p>
				<p class="paragraf"><span class="regular-metin">“Şu Fransızlar ne büyüleyici insanlar!” diye dü­şündü Wilson her zamanki bildiğimiz çıkarımlarından birini yaparak.</span></p>
				<p class="paragraf"><span class="regular-metin">“Ama vakit nakittir.” dedi Baron “Özellikle de sizin zamanınız Bay Sholmes. O yüzden hemen konuya gele­ceğim. Olay hakkında ne düşünüyorsunuz? Çözebilecek misiniz?”</span></p>
				<p class="paragraf"><span class="regular-metin">“Cevaplamadan önce ne olduğunu bilmem gerek.” “Bildiğinizi sanıyordum.”</span></p>
				<p class="paragraf"><span class="regular-metin">“Hayır; size her şeyi sormak zorundayım, en küçük ayrıntısına kadar. Öncelikle olay nedir?” “Hırsızlık” dedi Baron. “Ne zaman oldu?”</span></p>
				<p class="paragraf"><span class="regular-metin">“Geçen cumartesi” diye cevapladı Baron, “ya da cu­martesi gecesi süresinde yahut pazar sabahı.”</span></p>
				<p class="paragraf"><span class="regular-metin">“Altı gün önce. Bana olayla ilgili ne anlatabilirsiniz?”</span></p>
				<p class="paragraf"><span class="regular-metin">“Öncelikle bayım, ben ve eşimin bulunduğumuz du­rumun gereksinimleri nedeniyle çok az dışarı çıktığımızı söylemeliyim. Çocukların eğitimi, birkaç resepsiyon ve evin bakımı ve dekorasyonu ile ilgili işler tüm hayatımız desem doğru olur; ve akşamları genellikle eşime ait olan ve bazı sanat eserlerini bir araya getirdiğimiz bu özel odada vakit geçiririz. Geçen cumartesi gecesi saat on birde ışıkları kapattım ve her zamanki gibi eşim ve ben odamıza çekildik.”</span></p>
				<p class="paragraf"><span class="regular-metin">“Odanız nerede?” diye sordu dedektif.</span></p>
				<p class="paragraf"><span class="regular-metin">“Bu odaya bitişik. İşte kapısı. Ertesi sabah, yani pa­zar sabahı erkenden kalktım. Suzanne, yani eşim hâlâ uyuduğu için onu uyandırmamak adına sessiz bir şe­kilde odadan çıktım. Yatmadan evvel kapattığımız pen­cereyi açık bulunca şaşkınlıktan donakaldım.”</span></p>
				<p class="paragraf"><span class="regular-metin">“Bir uşak... “</span></p>
				<p class="paragraf"><span class="regular-metin">“Hayır, biz zili çalmadan kimse odaya giremez. Üs­telik önlem olarak antreye bağlı ikinci kapıyı mutlaka sürgülerim. Bu yüzden pencere dışarıdan açılmış olmalı. Zaten kanıtım da var: Pencerenin ikinci camı, sağdaki -kilide yakın olan- kesilmişti.”</span></p>
				<p class="paragraf"><span class="regular-metin">“Peki o pencere nereye bakıyor?”</span></p>
				<p class="paragraf"><span class="regular-metin">“Sizin de görebileceğiniz gibi taş bir tırabzanla çev­rilmiş bir balkona bakıyor. Şu an birinci kattayız ve evin arkasındaki bahçeyi ve onu Pare Monceau Parkı ndan ayıran demir çitleri görüyorsunuz. Hırsızın parktan gel­diği, çiti bir merdiven yardımıyla tırmanıp pencerenin altındaki terasa ulaştığı çok açık.”</span></p>
				<p class="paragraf"><span class="regular-metin">“Çok açık, öyle mi?” diye sordu Sholmes.</span></p>
				<p class="paragraf"><span class="regular-metin">“Şey, çünkü çitin diğer tarafındaki yumuşak top­rakta bir merdivenin altının bıraktığı iki çukur buldular ve aynı çukurlardan pencerenin altında olduğunu da gö­rebilirsiniz. Ve balkonun taş tırabzanında bir merdivenin bıraktığı aşikâr olan çizikler vardı.”</span></p>
				<p class="paragraf"><span class="regular-metin">“Pare Monceau geceleri kapatılıyor mu?”</span></p>
				<p class="paragraf"><span class="regular-metin">“Hayır; ama kapatılıyor olsa bile numara 14’ün sıra­sında inşa edilmiş bir ev var ve biri oradan da girebilir.”</span></p>
				<p class="paragraf"><span class="regular-metin">Herlock Sholmes bir an düşündü ve sonra,</span></p>
				<p class="paragraf"><span class="regular-metin">“Gelelim hırsızlık olayına. Bu odada olmuş olmalı” dedi.</span></p>
				<p class="paragraf"><span class="regular-metin">“Evet; onikinci yüzyıl Meryem i ile kabartmalı gü­müş sinagogun arasında küçük bir Yahudi lambası vardı. O çalınmış.”</span></p>
				<p class="paragraf"><span class="regular-metin">“Hepsi bu mu?”</span></p>
				<p class="paragraf"><span class="regular-metin">“Hepsi bu.”</span></p>
				<p class="paragraf"><span class="regular-metin">“Ah! Peki Yahudi lambası nedir?” diye sordu dedek­tif.</span></p>
				<p class="paragraf"><span class="regular-metin">“Eski çağlarda Yahudiler tarafından kullanılan bir tür bakır lamba; bir yağ kabını destekleyen ayağı vardır ve bu kaptan fitillere yönelik pek çok gaz memesi uzan­maktadır.”</span></p>
				<p class="paragraf"><span class="regular-metin">“Söylediklerinize bakarsak küçük bir değeri var.”</span></p>
				<p class="paragraf"><span class="regular-metin">“Elbette büyük bir değeri yok. Ama içindeki gizli bir bölmeye muhteşem güzellikte bir mücevher koymuştuk; yakut ve zümrütlerle bezenmiş altın bir ejderha ki çok büyük bir değeri var.”</span></p>
				<p class="paragraf"><span class="regular-metin">“Neden oraya sakladınız?”</span></p>
				<p class="paragraf"><span class="regular-metin">“Oh! Bayım, öylesi bir saklama yerinden faydalan­mak tuhaf bir düşünce biliyorum ama bir sebebi yok.” “Kimse biliyor muydu?”</span></p>
				<p class="paragraf"><span class="regular-metin">“Hiç kimse.”</span></p>
				<p class="paragraf"><span class="regular-metin">“Hırsız dışında hiç kimse” dedi Sholmes. “Yoksa bir lambayı çalma zahmetine girmezdi.”</span></p>
				<p class="paragraf"><span class="regular-metin">“Elbette. Peki bunu nerden biliyordu? Biz bile o gizli mekanizmayı tesadüf eseri öğrendik.”</span></p>
				<p class="paragraf"><span class="regular-metin">“Tesadüfi bir şekilde bir başkası da öğrendi... Bir uşak... Bir tanıdık. Neyse devam edelim: Polise bildirmişsinizdir sanırım.”</span></p>
				<p class="paragraf"><span class="regular-metin">“Evet. Sorgu yargıcı incelemesini bitirdi. Önde gelen gazetelere bağlı muhabirdedektifler de araştırmalarını yaptı. Ama size de yazdığım gibi, bu gizem çözülemeyecekmiş gibi geliyor bana.”</span></p>
				<p class="paragraf"><span class="regular-metin">Sholmes ayağa kalktı, pencereye gitti, çerçeveyi, bal­konu, terası inceledi; büyüteciyle tırabzandaki çiziklere baktı ve sonra Baron dan onu bahçeye götürmesini istedi.</span></p>
				<p class="paragraf"><span class="regular-metin">Dışarıda Sholmes hasır koltuğa oturdu ve evin çatı­sına hülyalı gözlerle baktı. Sonra yerdeki merdiven izle­rini korumak için konulmuş olan tahta kutulara doğru yürüdü. Kutuları kaldırdı, yere diz çöktü, çukurları in­celedi ve ölçümler yaptı. Çitin diğer yanındaki çukur­larda da benzer bir inceleme yaptıktan sonra, Baron la birlikte Bayan d’Imblevalle’in onları beklediği küçük odaya geri döndüler. Kısa bir sessizlikten sonra Sholmes,</span></p>
				<p class="paragraf"><span class="regular-metin">“Hikâyenizin başından bu yana Baron, hırsızın baş vurduğu bu basit yöntemler beni çok şaşırttı. Merdivene tırmanmak, camı kesmek, değerli eşyayı almak ve çekip gitmek. Yo, işler böyle yürümez. Bu çok yalın, çok basit” dedi.</span></p>
				<p class="paragraf"><span class="regular-metin">“E, ne düşünüyorsunuz?” dedi Baron. “Yahudi lambasının Arsen Lüpen’in talimatıyla ça­lındığını.”</span></p>
				<p class="paragraf"><span class="regular-metin">“Arsen Lüpen mi?” diye bağırdı Baron.</span></p>
				<p class="paragraf"><span class="regular-metin">“Evet, ama bunu kendisi yapmadı, çünkü hiç kimse dışarıdan girmedi. Belki de bir hizmetkâr bir yağmur oluğundan üst kata tırmandı; bahçedeyken böyle bir oluk fark ettim çünkü.”</span></p>
				<p class="paragraf"><span class="regular-metin">“Bunu size düşündüren şey nedir?”</span></p>
				<p class="paragraf"><span class="regular-metin">“Arsen Lüpen bu odadan eli boş ayrılmazdı.”</span></p>
				<p class="paragraf"><span class="regular-metin">“Eli boş mu? Ama lambayı çaldı!” diye bağırdı Baron şaşkınlıkla.</span></p>
				<p class="paragraf"><span class="regular-metin">“Ama o elmaslarla bezeli enfiye kutusunu ya da opal kolyeyi geride bırakmış. Eğer bir şeyi almadan bırakı­yorsa bu onu taşıyamadığı içindir” dedi dedektif.</span></p>
				<p class="paragraf"><span class="regular-metin">“Ama dışarıdaki merdiven izleri?”</span></p>
				<p class="paragraf"><span class="regular-metin">“Yanlış bir iz. Şüpheleri dağıtmak için bilerek yapıl­mış.”</span></p>
				<p class="paragraf"><span class="regular-metin">“Ya tırabzandaki çizikler?”</span></p>
				<p class="paragraf"><span class="regular-metin">“Saçmalık! Zımpara kâğıdıyla yapılmış. Parçalarını bahçede bulmuştum, işte bakın.”</span></p>
				<p class="paragraf"><span class="regular-metin">“Merdiven izlerini nasıl açıklıyorsunuz peki?” diye sordu Baron.</span></p>
				<p class="paragraf"><span class="regular-metin">“Sahte! Pencerenin altındaki ve çitin yanındaki dik­dörtgen çukurları inceleyin. Benzer şekillere sahipler, ama evin yakınındaki çukurların birbirine daha yakın­ken, çitin oradaki izlerin birbirine daha uzak olduklarını gördüm. Bu ne demek? Bence, bu izleri bırakmak için ha­zırlanmış özel bir sopayla yapılmış bunlar.”</span></p>
				<p class="paragraf"><span class="regular-metin">“O halde en iyi kanıt sopanın kendisi olacak.”</span></p>
				<p class="paragraf"><span class="regular-metin">“İşte burada!” dedi Sholmes, “Onu defne ağacından bir kutunun altında bahçede buldum.”</span></p>
				<p class="paragraf"><span class="regular-metin">Baron, dedektifin yeteneği karşısında saygıyla eğildi.</span></p>
				<p class="paragraf"><span class="regular-metin">İngiliz eve geleli daha kırk dakika geçmişti ve olay üze­rine geliştirilmiş tüm teorileri, aşikâr ve inkâr edilemez gibi görünen tüm gerçekleri yerle bir etmişti. Ama ola­yın gerçekleri artık daha sağlam bir temele dayanıyor gi­biydi, yani Herlock Sholmes un keskin zekâsına.</span></p>
				<p class="paragraf"><span class="regular-metin">“Evdeki hizmetçilere yönelik yaptığını suçlama çok ciddi bir şey” dedi Barones. “Hizmetkârlarımız uzun za­mandır bizimle ve hiçbiri bize ihanet etmez.”</span></p>
				<p class="paragraf"><span class="regular-metin">“Hiçbiri size ihanet etmediyse, nasıl oluyor da sizin mektup yazdığınız aynı gün bu mektubu alabiliyorum? Bunu açıklar mısınız?”</span></p>
				<p class="paragraf"><span class="regular-metin">Arsen Lüpen in gönderdiği mektubu Barones e uzattı. Kadın şaşkınlık içinde bağırdı:</span></p>
				<p class="paragraf"><span class="regular-metin">“Arsen Lüpen mi? Nasıl bilebilir bunu?”</span></p>
				<p class="paragraf"><span class="regular-metin">“Birine bana yazdığınızı söylediniz mi?”</span></p>
				<p class="paragraf"><span class="regular-metin">“Hiç kimseye” diye cevap verdi Baron. “Bu fikir ak­lımıza akşam yemeği yerken geldi.”</span></p>
				<p class="paragraf"><span class="regular-metin">“Hizmetçilerin önünde mi?”</span></p>
				<p class="paragraf"><span class="regular-metin">“Hayır, sadece iki çocuğumuz vardı. Oh hayır! Sophie ve Henriette masadan kalkmışlardı, değil mi Suzanne?”</span></p>
				<p class="paragraf"><span class="regular-metin">Bayan d Imblevalle bir an düşündükten sonra yanıt­ladı soruyu:</span></p>
				<p class="paragraf"><span class="regular-metin">“Matmazelle gitmişlerdi.” “Matmazel mi?” diye sordu Sholmes. “Mürebbiye. Matmazel Alice Demun.” “Yemekleri sizinle mi yer?” “Hayır, yemekleri kendi odasında yer.” Wilson’ın aklına bir fikir geldi.</span></p>
				<p class="paragraf"><span class="regular-metin">“Mektubu kim postaladı?” diye sordu.</span></p>
				<p class="paragraf"><span class="regular-metin">“Dominique tarafından ki kendisi yirmi yıldır benim uşaklığımı yapar” diye cevapladı Baron. “Bu yöndeki bir araştırma zaman kaybı olacaktır.”</span></p>
				<p class="paragraf"><span class="regular-metin">“Bir kişi kendini bir araştırmaya vermişse bu asla zaman kaybı olmaz” dedi Wilson sert bir şekilde.</span></p>
				<p class="paragraf"><span class="regular-metin">İlk soruşturma tamamlanmıştı ve Sholmes dinlen­mek için izin istedi.</span></p>
				<p class="paragraf"><span class="regular-metin">Bir saat sonra akşam yemeğinde iki çocuğu, Sophie ve Henriette’i gördü; biri altı, diğeri sekiz yaşındaydı. Masada küçük bir sohbet yapıldı. Sholmes, ev sahipleri­nin dostça önerilerine öyle tuhaf bir şekilde cevap verdi ki masadaki sohbet bir süre sonra yerini sessizliğe bı­raktı. Kahve servis edildiğinde fincanındakileri bir çır­pıda içip ayrılmak için ayağa kalktı.</span></p>
				<p class="paragraf"><span class="regular-metin">O anda bir uşak içeri elinde Sholmes a iletilmek üzere bir telefon mesajıyla girdi. Açtı ve okumaya baş­ladı:</span></p>
				<p class="paragraf"><span class="regular-metin">“Size inanılmaz bir hayranlık duyuyorum. Bu kadar kısa süre içinde elde ettiğiniz sonuçlar muhteşem. Beni korkutuyorsunuz.”</span></p>
				<p class="paragraf"><span class="regular-metin">Sholmes un yüzünde bir öfke belirtisi görüldü ve mesajı Baron a uzatarak,</span></p>
				<p class="paragraf"><span class="regular-metin">“Ne düşünüyorsunuz bayım? Evinizin duvarlarında gözler ve kulaklar mı var?” diye sordu.</span></p>
				<p class="paragraf"><span class="regular-metin">“Anlamıyorum” dedi Baron şaşkınlık içinde.</span></p>
				<p class="paragraf"><span class="regular-metin">“Ben de; ama bu evde olup bitenlerden Arsen Lüpen in nasıl haberdar olduğunu anlıyorum. Evdeki her sözü, her hareketi biliyor. Bundan hiç şüphe yok. Ama bu bilgileri nasıl ediniyor? İşte çözmem gereken gizem bu ve onu öğrendiğimde her şeyi anlamış olacağım.”</span></p>
				<p class="paragraf"/>
				<p class="yildiz"><span class="regular-metin">***</span></p>
				<p class="paragraf"/>
				<p class="paragraf"><span class="regular-metin">O gece, Wilson tüm görevlerini yerine getirmiş ve kuş­kusuz iyi bir uykuyu hak etmiş bir adamın temiz vicdanıyla yatmaya gitti. Çabucak uykuya daldı ve Lüpen’i takip ettiği ve tek başına yakaladığı rüyasının tadını kısa zamanda çıkarmaya başladı; o kadar heyecanlanıp sinir­leri gerildi ki uykusundan uyandı. Birisi yatağın kena­rında duruyordu. Silahını aldı ve bağırdı:</span></p>
				<p class="paragraf"><span class="regular-metin">“Kıpırdama Lüpen yoksa seni vururum!”</span></p>
				<p class="paragraf"><span class="regular-metin">“Hey Tanrım! Wilson, ne yapıyorsun sen?”</span></p>
				<p class="paragraf"><span class="regular-metin">“Oh! Sholmes! Sensin. Ne istiyorsun benden?”</span></p>
				<p class="paragraf"><span class="regular-metin">“Sana bir şey göstermek istiyorum. Hadi kalk.”</span></p>
				<p class="paragraf"><span class="regular-metin">Sholmes onu pencerenin önüne götürdü ve ona,</span></p>
				<p class="paragraf"><span class="regular-metin">“Bak! Çitin öte tarafına... “ dedi.</span></p>
				<p class="paragraf"><span class="regular-metin">“Parka mı?”</span></p>
				<p class="paragraf"><span class="regular-metin">“Evet. Ne görüyorsun?”</span></p>
				<p class="paragraf"><span class="regular-metin">“Hiçbir şey.”</span></p>
				<p class="paragraf"><span class="regular-metin">“Hayır, bir şey görüyor olmalısın.”</span></p>
				<p class="paragraf"><span class="regular-metin">“Ah! Evet, bir gölge... İki tane.”</span></p>
				<p class="paragraf"><span class="regular-metin">“Evet, çitin yakınında. Hareket ediyorlar. Çabuk!”</span></p>
				<p class="paragraf"><span class="regular-metin">Çabucak merdivenlerden indiler ve bahçeye açılan odaya girdiler. Cam kapıdan iki gölgenin aynı yerde dur­duklarını gördüler.</span></p>
				<p class="paragraf"><span class="regular-metin">“Çok tuhaf!” dedi Sholmes, “Ama sanırım evin içinde bir ses olursa duyabilirim.”</span></p>
				<p class="paragraf"><span class="regular-metin">“Evin içinde mi? Bu imkânsız! Herkes uyuyor” dedi Wilson.</span></p>
				<p class="paragraf"><span class="regular-metin">“Şşş, dinle...”</span></p>
				<p class="paragraf"><span class="regular-metin">O sırada çitin oradan alçak bir ıslık duyuldu ve evden hafif bir ışık geldiğini gördüler.</span></p>
				<p class="paragraf"><span class="regular-metin">“Baron odasının ışığını açmış olmalı. Tam üzeri­mizde odası.”</span></p>
				<p class="paragraf"><span class="regular-metin">“Duyduğun ses o olmalı” dedi Wilson. “Belki onlar da çiti izliyorlardır.”</span></p>
				<p class="paragraf"><span class="regular-metin">Sonra ikinci bir ıslık duyuldu, ilkinden daha yumu­şaktı.</span></p>
				<p class="paragraf"><span class="regular-metin">“Anlamıyorum, anlamıyorum” dedi Sholmes rahat­sız bir şekilde.</span></p>
				<p class="paragraf"><span class="regular-metin">“Ben de” diye itiraf etti Wilson.</span></p>
				<p class="paragraf"><span class="regular-metin">Sholmes anahtarı çevirdi, sürgüyü çekti ve kapıyı sessizce açtı. Daha yüksek sesli üçüncü bir ıslık daha du­yuldu. Ve üstlerindeki ses daha da kuvvetli gelmeye baş­ladı. Sholmes,</span></p>
				<p class="paragraf"><span class="regular-metin">“Ses yukarıdaki özel odanın balkonundan geliyor galiba” dedi.</span></p>
				<p class="paragraf"><span class="regular-metin">Başını yarı açık kapıdan dışarı uzattı ve hemen sonra geri çekildi. Sonra Wilson baktı. Hemen yakınlarında üst­teki balkona dayanmış bir merdiven duruyordu.</span></p>
				<p class="paragraf"><span class="regular-metin">“Aman Tanrım!” dedi Sholmes, “Odada biri var. İşte duyduğumuz ses o. Çabuk, merdiveni çekelim!”</span></p>
				<p class="paragraf"><span class="regular-metin">Ama o anda bir adam merdivenden hızla indi ve suç ortaklarının çitin öte tarafında onu beklediği yere doğru koşmaya başladı. Merdiveni de yanında götürüyordu. Sholmes ve Wilson adamı takip etti ve tam merdiveni çite dayamak üzereyken onu yakaladılar. Çitin öte tarafın­dan iki el silah atıldı.</span></p>
				<p class="paragraf"><span class="regular-metin">“Yaralandın mı?” diye bağırdı Sholmes.</span></p>
				<p class="paragraf"><span class="regular-metin">“Hayır” dedi Wilson.</span></p>
				<p class="paragraf"><span class="regular-metin">Wilson adamı gövdesinden yakaladı ve onu tutmaya çalıştı, ama adam ona dönüp elindeki bıçağı Wilson ın göğsüne sapladı. Wilson inledi, sendeledi ve yere düştü.</span></p>
				<p class="paragraf"><span class="regular-metin">“Kahretsin!” diye bağırdı Sholmes, “Eğer onu öldürdülerse hepsini geberteceğim.”</span></p>
				<p class="paragraf"><span class="regular-metin">Wilson ı çimenlere uzattı ve merdivene doğru koştu. Geç kalmıştı; adam çoktan merdiveni çıkmış, ortaklarına katılmış ve çalılıkların oradan kaçmıştı.</span></p>
				<p class="paragraf"><span class="regular-metin">“Wilson, Wilson çok ciddi bir şey değil dostum! Sa­dece bir sıyrık!”</span></p>
				<p class="paragraf"><span class="regular-metin">Evin kapısı açıldı ve Baron d lmblevalle, arkasında uşakları ve ellerinde mumlarıyla ortaya çıktılar.</span></p>
				<p class="paragraf"><span class="regular-metin">“Ne oldu?” diye sordu Baron. “Bay Wilson yaralandı</span></p>
				<p class="paragraf"><span class="regular-metin">mı?”</span></p>
				<p class="paragraf"><span class="regular-metin">“Oh! Sadece bir sıyrık” dedi Sholmes kendisini kan­dırarak.</span></p>
				<p class="paragraf"><span class="regular-metin">Çok fazla kan kaybediyordu ve Wilson ın yüzü bem­beyaz olmuştu. Yirmi dakika sonra doktor, bıçağın kal­bin bir buçuk milim içine girdiğini söyledi.</span></p>
				<p class="paragraf"><span class="regular-metin">“Bir buçuk mu? Ah, Wilson her zaman şanslı ol­muştur” dedi neşeli bir sesle.</span></p>
				<p class="paragraf"><span class="regular-metin">“Şanslı mı?” dedi doktor.</span></p>
				<p class="paragraf"><span class="regular-metin">“Elbette! Güçlü iradesi sayesinde kısa zamanda ayağa kalkacaktır. Altı hafta yatak ve iki ay istirahatten sonra.”</span></p>
				<p class="paragraf"><span class="regular-metin">“Daha fazla değil yani?” “Komplikasyonlar olmadığı sürece.” “Oh! Hay şeytan! Neden komplikasyonlar olmasını istesin ki?”</span></p>
				<p class="paragraf"><span class="regular-metin">Sholmes, küçük odada Baron a katıldı. Bu sefer gi­zemli ziyaretçi aynı şeyi yapmamıştı. Bu sefer acımasızca pis ellerini elmas enfiye kutusuna, opal kolyeye ve ce­bine doldurabileceği ne var ne yok her şeye uzatmıştı.</span></p>
				<p class="paragraf"><span class="regular-metin">Pencere hâlâ açıktı; pencerenin bir camı kesilmişti ve sabah yapılan kısa bir araştırma merdivenin evin inşaatı sırasında kullanılan bir merdiven olduğu ortaya çıktı.</span></p>
				<p class="paragraf"><span class="regular-metin">“Artık görüyorsunuzdur” dedi Baron d lmblevalle oldukça ironik bir şekilde, “bu olay Yahudi lambasının</span></p>
				<p class="paragraf"><span class="regular-metin">bir?... “</span></p>
				<p class="paragraf"><span class="regular-metin">“Evet, eğer polisin ilk teorisini kabul edersek” dedi Sholmes.</span></p>
				<p class="paragraf"><span class="regular-metin">“Kabul etmediniz mi hâlâ? İkinci hırsızlık sizin teo­rinizi yerle bir etmedi mi şimdi?”</span></p>
				<p class="paragraf"><span class="regular-metin">“Sadece benim teorimi doğruluyor, bayım.”</span></p>
				<p class="paragraf"><span class="regular-metin">“Bu inanılmaz! Dün gece hırsızlığın dışarıdan yapıl­dığına dair kesin kanıt buldunuz ve siz hâlâ Yahudi lam­basının evden biri tarafından çalındığı teorisinde ısrar ediyorsunuz.”</span></p>
				<p class="paragraf"><span class="regular-metin">“Evet, hatta bundan eminim.”</span></p>
				<p class="paragraf"><span class="regular-metin">“Bunu nasıl açıklıyorsunuz?”</span></p>
				<p class="paragraf"><span class="regular-metin">“Hiçbir şey açıklamıyorum bayım; birbiriyle ilişkili olan iki gerçeğe ulaştım ama henüz aralarındaki kayıp bağlantıyı bulamadım.”</span></p>
				<p class="paragraf"><span class="regular-metin">Konuşması o kadar samimi ve olumluydu ki Baron razı oldu.</span></p>
				<p class="paragraf"><span class="regular-metin">“Pekâlâ, polise haber verelim” dedi.</span></p>
				<p class="paragraf"><span class="regular-metin">“Hemen değil!” diye bağırdı Sholmes. “Hemen değil. İhtiyacım olduğunda sizin yardımınızı isteyece­ğim, ama şimdi değil.”</span></p>
				<p class="paragraf"><span class="regular-metin">“Ama arkadaşınıza saldırdılar!”</span></p>
				<p class="paragraf"><span class="regular-metin">“Bu her zaman olur. Sadece yaralandı. Doktorun li­sansını kontrol edin. Ben olayın yasal tarafından sorum­luyum.”</span></p>
				<p class="paragraf"/>
				<p class="yildiz"><span class="regular-metin">***</span></p>
				<p class="paragraf"/>
				<p class="paragraf"><span class="regular-metin">Sonraki iki gün olaysız geçti. Sholmes hâlâ olayı dikkatli bir şekilde inceliyordu. Gerçi gururu kırılmıştı, çünkü hırsızlık olayı onun varlığına ve onu engelleme gücüne sahip olmasına karşın burnunun dibinde işlenmişti. Evde ve bahçede inceleme yaptı, hizmetkârları sorguladı ve mutfakla ahır arasında defalarca gitti geldi. Ve tüm çabaları sonuçsuz olsa da umudunu kaybetmedi.</span></p>
				<p class="paragraf"><span class="regular-metin">“Başaracağım” diye düşündü, “ve çözüm bu evin duvarları içinde olmalı. Bu olay daha önce karanlıkta ve bilinmeyen bir yerde çalıştığım Sarışın Leydi olayı gibi değil. Bu sefer tam savaş alanındayım. Düşman Lüpen gibi görünmez değil; ama suç ortağı bu evin içinde gezip yaşayan etten ve kandan bir varlık. En belirsiz olanı bul­malıyım ki oyun benim olsun!”</span></p>
				<p class="paragraf"><span class="regular-metin">İpucunu bir tesadüf eseri buldu.</span></p>
				<p class="paragraf"><span class="regular-metin">Üçüncü günün öğleden sonrasında çocukların ders çalışması için ayrılmış olan odaya girdiğinde -değerli eş­yaların olduğu özel odanın hemen üstündeydi- Henriet­te’i gördü. Küçük kız makasını arıyordu.</span></p>
				<p class="paragraf"><span class="regular-metin">“Bilirsiniz” dedi Sholmes a kız, “önceki akşam aldı­ğınız kâğıtlar gibi ben de kâğıtlar yapıyorum.”</span></p>
				<p class="paragraf"><span class="regular-metin">“Önceki akşam mı?”</span></p>
				<p class="paragraf"><span class="regular-metin">“Evet, tam yemek bittiğinde üzerinde işaretler olan bir kâğıt almıştınız... Bilirsiniz, bir telgraf. Şey, ben de ya­pıyorum onlardan.”</span></p>
				<p class="paragraf"><span class="regular-metin">Sonra kız odadan ayrıldı. Bu sözle bazıları için çok da önemli görünmeyebilir, ne de olsa bir çocuğun sözle­ridir. Ama Sholmes dikkatli bir şekilde kızı dinledi ve sormaya devam etti. Hemen kızın peşinden koştu ve onu merdivenlerin başında yakaladı. Ona,</span></p>
				<p class="paragraf"><span class="regular-metin">“Kâğıdın üzerine pullar ve işaretler mi yapıştırıyor­sun?” dedi.</span></p>
				<p class="paragraf"><span class="regular-metin">Henriette gururlu bir şekilde cevap verdi:</span></p>
				<p class="paragraf"><span class="regular-metin">“Evet, onları kesip kâğıda yapıştırıyorum.”</span></p>
				<p class="paragraf"><span class="regular-metin">“Bu küçük oyunu kim öğretti size?”</span></p>
				<p class="paragraf"><span class="regular-metin">“Matmazel... mürebbiye... Onu, bunu yaparken sık sık gördüm. gazetelerden kelimeleri kesip onları yapıştı­rıyor... “</span></p>
				<p class="paragraf"><span class="regular-metin">“Ne yapıyor onlardan peki?”</span></p>
				<p class="paragraf"><span class="regular-metin">“Göndereceği telgraf ve mektupları.”</span></p>
				<p class="paragraf"><span class="regular-metin">Sholmes yeniden çalışmasına döndü; ama edindiği bilgiden dolayı kafası karışmıştı ve bir sonuca varmaya çalışıyordu. Şömine rafının üzerinde bir yığın gazete du­ruyordu. Gazetelerin sayfalarını açtı ve içlerinden bazı sayfalarda kelimelerin kesilmiş olduğunu gördü. İlerle­yen ya da devam eden kelimeleri okuduktan sonra kayıp olan sözcüğün büyük olasılıkla çocuk tarafından kesil­miş olduğunu anladı. Gazetelerden birinin matmazel ta­rafından kesildiği kesindi ama ya diğerlerinden nasıl emin olacaktı?</span></p>
				<p class="paragraf"><span class="regular-metin">Sholmes mekanik bir şekilde masada duran okul ki­taplarına döndü; diğerleri kütüphanenin rafında duru­yordu. Ansızın bir neşe çığlığı çıktı ağzından. Kütüpha­nenin bir köşesinde, eski alıştırma kitaplarının altında bir alfabe kitabı buldu; kitapta harfler resimlerle gösteril­mişti ve o kitabın sayfalarından birinde eksik olan keli­menin kesilmiş olduğunu fark etti. İnceledi. Haftanın günlerinin yazılı olduğu bir listeydi. Pazartesi, salı, çar­şamba gibi. Cumartesi eksikti. Yahudi lambasının hırsızı cumartesi gecesi ortaya çıkmıştı.</span></p>
				<p class="paragraf"><span class="regular-metin">Sholmes kalbinin en ufak titremesinin ona şunu demek istediğini biliyordu: Zafere giden yolu bulmuştu. Gerçeğin ışığı, kesinlik hissi onu asla aldatmazdı.</span></p>
				<p class="paragraf"><span class="regular-metin">Gergin elleriyle kitapları hızla incelemeye başladı. Kısa bir süre sonra başka bir şey buldu. Bir dizi şekil ta­rafından takip edilen büyük harflerle dolu bir sayfa. Harflerden ve şekillerden dokuz tanesi dikkatli bir şe­kilde kesilmişti. Sholmes, not defterine eksik olan harfleri ve şekilleri alfabetik ve sayısal sıralarına göre yazdı ve eline şöyle bir şey geçti:</span></p>
				<p class="paragraf"><span class="regular-metin">CDEHNOPEZ 237.</span></p>
				<p class="paragraf"><span class="regular-metin">“Evet, ilk başta gayet karmaşık bir bilmece gibi gö­rünüyor” diye mırıldandı. “Ama harflerin yerini değişti­rerek ve hepsini kullanarak iki ya da üç kelime elde edebilirim.”</span></p>
				<p class="paragraf"><span class="regular-metin">Boş yere uğraşıp durdu.</span></p>
				<p class="paragraf"><span class="regular-metin">Tek bir çözüm olası görünüyordu; bunun gerçek çözüm olduğundan emin olana kadar her şekilde harf­leri karıştırdı. Oysa ki çözüm öylece önünde duruyordu, çünkü sorunu gerçeğin mantığı ve olayın genel şartları ile harmonize etmişti.</span></p>
				<p class="paragraf"><span class="regular-metin">O sayfa bulmayı umduğu harfleri içermiyordu, as­lında o harflerden oluşturacağı kelimeler eksik kalıyordu ve orijinal kelimeler diğer sayfalardan alınmış harflerle tamamlanabilecekti. Bu şartlar altında aşağıdaki şu keli­meyi buldu:</span></p>
				<p class="paragraf"><span class="regular-metin">REPONDZ CH 237.</span></p>
				<p class="paragraf"><span class="regular-metin">İlk kelime gayet açıktı: Repondz (yani cevap vermek) demekti ve E harfi eksikti, çünkü kelime içinde iki tane E harfi vardı ve o kitapta her bir harften sadece bir tane bu­lunuyordu.</span></p>
				<p class="paragraf"><span class="regular-metin">İkinci eksik kelime hiç şüphesiz 237 sayısının yardı­mıyla cevabın gönderileceği adres olmalıydı. Gün olarak cumartesi seçilmişti ve CH 237 numaralı adrese bir cevap gönderilmesi isteniyordu.</span></p>
				<p class="paragraf"><span class="regular-metin">Ya da CH 237 belki üzerinde “genel teslimat” yazı­larak herhangi bir postaneye de gönderilmiş olabilirdi yahut tekrar, eksik bir kelimenin bir parçası olabilirdi. Sholmes kitabı bir kez daha inceledi, ama kesilmiş diğer harfleri bulamadı. Bu yüzden bir sonraki emirlere kadar, var olan araştırmasına devam etmeye karar verdi.</span></p>
				<p class="paragraf"><span class="regular-metin">Henriette odaya dönmüş ve onu izliyordu.</span></p>
				<p class="paragraf"><span class="regular-metin">“Eğlenceli değil mi?”</span></p>
				<p class="paragraf"><span class="regular-metin">“Çok eğlenceli” diye cevap verdi dedektif. “Ama başka kâğıtlar var sende? Ya da yapıştırmak için bana ve­</span><span class="regular-metin">rebileceğin başka kestiğin harfler var mı daha doğrusu?”</span></p>
				<p class="paragraf"><span class="regular-metin">“Kâğıtlar mı? Yok... Matmazel bundan hiç hoşlan­maz.”</span></p>
				<p class="paragraf"><span class="regular-metin">“Matmazel mi?”</span></p>
				<p class="paragraf"><span class="regular-metin">“Evet, beni çoktan azarladı bile.” “Neden?” diye sordu Sholmes. “Çünkü size bir şeyler anlattım... Ve o diyor ki bir insan sevdikleri hakkında bir şeyler anlatmamalı.”</span></p>
				<p class="paragraf"><span class="regular-metin">“Çok haklısın.”</span></p>
				<p class="paragraf"><span class="regular-metin">Henriette söylediği şeyin onaylanmasından o kadar mutlu oldu ki, elbisesinin kenarına iğneyle tutturulmuş ipek küçük çantasından üç düğme, iki küp şekerle bir­likte bir parça kâğıdı çıkarıp Sholmes a uzattı.</span></p>
				<p class="paragraf"><span class="regular-metin">“Görüyor musunuz, size aynı kâğıttan veriyorum.”</span></p>
				<p class="paragraf"><span class="regular-metin">8279 numaralı bir taksinin plakasıydı bu.</span></p>
				<p class="paragraf"><span class="regular-metin">“Bu numarayı nerden buldun?”</span></p>
				<p class="paragraf"><span class="regular-metin">“Matmazelin cep kitabının içinden düştü.”</span></p>
				<p class="paragraf"><span class="regular-metin">“Ne zaman?”</span></p>
				<p class="paragraf"><span class="regular-metin">“Pazar günü, o karmaşada, koleksiyonu için bir şey­ler alırken.”</span></p>
				<p class="paragraf"><span class="regular-metin">“Kesinlikle! Şimdi sana azarlanmaktan nasıl koru­nacağını anlatacağım. Matmazele beni gördüğünü söy­leme.”</span></p>
				<p class="paragraf"><span class="regular-metin">Sholmes daha sonra Baron d’Imblevalle’in yanına gitti ve onu matmazel konusunda sorguya çekti. Baron öfkeli bir şekilde cevap verdi:</span></p>
				<p class="paragraf"><span class="regular-metin">“Alice Demun! Nasıl böyle bir şey düşünebilirsiniz? Bu kesinlikle imkânsız!”</span></p>
				<p class="paragraf"><span class="regular-metin">“Ne zamandır size hizmet veriyor?”</span></p>
				<p class="paragraf"><span class="regular-metin">“Sadece bir yıldır, ama bu evde en çok güvendiğim kişidir.”</span></p>
				<p class="paragraf"><span class="regular-metin">“Neden hâlâ onu görmedim peki?”</span></p>
				<p class="paragraf"><span class="regular-metin">“Birkaç gündür burada değildi.”</span></p>
				<p class="paragraf"><span class="regular-metin">“Ama şimdi evde değil mi?” diye sordu dedektif.</span></p>
				<p class="paragraf"><span class="regular-metin">“Evet, döndüğünden beri arkadaşınızın baş ucundan ayrılmadı. Bir hemşirenin tüm niteliklerine sahip... Na­zik... Düşünceli... ve Wilson çok memnun görünüyor.”</span></p>
				<p class="paragraf"><span class="regular-metin">“Ah!” dedi Sholmes o saate kadar arkadaşını ne du­rumda olduğunu sormayı tamamen unutmuş bir halde. Bir an düşündükten sonra,</span></p>
				<p class="paragraf"><span class="regular-metin">“Pazar sabahı dışarı çıktı mı?” diye sordu.</span></p>
				<p class="paragraf"><span class="regular-metin">“Hırsızlığın ertesi günü mü?”</span></p>
				<p class="paragraf"><span class="regular-metin">“Evet.”</span></p>
				<p class="paragraf"><span class="regular-metin">Baron karısını çağırdı ve ona sordu. “Matmazel her zamanki gibi saat on birde çocuklarla çıkmıştı” diye cevap verdi. “Ama ondan önce?”</span></p>
				<p class="paragraf"><span class="regular-metin">“Ondan önce mi? Bir düşüneyim... Hırsızlıktan do­layı çok üzgündüm... Ama bir gece önce pazar sabahı çıkmak için izin istediğini hatırlıyorum... Paris ten gelen bir kuzenini görmek için istemişti sanırım. Ama gerçek­ten ondan şüphelenmiyorsunuz değil mi?”</span></p>
				<p class="paragraf"><span class="regular-metin">“Elbette değil... Ama onu görmek istiyorum.”</span></p>
				<p class="paragraf"><span class="regular-metin">Wilson ın odasına gitti. Bir kadın hastanedekiler gibi gri kıyafetler giymiş, hastaya bir şeyler içirmek için üze­rine eğilmişti. İngiliz konuşmaya çalıştı, ağzından mırıl­tılar çıktı ve sonra durdu. Sholmes un şaşkın bakışları altında yaptığı işi bıraktı, şişeyi kaldırdı, sargı bezlerini sardı ve saf masumiyetin baştan çıkarıcı gülümsemesiyle Sholmes u selamladı.</span></p>
				<p class="paragraf"><span class="regular-metin">Sholmes topuklarının üzerinde döndü, Baron d Imblevalle in otomobilinin bahçede olduğunu gördü, hemen atladı ve adresi Henriette in verdiği kâğıdın üze­rinde yazılı olan taksi şirketini bulmak için Levallois’a gitti. Pazar günü çalışan 8279 plakalı aracın sürücüsü orada olmadığı için Sholmes otomobili gönderdi ve adamı beklemeye başladı. Şoför gelince dedektife Pare Monceau Parkı nın oradan bir kadın aldığını anlattı; siyah elbiseler içinde, kalın bir tül takan ve oldukça ger­gin görünen genç bir kadın olduğunu söyledi.</span></p>
				<p class="paragraf"><span class="regular-metin">“Bir paket var mıydı yanında?” diye sordu dedektif.</span></p>
				<p class="paragraf"><span class="regular-metin">“Evet, oldukça uzun bir paketti.”</span></p>
				<p class="paragraf"><span class="regular-metin">“Kadını nereye götürdün?”</span></p>
				<p class="paragraf"><span class="regular-metin">“Des Ternes Bulvarı, Place Saint-Ferdinand’ın köşe­sine. Orada on dakika kaldı ve sonra yeniden Pare Monceau ya döndü.”</span></p>
				<p class="paragraf"><span class="regular-metin">“Des Ternes deki evi tanıyabilir misin?”</span></p>
				<p class="paragraf"><span class="regular-metin">“Peh! Sizi oraya götüreyim mi?”</span></p>
				<p class="paragraf"><span class="regular-metin">“Lütfen. Ama önce des Orfevres 39 numaraya götür</span></p>
				<p class="paragraf"><span class="regular-metin">beni.”</span></p>
				<p class="paragraf"><span class="regular-metin">Karakolda Ganimard ı gördü. “Bay Ganimard, zamanınız var mı?” “Eğer Lüpen le ilgiliyse hayır!” “Lüpenle ilgili.” “O halde hiç zamanın yok.”</span></p>
				<p class="paragraf"><span class="regular-metin">“Ne! Pes mi ediyorsun... Kaçınılmazın önünde eğili­yor musun?”</span></p>
				<p class="paragraf"><span class="regular-metin">“Yenileceğimizden emin olduğumuz eşitsiz bir sa­vaşta olmaktan yoruldum. Lüpen hem benden hem de ikimizden daha güçlü; bu yüzden teslim olmalıyız” dedi Ganimard.</span></p>
				<p class="paragraf"><span class="regular-metin">“Teslim olmayacağım.”</span></p>
				<p class="paragraf"><span class="regular-metin">“Teslim olmanı sağlayacak, diğerlerine yaptığı gibi.” “Ve sen de bunu görmekten mutlu mu olacaksın, ha Ganimard?”</span></p>
				<p class="paragraf"><span class="regular-metin">“Her şekilde bu gerçekleşecek” dedi Ganimard açık sözlülükle. “Ve madem sen onu takip etme konusunda kararlısın o zaman seninle geleceğim.”</span></p>
				<p class="paragraf"><span class="regular-metin">Birlikte arabaya bindiler ve des Ternes Bulvarı na doğru yola çıktılar. Talimatları üzerine araba caddenin diğer tarafında durdu; evden biraz uzakta, terasındaki küçük bitkilerin arasındaki masada iki adamın oturduğu bir kafenin önüne çektiler arabayı. Hava kararmaya baş­lamıştı.</span></p>
				<p class="paragraf"><span class="regular-metin">“Garson,” dedi Sholmes, “yazı yazmak için bir şey­ler lütfen”.</span></p>
				<p class="paragraf"><span class="regular-metin">Bir not yazdı, garsonu çağırdı ve ona işaret ettiği evin kapıcısına vermek üzere kâğıdı verdi.</span></p>
				<p class="paragraf"><span class="regular-metin">Birkaç dakika sonra kapıcı önlerinde duruyordu. Sholmes ona pazar sabahı siyah elbiseli bir kadını görüp görmediğini sordu.</span></p>
				<p class="paragraf"><span class="regular-metin">“Siyah elbiseli mi? Evet, saat dokuzda! İkinci kata</span></p>
				<p class="paragraf"><span class="regular-metin">çıktı.”</span></p>
				<p class="paragraf"><span class="regular-metin">“Onu sık sık görür müsün?”</span></p>
				<p class="paragraf"><span class="regular-metin">“Hayır, ama geçenlerde... Geçen hafta onu her gün burada gördüm.”</span></p>
				<p class="paragraf"><span class="regular-metin">“Ya pazardan bu yana?”</span></p>
				<p class="paragraf"><span class="regular-metin">“Sadece bir kez... Bu gün.” “Ne? Bugün geldi mi?” “Şimdi burada.”</span></p>
				<p class="paragraf"><span class="regular-metin">“Burada mı?”</span></p>
				<p class="paragraf"><span class="regular-metin">“Evet, on dakika önce geldi. Arabası her zamanki gibi Place Saint-Ferdinand da bekliyor. Onunla kapıda karşılaştım.”</span></p>
				<p class="paragraf"><span class="regular-metin">“İkinci katta kim oturuyor?”</span></p>
				<p class="paragraf"><span class="regular-metin">“İki kişi: Kadın terzisi Bayan Langeais ve mobilyalı iki odayı bir ay önce Bresson adı altında kiralayan bir beyefendi.”</span></p>
				<p class="paragraf"><span class="regular-metin">“Neden Bresson adı altında dedin?”</span></p>
				<p class="paragraf"><span class="regular-metin">“Çünkü bunun uydurma bir isim olduğunu düşü­nüyorum. Karım odalarla ilgileniyor ve şey... Aynı isme sahip iki gömlek bile yok.”</span></p>
				<p class="paragraf"><span class="regular-metin">“Çoğu zamanını orada mı geçiriyor?”</span></p>
				<p class="paragraf"><span class="regular-metin">“Hayır, neredeyse çoğu zaman dışarıda. Üç gündür evde yok.”</span></p>
				<p class="paragraf"><span class="regular-metin">“Cumartesi gecesi evde miydi?” diye sordu Sholmes.</span></p>
				<p class="paragraf"><span class="regular-metin">“Cumartesi gecesi mi? Bir düşüneyim... Evet, cu­martesi gecesi geldi ve tüm gece evde kaldı.” “Nasıl bir adam peki?”</span></p>
				<p class="paragraf"><span class="regular-metin">“Şey, buna şöyle cevap vereyim. Son derece değiş­ken. Bazen büyük, bazen küçük; kâh zayıf kâh şişman... kimi zaman esmer, kimi zaman açık tenli. Her zaman onu tanıyamıyorum.”</span></p>
				<p class="paragraf"><span class="regular-metin">Ganimard ve Sholmes bakıştılar.</span></p>
				<p class="paragraf"><span class="regular-metin">“Bu o, tamam” dedi Ganimard.</span></p>
				<p class="paragraf"><span class="regular-metin">“Ah” dedi kapıcı, işte kız orada.” Matmazel evden çıkmış Place Saint-Ferdinand’da bekleyen arabasına doğru yürüyordu. “Ve işte Bay Bresson.” “Bay Bresson mu? Hangisi?”</span></p>
				<p class="paragraf"><span class="regular-metin">“Kolunun altında kutu olan adam.” Ama adam kızla ilgilenmiyordu. Kız arabasına tek başına gidiyordu.</span></p>
				<p class="paragraf"><span class="regular-metin">“Onları hiç birlikte görmemiştim” dedi kapıcı.</span></p>
				<p class="paragraf"><span class="regular-metin">İki dedektif de ayağa kalktı. Caddenin ışıkları al­tında adamın Arsen Lüpen olduğunu anladılar; kızın tam tersi istikamette bir yöne gidiyordu.</span></p>
				<p class="paragraf"><span class="regular-metin">“Hangisini takip edeceksin?” diye sordu Ganimard.</span></p>
				<p class="paragraf"><span class="regular-metin">“Lüpen i takip edeceğim elbette. En büyük oyun o.”</span></p>
				<p class="paragraf"><span class="regular-metin">“O zaman ben de kızı takip ediyorum” dedi Ganimard.</span></p>
				<p class="paragraf"><span class="regular-metin">“Hayır hayır” dedi Sholmes çabucak, kızın kimliğini Ganimard a ifşa etmek istemiyordu çünkü. “Onu nerede bulacağımı biliyorum. Benimle gel.”</span></p>
				<p class="paragraf"><span class="regular-metin">Kendilerini akan kalabalığın arasına ve gazete büfe­lerinin arkasına gizlemeye özen göstererek belirli bir me­safeden Lüpen i takip etmeye başladılar. Çok kolay bir takip oluyordu, çünkü Lüpen sağa sola dönmeden düm­düz ilerliyordu, ama ancak profesyonel keskin bir gözün fark edebileceği şekilde hafifçe, neredeyse belli belirsiz sağ bacağı aksıyordu. Bu aksama Ganimard ın gözün­den kaçmamıştı. Sholmes e dönüp,</span></p>
				<p class="paragraf"><span class="regular-metin">“Topal taklidi yapıyor. Ah! İki ya da üç polisi çağır­mış olsaydık ve birden üstüne çullansaydık! Onu kay­betme gibi bir durum söz konusu olmazdı!” dedi.</span></p>
				<p class="paragraf"><span class="regular-metin">Ama Porte de Ternes e ulaşmadan başka polis ça­ğırma niyetleri yoktu ve istihkâmları geçtikten sonra yar­dım alma gibi bir beklentileri de yoktu.</span></p>
				<p class="paragraf"><span class="regular-metin">“Ayrılsak iyi olur” dedi Sholmes, çünkü caddede pek fazla insan yoktu.</span></p>
				<p class="paragraf"><span class="regular-metin">Şimdi Victor Hugo Bulvarı ndaydılar. Caddenin iki tarafında yürüyorlardı ve kendilerini ağaçların gölgele­rine gizliyorlardı. Böyle yirmi dakika yürüdükten sonra Lüpen sola döndü ve Seine boyunca devam etti. Bir süre sonra nehrin bitimine geldi, orada birkaç saniye kaldı ama onun ne yaptığını göremediler. Sonra Lüpen geri­sin geri yürümeye başladı. Sholmes ve Ganimard bir evin girişine gizlendiler. Lüpen önlerinden geçip gitti. Uzaklaşmaya başlamıştı ki başka bir adam bir evin göl­gesinden ortaya çıktı ve ağaçların gölgelerine gizlenerek o da yürümeye başladı.</span></p>
				<p class="paragraf"><span class="regular-metin">“Bu adam da onu takip ediyor sanırım” dedi Sholmes alçak sesle.</span></p>
				<p class="paragraf"><span class="regular-metin">Takip bu şekilde devam ediyordu ama üçüncü ada­mın varlığı durumu tuhaflaştırmıştı. Lüpen aynı yerden döndü, Porte des Ternes boyunca ilerledi ve des Ternes teki evine yeniden döndü.</span></p>
				<p class="paragraf"><span class="regular-metin">Ganimard kendini tanıttığında kapıcı gece olduğu için evin kapılarını kapatıyordu.</span></p>
				<p class="paragraf"><span class="regular-metin">“Onu gördün mü?” diye sordu kapıcıya.</span></p>
				<p class="paragraf"><span class="regular-metin">“Evet,” diye cevapladı kapıcı, “ben gaz lambasını söndürürken o da kapısını kapatıp sürgüledi.”</span></p>
				<p class="paragraf"><span class="regular-metin">“Yanında biri var mıydı?”</span></p>
				<p class="paragraf"><span class="regular-metin">“Hayır, onun uşağı bile yoktur. Asla evde yemek yemez.”</span></p>
				<p class="paragraf"><span class="regular-metin">“Bir hizmetkâr merdiveni var mı peki?”</span></p>
				<p class="paragraf"><span class="regular-metin">“Hayır, yok.”</span></p>
				<p class="paragraf"><span class="regular-metin">Ganimard,</span></p>
				<p class="paragraf"><span class="regular-metin">“Ben evin kapısının önünde beklerken siz Demours Sokağı ndaki polis karakoluna gidip haber verin” dedi Sholmes a.</span></p>
				<p class="paragraf"><span class="regular-metin">“Peki ya o süre içinde kaçarsa?” diye sordu Sholmes. “Ben buradayken mi? Hiçbir yere kaçamaz!” “Lüpen e karşı tek başınıza hiç şansınız yok.” “Şey, kapıyı da zorlayamam ki; özellikle gece vakti böyle bir şey yapmaya hakkım yok.” Sholmes omuzlarını silkti.</span></p>
				<p class="paragraf"><span class="regular-metin">“Lüpen i tutukladığınızda emin olun hiç kimse onu tutuklamak için kullandığınız yöntemleri sorgulamaya­caktır. Yine de yukarı çıkıp zili çalalım ve ne olacağını görelim” dedi.</span></p>
				<p class="paragraf"><span class="regular-metin">İkinci kata çıktılar. İkinci koridorun solunda çift kapı vardı. Ganimard zili çaldı. Cevap veren olmadı. Yeniden çaldı. Hâlâ kapıyı açan olmadı.</span></p>
				<p class="paragraf"><span class="regular-metin">“Hadi içeri girelim” dedi Sholmes.</span></p>
				<p class="paragraf"><span class="regular-metin">“Tamam, hadi bakalım” diye cevap verdi Ganimard.</span></p>
				<p class="paragraf"><span class="regular-metin">Evet, orada bir süre kararsız bir şekilde durdular. Hani insanlar önemli bir işi başarmak üzeredir ama iler­lemeye korkar ya öyle bir tereddüt içindeydiler ve Arsen Lüpen in içeride olmadığını çok iyi biliyorlardı; üstelik Lüpen onlara bir yumruk darbesiyle kırılacak kadar ince bir kapının diğer tarafında olacak kadar yakındı. Zaten Lüpen in böyle aptalca bir tuzağa düşmeyecek kadar zeki olduğunu çok iyi biliyorlardı; binlerce kez biliyor­lardı ki Lüpen içeride değildi. Bitişik evlerden, çatılar­dan ya da özel olarak hazırlanmış çıkışlardan çoktan kaçmıştı ve bir kez daha yakalayacakları şey Lüpen in gölgesinden başka bir şey olmayacaktı.</span></p>
				<p class="paragraf"><span class="regular-metin">Kapının diğer tarafından belli belirsiz bir ses geldi kulaklarına. O anda, Lüpen in kesinlikle orada olduğuna dair bir his uyandı içlerinde; o da ince kapının diğer ta­rafında onların ne konuştuğunu duymak için bekli­yordu. Ganimard soru soran bir bakış attı Sholmes a. Sonra kapıya şiddetli bir yumruk darbesi indirdi. O anda hızla kaçan ayak sesleri duydular ve bu seslerde gizlen­meye çalışma gibi bir düşünce de yoktu.</span></p>
				<p class="paragraf"><span class="regular-metin">Ganimard kapıyı salladı. Sonra ikisi güçlerini birleş­tirip kapıyı zorladılar ve omuz atarak içeri girmeye ça­lıştılar. Sonra şaşkınlık içinde kapının önünde kaldılar. Bitişik odadan ateş edildi. Sonra bir kez daha ve yere düşen bir bedenin sesi.</span></p>
				<p class="paragraf"><span class="regular-metin">Odaya girdiklerinde yüzü mermer şömineye dönük yerde uzanan bir adam gördüler. Silahı elinden düş­müştü. Ganimard eğildi ve adamın başını çevirdi. Ada­mın yüzü kan içindeydi; kurşunun biri yanağına, biri de alnına girmişti.</span></p>
				<p class="paragraf"><span class="regular-metin">“Böyle kan içindeyken onu tanıyamazsınız.”</span></p>
				<p class="paragraf"><span class="regular-metin">“Önemi yok!” dedi Sholmes. “O Lüpen değil.”</span></p>
				<p class="paragraf"><span class="regular-metin">“Nereden biliyorsun? Doğru dürüst yüzüne bile bakmadın.”</span></p>
				<p class="paragraf"><span class="regular-metin">“Lüpen in kendini öldürecek türden bir adam oldu­ğunu mu düşünüyorsun?” dedi Sholmes küçümseme dolu bir sesle.</span></p>
				<p class="paragraf"><span class="regular-metin">“Ama dışarıda onu tanıdığımızı sanmıştık.”</span></p>
				<p class="paragraf"><span class="regular-metin">“Sanmıştık, doğru ama istemek düşüncenin çok uzağındadır. O adam bizi kandırdı.”</span></p>
				<p class="paragraf"><span class="regular-metin">“O zaman Lüpen in suç ortaklarından olmalı.”</span></p>
				<p class="paragraf"><span class="regular-metin">“Lüpen in ortakları kendilerini asla öldürmez” dedi Sholmes.</span></p>
				<p class="paragraf"><span class="regular-metin">“E, o zaman kim bu?”</span></p>
				<p class="paragraf"><span class="regular-metin">Cesede baktılar. Sholmes adamın cebinde boş bir not defteri buldu; diğer cebinde ise Ganimard bir sürü para. Üzerinde kimliğine dair hiçbir şey yoktu. Bir sandık ve iki valizin içinde de kıyafetlerden başka bir şey bulama­dılar. Şömine rafının üzerinde bir yığın gazete vardı. Ga­nimard gazetelere baktı. Hepsinde de Yahudi lambası hırsızlığıyla ilgili haberler vardı.</span></p>
				<p class="paragraf"><span class="regular-metin">Bir saat sonra Sholmes ve Ganimard evden ayrıldı­ğında, onların ani ziyaretleri nedeniyle kendini öldüren bu yabancı adam hakkında hiçbir bilgiye ulaşamamış­lardı.</span></p>
				<p class="paragraf"><span class="regular-metin">Kimdi? Neden kendini öldürmüştü? Yahudi lambası olayıyla nasıl bir bağlantısı vardı? Nehirden dönerken onu takip eden diğer adam kimdi? Durum pek çok kar­maşık soru ve gizemi içeriyordu.</span></p>
				<p class="paragraf"/>
				<p class="yildiz"><span class="regular-metin">***</span></p>
				<p class="paragraf"/>
				<p class="paragraf"><span class="regular-metin">Herlock Sholmes morali bozuk bir şekilde uyumaya gitti. Ertesi sabah şu mesajı aldı:</span></p>
				<p class="paragraf"><span class="regular-metin">“Arsen Lüpen, Bay Bresson’ın trajik ölümünü size bildirir ve 25 Haziran perşembe günü devletin harcama­larını karşıladığı cenaze töreninde sizi de görmekten do­layı onur duyar.”</span></p>
			</div>
		</div>
</body>
</html>