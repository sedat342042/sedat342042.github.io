<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>4-7.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x4-7.html" xml:lang="en-GB">
			<div class="Basic-Text-Frame">
				<p class="split">VIII</p>
				<p class="anabaslik" id="toc_marker-8">Tekne Kazası</p>
				<p class="paragraf"/>
				<p class="paragraf"/>
				<p class="paragraf"><span class="regular-metin">“İşte sevmediğim şey bu, Wilson.” dedi Sholmes mesajı okuduktan sonra, “Bu olayda beni çileden çıkaran şey o kurnaz, alaycı gözlerin beni her yerde takip ediyor ol­ması. Her şeyi görüyor; her şeyi biliyor; benim en derin düşüncelerimi okuyor; hatta benim ne yapacağımı bile önceden görüyor. Ah! Ne muhteşem bir sezgisi var; iç­güdüleri en hassas olan bir kadını bile alt ediyor ve hatta Herlock Sholmes un kendisini bile. Hiçbir şey ondan kaç­mıyor. Kendimi hareketleri ve replikleri bir rejisör tara­fından yönetilen bir aktör gibi hissediyorum; bana sanki yüce bir iradeyle şunu yap bunu yapma deyip duruyor. İşte durumum bu. Beni anlıyor musun Wilson?”</span></p>
				<p class="paragraf"><span class="regular-metin">Ateşi otuz dokuz-kırklarda değişip duran bir ada­mın içinde bulunduğu derin uyku tarafından akli mele­keleri iş göremez durumdaydı ama bu durum olmasaydı Wilson elbette anlayacaktı. Ama duyup duymamış ol­masının Sholmes için bir önemi yoktu, çünkü o konuş­maya devam ediyordu:</span></p>
				<p class="paragraf"><span class="regular-metin">“En ufak bir gelişme için tüm enerjimi ve tüm kay­naklarımı toparlayıp konsantre olmak zorundayım. Ama neyse ki o tatlı rahatsızlıklar benim için iğne batması gibi ve beni uyanık tutmaya yarıyor. Yaranın ateşi geçtiğinde ve gurur kırıklığım geçtiğinde kendi kendime şunu di­yeceğim: ‘Eğlen bakalım sevgili dostum, ama unutma son gülen iyi güler. Er ya da geç kendine ihanet edecek­sin. Biliyorsun Wilson, ilk telgrafı ve küçük Henriette in söylediği bilgiyle Alice Demunla aralarında olan gizli ya­zışmaları ifşa eden Lüpen in kendisiydi. Bu olayı unut­tun mu yoksa sevgili çocuk!”</span></p>
				<p class="paragraf"><span class="regular-metin">Ama Wilson uyuyordu ve Sholmes ileri geri yürü­yerek yaptığı konuşmaya devam ediyordu:</span></p>
				<p class="paragraf"><span class="regular-metin">“Ve şimdi olaylar o kadar kötü değil; evet biraz ka­ranlık ama ince de olsa bir ışık sızıyor. Öncelikle Bay Bresson la ilgili her şeyi öğrenmeliyim. Ganimard ve ben, Bresson ın elindeki paketi attığı yere, nehir kıyısına ye­niden gideceğiz ve bu olayda bu adamın oynadığı özel rolün ne olduğunu bulacağım. Ve ondan sonra benim ve Alice Demun arasındaki o oyun oynanacak. Şansıma hafif sıklet bir rakip, Wilson! Peki sence alfabe kitabın­dan kesilmiş olan o kelimeyi ve C ve H harflerinin ne an­lama geldiğini bulabilecek miyim? İşte tüm bilmek istediğim bu, Wilson.”</span></p>
				<p class="paragraf"><span class="regular-metin">O sırada içeri mürebbiye girdi ve Sholmes’un el kol hareketleri yaparak yaptığı konuşmasına bakarak çok tatlı bir şekilde,</span></p>
				<p class="paragraf"><span class="regular-metin">“Bay Sholmes, eğer hastamı uyandırdıysanız size çok kızarım. Onu rahatsız etmeniz hiç hoş değil. Doktor onun istirahat etmesini tavsiye etti” dedi.</span></p>
				<p class="paragraf"><span class="regular-metin">Sholmes kadına sessizce baktı, ilk tanıştıklarından bu yana kadının kendine hâkim olma durumuna şaşıp kalıyordu.</span></p>
				<p class="paragraf"><span class="regular-metin">“Bana neden öyle bakıyorsunuz Bay Sholmes? Dü­şüncelerimi okumaya çalışıyorsunuz sanki... Hayır mı? Ne o zaman?”</span></p>
				<p class="paragraf"><span class="regular-metin">Dedektifi yüzündeki en masum ifade ve mavi göz­lerindeki en samimi bakışlarla sorguluyordu. Dudakla­rında bir gülümseme belirdi; kadında öylesine doğal bir samimiyet vardı ki dedektifin sinirleri en sonunda ya­tıştı. Kadına yaklaştı ve alçak bir sesle,</span></p>
				<p class="paragraf"><span class="regular-metin">“Bresson dün gece kendini öldürdü” dedi.</span></p>
				<p class="paragraf"><span class="regular-metin">Kadın onu anlamamışa benziyordu, o yüzden bir kez daha söyledi:</span></p>
				<p class="paragraf"><span class="regular-metin">“Bresson dün kendini öldürdü... “</span></p>
				<p class="paragraf"><span class="regular-metin">En ufak bir duygu değişimi göstermedi; sanki bu haber onu hiç ilgilendirmiyormuş ya da önemsemiyormuş gibi davrandı.</span></p>
				<p class="paragraf"><span class="regular-metin">“Bilgilendirildiniz değil mi” dedi Sholmes kızgınlı­ğını göstererek. “Öteki türlü bu haber biraz da olsa sizi sarsardı. Ah! Beklediğimden daha güçlüsünüz. Ama benden kendinizi sakınmanızın size ne faydası var ki?”</span></p>
				<p class="paragraf"><span class="regular-metin">Yakındaki bir masaya koyduğu alfabe kitabını aldı ve kesilmiş sayfasını açarak,</span></p>
				<p class="paragraf"><span class="regular-metin">“Yahudi lambası çalınmadan dört gün önce içinde emirlerin olduğu ve Bresson a gönderdiğiniz mesajın ne </span><span class="regular-metin">olduğunu bana söyleyecek misiniz?” dedi.</span></p>
				<p class="paragraf"><span class="regular-metin">“Emir mi? Bresson mı? Yahudi lambası mı?”</span></p>
				<p class="paragraf"><span class="regular-metin">Kadın sanki kelimelerin anlamlarını kavramaya ça­lışıyormuş gibi onları yavaşça tekrarlıyordu. Sholmes devam etti:</span></p>
				<p class="paragraf"><span class="regular-metin">“Evet. İşte kullandığınız harfler bunlar... Bu kâğıt parçasında... Bresson’a ne dediniz?”</span></p>
				<p class="paragraf"><span class="regular-metin">“Kullandığım harfler... Bresson’a ne dedim?”</span></p>
				<p class="paragraf"><span class="regular-metin">Kadın aniden kahkahalar atmaya başladı:</span></p>
				<p class="paragraf"><span class="regular-metin">“Ah! Tabi ya! Şimdi anladım! Ben suç ortağıyım! Ya­hudi lambasını çalan ve intihar eden bir de Bay Bresson var. Ve ben de o beyefendinin arkadaşıyım. Ah! Ne kadar gülünçsünüz!”</span></p>
				<p class="paragraf"><span class="regular-metin">“Des Ternes deki evin ikinci katında kimi görmeye gittiniz peki?”</span></p>
				<p class="paragraf"><span class="regular-metin">“Kimi mi? Terzimi, Bayan Langeais’i. Terzim ve ar­kadaşım Bay Bresson ın aynı kişi olduğunu mu düşünü­yorsunuz?”</span></p>
				<p class="paragraf"><span class="regular-metin">Tüm bildiklerine karşın Sholmes şüpheye düşmüştü. İnsan numaradan da olsa korku, sevinç, neşe ve aslında tüm duyguları gösterebilir; ama bir insan ilgisiz veya ka­rarsız, dikkatsiz bir kahkahayı numaradan atamaz. Yine de kadını sorgulamaya devam etti:</span></p>
				<p class="paragraf"><span class="regular-metin">“Önceki akşam tren istasyonunda neden benimle konuştunuz peki? Ve bu hırsızlık olayını araştırmadan neden Paris ten gitmem için bana yalvardınız?”</span></p>
				<p class="paragraf"><span class="regular-metin">“Ah! Çok meraklısınız Bay Sholmes” diye cevaplar­ken hâlâ en doğal haliyle gülüyordu. “Sizi cezalandır­mak için hiçbir şey anlatmayacağım ve üstelik acil bir mesaj yüzünden eczaneye gideceğim için hastaya siz göz kulak olacaksınız. Hoşça kalın.” Odadan çıktı.</span></p>
				<p class="paragraf"><span class="regular-metin">“Yenildim... Bir kız tarafından” diye homurdandı Sholmes. “Ondan hiçbir şey öğrenmekle kalmadım bir de ona elimi gösterdim ve kendini korumaya almasına neden oldum.”</span></p>
				<p class="paragraf"><span class="regular-metin">Ve o sırada mavi elmas olayını ve Clotilde Destange ile yaptığı ilk görüşmeyi anımsadı. Sarışın Leydi de onun sorularını aynı telaşsız dinginlikle cevaplamamış mıydı ve Arsen Lüpen in etkisi altında kalmış ve onun koru­masında olan ve en korkunç tehlikeyle karşı karşıya kal­dıklarında büyük bir serinkanlılık gösteren bu tür yaratıklarla daha önce karşılaşmamış mıydı?</span></p>
				<p class="paragraf"><span class="regular-metin">“Sholmes... Sholmes... “</span></p>
				<p class="paragraf"><span class="regular-metin">Ona seslenen Wilson dı. Sholmes yatağa yaklaştı ve üzerine eğilerek,</span></p>
				<p class="paragraf"><span class="regular-metin">“Ne oldu Wilson? Yaran mı ağrıyor?” diye sordu.</span></p>
				<p class="paragraf"><span class="regular-metin">Wilson ın dudakları kıpırdadı ama konuşamadı. En sonunda büyük bir çabayla kekeledi:</span></p>
				<p class="paragraf"><span class="regular-metin">“Hayır... Sholmes... O değil... İmkânsız.”</span></p>
				<p class="paragraf"><span class="regular-metin">“Hadi Wilson, bu konuda ne biliyorsun? Sana o di­yorum. Lüpen tarafından yetiştirilip emir verilmiş yara­tıklardan biriyle karşılaşınca sadece aklım başımdan gidiyor ve kendimi aptal gibi hissediyorum... Bahse gi­rerim bir saat içinde yaptığımız görüşmeyi Lüpen öğ­renmiş olacak. Bir saat içinde! Ne diyorum ben? Şimdiden öğrenmiştir... Neden öğrenmiştir? Eczaneye zi­yaret... acil bir mesaj. Hepsi saçmalık. Lüpen’e telefon et­meye gitmiştir.”</span></p>
				<p class="paragraf"><span class="regular-metin">Sholmes aceleyle evden ayrıldı, de Messine Cadde­si ne çıktı ve mürebbiyeyi tam eczaneye girerken gördü. Kadın on dakika sonra dükkândan elinde küçük paket­ler ve kâğıda sarılı bir şişeyle çıktı. Çok fazla gitmemişti ki yanına bir dilenci elinde şapkasıyla yaklaşıp ona bir süre yaltaklandı. Kadın durdu, ona bir şeyler verdi ve sonra yoluna devam etti.</span></p>
				<p class="paragraf"><span class="regular-metin">“Kesin onunla konuştu” diye düşündü Sholmes.</span></p>
				<p class="paragraf"><span class="regular-metin">Kesinlik olmasa da güçlü bir sezgiydi ve taktiklerini değiştirmek için yeterince tatminkârdı. Mürebbiyeyi iz­lemekten vazgeçip dilenci kılığındaki adamın peşine düştü; adam yavaş adımlarla des Ternes Caddesi’nde yü­rüdü ve Bay Bresson ın yaşadığı evin etrafında dolandı bir süre. Adam bazen ikinci katı gözleriyle tarıyor, bazen de eve giren çıkanlara bakıyordu.</span></p>
				<p class="paragraf"><span class="regular-metin">Adam bir saat sonra Neully istikametine giden bir tramvaya bindi. Sholmes adamı takip etti ve hemen ar­kasındaki koltuğa ve kendini bir gazetenin ardına sakla­mış bir beyefendinin yanına oturdu. Bir süre sonra adam gazeteyi indirdi ve Sholmes onun Ganimard olduğunu gördü. Ganimard fısıldayarak öndeki adamı işaret etti:</span></p>
				<p class="paragraf"><span class="regular-metin">“Dün gece Bresson ı takip eden adam. Bir saattir de ev gözlüyordu.”</span></p>
				<p class="paragraf"><span class="regular-metin">“Bresson la ilgili bir gelişme var mı?” diye sordu Sholmes.</span></p>
				<p class="paragraf"><span class="regular-metin">“Evet, bu sabah adresine bir mektup geldi.” “Bu sabah mı? O halde gönderici onun ölümünden habersiz olduğu için dün gönderdi.”</span></p>
				<p class="paragraf"><span class="regular-metin">“Kesinlikle. Mektup şu an sorgu yargıcının elinde.</span></p>
				<p class="paragraf"><span class="regular-metin">Ama ben okudum. Şöyle yazıyordu: ‘Hiçbir anlaşmayı kabul etmeyecek. Her şeyi istiyor, yani ikinci olaydaki gibi ilk şeyi. Yoksa devam edecek. “</span></p>
				<p class="paragraf"><span class="regular-metin">“İmza da yoktu” diye ekledi Ganimard. “Bu birkaç cümlenin bize bir faydası olacağını sanmıyorum.”</span></p>
				<p class="paragraf"><span class="regular-metin">“Size katılmıyorum Bay Ganimard. Bence bu birkaç cümle son derece ilginç.”</span></p>
				<p class="paragraf"><span class="regular-metin">“Öyle mi? Ben göremiyorum.”</span></p>
				<p class="paragraf"><span class="regular-metin">“Kişisel nedenlerden dolayı” diye cevap verdi Sholmes; sesinde meslektaşına sık sık gösterdiği bir ilgisizlik vardı.</span></p>
				<p class="paragraf"><span class="regular-metin">Tramvay son durak olan de Chateau Sokağı nda durdu. Adam indi ve yavaş adımlarla yürümeye başladı. Sholmes o kadar yakından takip ediyordu ki Ganimard duruma itiraz etti:</span></p>
				<p class="paragraf"><span class="regular-metin">“Arkasına dönerse bizden şüphelenecek.”</span></p>
				<p class="paragraf"><span class="regular-metin">“Dönmeyecek.”</span></p>
				<p class="paragraf"><span class="regular-metin">“Nereden biliyorsun?”</span></p>
				<p class="paragraf"><span class="regular-metin">“Arsen Lüpen in suç ortağı çünkü; elleri ceplerinde yürüyor olması ilk başta, kendisinin takip edildiğini bil­diğini gösteriyor ve ikincisi de korkmuyor.”</span></p>
				<p class="paragraf"><span class="regular-metin">“Ama yine de onu çok yakından takip ettiğimizi dü­şünüyorum.”</span></p>
				<p class="paragraf"><span class="regular-metin">“Parmaklarımızın arasından kayıp gitmesini engel­leyecek kadar yakın değil. Kendinden çok emin” dedi Sholmes.</span></p>
				<p class="paragraf"><span class="regular-metin">“Ah! Oraya bak! Kafenin önünde iki bisikletli polis var. Onları yardıma çağırırsam nasıl parmaklarımızın arasından kayıp gidecek ki?”</span></p>
				<p class="paragraf"><span class="regular-metin">“Eh, dostumuz bundan pek endişelenmiş gibi gö­rünmüyor. Aslında kendisine yardım edilmesini istiyor şu an.”</span></p>
				<p class="paragraf"><span class="regular-metin">“Aman Tanrım!” diye bağırdı Ganimard, “cesarete bak!”</span></p>
				<p class="paragraf"><span class="regular-metin">Tam polisler bisikletlerine binerken adam onlara yaklaştı. Birkaç kelime ettikten sonra kafenin duvarına dayalı bir başka bisiklete bindi ve yanında iki polisle bir­likte hızlı bir şekilde çekip gitti.</span></p>
				<p class="paragraf"><span class="regular-metin">“İşe bak! Bir, iki, üç, hop gitti” diye homurdandı Sholmes. “Ve kimin eşliğinde Bay Ganimard? İki mes­lektaşınızın! Ah! Arsen Lüpen in ne muhteşem bir orga­nizasyonu var ama. Hizmetinde bisikletli polisler! Sana adamımızın çok soğukkanlı, kendinden emin olduğunu söylemiştim.”</span></p>
				<p class="paragraf"><span class="regular-metin">“Şey, o halde” dedi Ganimard şaşkın bir şekilde, “şimdi ne yapacağız? Kendimi tutamayıp güleceğim şimdi. Herkes aynı şeyi yapar.”</span></p>
				<p class="paragraf"><span class="regular-metin">“Hadi hadi, sinirlerine hâkim ol. İntikamımızı ala­cağız. Ama bu arada yedek güçlere ihtiyacımız olacak.”</span></p>
				<p class="paragraf"><span class="regular-metin">“Folenfant beni Neuilly Bulvarı’nın sonunda bekli­yor.”</span></p>
				<p class="paragraf"><span class="regular-metin">“O halde git getir onu ve sonra bana katılın. Ben ka­çağımızı takip edeceğim” dedi Sholmes.</span></p>
				<p class="paragraf"><span class="regular-metin">Sholmes bisiklet izlerini takip etti; çünkü tozlu yolda iki arabanın yivli lastiklerinin arasında bisikletlerin izleri çok kolay görülebiliyordu. Kısa bir süre sonra izlerin onu Seine Nehri nin kıyısına götürdüğünü fark etti ve üç ada­mın bir gece önce Bresson ın gittiği yolu takip ettiklerini anladı. Kendisinin ve Ganimard ın saklandığı evin giri­şine vardı ve biraz ilerleyince bisikletlerin karmaşık iz­lerinden adamların o noktada durduklarının ayırdına vardı. O noktanın tam karşısında nehre doğru çıkıntı yapan bir kara parçası gördü ve tam orada eski bir tekne bağlı duruyordu.</span></p>
				<p class="paragraf"><span class="regular-metin">İşte burası Bresson’ın paketini attığı ya da daha doğ­rusu düşürdüğü yerdi. Sholmes kıyıya indi ve bayırın çok dik olmadığını ve suyun çok derin olmadığını gördü, bu yüzden adamların paketi almasını erken davranıp önleyebilirse o zaman paketi alması son derece kolay ola­caktı.</span></p>
				<p class="paragraf"><span class="regular-metin">“Hayır, bu olamaz!” diye düşündü, “Zamanları yoktu. En fazla on beş dakika. Ve yine de neden bu yol­dan geldiler?”</span></p>
				<p class="paragraf"><span class="regular-metin">Teknede bir balıkçı oturuyordu. Sholmes, “Birkaç dakika önce bisikletli üç adam gördün mü?” diye sordu.</span></p>
				<p class="paragraf"><span class="regular-metin">Balıkçı olumsuz anlama gelen bir jest yaptı. Ama Sholmes ısrar etti:</span></p>
				<p class="paragraf"><span class="regular-metin">“Tam kıyının üstünde, yolda duran üç adam?”</span></p>
				<p class="paragraf"><span class="regular-metin">Balıkçı sopasını kolunun altına dayadı, cebinden bir not defteri çıkardı, bir şeyler yazdı, sayfayı yırttı ve onu Sholmes a uzattı. İngiliz şaşkınlıktan donakaldı. Sayfa­nın ortasında alfabe kitabından kesilmiş harflerin olduğu o karmaşık kelime vardı: CDEHNOPEZEO 237.</span></p>
				<p class="paragraf"><span class="regular-metin">Adam balık tutmaya devam etti, güneşten bir şap­kayla başını koruyordu; ceketi ve yeleği ise hemen ya­nında duruyordu.</span></p>
				<p class="paragraf"><span class="regular-metin">O anda ciddi ve korkunç bir sessizlik oldu.</span></p>
				<p class="paragraf"><span class="regular-metin">“Bu o mu?” diye tahmin etti Sholmes neredeyse acıma dolu bir korkuyla. O anda gerçek kafasına balyoz gibi indi:</span></p>
				<p class="paragraf"><span class="regular-metin">“Bu o! Bu o! Hiç kimse başına geleceklerin ne oldu­ğunu bilmemesine karşı en ufak bir korku ya da endişe göstermeden böylesine sakin kalamaz. Ve bu gizemli harfleri başka kim bilebilirdi ki? Alice onu kendi habercisiyle bir şekilde uyarmaya çalışmıştı.”</span></p>
				<p class="paragraf"><span class="regular-metin">Aniden İngiliz, bilinçsiz bir şekilde elinin, kendi eli­nin silahını kavradığını hissetti ve gözleri adamın sırtına, ensesinin hemen altına kilitlenmişti. Bir hareket ya da oyun her şeyin sonu olabilirdi; yabancı maceraperestin yaşamı kötü bir şekilde bitebilirdi.</span></p>
				<p class="paragraf"><span class="regular-metin">Balıkçı kımıldamadı.</span></p>
				<p class="paragraf"><span class="regular-metin">Sholmes tabancasıyla oynadı ve bir an içinde silahı ateşleyip her şeye bir son verme isteği uyandı; ama böy­lesi bir iğrençlik onun doğasına aykırıydı. Ölüm kesin ve her şeyin sonu olacaktı.</span></p>
				<p class="paragraf"><span class="regular-metin">“Ah!” diye düşündü, “Bırakayım ayağa kalksın ve kendini savunsun. Yapmazsa bu onun için daha kötü olur. Bir ikinci kez daha ateş ederim... “Ama arkasında duyduğu ayak sesleri yüzünden ba­şını geriye çevirdi. Yanında birkaç adamıyla gelen Ganimard dı.</span></p>
				<p class="paragraf"><span class="regular-metin">O sırada hemen planlarını değiştirip aniden tekneye atladı ve ani hareketi yüzünden teknenin palamarları koptu; sonra adamın üzerine atlayıp onu kollarıyla tuttu. İkisi birlikte teknenin dibine yuvarlandılar.</span></p>
				<p class="paragraf"><span class="regular-metin">“Eh, pekâlâ” diye bağırdı Lüpen kendini kurtarmaya çalışırken, “bunun anlamı ne? Birimiz diğerini yendi­ğinde bunun ne faydası olacak ki? Ne sen benimle ne ya­pacağını, ne de ben seninle ne yapacağımı bilmiyorum. Burada iki aptal gibi kalacağız.”</span></p>
				<p class="paragraf"><span class="regular-metin">Kürekler suya daldı ve bot suda ilerlemeye başladı.</span></p>
				<p class="paragraf"><span class="regular-metin">“Hey Tanrım, ne yaygara yaptın ama! Senin yaşında bir adam daha olgun davranmalı. Bir çocuk gibi davra­nıyorsun!”</span></p>
				<p class="paragraf"><span class="regular-metin">Lüpen kendini dedektiften kurtarmayı başardı; Sholmes inanılmaz öfkeliydi ve öldürmeye hazır bir şekilde elini cebine soktu. Bir küfür savurdu: Lüpen çoktan sila­hını almıştı. Sholmes diz çöktü ve kıyıya geri dönmek için küreklerden birini tutmaya çalışırken, Lüpen de ne­hirde ilerlemek için diğer küreği yakalamak için çabalı­yordu.</span></p>
				<p class="paragraf"><span class="regular-metin">“Gitti! Ona ulaşamıyorum!” diye bağırdı Lüpen.</span></p>
				<p class="paragraf"><span class="regular-metin">“Ama bir faydası olmayacaktı zaten. Onu almış ol­saydın bile sana onu kullandırtmazdım. Ve sen de aynı­sını bana yapardın. İşte gördüğün gibi dünyada işler böyle yürüyor; herhangi bir amaç ya da neden olmadan hareket ederiz, çünkü kader her şeye karar verdiğinden bu yana tüm çabalarımız boş. Artık kaderin arkadaşının tarafında olduğunu görmüyor musun? Oyunu ben ka­zandım! Akıntı benden yana!”</span></p>
				<p class="paragraf"><span class="regular-metin">Tekne yavaşça nehirden aşağı sürükleniyordu.</span></p>
				<p class="paragraf"><span class="regular-metin">“Bak!” diye bağırdı Lüpen.</span></p>
				<p class="paragraf"><span class="regular-metin">Kıyıda biri silahını onlara doğrultmuştu. Lüpen eğildi, bir el ateş edildi. Kurşun suya çarpıp teknenin öte </span><span class="regular-metin">tarafına gitti. Lüpen kahkahalara boğuldu.</span></p>
				<p class="paragraf"><span class="regular-metin">“Tanrı beni korusun! Bu arkadaşım Ganimard! Böyle yapman çok yanlış ama Ganimard. Nefsi müdafaa dı­şında ateş edemezsin. Zavallı Lüpen sana kendini unut­turacak kadar çok mu endişelendirdi? Şimdi iyi biri ol ve bir daha ateş etme... Yoksa İngiliz arkadaşını vuracak­sın.”</span></p>
				<p class="paragraf"><span class="regular-metin">Yüzü Ganimard a dönük bir şekilde Sholmes un ar­kasında durup konuştu:</span></p>
				<p class="paragraf"><span class="regular-metin">“Ganimard, şimdi hazırım! Tam kalbine nişan al! Daha yükseğe! Biraz daha sola... Ah! Kaçırdın... Kahret­sin kötü bir atış oldu... Yeniden dene... Ellerin titriyor Ganimard... Şimdi bir kez daha... Hadi bir, iki, üç, ateş! Kaçırdın! Yetkililer sizi oyuncak silahlarla donatmış sa­nırım.”</span></p>
				<p class="paragraf"><span class="regular-metin">Lüpen uzun bir tabanca çıkardı ve nişan almadan ateş etti. Ganimard şapkasını tuttu: Kurşun şapkasını delip geçmişti.</span></p>
				<p class="paragraf"><span class="regular-metin">“Nasıl buldun Ganimard? Ah! Bu gerçek bir silah! Gerçek bir İngiliz tabancası. Arkadaşın Herlock Sholmes a ait.”</span></p>
				<p class="paragraf"><span class="regular-metin">Ve sonra bir kahkaha atıp tabancayı fırlattı ve silah Ganimard ın ayaklarının dibine düştü.</span></p>
				<p class="paragraf"><span class="regular-metin">Sholmes hayranlık dolu bir gülümsemeyi saklamadı. Genç ruhların ne müthiş bir seliydi bu! Ve kendince nasıl da eğleniyordu! Görünüşe göre tehlike onda fiziksel bir zevk yaratıyordu ve bu sıradışı adamın hayattaki tek amacı onu eğlendirecek tehlikelerin peşinden koşmaktı.</span></p>
				<p class="paragraf"><span class="regular-metin">Bir sürü insan nehrin kıyısında toplanmıştı ve Gani­mard ve adamları yavaşça nehirde sürüklenen tekneyi takip ediyordu. Lüpen in yakalanması matematiksel bir kesinlikti.</span></p>
				<p class="paragraf"><span class="regular-metin">“İtiraf et eski dostum” dedi Lüpen, Sholmes’a, “Transvaal deki tüm altınlar için şimdiki yerini değiştir­mezsin değil mi? Orkestra sandalyelerinin ilk sırasında­sın şu an! Ama önce önsözü okumalıyız... ve sonra Arsen Lüpen in yakalandığı ya da kaçtığı bölümün anlatıldığı oyunun beşinci bölümüne atlayabiliriz. Şimdi size çok basit bir soru soracağım ve cevap olarak basit bir evet ya da hayır bekliyorum. Bu olayın peşini bırakacak mısın? Şu an bunun zararlarını tamir edebilirim, ama sonra bu iş benim gücümün ötesine geçmiş olacak. Pazarlık yapa­lım?”</span></p>
				<p class="paragraf"><span class="regular-metin">“Hayır.”</span></p>
				<p class="paragraf"><span class="regular-metin">Lüpen in yüzünden hayal kırıklığı ve öfke okunu­yordu. Konuşmasına devam etti:</span></p>
				<p class="paragraf"><span class="regular-metin">“Israr ediyorum. Kendimden çok sizin için ısrar edi­yorum, çünkü müdahalenden ilk pişmanlık duyacak ki­şinin sen olacağından eminim. Son kez soruyorum: Evet mi hayır mı?”</span></p>
				<p class="paragraf"><span class="regular-metin">“Hayır.”</span></p>
				<p class="paragraf"><span class="regular-metin">Lüpen aşağı eğildi, bir tahtayı teknenin altına gö­türdü ve Sholmes un bir türlü anlayamadığı bir şekilde bir süre orada bir şeyler yaptı. Sonra ayağa kalktı ve İn­giliz in yanına oturdu.</span></p>
				<p class="paragraf"><span class="regular-metin">“Buraya ikimizin de aynı amaçla geldiğimize inanı­yorum bayım: Bresson ın attığı şeyi almak. Ben, katıl­maları için birkaç arkadaşı buraya davet etmiştim ve </span><span class="regular-metin">arkadaşlarım sizin geldiğinizi haber verdiğinde nehir ya­tağında araştırma yapıyordum. İtiraf etmeliyim ki geli­şinizle ilgili haber beni şaşırtmadı, çünkü araştırmanızın her aşaması hakkında zaten bilgi ediniyordum. Çok kolay bir işti. Murillo Sokağı’nda beni ilgilendiren ne olursa olsun hemen bir telefonla bana bilgi veriliyordu” dedi.</span></p>
				<p class="paragraf"><span class="regular-metin">Durdu. Teknenin altına koyduğu tahta yükselmeye ve teknenin içi suyla dolmaya başladı.</span></p>
				<p class="paragraf"><span class="regular-metin">“Hay beni! Nasıl tamir edileceğini bilmiyormuşum. Bu eski teknenin delik olmasından korkuyordum. Siz korkmuyorsunuz bayım!”</span></p>
				<p class="paragraf"><span class="regular-metin">Sholmes omuzlarını silkti. Lüpen devam etti:</span></p>
				<p class="paragraf"><span class="regular-metin">“O şartlar altında ve önceden bilerek, ben ne kadar bir savaştan kaçsam da sizin hep bir savaş başlatmak için daha istekli olduğunuzu artık anlıyorsunuzdur; konu­nun son derece belirli olduğu bir yarışmaya katılmaktan dolayı ne kadar hoşnutsuz olduğumu bilmenizi isterim. Çünkü tüm kozlarımı elimde tutuyorum. Ve yenilginiz tüm evren tarafından bilineceği için bu buluşmamızın tüm insanlar tarafından duyulmasını istiyorum. Böylece başka Kontes de Crozon ya da Baron dlmblevalle sizden ısrarla yardım istemeyecek. Üstelik Bay Sholmes...”</span></p>
				<p class="paragraf"><span class="regular-metin">Yeniden durdu ve yarı kapalı ellerini bir opera dür­bünü gibi kullanarak nehrin kıyısını taradı.</span></p>
				<p class="paragraf"><span class="regular-metin">“Aman Tanrım! Süper bir tekne tutmuşlar, gerçek bir savaş aracı ve nasıl da kürek çekiyorlar. Beş dakikaya kadar yanımızda olurlar ve ben yok olacağım. Bay Sholmes size bir tavsiye: Beni siz tutun, bağlayın ve yetkililere siz teslim edin. Bu sizi mutlu eder mi? Bu arada tekne batmazsa elbette; bu yüzden tek yapabileceğimiz şey va­siyetlerimizi hazırlamak. Ne düşünüyorsunuz?”</span></p>
				<p class="paragraf"><span class="regular-metin">Bakıştılar. Sholmes, Lüpen in planını şimdi anlı­yordu: Tekneden delik açmıştı. Ve su yükseliyordu. Su ayaklarına kadar gelmişti ama hareket etmediler bile. Dizlerinin yarısına kadar çıktı. İngiliz tütün çıkardı, si­gara sardı ve yaktı. Lüpen konuşmaya devam etti:</span></p>
				<p class="paragraf"><span class="regular-metin">“Sakın bu önerimi zayıflığımın itirafı olarak görme. Kendi seçmediğim bir alanda savaştan kaçınmak adına, bir zafer kazanabileceğim bir savaşta size teslim olmayı tercih ederim. Bunu yaparak tek korktuğum düşmanı­mın Sholmes olduğu gerçeğinin farkına varıyorum ve Sholmes un peşimden ayrılmayacağına dair korkumu söylüyorum. Kader bana sizinle bir sohbet etme fırsatı verdiği için size bunları anlatıyorum. Tek bir pişmanlı­ğım var; sohbetimiz ayaklarımız banyo yaparken olu­yor... Ağırbaşlılığın su aldığı bir durum bu, itiraf ediyo­rum... Ne dedim ben? Ayak banyosu mu? Bu ondan daha da kötü.”</span></p>
				<p class="paragraf"><span class="regular-metin">Su oturdukları tahtanın üzerine kadar yükseldi ve tekne yavaş yavaş batmaya başladı.</span></p>
				<p class="paragraf"><span class="regular-metin">Sigarasını içmeye devam eden Sholmes, manzaraya hayran bir şekilde bakarken hâlâ soğukkanlılığını koru­yordu. Tehlikelerle yüz yüze geldiğinde, kalabalık tara­fından sarıldığında, bir düzine polis tarafından takip edildiğinde bile temkinli davranıp neşesini koruyan bir adamla karşı karşıya geldiğinde, dünyadaki hiçbir şey ama hiçbir şey Sholmes un kendine olan hâkimiyetini kaybettiremezdi.</span></p>
				<p class="paragraf"><span class="regular-metin">Sanki o söylemiş gibi birbirlerine baktılar: Bir adam böyle ufak tefek şeylerle rahatsız edilmeli mi? Her gün insanlar nehirde boğulmuyor mu? Özel bir dikkati hak etmek için bu olağandışı bir olay mı? Biri konuşurken di­ğeri hayal kuruyordu; her ikisi de yaralanmış onurlarını bir ilgisizlik maskesinin ardına gizliyordu.</span></p>
				<p class="paragraf"><span class="regular-metin">Bir dakika daha ve tekne batacak. Lüpen hâlâ konu­şuyordu:</span></p>
				<p class="paragraf"><span class="regular-metin">“Bilmemiz gereken önemli şey kanun adamları bu­raya gelmeden önce mi yoksa sonra mı batacağımızdır. İşte asıl soru bu. Teknenin batması ise kaçınılmaz olan sonuç. Şimdi bayım, vasiyetlerimizi hazırlama saati geldi. Tüm varlığımı kendi kullanımı ve faydalanması için İngiliz vatandaşı Herlock Sholmes e miras bırakıyo­rum. Ama şu kanun adamlarının ne kadar da hızlı gel­diğine bir bakın hele! Ah! Cesur insanlar! Onları izlemek büyük zevk. Kürekleri nasıl çektiklerine bir bakın! Ah! Bu sen misin Brigadier Folenfant? Bravo, bir savaş aracı mükemmel bir fikir! Seni üstlerine öveceğim Brigadier Folenfant... Bir madalya da ister misin? Alacaksın. Ve ar­kadaşın Dieuzy nerede? Ah! Sanırım onu nehrin kıyı­sında yüz arkadaşıyla gördüğümü anımsıyorum. Eğer gemiden kaçarsam solda Dieuzy ve arkadaşları, sağda Ganimard ve Neuilly’nin adamları beni yakalayacak. Utanç verici bir ikilem!”</span></p>
				<p class="paragraf"><span class="regular-metin">Tekne bir girdaba yakalandı; kendi etrafında dön­meye başlayınca Sholmes ıskarmozlara tutundu. Lüpen,</span></p>
				<p class="paragraf"><span class="regular-metin">“Bayım, paltonuzu çıkarmalısınız. Paltosuz yüzmek daha kolaydır. Hayır mı? Red mi ediyorsunuz? O zaman ben de kendiminkini giyeyim” dedi.</span></p>
				<p class="paragraf"><span class="regular-metin">Paltosunu giydi, Sholmes gibi düğmelerini ilikledi ve konuşmaya devam etti:</span></p>
				<p class="paragraf"><span class="regular-metin">“Ne kadar da kaba bir adamsınız! Ve böylesi bir olayda bu kadar inatçı olmanız elbette gücünüzü gös­termek için ama ne yazık ki beyhude bir çaba! Oh! Ger­çekten dehanızı lekeliyorsunuz... “</span></p>
				<p class="paragraf"><span class="regular-metin">“Bay Lüpen” diye kesti onun sözünü sessizliğine son veren Sholmes, “çok konuşuyorsunuz ve çok fazla hata yapıyorsunuz; kendinize olan güvende ve hoppalıkta aşırıya kaçıyorsunuz.”</span></p>
				<p class="paragraf"><span class="regular-metin">“Bu çok acı bir cevap oldu.”</span></p>
				<p class="paragraf"><span class="regular-metin">“Böylece bilmeyerek, bir dakika önce bana istediğim bilgileri vermiş oldunuz” dedi dedektif.</span></p>
				<p class="paragraf"><span class="regular-metin">“Ne? Bilgiye ihtiyacınız vardı ve bana söylemediniz</span></p>
				<p class="paragraf"><span class="regular-metin">mi?”</span></p>
				<p class="paragraf"><span class="regular-metin">“Sormak için fırsatım olmadı ama siz gönüllü oldu­nuz buna. Üç saat içinde Baron d’Imblevalle’a gizemin anahtarını vermiş olacağım. Tek cevap ise... “</span></p>
				<p class="paragraf"><span class="regular-metin">Cümlesini bitirmedi. Tekne iki adamı da sürükleye­rek aniden battı. O kadar hızlı oldu ki teknenin omurgası havaya kalkıverdi. Her iki yakadan da çığlıklar yükseldi, ardından ise endişe verici bir sessizlik. Sonra yeniden çığlıklar yükseldi; kazazedelerden biri su yüzüne çık­mıştı.</span></p>
				<p class="paragraf"><span class="regular-metin">Bu Herlock Sholmes du. Mükemmel bir yüzücüydü ve Folenfant ın teknesine doğru güçlü kulaçlar atarak ge­liyordu.</span></p>
				<p class="paragraf"><span class="regular-metin">“Dayanın Bay Sholmes!” diye bağırıyordu Folenfant,</span></p>
				<p class="paragraf"><span class="regular-metin">“Buradayız. Devam edin... Sizi alacağız... Biraz daha Bay Sholmes... İpi tutun.”</span></p>
				<p class="paragraf"><span class="regular-metin">İngiliz kendisine atılan ipi tutmayı başardı. Ama onu tekneye çekerlerken arkasından bir ses duydu:</span></p>
				<p class="paragraf"><span class="regular-metin">“Bayım, evet, gizemin anahtarına sahip olacaksınız. Hâlâ ona sahip olmadığınıza şaşırdım. O zaman ne? Bunun ne yararı olacak? Bu arada savaşı kaybettiniz... “</span></p>
				<p class="paragraf"><span class="regular-metin">Şu an rahat bir şekilde teknenin üzerine ata biner gibi oturan Lüpen, sanki düşmanını ikna etmeyi umuyormuş gibi ciddi bir şekilde konuşmasına devam edi­yordu:</span></p>
				<p class="paragraf"><span class="regular-metin">“Mutlaka anlamalısınız sevgili Bay Sholmes, yapıla­cak hiçbir şey yok, hiçbir şey. Kendinizi acınacak du­rumdaki bir adam gibi bulabilirsiniz...”</span></p>
				<p class="paragraf"><span class="regular-metin">“Teslim ol Lüpen!” diye bağırdı Folenfant.</span></p>
				<p class="paragraf"><span class="regular-metin">“Folenfant, cümlemi bitirmeden sözümü kestiğin için görgüsüz bir adamsın sen. Diyordum ki... “</span></p>
				<p class="paragraf"><span class="regular-metin">“Teslim ol Lüpen!”</span></p>
				<p class="paragraf"><span class="regular-metin">“Oh! Ne saçmalık! Brigadier Folenfant, insan tehlikedeyse teslim olur ancak. Elbette benim tehlikede ol­duğumu söylemeyeceksin, değil mi?”</span></p>
				<p class="paragraf"><span class="regular-metin">“Son kez söylüyorum Lüpen; teslim ol.”</span></p>
				<p class="paragraf"><span class="regular-metin">“Brigadier Folenfant, beni öldürmeye niyetin yok; kaçmamdan korktuğun için sadece beni yaralamak isti­yorsun. Ama ya yara ölümcül olursa? Duyacağın vicdan azabını bir düşün! Bu yaşta seni hayattan bezdirir.”</span></p>
				<p class="paragraf"><span class="regular-metin">Ateş edildi.</span></p>
				<p class="paragraf"><span class="regular-metin">Lüpen yalpaladı, bir an teknenin omurgasına tu­tundu, sonra suya düştü ve gözden kayboldu.</span></p>
				<p class="paragraf"><span class="regular-metin">Sonraki olaylar meydana geldiğinde saat üç olmuştu. Söylediği gibi tam saat altıda Herlock Sholmes, bir han­cıdan ödünç aldığı kendine kısa gelen pantolon ve küçük gelen bir paltonun içinde, başında kasketi ve üzerinde flanel gömleği ile Bay ve Bayan d Imblevalle a görüşme isteğini bildiren bir not gönderdikten sonra, Murillo So­kağı na geldi.</span></p>
				<p class="paragraf"><span class="regular-metin">Odaya girdiklerinde dedektifi bir aşağı bir yukarı yürürken buldular. Tuhaf kıyafetleri içinde o kadar gü­lünç görünüyordu ki kahkahalarını zor bastırdılar. Dal­gın bir şekilde ve yere düşmüş omuzlarıyla robot gibi pencereden kapıya ve kapıdan pencere aynı adım sayı­sıyla gidip geliyor ve aynı şekilde geri dönüyordu.</span></p>
				<p class="paragraf"><span class="regular-metin">Durdu, küçük bir süsleme aldı, mekanik bir şekilde inceledi ve yürüyüşüne devam etti. En sonunda onların önünde durarak konuşmaya başladı:</span></p>
				<p class="paragraf"><span class="regular-metin">“Mürebbiye burada mı?”</span></p>
				<p class="paragraf"><span class="regular-metin">“Evet, çocuklarla birlikte bahçede.”</span></p>
				<p class="paragraf"><span class="regular-metin">“Mürebbiyenin de bu görüşmede bulunmasını isti­yorum.”</span></p>
				<p class="paragraf"><span class="regular-metin">“Gerekli mi?”</span></p>
				<p class="paragraf"><span class="regular-metin">“Biraz sabredin bayım. Size anlatacağım gerçekleri görünce bunun gerekli olduğunu anlayacaksınız” dedi dedektif.</span></p>
				<p class="paragraf"><span class="regular-metin">“Pekâlâ. Suzanne, onu çağırır mısın?” Bayan d Imblevalle kalktı, dışarı çıktı ve yanında Alice Demunla birlikte hemen geri döndü. Yüzü her za­mankinden biraz daha solgun olan mürebbiye, bir ma­saya yaslanarak ve oraya neden çağrıldığını dahi sorma­yarak ayakta durdu. Sholmes ona bakmadı, ama sonra aniden Bay d’Imblevalle’a dönerek cevap beklemeyen bir ses tonu ile konuştu:</span></p>
				<p class="paragraf"><span class="regular-metin">“Günler süren araştırmadan sonra bayım, size ilk geldiğimde söylediğim şeyi tekrar etmek zorundayım: Yahudi lambası evden biri tarafından çalındı.”</span></p>
				<p class="paragraf"><span class="regular-metin">“İsmini biliyor musunuz Bay Sholmes?”</span></p>
				<p class="paragraf"><span class="regular-metin">“Biliyorum.” “Kanıtınız?”</span></p>
				<p class="paragraf"><span class="regular-metin">“Bu gerçeği anlayacak kadar niteliklisiniz.” “Ama bizim bundan fazlasına ihtiyacımız var. Biz ça­lınan eşyalarımızın geri gelmesini istiyoruz.” “Yahudi lambası mı? Bende.” “Opal kolye? Elmas enfiye?”</span></p>
				<p class="paragraf"><span class="regular-metin">“İkinci olayda çalınan opal kolye, enfiye kutusu ve diğer şeylerin hepsi bende.”</span></p>
				<p class="paragraf"><span class="regular-metin">Sholmes bu dramatik diyalogdan büyük keyif al­mıştı ve zaferini böylesi kısa ve öz bir şekilde bildirmesi hoşuna gitmişti. Baron ve karısı şaşırmıştı ve Sholmes a sessiz bir merakla bakıyorlardı ki en büyük övgü buydu.</span></p>
				<p class="paragraf"><span class="regular-metin">Son üç günde yaptıklarını onlara an be an anlattı. Al­fabe kitabını buluşunu, bir kâğıt parçasına kayıp harf­lerden yazdığı cümleyi, Bresson ı nehrin kıyısına kadar takip etmesini ve orada adamın intihar etmesini ve son olarak Lüpen le mücadelesini, tekne kazasını ve Lüpen in kayboluşunu anlattı. Baron konuşma bitince alçak bir sesle,</span></p>
				<p class="paragraf"><span class="regular-metin">“Suçlunun ismi dışında bize tüm olan biteni anlattı­nız. Kimi suçluyorsunuz peki?” diye sordu.</span></p>
				<p class="paragraf"><span class="regular-metin">“Harfleri alfabe kitabından kesen ve o mektuplar yo­luyla Lüpenle iletişime geçen kişiyi suçluyorum.”</span></p>
				<p class="paragraf"><span class="regular-metin">“Bilgilerin Lüpen’e bu şekilde taşındığını nerden bi­liyorsunuz?”</span></p>
				<p class="paragraf"><span class="regular-metin">“Lüpen in kendisinden” dedi İngiliz.</span></p>
				<p class="paragraf"><span class="regular-metin">Islak ve buruşmuş bir kâğıt parçası gösterdi. Lüpen in not defterinden kopardığı ve üzerine bir şeyler yazdığı sayfaydı.</span></p>
				<p class="paragraf"><span class="regular-metin">“Ve göreceğiniz gibi” dedi tatminkâr bir sesle Sholmes, “bana bu sayfayı vermek zorunda değildi, ama böyle yaparak kendi kimliğini ifşa etti. Çocukça davra­narak bana istemiş olduğum bilgiyi verdi.”</span></p>
				<p class="paragraf"><span class="regular-metin">“Neydi o?” diye sordu Baron. “Anlamıyorum.”</span></p>
				<p class="paragraf"><span class="regular-metin">Sholmes bir kalem aldı ve Lüpen in yazdığı şeyi başka bir kâğıda yazdı: CDEHNOPRZEO 237.</span></p>
				<p class="paragraf"><span class="regular-metin">“E?” dedi Baron. “Bu formülü bana daha önce gös­termiştiniz.”</span></p>
				<p class="paragraf"><span class="regular-metin">“Hayır. Eğer benim yaptığım gibi formülü her bir yana döndürürseniz size ilk gösterdiğimle aynı olmadı­ğını göreceksiniz.”</span></p>
				<p class="paragraf"><span class="regular-metin">“Hangi yönden farklı peki?”</span></p>
				<p class="paragraf"><span class="regular-metin">“Bunda iki harf daha fazla; E ve O var.”</span></p>
				<p class="paragraf"><span class="regular-metin">“Gerçekten; fark etmemiştim.”</span></p>
				<p class="paragraf"><span class="regular-metin">“Bu iki harfi eklediğin zaman, respondez (cevapla­mak) kelimesinden sonra ortaya başka bir kelime daha</span></p>
				<p class="paragraf"><span class="regular-metin">çıkıyor: ECHO.”</span></p>
				<p class="paragraf"><span class="regular-metin">“Bu ne anlama geliyor?” diye sordu Baron.</span></p>
				<p class="paragraf"><span class="regular-metin">“Echo de France, Lüpen’in gazetesi, resmi organı, onun bağlantılarını yayınlayan gazete. Cevap Echo de France ın kişisel ilanlar sayfasında 237 numaranın al­tında. İşte gizemin anahtarı o ve Arsen Lüpen bana onu verme nezaketi gösterdi. Ben de gazeteye gittim.”</span></p>
				<p class="paragraf"><span class="regular-metin">“Ne buldunuz orada?”</span></p>
				<p class="paragraf"><span class="regular-metin">“Orada Arsen Lüpen ve suç ortaklarının tüm bağ­lantılarının hikâyesini buldum.”</span></p>
				<p class="paragraf"><span class="regular-metin">Sholmes yedi tane gazete çıkardı ve hepsinin dör­düncü sayfasını açıp okumaya başladı:</span></p>
				<p class="paragraf"><span class="regular-metin">Ars. Lüp. Leydi koruma istiyor. 540.</span></p>
				<p class="paragraf"><span class="regular-metin">540. Detayları bekliyorum. A.L.</span></p>
				<p class="paragraf"><span class="regular-metin">A. L. Hâkimiyet altında. Düşman. Kayboldu.</span></p>
				<p class="paragraf"><span class="regular-metin">540. Adresi yaz. Araştırılacak.</span></p>
				<p class="paragraf"><span class="regular-metin">A. L. Murillo.</span></p>
				<p class="paragraf"><span class="regular-metin">540. Saat üçte parkta. Menekşeler.</span></p>
				<p class="paragraf"><span class="regular-metin">237. Anlaşıldı. Cmt. Belki Pzr. sabahı park olabilir.</span></p>
				<p class="paragraf"><span class="regular-metin">“Ve tüm hikâyeyi bunlardan mı çıkardınız?” diye şaşkınlıkla bağırdı Baron.</span></p>
				<p class="paragraf"><span class="regular-metin">“Evet ve beni birkaç dakika daha dinlerseniz sizi ikna etmeyi başarabilirim. İlk başta 540 rumuzlu kadın Arsen Lüpen in korumasını istiyor ve Lüpen de detay­ları. Sonra kadın Bresson adlı düşmanın hâkimiyetinde olduğunu söylüyor, şüphesiz birisi ona yardım etmezse kaybolacağını düşünüyor. Lüpen şüpheleniyor ve tanı­madığı bu kadınla görüşme yapmaya cesaret edemiyor, bu yüzden önce adres istiyor ve amaç bir araştırma yap­mak. Kadın tereddüt ediyor, dört gün sonra nihayet ta­rihe bakıyor ve içinde bulunduğu stresli durumlar ve </span><span class="regular-metin">Bresson’ın tehditleri nedeniyle Murillo adresini veriyor. Ertesi gün Arsen Lüpen bilinmeyen bu kadınla Park Monceau da saat üçte buluşmak istediğini ve kendisini tanıyabilmesi için de elinde bir buket menekşeyle gel­mesini söylüyor. Sonra cevap gelene kadar sekiz günlük bir boşluk oluyor. Arsen Lüpen ve kadın artık gazete ara­cılığıyla iletişim kurma gereksinimi duymuyorlar, çünkü ya birbirlerini görüyor ya da direk yazışıyorlar. Plan bu şekilde yapılıyor: Bresson ın isteklerini yerine getirmek adına kadının Yahudi lambasını çalması gerekiyor. Tarih ise henüz belli değil. Kadın sağduyulu bir şekilde, bir ki­taptan kestiği harflerle bir mektup yazıyor, cumartesi günü için karar veriliyor ve ekliyor: Echo 237 de yanıt ver. Lüpen anlaşıldığını ve pazar sabahı parkta olacağını bildiriyor. Yani hırsızlık pazar günü yapılacak” dedi Sholmes.</span></p>
				<p class="paragraf"><span class="regular-metin">“Gerçekten kusursuz bir sebep sonuç ilişkisi kur­muşsunuz ve bağlantıların hepsi tamam” dedi Baron he­yecanla.</span></p>
				<p class="paragraf"><span class="regular-metin">“Hırsızlık olayı gerçekleşiyor” diye devam etti Sholmes. “Kadın pazar sabahı dışarı çıkar, Lüpen e ne yaptı­ğını anlatır ve Yahudi lambasını Bresson a götürür. Her şey Lüpen in öngördüğü gibi gerçekleşir. Kanun adam­ları açık bir pencere, yerde dört tane çukur, balkon tı­rabzanlarında sıyrıklar tarafından kandırıldı ve hemen bunu yapanın bir hırsız olduğu teorisi ortaya atılıp kabul edildi. Kadın güvendeydi.”</span></p>
				<p class="paragraf"><span class="regular-metin">“Evet, teorinin mantıklı olduğunu itiraf ediyorum” dedi Baron. “Ama ya ikinci hırsızlık?”</span></p>
				<p class="paragraf"><span class="regular-metin">“İkinci hırsızlık birincisi tarafından provoke edildi. Gazeteler Yahudi lambasının nasıl çalındığını anlatan ha­berler yaptılar, birisi suçu yeniden işleme ve geride ka­lanları da çalıp götürme fikrini düşündü. Bu sahte bir hırsızlık değildi, ama gerçek bir hırsızlıktı; gerçek bir hır­sız merdiveni ve araç gereciyle yapmıştı... “</span></p>
				<p class="paragraf"><span class="regular-metin">“Lüpen elbette... “</span></p>
				<p class="paragraf"><span class="regular-metin">“Hayır. Lüpen böylesi aptalca bir şekilde hareket etmez. Kendi adamlarını ıvır zıvır sebeplerle ateşe atmaz.”</span></p>
				<p class="paragraf"><span class="regular-metin">“O zaman kim peki?”</span></p>
				<p class="paragraf"><span class="regular-metin">“Bresson’dı elbette ve onun tehdit ettiği gizemli kadın. Buraya giren Bresson dı; takip ettiğim kişi Bresson’dı; zavallı Wilson’ı yaralayan da Bresson’dı” dedi Sholmes.</span></p>
				<p class="paragraf"><span class="regular-metin">“Bundan emin misiniz?”</span></p>
				<p class="paragraf"><span class="regular-metin">“Kesinlikle. Bresson intihar etmeden önce, suç or­taklarından biri bir mektup yazdı; mektup bu suç ortağı ve Lüpen arasındaki evinizden çalınan tüm eşyaların geri verilmesi konusunda yaptıkları görüşmeleri kanıtlı­yordu. Lüpen her şeyi istedi, Yahudi lambasını ve ikinci hırsızlıkta çalınan diğer şeyleri. Üstelik Bresson’ı sürekli izliyordu. Nehirden döndüğünde onu, bizim gibi Lüpen in adamlarından biri de izliyordu.”</span></p>
				<p class="paragraf"><span class="regular-metin">“Bresson nehirde ne yapıyordu?”</span></p>
				<p class="paragraf"><span class="regular-metin">“Araştırmamın ilerleyişi hakkında uyarılıyordu... “</span></p>
				<p class="paragraf"><span class="regular-metin">“Uyarılmak mı? Kim tarafından?”</span></p>
				<p class="paragraf"><span class="regular-metin">“Yahudi lambasının bulunmasının kendi macerası­nın bulunmasına neden olacağından korkan aynı kadın.</span></p>
				<p class="paragraf"/>
				<p class="paragraf"><span class="regular-metin">Gerekli uyarıları alan Bresson bunun üzerine, tüm eşya­ları bir paket haline getirdi ve ortalık yatıştıktan sonra geri gidip alma düşüncesiyle nehrin o kısmına attı. Ganimard ve benim onu takibimizden sonra eve geri dön­düğünde, günahları vicdanını rahatsız edip onun aklını yitirmesine ve kendini öldürmesine neden oldu şüphe­siz.”</span></p>
				<p class="paragraf"><span class="regular-metin">“Ama paketin içinde neler vardı?” diye sordu Baron. “Yahudi lambası ve size ait diğer şeyler.” “O halde sizde değiller?”</span></p>
				<p class="paragraf"><span class="regular-metin">“Lüpen’in kaybolmasından sonra hemen Bresson’ın paketi attığı noktaya gittim ve orada bir çarşafa sarılı size ait eşyaları buldum. Orada masanın üzerindeler.”</span></p>
				<p class="paragraf"><span class="regular-metin">Tek bir kelime etmeden Baron, ipi kesti, ıslak çarşafı yırtarak açtı, lambayı çıkarıp, ayağıyla bir vidayı çevirdi, iki eşit parçaya bölünen lambayı ikiye ayırdı ve içinde yakut ve zümrütlerle bezenmiş altın ejderhayı buldu.</span></p>
				<p class="paragraf"><span class="regular-metin">El sürülmemişti.</span></p>
				<p class="paragraf"/>
				<p class="yildiz"><span class="regular-metin">***</span></p>
				<p class="paragraf"/>
				<p class="paragraf"><span class="regular-metin">Bu sahnede son derece doğal ve gerçeklerin açığa çıktığı bir an vardı; o kadar korkunç derecede trajik bir şeydi ki Sholmes sanki söylediği her bir kelimeyle mürebbiyeye karşı ciddi, doğrudan ve inkâr edilemez suçlamalarda bulunuyordu.</span></p>
				<p class="paragraf"><span class="regular-metin">O süre boyunca, o acımasız suçlamaların art arda yö­neltildiği zaman süresince mürebbiyenin yüzünde ne bir kas hareket etti, ne de o berrak gözlerinin dinginliğini bir isyan ya da korku ifadesi lekeledi. Ne düşünüyordu acaba? Ve özellikle de Sholmes’un onun etrafına zekice ördüğü kanıtların zincirini kırmak adına konuşması ve kendini savunması gerektiği zaman ne söyleyecekti?</span></p>
				<p class="paragraf"><span class="regular-metin">O an gelmişti ama kız susuyordu.</span></p>
				<p class="paragraf"><span class="regular-metin">“Konuş! Konuş!” diye bağırdı Baron d’Imblevalle.</span></p>
				<p class="paragraf"><span class="regular-metin">Konuşmadı. Baron ısrar etti:</span></p>
				<p class="paragraf"><span class="regular-metin">“Tek bir kelime seni aklayacak. Tek bir inkâr ve ben sana inanacağım.”</span></p>
				<p class="paragraf"><span class="regular-metin">O kelime kızın ağzından çıkmadı.</span></p>
				<p class="paragraf"><span class="regular-metin">Baron heyecan içinde bir aşağı bir yukarı yürüyordu; Sholmes a dönerek,</span></p>
				<p class="paragraf"><span class="regular-metin">“Ama ya siz bayım, sizin bundan gerçekten emin mi­siniz?” diye konuştu.</span></p>
				<p class="paragraf"><span class="regular-metin">Sholmes, kendisine aniden soru sorulan ve hemen cevabı bulamayan bir adam gibi tereddüt etti. Sonra gü­lümsedi ve cevap verdi:</span></p>
				<p class="paragraf"><span class="regular-metin">“Evdeki konumu gereği suçlayabileceğim tek kişi, Yahudi lambasının içinde muhteşem bir mücevher oldu­ğunu bilen kişidir.”</span></p>
				<p class="paragraf"><span class="regular-metin">“İnanamıyorum” dedi Baron.</span></p>
				<p class="paragraf"><span class="regular-metin">“Sorun ona.”</span></p>
				<p class="paragraf"><span class="regular-metin">Baron, mürebbiyeye o kadar kör bir şekilde güven­mişti ki bunun gerçek olup olmadığını hâlâ kavramakta güçlük çekiyordu. Mürebbiyenin yanına geldi ve gözle­rine bakarak ona sordu:</span></p>
				<p class="paragraf"><span class="regular-metin">“Siz miydiniz matmazel? Mücevheri alan siz miydi­niz? Arsen Lüpen le haberleşen ve hırsızlığı yapan siz miydiniz?”</span></p>
				<p class="paragraf"><span class="regular-metin">“Bendim bayım” diye cevap verdi.</span></p>
				<p class="paragraf"><span class="regular-metin">Başını yere eğmedi. Yüzünde ne utanma ne de korku ifadesi vardı.</span></p>
				<p class="paragraf"><span class="regular-metin">“Mümkün olabilir mi?” diye mırıldandı Baron. “Buna inanamıyorum hâlâ... Siz bu dünyada şüphelene­bileceğim en son insansınız. Nasıl yaptınız?”</span></p>
				<p class="paragraf"><span class="regular-metin">“Bay Sholmes’un anlattığı gibi yaptım. Cumartesi akşamı küçük odaya geldim, lambayı aldım ve sabah onu götürdüm... o adama.”</span></p>
				<p class="paragraf"><span class="regular-metin">“Hayır” dedi baron, “yapmış gibi görünmeye çalış­tığın şey imkânsız.”</span></p>
				<p class="paragraf"><span class="regular-metin">“Neden imkânsız?”</span></p>
				<p class="paragraf"><span class="regular-metin">“Çünkü sabahleyin küçük odanın kapısı sürgülüydü.”</span></p>
				<p class="paragraf"><span class="regular-metin">Mürebbiyenin yüzü kızardı ve sanki onun düşünce­sine ihtiyacı varmış gibi Sholmes a baktı. Sholmes kızın utanması karşısında şaşırdı. Söyleyecek hiçbir şeyi yok muydu? Yoksa kızın lambanın çalınmasıyla ilgili yaptığı itiraflar bir yalanı maskelemek için miydi? Kız onları sahte bir itirafla başka bir yöne mi çekiyordu?</span></p>
				<p class="paragraf"><span class="regular-metin">Baron konuşmaya devam etti:</span></p>
				<p class="paragraf"><span class="regular-metin">“Kapı kilitliydi. Sabahleyin kapıyı bir gece önce nasıl bıraktıysam öyle buldum. Dediğin gibi kapıdan girdiy­sen içeriden biri sana açmış olmalı, yani ya küçük oda­dan ya da bizim yatak odamızdan. Bu iki odada hiç kimse yoktu... karım ve benden başka!”</span></p>
				<p class="paragraf"><span class="regular-metin">Sholmes başını eğdi ve duygularını gizlemek için el­leriyle yüzünü kapattı. Kafasında onu korkutan ve son derece rahatsız eden bir ışık yandı. Her şey ona şimdi daha net görünüyordu; sabah sisi kalktığında her şey nasıl net görünürse. Hem tedirgin olmuş hem de utan­mıştı, çünkü çıkarımları yanlış ve tüm teorisi hatalıydı. Alice Demun masumdu!</span></p>
				<p class="paragraf"><span class="regular-metin">Alice Demun masumdu. Utanmasının nedeni en baştan beridir kızı boş yere suçlaması yüzündendi. Artık gerçeği biliyordu; onu görüyordu. Birkaç saniye sonra başını kaldırdı ve elinden geldiği kadar doğal bir şekilde Barones d Imblevalle a baktı. Yüzü her zamankinden daha solgundu ve gizlemeye çalıştığı elleri korku ve he­yecandan tir tir titriyordu.</span></p>
				<p class="paragraf"><span class="regular-metin">“Bir dakika daha” diye düşündü Sholmes “ve ken­dini ele verecek.”</span></p>
				<p class="paragraf"><span class="regular-metin">Kendi hatası yüzünden şu an adam ve kadını tehdit eden bu tehlikeyi başka yöne çevirmek için dedektif iki­sinin arasında durdu. Ama Baron a baktığında ruhunun en derinliklerine kadar sarsıldı. Aynı korkunç düşünce Baron d Imblevalle ın da aklına gelmişti. Aynı düşünce kocanın beynini şu an işleyip duruyordu. O da anlamıştı, o da gerçeği görmüştü!</span></p>
				<p class="paragraf"><span class="regular-metin">Alice Demun çaresiz bir şekilde kendini yeniden or­taya attı:</span></p>
				<p class="paragraf"><span class="regular-metin">“Haklısınız bayım. Ben hata yaptım. Bu kapıdan gir­medim. Bahçeden ve girişten girdim... Bir merdiven yar­dımıyla!”</span></p>
				<p class="paragraf"><span class="regular-metin">Gerçek sadakatin umutsuz çabasıydı bu. Ama nafile bir çaba! Kelimeler yanlış tuşlara basıyordu. Sesi ikna edici değildi ve zavallı kız o berrak, korkusuz gözleri ve şimdiye kadar mükemmel bir şekilde iş gören masumi­yetini daha fazla gösteremiyordu. Başını yenilgi içinde yere indirdi.</span></p>
				<p class="paragraf"><span class="regular-metin">Sessizlik acı veriyordu. Bayan d Imblevalle kocası­nın bir sonraki hareketini bekliyordu ve endişe ve kor­kuya yenik düşmüştü. Baron mutluluğunun çöküşüne boyun eğmek istemiyormuş gibi bu korkunç şüpheyle mücadele ediyordu sanki. En sonunda karısına dönüp,</span></p>
				<p class="paragraf"><span class="regular-metin">“Konuş! Açıkla!” diye bağırdı.</span></p>
				<p class="paragraf"><span class="regular-metin">“Sana söyleyecek hiçbir şeyim yok” dedi alçak bir sesle ve yüzü keder ve ıstırap doluydu.</span></p>
				<p class="paragraf"><span class="regular-metin">“O halde... Mürebbiye ... “</span></p>
				<p class="paragraf"><span class="regular-metin">“Mürebbiye beni korudu... Sadakatle... Sevgiyle... ve kendisinin suçlanmasına izin verdi.” “Seni neden korudu? Kimden?” “O adamdan.”</span></p>
				<p class="paragraf"><span class="regular-metin">“Bresson’dan mı?” diye sordu Baron.</span></p>
				<p class="paragraf"><span class="regular-metin">“Evet; tehditleriyle beni korkutan oydu... Onunla bir arkadaşımın evinde tanıştım... ve onu dinleyecek kadar aptaldım. Oh! Özür dileyebileceğin hiçbir şey yok. Ona iki tane mektup yazdım... Birazdan göreceğin mektup­lar... Onları satın almak zorundaydım... Nasıldır biliyor­sun... Oh! Lütfen acı bana... O kadar çok acı çektim ki!”</span></p>
				<p class="paragraf"><span class="regular-metin">“Sen! Sen! Suzanne!”</span></p>
				<p class="paragraf"><span class="regular-metin">Baron sıkılı yumruklarını karısına vurmaya hazır, onu öldürmeye hazır bir şekilde havaya kaldırdı. Ama omuzları düştü ve mırıldandı:</span></p>
				<p class="paragraf"><span class="regular-metin">“Sen Suzanne... Sen! Bu mümkün mü?”</span></p>
				<p class="paragraf"><span class="regular-metin">Kısa cümlelerle yürek burkan hikâyesini, adamın kötü şöhretinden nasıl kendini kurtardığını, pişmanlı­ğını, korkusunu ve elbette Alice’in sadakatini anlattı; genç kızın sahibesinin üzüntüsünü paylaşmasını, onun yerine suçu üstlenmesi, Lüpen’e yazması ve onu Bresson dan kurtarmak için böylesi bir hırsızlığı icat etmesini tek tek anlattı.</span></p>
				<p class="paragraf"><span class="regular-metin">“Sen, Suzanne, sen” diye durmadan mırıldanıyordu Baron. “Bunu nasıl yaparsın?” deyip üzüntü ve utançla başını eğdi.</span></p>
				<p class="paragraf"/>
				<p class="yildiz"><span class="regular-metin">***</span></p>
				<p class="paragraf"/>
				<p class="paragraf"><span class="regular-metin">Aynı akşam Calais ve Dover arasında gidip gelen “City of London” adlı buharlı gemi dümdüz denizde yavaşça kayıyordu. Hava karanlıktı; rüzgâr zefirden daha hafifti. Yolcuların çoğunluğu odalarına çekilmişti; ama birkaç gözükara yolcu güvertede geziniyor ya da seyahat bat­taniyelerine sarılmış geniş sallanan koltuklarda uyuklu­yordu. Biri orada burada bir sigaranın ucundaki ateşi görebilir; meltemin yumuşak mırıltılarıyla karman çorman olmuş ve gecenin derin sessizliğiyle uyumlu bir şe­kilde bir duyulup bir kaybolan belli belirsiz sesler duyabilirdi.</span></p>
				<p class="paragraf"><span class="regular-metin">Güvertede bir aşağı bir yukarı yürüyen yolculardan biri banklardan birine uzanmış olan bir kadının önünde durdu, ona dikkatle baktı ve kadın biraz yana kaydı­ğında ona,</span></p>
				<p class="paragraf"><span class="regular-metin">“Uyuyorsunuz sandım Bayan Alice” dedi. “Hayır, Bay Sholmes, uyumuyorum. Sadece düşü­nüyordum.”</span></p>
				<p class="paragraf"><span class="regular-metin">Arsen Lüpen Herlock Sholmes a Karşı “Neyi? Ne olduğunu sorsam çok mu yakışıksız</span></p>
				<p class="paragraf"><span class="regular-metin">olur?”</span></p>
				<p class="paragraf"><span class="regular-metin">“Bayan d’Imblevalle’ı düşünüyordum. Çok mutsuz olmalı. Hayatı mahvoldu.”</span></p>
				<p class="paragraf"><span class="regular-metin">“Oh! Hayır, hayır, yo” dedi Sholmes. “Onunki çok önemli bir hata değildi. Bay d Imblevalle onu affedecek ve unutacaktır. Hatta biz oradan ayrılırken bile ona karşı davranışları yumuşamıştı çünkü.”</span></p>
				<p class="paragraf"><span class="regular-metin">“Belki... Ama uzun bir süre bunu unutmayacaktır... ve Barones de uzun süre acı çekmeye devam edecek.”</span></p>
				<p class="paragraf"><span class="regular-metin">“Barones i seviyor musunuz?”</span></p>
				<p class="paragraf"><span class="regular-metin">“Hem de çok. Korkudan titrediğimde bana gülüm­seme gücü veren ve sizin bakışlarınızdan saklanmak is­tediğimde bana o gücü veren ona duyduğum sevgiydi.”</span></p>
				<p class="paragraf"><span class="regular-metin">“Ve ondan ayrıldığınız için çok üzgünsünüz, öyle</span></p>
				<p class="paragraf"><span class="regular-metin">mi?”</span></p>
				<p class="paragraf"><span class="regular-metin">“Evet, çok üzgünüm. Ondan başka ne akrabam ne de arkadaşım var.”</span></p>
				<p class="paragraf"><span class="regular-metin">“Arkadaşlarınız var” dedi onun üzüntüsünden etki­lenen dedektif. “Size söz veriyorum. Akrabalarım ve biraz da nüfuzum vardır. İngiltere’ye geldiğiniz için hiç pişmanlık duymayacağınıza sizi temin ederim.”</span></p>
				<p class="paragraf"><span class="regular-metin">“Umarım böyle olur bayım, ama orada Bayan d’Imblevalle olmayacak.”</span></p>
				<p class="paragraf"><span class="regular-metin">Herlock Sholmes güvertedeki yürüyüşüne devam etti. Birkaç dakika sonra yolculuk arkadaşının yanına oturdu, piposunu doldurdu ve piposunu yakmak için boş yere dört kibriti harcadı. Başka kibriti kalmayınca ayağa kalktı ve yanında oturan beyefendinin yanına gidip, </span></p>
				<p class="paragraf"><span class="regular-metin">“Kibritiniz var mıydı acaba?” diye sordu.</span></p>
				<p class="paragraf"><span class="regular-metin">Beyefendi kibrit kutusunu çıkardı ve bir tane yaktı. Ateş adamın yüzünü aydınlattı. Sholmes adamı tanıdı: Arsen Lüpen di.</span></p>
				<p class="paragraf"><span class="regular-metin">İngiliz belli belirsiz bir şaşkınlık hareketi yapmamış olsaydı, Lüpen gemideki varlığının Sholmes tarafından bilindiğini zannedecekti. Kendini o kadar kolay kontrol etmiş ve o kadar doğal bir şekilde elini düşmanına uzat­mıştı ki asıl şaşırtıcı olan buydu.</span></p>
				<p class="paragraf"><span class="regular-metin">“Sağlığınız nasıl Bay Lüpen?”</span></p>
				<p class="paragraf"><span class="regular-metin">“Bravo!” diye bağırdı Lüpen bastıramadığı bir çığ­lıkla; dedektifin bu kadar soğukkanlı davranması karşı­sında hayran kalmıştı.</span></p>
				<p class="paragraf"><span class="regular-metin">“Bravo mu? Neden peki?”</span></p>
				<p class="paragraf"><span class="regular-metin">“Neden mi? Çünkü önünüzde bir hayalet gibi belirdim; oysa birkaç saat önce beni nehirde boğulurken gör­dünüz ve gururlu bir şekilde -ki İngilizlere has bir özellik bu- en ufak bir şaşkınlık belirtisi bile göstermediniz. Doğal bir şekilde beni selamladınız. Ah! Tekrar ediyo­rum: Bravo! Hayranlık verici!”</span></p>
				<p class="paragraf"><span class="regular-metin">“Bunda kayda değer bir şey yok ki. Tekneden düş­tüğünüzde sizin kendinizi suya bilerek attığınızı ve kur­şunun size değmediğini biliyordum zaten.”</span></p>
				<p class="paragraf"><span class="regular-metin">“Ve başıma ne geldiğini bilmeden çekip gidiyordunuz öyle mi?” diye sordu Lüpen.</span></p>
				<p class="paragraf"><span class="regular-metin">“Başınıza ne geldiği mi? Biliyordum ki. Nehrin her iki kıyısında en az beş yüz tane adam vardı ve ölümden kaçmış olsaydınız bile yakalanmanız kesindi.”</span></p>
				<p class="paragraf"><span class="regular-metin">“Ve şimdi buradayım.”</span></p>
				<p class="paragraf"><span class="regular-metin">“Bay Lüpen dünyada beni asla şaşırtmayacak iki kişi var: Biri benim, diğeri Arsen Lüpen.”</span></p>
				<p class="paragraf"><span class="regular-metin">Barış anlaşması sessizce imzalandı.</span></p>
				<p class="paragraf"><span class="regular-metin">Sholmes, Lüpen le girdiği yarışları kazanmamış ol­saydı; Lüpen onun yakalanması imkânsız tek düşmanı olarak kalmış olsaydı; çabalarında büyük bir üstünlük sergilememiş olsaydı, İngiliz, en azından olağandışı bir sezgi ve kararlılıkla, mavi elmas gibi Yahudi lambasını da ele geçirmeyi başarmış olacaktı. Bu sefer belki de işin bitişi kamuoyunun durduğu noktadan o kadar da par­lak görünmeyecekti. Çünkü Sholmes, Yahudi lambasının bulunmasıyla ilgili şartlar gereği sessiz kalmaya mecbur kalacaktı ve hırsızın ismini bilmediğini söyleyecekti. Ama adam adama, yani Arsen Lüpen Herlock Sholmes a karşı; hırsız dedektife karşı olduğunda ne kazanan vardı ne de kaybeden. Her biri kendince zaferler kazandı sa­dece.</span></p>
				<p class="paragraf"><span class="regular-metin">Ama şimdi ikisi de silahlarını indirmiş ve birbirle­rine saygı gösteren iki nazik düşman gibi sohbet edebi­lirlerdi.</span></p>
				<p class="paragraf"><span class="regular-metin">Sholmes un isteği üzerine Lüpen ilginç kaçış hikâ­yesini anlattı.</span></p>
				<p class="paragraf"><span class="regular-metin">“Eğer ona kaçış deme onuru verirsem” diye başladı. “Çok basitti. Arkadaşlarıma Yahudi lambasını almak için orada buluşma talimatı verdiğim için beni izliyorlardı. Ters dönmüş teknenin altında yarım saat kaldıktan sonra, Folenfant ve adamlarımı cesedimi nehrin kıyı­sında ararken teknenin üzerine tırmanmak için bir fırsat yakaladım. Motorlu tekneleriyle geçerken adamlarım beni hemen sudan çıkardı ve aralarında Ganimard ve Fo-lenfant’ın olduğu bir sürü şaşkın gözün önünde oradan uzaklaştık.”</span></p>
				<p class="paragraf"><span class="regular-metin">“Çok iyi” diye bağırdı Sholmes, “ve çok temiz bir oyun. Ve şimdi İngiltere’de işleriniz var, öyle mi?”</span></p>
				<p class="paragraf"><span class="regular-metin">“Evet, görülmesi gereken bazı hesaplar var... Unu­tuyordum... Bay d’Imblevalle ne durumda?”</span></p>
				<p class="paragraf"><span class="regular-metin">“Her şeyi biliyor” dedi Sholmes.</span></p>
				<p class="paragraf"><span class="regular-metin">“Ah! Sevgili Sholmes, size ne demiştim? Hata artık tamir edilemez. Tüm suçu benim üzerime atsaydınız daha iyi olmaz mıydı? Bir-iki gün içinde çalınan eşyaları Bresson dan alacak, onları Bay d Imblevalle a iade ede­cek ve o iki dürüst vatandaş huzur ve mutluluk içinde yaşayıp gidecekti. Bunun yerine... “</span></p>
				<p class="paragraf"><span class="regular-metin">“Bunun yerine” dedi Sholmes küçümseyerek, “kart­ları karıştırdım ve sizin tarafınızdan korunan ailenin köklerine ihtilaf tohumları ektim.”</span></p>
				<p class="paragraf"><span class="regular-metin">“Aman Tanrım! Elbette onları koruyordum. Hırsız­lık yapan biri her zaman aldatır ve yanlış şeyler mi yapar?”</span></p>
				<p class="paragraf"><span class="regular-metin">“Yani iyilik de yapıyorsunuz?”</span></p>
				<p class="paragraf"><span class="regular-metin">“Zamanım olduğunda. Üstelik bunu eğlenceli de bu­luyorum. Örneğin son maceramızı son derece eğlenceli buldum; ben iyilik yapma peşinde koşan iyi bir dâhiy­ken, siz sadece umutsuzluk ve gözyaşı saçan kötü bir dâ­hiyi oynadınız.”</span></p>
				<p class="paragraf"><span class="regular-metin">“Gözyaşları mı? Gözyaşları mı?” diye itiraz etti Sholmes.</span></p>
				<p class="paragraf"><span class="regular-metin">“Kesinlikle! d’Imblevalle ailesi yerle bir oldu ve Alice Demun da ağlayıp duruyor!”</span></p>
				<p class="paragraf"><span class="regular-metin">“Orada daha fazla kalamazdı. Ganimard bir gün onu bulacaktı ve onun aracılığıyla Bayan d Imblevalle a ulaşacaktı.”</span></p>
				<p class="paragraf"><span class="regular-metin">“Çok doğru bayım, ama bu kimin hatası?”</span></p>
				<p class="paragraf"><span class="regular-metin">İki adam geçip gitti yanlarından. Sholmes, Lüpen’e dostane bir ses tonuyla,</span></p>
				<p class="paragraf"><span class="regular-metin">“Şu adamları tanıyor musunuz?” diye sordu.</span></p>
				<p class="paragraf"><span class="regular-metin">“Sanırım biri vapurun kaptanı.”</span></p>
				<p class="paragraf"><span class="regular-metin">“Ya diğeri?”</span></p>
				<p class="paragraf"><span class="regular-metin">“Bilmiyorum.”</span></p>
				<p class="paragraf"><span class="regular-metin">“Austin Gilett; kendisi Londra’da oturur ve Paris’te Bay Dudouis’le aynı pozisyondadır.”</span></p>
				<p class="paragraf"><span class="regular-metin">“Ah! Ne şans ama! Beni tanıştırma nezaketi göstere­cek misiniz? Bay Dudouis benim en iyi dostlarımdan bi­ridir ve Austin Gilett e şunu söylemeyi çok... “</span></p>
				<p class="paragraf"><span class="regular-metin">İki adam yeniden yanlarından geçti.</span></p>
				<p class="paragraf"><span class="regular-metin">“Sözünüzü kesmek zorundayım Bay Lüpen” dedi Sholmes ayağa kalkıp Lüpen in bileklerini demir bir el gibi sımsıkı tutarken.</span></p>
				<p class="paragraf"><span class="regular-metin">“Neden beni bu kadar çok sıkıyorsunuz bayım? Sizi takip etmeye çoktan gönüllüyüm.”</span></p>
				<p class="paragraf"><span class="regular-metin">Aslında en ufak bir direniş bile göstermeden kendini bırakmıştı. İki adam görüş alanından kayboldular. Sholmes adımlarını hızlandırdı. Tırnakları Lüpen’in etine ba­tıyordu.</span></p>
				<p class="paragraf"><span class="regular-metin">“Hadi! Hadi!” diye bağırdı aceleci bir ses tonuyla.</span></p>
				<p class="paragraf"><span class="regular-metin">“Hadi! Daha hızlı olun!”</span></p>
				<p class="paragraf"><span class="regular-metin">Ama aniden durdu. Alice Demun onları takip edi­yordu.</span></p>
				<p class="paragraf"><span class="regular-metin">“Ne yapıyorsunuz matmazel? Gelmenize gerek yok. Gelmemelisiniz!”</span></p>
				<p class="paragraf"><span class="regular-metin">Cevap veren Lüpen’di:</span></p>
				<p class="paragraf"><span class="regular-metin">“Kızın kendi isteğiyle gelmediğini görüyorsunuz Bay Sholmes. Onun bileğini ben de sizin beni tuttuğu­nuz gibi sımsıkı tutuyorum.”</span></p>
				<p class="paragraf"><span class="regular-metin">“Neden?”</span></p>
				<p class="paragraf"><span class="regular-metin">“Çünkü onu da tanıtmak istiyorum. Yahudi lambası olayındaki görevi benimkinden daha önemli. Arsen Lüpen in suç ortağı olarak, Bresson ın suç ortağı olarak onun da kanun adamı Austin Gilett e derin bir ilgi duyan Barones d Imblevalle ile olan macerasını anlatmaya hakkı var. Ve onu tanıtarak o merhametli müdahaleni­zin bir sınırı olduğunu göreceksiniz sevgili Sholmes!”</span></p>
				<p class="paragraf"><span class="regular-metin">İngiliz tutsağının bileğini serbest bıraktı. Lüpen de kızı.</span></p>
				<p class="paragraf"><span class="regular-metin">Birkaç saniye sessizce ve hareket etmeden birbirle­rine baktılar. Sonra Sholmes peşinde Lüpen ve kızla banka geri döndü ve oturdu.</span></p>
				<p class="paragraf"><span class="regular-metin">Uzun bir sessizlikten sonra Lüpen konuşmaya baş­ladı:</span></p>
				<p class="paragraf"><span class="regular-metin">“Görüyorsunuz bayım, ne yaparsak yapalım asla aynı tarafta olamıyoruz. Siz çitin bu tarafındasınız, ben öteki. Selamlaşabilir, el sıkışabilir, bir dakika sohbet ede­biliriz ama çit her zaman orada kalacak. Siz dedektif Herlock Sholmes, bende hırsız Arsen Lüpen olarak kalaca­ğım. Ve Herlock Sholmes yapabilirse hırsızı takip edip yakalamak için az ya da çok kendiliğinden olan, az ya da çok adet edindiği üzere bir dedektif olarak her zaman sezgilerine uyacak. Ve Arsen Lüpen hırsızlık içgüdüle­rine uyarak, yapabilirse kendisini dedektifin onu yaka­lamaması için her zaman uğraşacak. </span><span class="regular-metin">Ve</span><span class="regular-metin"> bu sefer yapacak.</span></p>
				<p class="paragraf"><span class="regular-metin">Ha ha ha!”</span></p>
				<p class="paragraf"><span class="regular-metin">Yüksek sesle, kurnaz ve iğrenç bir şekilde kahkaha atmaya başladı.</span></p>
				<p class="paragraf"><span class="regular-metin">Sonra birden ciddileşerek Alice Demun a döndü.</span></p>
				<p class="paragraf"><span class="regular-metin">“Matmazel en son noktada bile size ihanet etmeye­ceğimden emin olabilirsiniz. Arsen Lüpen özellikle sev­diği ve hayran olduğu kişilere asla ihanet etmez. </span><span class="regular-metin">Ve</span><span class="regular-metin"> bunu söylemek için kendime izin veriyorum; sizi seviyorum ve size hayranım sevgili kadın, bu şekilde cesur bir duruş sergilediğiniz için!”</span></p>
				<p class="paragraf"><span class="regular-metin">Cebinden bir ziyaretçi kartı çıkardı, ikiye böldü ve bir yarısını kıza uzattı; sonra ona heyecandan titreyen bir sesle şunları söyledi:</span></p>
				<p class="paragraf"><span class="regular-metin">“Bay Sholmes un sizin için düşündüğü planları ba­şarısız olursa Leydi Strongborough a gidin; adresini çok kolayca bulursunuz ve bu kartın yarısını ona verin ve ona şunu deyin: Sadık dostunuz. Leydi Strongborough size gerçek bir kız kardeşin sadakatini gösterecektir.”</span></p>
				<p class="paragraf"><span class="regular-metin">“Teşekkür ederim” dedi kız. “Yarın kendisini gör­meye gideceğim.”</span></p>
				<p class="paragraf"><span class="regular-metin">“Ve şimdi Bay Sholmes” diye bağırdı Lüpen görevini yerine getirmiş bir adamın mutlu havası içinde, “Size iyi geceler diyorum. Daha varmamıza bir saat var, gidip biraz dinleneceğim.”</span></p>
				<p class="paragraf"><span class="regular-metin">Elleri başının altında banka uzandı.</span></p>
				<p class="paragraf"><span class="regular-metin">Kısa bir süre sonra İngiliz kıyılarının yüksek yarları yeni doğan güneşin altında parlamaya başladı. Yolcular odalarından çıktı ve yaklaşan kıyıyı görmek için güver­teyi doldurdu. Solmes, Austin Gilett’in yanında Scotland Yard’dan tanıdığı iki hafiye ile birlikte geçip gittiğini gördü.</span></p>
				<p class="paragraf"><span class="regular-metin">Lüpen bankta uyuyordu.</span></p>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"/>
				<p class="resim"><span class="regular-metin char-style-override-10">SON</span></p>
			</div>
		</div>
</body>
</html>