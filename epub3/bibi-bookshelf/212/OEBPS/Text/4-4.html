<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>4-4.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x4-4.html" xml:lang="en-GB">
			<div class="Basic-Text-Frame">
				<p class="split">V</p>
				<p class="paragraf"/>
				<p class="anabaslik" id="toc_marker-5">Bir Kaçırılma Olayı</p>
				<p class="paragraf"/>
				<p class="paragraf"/>
				<p class="paragraf"/>
				<p class="paragraf"><span class="regular-metin">Herlock Sholmes hiçbir şey demedi. Karşı çıkmak mı? Ya da diğer iki adamı suçlamak mı? Hiçbir faydası olmazdı. Elinde ne kanıt vardı ne de aramak için zamanı; bu yüz­den hiç kimse ona inanmazdı. Üstelik öfkeden köpürüyordu, ama zafer kazanmış Ganimard ın önünde duygu­larını belli etmemesi gerekiyordu. Bu yüzden toplumun koruyucuları, Leroux kardeşlerin önünde saygıyla eğildi ve oradan ayrıldı.</span></p>
				<p class="paragraf"><span class="regular-metin">Girişte bir kilerin kapısına benzeyen alçak bir kapıya doğru döndü ve küçük kırmızı bir taş aldı; lâldi. Cad­deye çıkınca eve döndü ve kapının üzerinde yazılı olan notu okudu: “Destange, mimar, 1877.”</span></p>
				<p class="paragraf"><span class="regular-metin">Hemen bitişikteki 42 numaralı evde de aynı levha asılıydı.</span></p>
				<p class="paragraf"><span class="regular-metin">“Çift geçitli 40 ve 42 numaralı evlerin arasında her zaman gizli bir bağlantı oluyor. Neden daha önce düşü­nemedim ki? İki polisin yanında kalsaymışım keşke.” Köşedeki polislerin yanına gitti ve onlara, “Ben yokken 42 numaralı evden iki kişi çıktı, değil mi?” diye sordu.</span></p>
				<p class="paragraf"><span class="regular-metin">“Evet, bir adam ve kadın.”</span></p>
				<p class="paragraf"><span class="regular-metin">Ganimard yanına geldi. Sholmes kolunu tuttu ve caddeden aşağı yürümeye başladılar.</span></p>
				<p class="paragraf"><span class="regular-metin">“Bay Ganimard sizi epey güldürdüm ve sebep ol­duğum bu rahatsızlık yüzünden beni bağışlamayacağı­nızdan eminim” dedi Sholmes.</span></p>
				<p class="paragraf"><span class="regular-metin">“Ah! Bir zararı yok; iyi bir şakaydı ama.”</span></p>
				<p class="paragraf"><span class="regular-metin">“Kabul ediyorum; ama iyi şakalar kısa sürer ve bu daha fazla süremez.”</span></p>
				<p class="paragraf"><span class="regular-metin">“Ben de öyle umuyorum.”</span></p>
				<p class="paragraf"><span class="regular-metin">“Bu yedinci gün ve geriye üç günüm kaldı. Sonra Londra ya dönmek zorundayım.” “Gerçekten mi?”</span></p>
				<p class="paragraf"><span class="regular-metin">“Sizi salı ya da çarşamba günü her an çağırabilirim; bu yüzden hazır olmanızı rica edeceğim.” “Bu gece olan gibi mi?” “Evet, bayım aynı şekilde.” “Hangi sebeple olacak peki?”</span></p>
				<p class="paragraf"><span class="regular-metin">“Arsen Lüpen i yakalamam sebebiyle” diye cevap verdi Sholmes.</span></p>
				<p class="paragraf"><span class="regular-metin">“Böyle mi düşünüyorsunuz?”</span></p>
				<p class="paragraf"><span class="regular-metin">“Kesinlikle bayım. Şerefim üzerine yemin ederimki... “</span></p>
				<p class="paragraf"><span class="regular-metin">Sholmes, Ganimard a veda etti ve birkaç saat uyu­mak için en yakındaki otele gitti. Tazelenmiş ve kendine güveni yeniden gelmiş bir şekilde yeniden de Chalgrin Sokağı’na gitti, kapıcının eline birkaç frank sıkıştırdı, Leroux kardeşlerin gittiğinden emin olduktan sonra evin Monsenyör Harmingeat’e ait olduğunu öğrendi ve eline bir mum aldı. Lâl taşını bulmuş olduğu alçak kapıyı açıp kilerin merdivenlerinden aşağı indi ve orada da aynı bu şekilde bir kiler buldu.</span></p>
				<p class="paragraf"><span class="regular-metin">“Yanılmamışım” diye düşündü, “işte bu da aradaki bağlantı. Bakalım yeni kiracılar için tutulan alt kattaki kapıyı maymuncuğumla açabilecek miyim? Evet, açtım. Şimdi o şarap kasalarına bir bakayım... ah, bazı yerlerin tozları alınmış... ve yerde bazı ayak izleri var... “</span></p>
				<p class="paragraf"><span class="regular-metin">Hafif bir ses dikkatini çekti. Hemen kapıyı kapattı, mumu söndürdü ve şarap kasalarının arkasına saklandı. Birkaç saniye sonra duvarın bir kısmının ekseni etrafında döndüğünü gördü, kileri bir fenerin ışığı aydınlattı, bir el göründü ve sonra da bir adam içeri girdi.</span></p>
				<p class="paragraf"><span class="regular-metin">Bir şey arıyormuş gibi eğilmişti adam. Parmaklarıyla toza dokundu ve sol eliyle taşıdığı bir şeyi defalarca kez karton kutuya attı. Daha sonra kendi izleriyle birlikte Lüpen ve Sarışın Leydi ye ait olan el ve ayak izlerini de sildi. Tam geldiği gibi yeniden kilerden çıkmak üzerey­ken keskin bir çığlık duydu ve yere düştü. Sholmes üs­tüne atlamıştı. Hemen adamı yere yatırdı, bağladı ve ellerine kelepçe taktı ki bu da yaklaşık bir dakika kadar sürdü. İngiliz dedektif adamın üzerine eğildi ve ona,</span></p>
				<p class="paragraf"><span class="regular-metin">“Söyleyecek bir şeyin var mı? Bildiklerini anlat bana!” diye bağırdı.</span></p>
				<p class="paragraf"><span class="regular-metin">Adam cevap olarak ona öyle ironik bir şekilde güldü ki Sholmes onu sorgulamanın boş yere olacağını anladı. Bu yüzden adamın ceplerini karıştırmaya başladı, ama bulduğu tek şey bir deste anahtar, bir mendil ve Sholmes un daha önce bulduğu bir karton kutu dolusu lâl ta­şıydı.</span></p>
				<p class="paragraf"><span class="regular-metin">Peki ne yapacaktı bu adamla? Arkadaşları gelene kadar bekleyip sonra da polise mi teslim edecekti? Bunun ona ne faydası olacaktı? Bu Lüpen üzerinde ona ne gibi bir avantaj sağlayacaktı?</span></p>
				<p class="paragraf"><span class="regular-metin">Tereddüt ediyordu, ama kutuyu şöyle bir inceledik­ten sonra sorunun cevabını bulmuştu. Kutunun üzerinde şu isim ve adres vardı: “Leonard, Kuyumcu, de la Paix Sokağı.”</span></p>
				<p class="paragraf"><span class="regular-metin">Adamı orada kendi kaderine bırakmaya karar verdi. Kileri kilitledi ve evden ayrıldı. Bir postane bürosundan Bay Destange a o gün işe gelemeyeceğini bildiren bir telgraf gönderdi. Sonra kuyumcuyu görmeye gitti ve ona lâl taşlarını uzatırken,</span></p>
				<p class="paragraf"><span class="regular-metin">“Beni madam gönderdi. Bunların yeniden yapılma­sını istiyor” dedi.</span></p>
				<p class="paragraf"><span class="regular-metin">Sholmes doğru kelimeleri kullanmıştı. Kuyumcu ona yanıt verdi:</span></p>
				<p class="paragraf"><span class="regular-metin">“Elbette. Madam beni aradı, bugün buraya gelece­ğini söyledi.”</span></p>
				<p class="paragraf"><span class="regular-metin">Sholmes kadını beklemek üzere kaldırıma yerleşti, ama akşam saat beş olduğunda peçeyle tamamen yü­zünü kapatmış bir kadının dükkâna geldiğini fark etti. Pencereden kadının lâl taşlarından yapılma antik bir mü­cevhere baktığını gördü.</span></p>
				<p class="paragraf"><span class="regular-metin">Sonra hemen dükkândan çıktı ve hızlı adımlarla İn­giliz in daha önce bilmediği sokakları geçerek yürümeye başladı. Hava neredeyse kararmıştı, bu yüzden kadının hemen arkasında yürüyordu. Kadın beş katlı, her bir ka­tında çift daire olan ve tüm dairelerin dolu olduğu bir bi­nanın önünde durdu. Sonra ikinci katta durdu ve içeri girdi. İki dakika sonra İngiliz, kilerde yakaladığı adam­dan aldığı anahtar destesini çıkarıp denemeye başladı. Dördüncü anahtar uymuştu.</span></p>
				<p class="paragraf"><span class="regular-metin">Karanlıkta evin içinde dikilirken sanki hiç kimse oturmuyormuş gibi bomboştu odalar ve kapıların çoğu açık olduğu için tüm daireleri görebiliyordu. Koridorun sonunda bir ışık gördü ve parmaklarının ucunda yakla­şıp cam kapıdan baktığında kadının şapkasını ve elbise­sini çıkarmış olduğunu gördü; kadın şu an kadife bir sabahlık giyiyordu. Üzerinden çıkardığı kıyafetleri bir sandalyenin üzerinde duruyordu ve şömine rafının üze­rinde de bir lamba vardı.</span></p>
				<p class="paragraf"><span class="regular-metin">Sonra kadının şömineye yaklaştığını ve bir elektrik düğmesi görünümündeki düğmeye bastığını gördü. Şö­minenin sağ paneli hemen hareket etti ve yavaşça yana kaydı; açılan yer bir insanın rahatça geçebileceği geniş­likteydi. Kadın eline lambayı alıp açılan yerden içeri girip kayboldu.</span></p>
				<p class="paragraf"><span class="regular-metin">Çok basit bir işlemdi. Sholmes kadının yaptıklarını aynen uyguladı. Tamamen karanlıktı ama birden yüzüne sürten bazı yumuşak maddeler olduğunu hissetti. Bir kibrit yaktı ve askılara asılmış bir sürü pelerin ve elbise­lerin olduğu küçük bir odada olduğunu anladı. Bir perde ile kapatılmış kapıya ulaşana kadar devam etti. Perdenin arkasından içeri baktığında Sarışın Leydi’nin orada, göz­lerinin hemen önünde ve parmaklarının ucunda oldu­ğunu gördü.</span></p>
				<p class="paragraf"><span class="regular-metin">Lambayı söndürdü ve elektrik düğmesini çevirdi. İşte ilk o zaman Herlock Sholmes kadının yüzünü doğru dürüst görebildi. Şaşakalmıştı. Yakalamak için o kadar zahmet çektiği ve o kadar hile ve oyun düzenlediği kadın Clotilde Destange’dan başkası değildi.</span></p>
				<p class="paragraf"/>
				<p class="yildiz"><span class="regular-metin">***</span></p>
				<p class="paragraf"><span class="regular-metin">Baron d’Hautrec’in katili ve mavi elması çalan hırsız Clo­tilde Destange! Arsen Lüpen’in gizemli arkadaşı! Sarışın Leydi!</span></p>
				<p class="paragraf"><span class="regular-metin">“Tam bir koca aptalmışım” diye düşündü Sholmes o anda. “Çünkü Lüpen’in arkadaşı sarışın, ama Clotilde esmer; ikisinin aynı kişi olacağını hiç düşünemezdim bile. Ama Sarışın Leydi, Baron un öldürülmesinden ve elmasın çalınmasından sonra nasıl sarışın kalabilmişti?”</span></p>
				<p class="paragraf"><span class="regular-metin">Sholmes evin bir bölümü görebiliyordu: Çok şık ve zevkli bir şekilde döşenmiş ve güzel duvar halıları ve süslerle bezenmiş bir kadına ait yatak odasıydı burası. İpek döşemeli maun bir divan, Sholmes un durduğu ka­pının tam karşısına konulmuştu. Clotilde divana otur­muştu, yüzü ellerinin arasında hareketsizdi. O anda onun ağladığının farkına vardı. Koca koca gözyaşları sol­gun yanaklarından süzülüyor ve damla damla kadife kı­yafetinin üzerine düşüyordu. Gözyaşları sanki sonsuz pınarlardan geliyormuş gibi durmadan ve hızlı hızlı akı­yordu gözlerinden.</span></p>
				<p class="paragraf"><span class="regular-metin">Odanın kapısı sessizce açıldı ve Arsen Lüpen içeri girdi. Uzun bir süre varlığını hissettirmeden kadını sey­retti; sonra kadına yaklaştı, ayaklarının dibine diz çöktü, kadının başını göğsüne bastırdı ve kollarıyla onu sardı. Hareketlerinde kadına duyduğu sınırsız bir sevgi ve sempati vardı. Bir süre hiç konuşmadılar ve kadının göz­yaşları daha da azalmıştı sanki.</span></p>
				<p class="paragraf"><span class="regular-metin">“Seni mutsuz ettiğim için çok endişeliyim” diye mı­rıldandı adam.</span></p>
				<p class="paragraf"><span class="regular-metin">“Mutluyum.”</span></p>
				<p class="paragraf"><span class="regular-metin">“Hayır, ağlıyorsun... Gözyaşların kalbimi kırıyor</span></p>
				<p class="paragraf"><span class="regular-metin">Clotilde.”</span></p>
				<p class="paragraf"><span class="regular-metin">İlgili ve şefkat dolu ses tonu kadını yatıştırdı ve onu umut ve mutluluk arzusuyla can kulağıyla dinlemeye başladı. Yüz ifadesi bir gülümsemeyle yumuşadı, ancak üzgün bir gülümsemeydi bu. Adam yumuşak bir ses to­nuyla yalvarır gibi konuşmaya devam etti:</span></p>
				<p class="paragraf"><span class="regular-metin">“Mutsuz olmamalısın Clotilde; bunun için bir sebe­bin yok.”</span></p>
				<p class="paragraf"><span class="regular-metin">Kadın ona narin güzel ellerini gösterdi ve hüzünlü bir şekilde konuştu:</span></p>
				<p class="paragraf"><span class="regular-metin">“Var Maxime; bu elleri gördüğüm sürece üzülece­ğim.”</span></p>
				<p class="paragraf"><span class="regular-metin">“Neden?”</span></p>
				<p class="paragraf"><span class="regular-metin">“Çünkü onlara kan bulaştı.”</span></p>
				<p class="paragraf"><span class="regular-metin">“Sus! Bunu düşünme sakın!” diye bağırdı Lüpen. “Ölen öldü, geçti gitti. Onu yeniden hortlatmanın anlamı yok.”</span></p>
				<p class="paragraf"><span class="regular-metin">Ve adam kadının narin, uzun ellerini öptü; ellerini öperken sanki her bir öpüş o korkunç anıyı silip götürü­yormuş gibi kadının yüzündeki gülümseme giderek ar­tıyordu.</span></p>
				<p class="paragraf"><span class="regular-metin">“Beni sevmelisin Maxime; çünkü hiçbir kadın seni benim sevdiğim gibi sevemez. Senin için pek çok şey yaptım, senin emrin ya da ricanla değil, daha çok senin gizli arzularına hizmet etmek için yaptım bunları. İra­dem ve bilincim isyan etmesine rağmen yaptım bunları ama karşı koyamadığım bilinmeyen bir güç vardı. Ne yaptıysam gönülsüz, mekanik bir şekilde yaptım çünkü sana yardım ediyordum, çünkü sen istiyordun... ve yarın da yapmaya hazırım... her zaman... “</span></p>
				<p class="paragraf"><span class="regular-metin">“Ah, Clotilde” dedi adam acı bir sesle. “Seni neden kendi macera dolu hayatımın içine sürükledim ki? Beş yıl önce aşık olduğun Maxime Bermond olarak kalma­lıydım ve olduğum diğer adamı... onu tanımana izin ver­memeliydim.”</span></p>
				<p class="paragraf"><span class="regular-metin">Alçak bir sesle cevap verdi kadın:</span></p>
				<p class="paragraf"><span class="regular-metin">“Diğer adamı da seviyorum ve bundan pişman de­ğilim.”</span></p>
				<p class="paragraf"><span class="regular-metin">“Evet, pişmansın. Eski özgür ve mutlu hayatın yü­zünden.”</span></p>
				<p class="paragraf"><span class="regular-metin">“Sen buradayken hiç pişmanlık duymuyorum” dedi kadın tutkulu bir sesle. “Seni görünce tüm yanlışlar ve suçlar kayboluyor. Sen olmayınca üzülüyorum, ağlıyo­rum ve yaptığım şeyden dolayı dehşete düşüyorum; ama sen gelince hepsini unutuyorum. Ve şimdi yine mutlu­yum... Ama beni sevmelisin!”</span></p>
				<p class="paragraf"><span class="regular-metin">“Seni, sen zorladığın için sevmiyorum Clotilde, çünkü sadece... seni sevdiğim için seviyorum.” “Bundan emin misin?”</span></p>
				<p class="paragraf"><span class="regular-metin">“Senin sevginden ne kadar eminsem o kadar. Sadece benim hayatım hareketli ve heyecan dolu ve şu an ol­duğu gibi senin yanında bu kadar zaman geçiremem.”</span></p>
				<p class="paragraf"><span class="regular-metin">“Ne oldu? Yeni bir tehlike mi? Anlat bana!”</span></p>
				<p class="paragraf"><span class="regular-metin">“Ah, önemli bir şey değil! Sadece... “ “Sadece ne?” diye sordu kadın. “Hemen ensemizde.” “Kim? Herlock Sholmes mu?”</span></p>
				<p class="paragraf"><span class="regular-metin">“Evet. Ganimard ı Macar restoranındaki olaya çağı­ran oydu. İki polisi de Chalgrin Sokağı ndaki evi gözet­lemeleri için direktif veren oydu. Kanıtlayabilirim. Ganimard bu sabah evi araştırdı ve yanında Sholmes da vardı. Üstelik...”</span></p>
				<p class="paragraf"><span class="regular-metin">“Üstelik ne?”</span></p>
				<p class="paragraf"><span class="regular-metin">“Adamlarımızdan biri kayıp.”</span></p>
				<p class="paragraf"><span class="regular-metin">“Kim?”</span></p>
				<p class="paragraf"><span class="regular-metin">“Jeanniot.”</span></p>
				<p class="paragraf"><span class="regular-metin">“Kapıcı mı?” “Evet.”</span></p>
				<p class="paragraf"><span class="regular-metin">“Ama ben bu sabah onu de Chalgrin Sokağı ndaki eve broşumdan dökülmüş olan lâl taşlarını toplaması için gönderdim.”</span></p>
				<p class="paragraf"><span class="regular-metin">“Hiç şüphesiz Sholmes onu yakalamış olmalı.”</span></p>
				<p class="paragraf"><span class="regular-metin">“Olamaz; çünkü taşlar bu sabah de la Paix deki ku­yumcuya götürülmüş.”</span></p>
				<p class="paragraf"><span class="regular-metin">“O halde başına ne geldi bu adamın?”</span></p>
				<p class="paragraf"><span class="regular-metin">“Ah, Maxime! Korkuyorum.”</span></p>
				<p class="paragraf"><span class="regular-metin">“Korkacak bir şey yok, ama durumun ciddi oldu­ğunu itiraf etmeliyim. Ne biliyor acaba? Nerede saklanı­yor? Yalnızlığı onun en güçlü kartı. Ona ulaşamıyorum.”</span></p>
				<p class="paragraf"><span class="regular-metin">“Ne yapacaksın?”</span></p>
				<p class="paragraf"><span class="regular-metin">“En uç seviyede ihtiyatlı hareket edeceğim Clotilde! Bir süre önce daha güvenli bir yere geçmeye karar ver­miştim ve Sholmes’un son olaylardaki tutumu beni bunu yapmaya daha çok teşvik etti. Ensende bir adam varsa kendini en kötüsüne hazırlamalısın. Ben de hazırlıkla­rımı yapıyorum. Yarından sonra, çarşamba günü taşını­yorum. Öğlene bitmiş olur. Saat ikide en son kaldığım yerden ayrılacağım ve orada kaldığımıza dair tüm izleri sileceğim. Sonra da... “</span></p>
				<p class="paragraf"><span class="regular-metin">“Evet?”</span></p>
				<p class="paragraf"><span class="regular-metin">“Sonra da birbirimizi görmeyeceğiz, seni hiç kimse görmemeli, Clotilde. Sakın dışarı çıkma. Kendim için değil, senin için korkuyorum.”</span></p>
				<p class="paragraf"><span class="regular-metin">“O İngiliz bana yaklaşamaz.”</span></p>
				<p class="paragraf"><span class="regular-metin">“Bundan emin değilim. Tehlikeli bir adam o. Dün Bay Destange’ın eski evrak ve belgeleri koyduğu dolaba bakmak için geldim. Tehlike oradaydı. Tehlike her yerde. Bizi izlediğini ve ağını etrafımızda giderek daha da sıkı ördüğünü hissettim. Beni asla yanıltmayan sezgilerim böyle olduğunu söylüyor.”</span></p>
				<p class="paragraf"><span class="regular-metin">“O halde Maxime git ve benim gözyaşlarımı daha fazla düşünme. Cesur olacağım ve tehlike geçene kadar seni bekleyeceğim. Hoşçakal Maxime.”</span></p>
				<p class="paragraf"><span class="regular-metin">Aşk dolu bir kucaklaşmayla bir süre birbirlerine sa­rıldılar. Adamı nazikçe itense kadın olmuştu. Sholmes onların seslerini bulunduğu yerden duyuyordu.</span></p>
				<p class="paragraf"><span class="regular-metin">Durumun gerekliliğinin verdiği cesaret ve araştır­masını hızlı bir şekilde sonuçlandırmanın sağladığı dür­tüyle Sholmes, şu an içinde bulunduğu evi araştırması gerektiğine karar verdi. Clotilde nin yatak odasından bir koridora geçti ve koridorun sonunda aşağı kata inen bir merdiven vardı. Tam merdivenlerden inerken rotasını değiştirmesine neden olan sesler duydu. Dairesel bir şekli olan koridoru takip etti ve sonra başka bir merdiven daha buldu. Merdivenlerden indi ve aşağıda da benzer görünümde olan bir yere çıktı. Yarım açık duran bir ka­pıdan geçti ve daire şeklinde bir odaya girdi. Burası Bay Destange ın kütüphanesiydi.</span></p>
				<p class="paragraf"><span class="regular-metin">“Ah, harika!” diye bağırdı. “Şimdi her şeyi anlıyo­rum. Bayan Clotilde’in, yani Sarışın Leydi’nin yatak oda­sının bitişik evle bağlantısı var ve o ev, ismi doğru hatırlıyorsam Place Malesherbes’in önünde değil, ama bitişikteki cadde olan Montchanin in üst kısmındaydı. Ve şimdi Clotilde’in âşığıyla nasıl buluştuğunu ve hep evdeymiş izlenimini nasıl yarattığını anlıyorum; ve Arsen Lüpen in dün gece nasıl gizemli bir şekilde eve girdiğini şimdi anlıyorum. Ah! Kütüphane ve bitişik oda arasında mutlaka başka bir bağlantı olmalı. Pek çok ka­ranlık geçidi olan bir ev daha! Lucien Destange bir mimar elbette... Dolapların içini araştırmak için bu avan­tajı kullanmalıyım ve bu şekilde Bay Destange tarafın­dan yapılmış diğer evlerdeki gizli geçitlerin yerlerini öğrenmiş olurum.”</span></p>
				<p class="paragraf"><span class="regular-metin">Sholmes odaya girdi ve akşam geç saatlere kadar kendini perdenin ardına saklayarak bekledi. En sonunda bir uşak geldi ve ışıkları kapattı. Bir saat sonra İngiliz, fe­nerinin yardımıyla dolaba doğru ilerledi. Dolabı açtı­ğında içinde mimarın planlarını, eski belgelerini, şartnamelerini ve hesap defterlerini buldu. Bir de tarihe göre kayıt tutulmuş bir envanter defteri vardı ve Sholmes, son dönemlerin tarihlerine bakarak “Harmingeat” ismini buldu. Onunla ilgili kayıtlar 63. sayfada yer alı­yordu. O sayfaya gelip okumaya başladı:</span></p>
				<p class="paragraf"><span class="regular-metin">“Harmingeat, de Chalgrin Sokağı, 40 numara.” Son­rasında ise yapılan işlerin ve eve yerleştirilen bir fırının detayları verilmişti. Defterin kenarına ise birisi şu notu yazmıştı: “M.B.’nin hesaplarına bak.”</span></p>
				<p class="paragraf"><span class="regular-metin">“Ah! Ben de öyle düşünmüştüm!” dedi Sholmes, “Benim istediğim hesap da buydu zaten. Buradan Arsen Lüpen in asıl evinin nerede olduğunu öğrenebilirim.”</span></p>
				<p class="paragraf"><span class="regular-metin">O önemli hesabı bulmadan önce sabah olmuştu. On altı sayfadan oluşuyordu ve her bir sayfa kopya edilmişti ve Bay Harmingeat için yapılan işler yazılmıştı üzerine. Başka bir sayfada ise Clapeyron Sokağı 25 numaralı evin sahibi olan Bay Vatinel için yapılmış işler yazılıydı. Bir başka sayfada ise Henri-Martin Bulvarı 34 numaralı evin sahibi olan Baron d Hautrec in evi için yapılmış işler vardı. Bir başka sayfada Şato de Crozon yer alıyordu ve diğer sayfalarda da Paris teki birçok evle ilgili bilgi vardı.</span></p>
				<p class="paragraf"><span class="regular-metin">Sholmes o on bir isim ve adresin listesini yaptı; sonra defteri yerine koydu, bir pencere açtı, bomboş caddeye atladı ve pencereyi ardından kapattı.</span></p>
				<p class="paragraf"><span class="regular-metin">Oteldeki odasına varınca alışkanlık haline getirdiği bir hareketle, ağırbaşlı bir şekilde piposunu yaktı ve duman bulutlarının arasında M.B. nin hesabından ya da Maxime Bermond’un, nam-ı diğer Arsen Lüpen’in hesa­bından nasıl çıkarımlar yapacağını düşünmeye başladı.</span></p>
				<p class="paragraf"><span class="regular-metin">Saat sekizde Ganimard’a şu mesajı gönderdi:</span></p>
				<p class="paragraf"><span class="regular-metin">“Bu öğlen Pergolese Sokağı na gitmeyi umuyorum ve size tutuklanması çok büyük önem taşıyan birinin is­mini vereceğim. Her hâlükârda bu akşam ve yarın öğ­lene kadar evde ol ve yanında en az otuz polis olsun.”</span></p>
				<p class="paragraf"><span class="regular-metin">Bulvarın sonunda duran bir otomobil çevirdi ve şo­förün özellikle iyi huylu ama donuk zekâlı olmasına dik­kat etti. Şoföre Place Malesherbes e sürmesini söyledi ve Bay Destange ın evine gelmeden otuz metre kadar önce arabayı durdurdu.</span></p>
				<p class="paragraf"><span class="regular-metin">“Kontağı kapat evladım!” dedi şoföre, “Paltonun ya­kasını kaldır, çünkü rüzgâr çok sert ve sabırla bekle. Bir buçuk saat sonra motorunu çalıştır. Döndüğümde Pergolese Sokağı na gideceğiz.”</span></p>
				<p class="paragraf"><span class="regular-metin">Kapıya giden merdivenleri çıkarken aklına bir şüphe düştü. Arsen Lüpen taşınma hazırlıkları yaparken, onun tüm zamanını Sarışın Leydi’ye harcaması doğru muydu? Listedeki on bir evin içinde yer alan evlerden hangisinin Lüpen e ait olduğunu bulması daha doğru olmaz mıydı?</span></p>
				<p class="paragraf"><span class="regular-metin">“Ah!” diye bağırdı. “Sarışın Leydi mahkûmum olursa, durumun hâkimi ben olurum o zaman.”</span></p>
				<p class="paragraf"><span class="regular-metin">Ve zili çaldı.</span></p>
				<p class="paragraf"/>
				<p class="yildiz"><span class="regular-metin">***</span></p>
				<p class="paragraf"><span class="regular-metin">Bay Destange yine kütüphanedeydi. Babasıyla birlikte çalışmaya başlayalı birkaç dakika olmuştu ki Clotilde içeri girdi, babasına ‘günaydın’ dedi, bitişik odaya geçti ve yazmaya başladı. Sholmes bulunduğu yerden onun masada yazı yazdığını görebiliyordu ve zaman zaman derin bir meditasyon yapıyordu. Bir süre sonra bir kitap aldı ve Bay Destange a,</span></p>
				<p class="paragraf"><span class="regular-metin">“Bayan Destange ın bulduğum zaman ona götür­memi istediği kitabı buldum” dedi.</span></p>
				<p class="paragraf"><span class="regular-metin">Küçük odaya gitti ve babasının onu göremeyeceği bir şekilde Clotilde in önüne dikildi.</span></p>
				<p class="paragraf"><span class="regular-metin">“Ben Bay Stickmann, babanızın yeni sekreteriyim” dedi.</span></p>
				<p class="paragraf"><span class="regular-metin">“Öyle mi?” dedi Clotilde hiç kıpırdamadan. “Babam sekreterini değiştirmiş. Bilmiyordum.”</span></p>
				<p class="paragraf"><span class="regular-metin">“Evet, matmazel ve ben sizinle konuşmak istiyo­rum.”</span></p>
				<p class="paragraf"><span class="regular-metin">“Lütfen bir sandalye çekin bayım; birazdan bitiriyo­rum.”</span></p>
				<p class="paragraf"><span class="regular-metin">Mektubuna birkaç satır daha ekledi, zarfa koydu, zarfı mühürledi, yazı malzemelerini kaldırdı, telefon açtı, terzisini aradı, ona daha önce istemiş olduğu seyahat el­bisesini bir an önce bitirmesini söyledi ve sonra Sholmes a döndü.</span></p>
				<p class="paragraf"><span class="regular-metin">“Hizmetinizdeyim bayım” dedi, “ama önce babamla konuşmak istemez miydiniz? Belki bu daha iyi olurdu.”</span></p>
				<p class="paragraf"><span class="regular-metin">“Hayır, matmazel ve size yalvarıyorum; lütfen sesi­nizi yükseltmeyin. Bay Destange ın bizi duymaması daha iyi olur.”</span></p>
				<p class="paragraf"><span class="regular-metin">“Kim için daha iyi olur?”</span></p>
				<p class="paragraf"><span class="regular-metin">“Sizin iyiliğiniz için matmazel.”</span></p>
				<p class="paragraf"><span class="regular-metin">“Babamın duyamayacağı bir konuşmayı sizinle yap­mamayı tercih ederim.”</span></p>
				<p class="paragraf"><span class="regular-metin">“Ama tercih etmelisiniz. Bu çok önemli.”</span></p>
				<p class="paragraf"><span class="regular-metin">İkisi birden ayağa kalktı, gözleri birbirine dikili. Clotilde,</span></p>
				<p class="paragraf"><span class="regular-metin">“Konuşun, bayım” dedi.</span></p>
				<p class="paragraf"><span class="regular-metin">Hâlâ ayakta dururken İngiliz konuşmaya başladı: “İkincil önemi olan konularda hata yaparsam kusu­ruma bakmayın matmazel. Ancak sözlerimin doğruluğu konusunda sizi kesinlikle temin ederim.”</span></p>
				<p class="paragraf"><span class="regular-metin">“Bu öncelikleri geçsek olur mu, bayım? Yoksa çok mu gerekli?”</span></p>
				<p class="paragraf"><span class="regular-metin">Sholmes kadının savunmaya geçtiğini hissetti, ona şu cevabı verdi:</span></p>
				<p class="paragraf"><span class="regular-metin">“Pekâlâ; hemen konuya geliyorum. Beş yıl önce ba­banız, kendini mimar ya da müteahhit olarak tanıtan genç bir adamla tanıştı; mimar ya da müteahhit, hangisi olduğundan emin değilim ve de çok önemli değil. Bay Destange bu genç adamdan hoşlandı ve sağlığı nedeniyle artık çalışmadığı için, eski müşterilerinden gelen talep­leri yerine getirmesi için bu genç adama güvendi; böy­lece Bay Bermond un yetenekli olup olmadığı da ortaya çıkacaktı.”</span></p>
				<p class="paragraf"><span class="regular-metin">Herlock Sholmes durdu. Kızın yüzü daha da solmuş gibi geldi ona. Ama kız konuşurken yine de sesinde en ufak bir titreme bile yoktu.</span></p>
				<p class="paragraf"><span class="regular-metin">“Bahsettiğiniz şeyler hakkında hiçbir bilgim yok bayım ve bunların benimle ne ilgisi var anlayamadım” dedi.</span></p>
				<p class="paragraf"><span class="regular-metin">“Şu şekilde ilgisi var matmazel: Maxime Bermond olarak tanıdığını kişinin Arsen Lüpen olarak da bilin­mesi.”</span></p>
				<p class="paragraf"><span class="regular-metin">Kız güldü.</span></p>
				<p class="paragraf"><span class="regular-metin">“Saçmalık! Arsen Lüpen mi? Maxime Bermond, Arsen Lüpen mi? Yok daha neler! Bu imkânsız!” dedi.</span></p>
				<p class="paragraf"><span class="regular-metin">“Ne demek istediğimi anlamayı reddettiğiniz için size gerçeği anlatmak benim için bir onurdur. Arsen Lüpen bu evde bir arkadaş ve bir suç ortağından öte bir arkadaşa sahip; ona kör ve tutkulu bir şekilde kendini adamış biri.”</span></p>
				<p class="paragraf"><span class="regular-metin">Kız, Sholmes u şaşırtan bir öz kontrolle hiçbir ya da çok az bir heyecan göstererek konuştu:</span></p>
				<p class="paragraf"><span class="regular-metin">“Sizi anlamıyorum bayım ve umurumda da değil; ama size daha fazla konuşmamanızı ve evi terk etmenizi emrediyorum.”</span></p>
				<p class="paragraf"><span class="regular-metin">“Varlığım sizin üzerinizde bir baskı oluşturması gibi bir niyetim yok” dedi Sholmes eşit duygusuzlukla, “ama bu evi tek başıma terk etmeyeceğim.”</span></p>
				<p class="paragraf"><span class="regular-metin">“Size kim eşlik edecek peki, bayım?”</span></p>
				<p class="paragraf"><span class="regular-metin">“Siz.” “Eğer... “</span></p>
				<p class="paragraf"><span class="regular-metin">“Evet, matmazel. Bu evden birlikte çıkacağız ve siz de bana tek bir kelime etmeden beni takip edeceksiniz.”</span></p>
				<p class="paragraf"><span class="regular-metin">Biraz önceki görüşmenin tuhaf özelliği iki can düş­manının mutlak serinkanlılığı şeklinde olmasıydı. İki güçlü iradenin arasındaki amansız bir düelloya hiç ben­zemiyordu; ama davranışlarından ve ses tonlarından ta­mamen farklı bir şekilde yargılandığında dışarıdan bakan biri için bu görüşme, kişisel olmayan bir konu üze­rinde iki kişinin yaptığı nazik konuşmadan daha ciddi bir şey değildi.</span></p>
				<p class="paragraf"><span class="regular-metin">Clotilde, Herlock Sholmes’un son sözlerine cevap vermeye tenezzül bile etmeden yerine oturdu ve sadece omuzlarını silkti. Sholmes saatine baktı ve ona,</span></p>
				<p class="paragraf"><span class="regular-metin">“Saat on buçuk. Beş dakika içinde buradan ayrılaca­ğız” dedi.</span></p>
				<p class="paragraf"><span class="regular-metin">“Belki...”</span></p>
				<p class="paragraf"><span class="regular-metin">“Gelmezseniz Bay Destange’a gidip anlatırım... “</span></p>
				<p class="paragraf"><span class="regular-metin">“Neyi?”</span></p>
				<p class="paragraf"><span class="regular-metin">“Gerçeği. Ona Maxime Bermond’un ahlaksız haya­tını ve onun suç ortağının ikili yaşamını anlatırım.” “Suç ortağı mı?”</span></p>
				<p class="paragraf"><span class="regular-metin">“Evet, Sarışın Leydi’yi, sarışın olan bir kadını.”</span></p>
				<p class="paragraf"><span class="regular-metin">“Hangi kanıtla anlatacaksınız?”</span></p>
				<p class="paragraf"><span class="regular-metin">“Onu Chalgrin Sokağı’na götürüp 40 ve 42 numaralı evlerin işlerini kontrol ederken Arsen Lüpen’in işçileri­nin açtığı gizli geçidi gösteririm, yani sizin ve onun iki gece önce kullandığınız geçidi.” </span></p>
				<p class="paragraf"><span class="regular-metin">“E?”</span></p>
				<p class="paragraf"><span class="regular-metin">“Sonra Bay Destange ı, Bay Detinan ın evine götü­rürüm; Ganimard dan kaçarken sizin ve Lüpen in kul­landığı uşakların merdiveni birlikte inip des Batignolles Bulvarı na cephesi olan ve Clapeyron Sokağı nda olma­yan o bitişik evlerin arasındaki bağlantıları birlikte araş­tırırız.”</span></p>
				<p class="paragraf"><span class="regular-metin">“E?”</span></p>
				<p class="paragraf"><span class="regular-metin">“Bay Destange’ı Şato de Crozon’a götürürüm ve orada Arsen Lüpen in şatonun restorasyonu zamanında yaptığı işleri çok yakından bilen Bay Destange için Lüpen in işçilerinin yaptığı gizli geçitleri fark etmek çok kolay olacaktır. O geçitler sayesinde Sarışın Leydi, Kon­tes in odasına bir gece ziyarette bulunmuş ve şömine ra­fının üzerinden mavi elması almıştır. Sonra aynı şekilde Bay Bleichen ın odasına girip elması onun diş tozunun içine saklamıştır; bilemiyorum belki bir kadının intika­mıdır ve umurumda da değil.”</span></p>
				<p class="paragraf"><span class="regular-metin">“E?”</span></p>
				<p class="paragraf"><span class="regular-metin">“Daha sonra da Bay Destange ı Henri-Martin Bul­varı 134 numaralı eve götürürüm” dedi Sholmes daha ciddi bir ses tonuyla, “ve Baron d Hautrec in nasıl... “</span></p>
				<p class="paragraf"><span class="regular-metin">“Hayır, hayır” dedi kekeleyerek kız, aniden içi kor­kuyla dolmuştu. “Sizi men ederim! Nasıl cesaret edersi­niz... beni mi suçluyorsunuz?”</span></p>
				<p class="paragraf"><span class="regular-metin">“Sizi Baron d Hautrec i öldürmekle suçluyorum” dedi Sholmes.</span></p>
				<p class="paragraf"><span class="regular-metin">“Hayır, hayır, bu bir yalan!”</span></p>
				<p class="paragraf"><span class="regular-metin">“Onu siz öldürdünüz matmazel. Mavi elması çal­mak için onun hizmetine Antoinette Brehat adıyla girdi­niz ve Baron u öldürdünüz.”</span></p>
				<p class="paragraf"><span class="regular-metin">“Lütfen susun” diye yalvardı kız. “Madem bu kadar çok şey biliyorsunuz onu öldürmediğimi de bilmelisi­niz.”</span></p>
				<p class="paragraf"><span class="regular-metin">“Baron u sizin öldürdüğünüzü söylemedim matma­zel. Baron, sadece Rahibe Auguste’un kontrol edebildiği delilik krizleri geçiriyordu. Bunu bana kendisi söyledi. O yokken Baron size saldırmış olmalı ve o sırada siz de kendi hayatınızı kurtarmak için onunla mücadele etmiş olmalısınız. Bulunduğunuz kötü durumdan korkunca zile bastınız ve mavi elması kurbanın parmağından al­madan oradan kaçtınız. Birkaç dakika sonra bitişik bi­nada uşak olan Lüpen in suç ortaklarından biriyle eve geri döndünüz ve Baron u yatağına yatırdınız, odayı dü­zelttiniz ama elması almaktan korktunuz. İşte size o gece ne olduğunu anlattım. Tekrar ediyorum, Baron’u siz öl­dürmediniz ama ölümcül darbe sizin elinizden geldi.”</span></p>
				<p class="paragraf"><span class="regular-metin">Başını uzun beyaz ve narin ellerinin arasına aldı ve bir süre öylece kaldı. Sonra ellerini gevşetti ve ıstırap dolu bir sesle konuştu:</span></p>
				<p class="paragraf"><span class="regular-metin">“Ve siz tüm bunları babama anlatmak mı istiyorsu­nuz?”</span></p>
				<p class="paragraf"><span class="regular-metin">“Evet; bunu kanıtlamak için tanıklarım da var: Sarı­şın Leydi yi kolaylıkla tanıyacak olan Bayan Gerbois; Antoinette Brehat ı tanıyan Rahibe Auguste; Madam de Real i hemen tanıyacak olan Kontes de Crozon. İşte ona söyleyeceklerim bunlar.”</span></p>
				<p class="paragraf"><span class="regular-metin">“Buna cesaret edemezsiniz” dedi kız ani tehlike kar­şısında kendini kontrol etmeye çalışarak.</span></p>
				<p class="paragraf"><span class="regular-metin">Sholmes ayağa kalktı ve kütüphaneye doğru birkaç adım attı. Clotilde onu durdurdu.</span></p>
				<p class="paragraf"><span class="regular-metin">“Bir dakika bayım” dedi.</span></p>
				<p class="paragraf"><span class="regular-metin">Bir an durdu, düşündü ve mükemmel bir bayana ya­kışır bir ses tonuyla,</span></p>
				<p class="paragraf"><span class="regular-metin">“Siz Herlock Sholmes sunuz değil mi?” dedi.</span></p>
				<p class="paragraf"><span class="regular-metin">“Evet.”</span></p>
				<p class="paragraf"><span class="regular-metin">“Benden ne istiyorsunuz?”</span></p>
				<p class="paragraf"><span class="regular-metin">“Ne mi istiyorum? Arsen Lüpenle savaşıyorum ve kazanmak istiyorum. Yarış doruk noktasına ulaşmak üzere ve sizin gibi değerli bir rehine, benim düşman üze­rinde avantaj elde etmeme çok faydalı olacaktır. Bu yüz­den beni takip ediyorsunuz matmazel; sizi arkadaşla­rımdan biri olarak emanet alıyorum ve yarış biter bitmez serbest kalacaksınız.”</span></p>
				<p class="paragraf"><span class="regular-metin">“Hepsi bu kadar mı?”</span></p>
				<p class="paragraf"><span class="regular-metin">“Evet, bu kadar. Bu ülkenin polisi değilim ve sonuç olarak sizi tutuklama gibi bir zorunluluğum da yok.”</span></p>
				<p class="paragraf"><span class="regular-metin">Bir karara varmak üzere gibi görünüyordu... Ama yine de soluk almak için biraz zaman istiyordu. Düşün­celerine daha iyi konsantre olmak için gözlerini kapadı. Sholmes şaşkın bir şekilde ona baktı; şu an son derece dingin ve görünüşe göre onu tehdit eden tehlikelere karşı kayıtsız görünüyordu. Sholmes düşündü: Kız kendisi­nin tehlikede olduğunu biliyor muydu? Lüpen onu ko­rumadığı için muhtemelen hayır. Lüpen e güveniyordu. Onun her şeye kadir ve hata yapmaz olduğuna inanı­yordu.</span></p>
				<p class="paragraf"><span class="regular-metin">“Matmazel” dedi, “beş dakika içinde evden ayrıl­mamız gerektiğini söylemiştim. Zaman bitmek üzere.”</span></p>
				<p class="paragraf"><span class="regular-metin">“Bazı gerekli şeyleri almam için odama gitmeme izin verir misiniz, bayım?”</span></p>
				<p class="paragraf"><span class="regular-metin">“Elbette matmazel; sizi Montchanin Sokağı nda bek­liyorum. Jeannoit, yani kapıcı, arkadaşım olur.”</span></p>
				<p class="paragraf"><span class="regular-metin">“Ah, biliyorsunuz...” dedi kız görülür bir panik içinde.</span></p>
				<p class="paragraf"><span class="regular-metin">“Pek çok şeyi biliyorum” dedi Sholmes.</span></p>
				<p class="paragraf"><span class="regular-metin">“Pekâlâ. Hizmetçi için zili çalayım.”</span></p>
				<p class="paragraf"><span class="regular-metin">Hizmetçi şapkasını ve ceketini getirdi. Sholmes,</span></p>
				<p class="paragraf"><span class="regular-metin">“Ayrılığınız için Bay Destange a bir sebep gösterin ve bu sebep sizin birkaç gün uzakta olmanıza yetecek kadar makul olsun.”</span></p>
				<p class="paragraf"><span class="regular-metin">“Bu gerekli olmayacak. Kısa bir süre içinde geri ge­leceğim.”</span></p>
				<p class="paragraf"><span class="regular-metin">Birbirlerine küstah bakışlar attılar ve yüzlerinde ironik bir gülümseme vardı.</span></p>
				<p class="paragraf"><span class="regular-metin">“Ona inanıyorsunuz!” dedi Sholmes.</span></p>
				<p class="paragraf"><span class="regular-metin">“Kesinlikle.”</span></p>
				<p class="paragraf"><span class="regular-metin">“Her şeyi çok doğru yapar, değil mi? Üstlendiği her şeyi başarır. Ve ne yaparsa yapsın sizden onay ve işbirliği ister.”</span></p>
				<p class="paragraf"><span class="regular-metin">“Onu seviyorum” dedi kız; sesinde dokunaklı bir tutku vardı.</span></p>
				<p class="paragraf"><span class="regular-metin">“Ve sizi kurtaracağına inanıyorsunuz.”</span></p>
				<p class="paragraf"><span class="regular-metin">Omuzlarını silkti ve babasının yanına giderken,</span></p>
				<p class="paragraf"><span class="regular-metin">“Sizi Bay Stickmann’dan mahrum bırakacağım. Ulu­sal Kütüphane ye gidiyoruz” dedi.</span></p>
				<p class="paragraf"><span class="regular-metin">“Öğle yemeğine dönecek misiniz?”</span></p>
				<p class="paragraf"><span class="regular-metin">“Belki... hayır, sanmıyorum... ama endişelenme.”</span></p>
				<p class="paragraf"><span class="regular-metin">Sonra sert bir sesle Sholmes a dönüp,</span></p>
				<p class="paragraf"><span class="regular-metin">“Hizmetinizdeyim bayım” dedi.</span></p>
				<p class="paragraf"><span class="regular-metin">“Kesinlikle mi?” “Kesinlikle.”</span></p>
				<p class="paragraf"><span class="regular-metin">“Kaçmaya çalışırsanız, sizi uyarayım, polisi çağırır ve sizi tutuklatırım. Şeref sözü verin ve bunu sakın unut­mayın.”</span></p>
				<p class="paragraf"><span class="regular-metin">“Size kaçmayacağıma dair şeref sözü veriyorum.”</span></p>
				<p class="paragraf"><span class="regular-metin">“Size güveniyorum. Hadi gidelim artık.”</span></p>
				<p class="paragraf"><span class="regular-metin">Öngörüldüğü gibi birlikte evden ayrıldılar.</span></p>
				<p class="paragraf"><span class="regular-metin">Otomobil Sholmes un bıraktığı yerde duruyordu. Yaklaşırlarken Sholmes, motorun homurtusunu duydu. Kapıyı açıp Clotilde’e binmesini söyledi ve yanına oturdu. Araba ileri atıldı. Hoche ve de la Grande-Armee mahallerine doğru ilerledi. Sholmes planlarını düşünü­yordu.</span></p>
				<p class="paragraf"><span class="regular-metin">“Ganimard evde. Kızı ona bırakabilirim. Ganimard a onun kim olduğunu söylesem mi? Hayır, onu hemen hapse atar ve bu da her şeyi mahveder. Yalnız kalınca M.B. nin hesabından aldığım tüm adresleri tek tek arar ve bulurum. Bu akşam ya da en geç yarın sabah Ganimard a gider ve ona söz verdiğim gibi Arsen Lüpen ve tüm çetesini onun ellerine teslim ederim” diye düşündü.</span></p>
				<p class="paragraf"><span class="regular-metin">Lüpen le girdiği düellonun nihayet sonuna yaklaştı­ğını düşünerek keyifle ellerini ovuşturdu ve başarısının önüne çıkacak hiçbir ciddi engel göremiyordu. Sevinç duygularını bastıramıyordu, adeta bu olağan olmayan arzular kendiliğinden ortaya çıkacakmış gibiydi; bu yüz­den kıza,</span></p>
				<p class="paragraf"><span class="regular-metin">“Kusura bakmayın matmazel, sevincimi ve hoşnut­luğumu bastırmayı başaramazsam. Bu çok zor bir savaştı ve bu yüzden zaferim de oldukça keyifli olacak” dedi.</span></p>
				<p class="paragraf"><span class="regular-metin">“Gurur duyacağınız yasal bir başarı bayım.”</span></p>
				<p class="paragraf"><span class="regular-metin">“Teşekkür ederim. Ama nereye gidiyoruz? Şoför benim talimatlarımı yanlış anlamış olmalı” diye sordu Sholmes.</span></p>
				<p class="paragraf"><span class="regular-metin">O sırada Paris i de Neuilly çıkışından terk ediyor­lardı. Bu tuhaftı; çünkü Pergolese Sokağı, Paris in dışında değildi. Camı indirdi ve şoföre seslendi:</span></p>
				<p class="paragraf"><span class="regular-metin">“Şoför yanlış yere gidiyorsun! Pergolese Sokağı na gideceğiz!”</span></p>
				<p class="paragraf"><span class="regular-metin">Şoför cevap vermedi. Sholmes daha yüksek sesle, “Sana Pergolese Sokağı’na gideceğiz dedim!” diye bağırdı.</span></p>
				<p class="paragraf"><span class="regular-metin">Şoför hâlâ cevap vermiyordu.</span></p>
				<p class="paragraf"><span class="regular-metin">“Ah, sağırsın sanırım dostum! Ya da bunu kasıtlı mı yapıyorsun? Rotamızdan çok uzaktayız... Pergolese So­kağı! Hemen geri dön! Pergolese Sokağı!”</span></p>
				<p class="paragraf"><span class="regular-metin">Şoför kendine söylenenleri duymamış gibi davranı­yordu. İngiliz sinirlenmişti. Clotilde’e baktı; dudakla­rında gizemli bir gülümseme vardı.</span></p>
				<p class="paragraf"><span class="regular-metin">“Neden gülüyorsunuz?” diye bağırdı Sholmes. “Bu garip bir durum, ama bunun size bir faydası olmayacak.”</span></p>
				<p class="paragraf"><span class="regular-metin">“Elbette” diye cevap verdi.</span></p>
				<p class="paragraf"><span class="regular-metin">O sırada kafasında bir şimşek çaktı. Hafifçe otur­duğu yerde yükseldi ve şoförü iyice incelemeye başladı. Omuzları o kadar geniş değildi; duruşu o kadar sert ve mekanik değildi. Şoförün Arsen Lüpen olma düşüncesi beynine saplandığında alnını soğuk terler bastı ve elleri korkuyla büzüldü.</span></p>
				<p class="paragraf"><span class="regular-metin">“E, Bay Sholmes bu küçük gezi hakkında ne düşü­nüyorsunuz?”</span></p>
				<p class="paragraf"><span class="regular-metin">“Eğlenceli bayım, son derece eğlenceli” diye cevap­ladı Sholmes.</span></p>
				<p class="paragraf"><span class="regular-metin">Hayatında şimdiye dek, ağzından basit kelimeler çı­karken hiç ürpermeden ya da sesi duygularına ihanet et­meden konuşmayı yaşamamıştı. Ama çabucak, bir tür tepkiyle damarlarına bir kin ve öfke seli aktı, soğukkan­lılığını ele geçirdi ve hiç düşünmeden silahını çekip Clotilde e yöneltti.</span></p>
				<p class="paragraf"><span class="regular-metin">“Lüpen hemen arabayı durdur yoksa ona ateş ede­ceğim!”</span></p>
				<p class="paragraf"><span class="regular-metin">“Sana tavsiyem şakağını vurmak istiyorsan yana­ğına nişan almalısın” dedi şoför arkasına bile dönmeden.</span></p>
				<p class="paragraf"><span class="regular-metin">“Maxime çok hızlı sürme” dedi Clotilde, “asfalt kay­gan ve ben çok heyecanlandım.”</span></p>
				<p class="paragraf"><span class="regular-metin">Kız gülümsüyordu; arabanın üzerinde hızla akıp git­tiği yola gözlerini kilitlemişti.</span></p>
				<p class="paragraf"><span class="regular-metin">“Onu durduralım! Onu durduralım!” diye bağırdı kıza Sholmes. “Çaresiz olduğum konusunda uyarıyorum seni.”</span></p>
				<p class="paragraf"><span class="regular-metin">Silahın namlusu kızın saç lülelerini değiyordu. Kız soğukkanlı bir şekilde cevap verdi:</span></p>
				<p class="paragraf"><span class="regular-metin">“Maxime düşüncesizdir. Çok hızlı gidiyor, kaza yap­maktan korkuyorum.”</span></p>
				<p class="paragraf"><span class="regular-metin">Sholmes silahı cebine koydu ve sanki atlayacakmış gibi kapının kolunu tuttu; ne kadar absürt bir hareketti aslında. Clotilde ona,</span></p>
				<p class="paragraf"><span class="regular-metin">“Dikkatli olun bayım, hemen arkamızda bir otomo­bil var” dedi.</span></p>
				<p class="paragraf"><span class="regular-metin">Arkaya baktı. Hemen arkalarında bir otomobil vardı; ön tarafı keskin olan büyük görünüşlü bir makineydi, kan kırmızı rengindeydi ve kürk paltoları içinde dört adam vardı içinde.</span></p>
				<p class="paragraf"><span class="regular-metin">“Ah, çok iyi korunuyorum!” diye düşündü Sholmes. “Sabırlı olsam iyi olur.”</span></p>
				<p class="paragraf"><span class="regular-metin">Kahramanlar hani şans onlara sırtını döndüğünde, gururlu bir yenilgi havasında kollarını kavuşturur ya, İn­giliz dedektif de kollarını göğsünde öyle kavuşturdu. Seine Nehri’ni geçip hızla Suresnes, Rueil ve Chatou bo­yunca sessiz ve kaderine boyun eğmiş bir şekilde yol alır­ken, bir yandan hareketlerini ve duygularını kontrol etmeye çalışıyor, bir yandan da nasıl bir mucizeyle Arsen Lüpen in şoförün yerini aldığını kendi kendine izah et­meyi deniyordu. O sabah bulvarda şoför olarak seçtiği iyi görünümlü o adam büyük ihtimalle Lüpen in suç or­tağıydı. Ve Lüpen bir şekilde bir uyarı almıştı ve o, yani Sholmes eve girip Clotilde le konuşmaya başladıktan sonra olmalıydı, çünkü hiç kimse onun o saatte orada olacağını bilmiyordu. O zamandan beri Sholmes, Clotilde ı bir an olsun gözünün önünden ayırmamıştı.</span></p>
				<p class="paragraf"><span class="regular-metin">O an kafasında şimşek çaktı: Clotilde ın telefonla ko­nuşma isteği ve terzisiyle yaptığı konuşma. Şimdi her şey ona çok net görünüyordu. Onunla konuşmadan önce, hatta onunla Bay Destange’ın yeni sekreteri olarak ko­nuşmak istemesine karşın tehlikenin kokusunu almış, is­minden ve ziyaret amacından şüphelenmiş ve sanki her gün yaptığı olağan işlerden birini yaparmış gibi Arsen Lüpen i önceden kararlaştırılmış bir işaretle yardımına çağırmıştı.</span></p>
				<p class="paragraf"><span class="regular-metin">Arsen Lüpen in nasıl geldiği ve şoförün yerini nasıl aldığı meselenin önemsiz noktalarıydı. Sholmes u asıl et­kileyen şey, olayları hatırladığında onun öfkesini yatıştı­ran şey böylesine sıradan bir kadının, tatlı bir kadın ol­duğu doğrudur, sinirlerine hâkim olarak, yüz ifadesini kontrol ederek ve bakışlarını buyruğu altına alarak kur­naz dedektif Herlock Sholmes’u kandırabilmiş olma­sıydı. Böylesi işbirlikçiler tarafından yardım gören ve otoritesinin gücüyle bir kadını hem cesaret hem de güç bakımından teşvik eden bir düşmanı yenmek ne kadar da zordu!</span></p>
				<p class="paragraf"><span class="regular-metin">Seine’i geçtiler ve Saint-Germain’daki yokuşu tır­mandılar; ama şehri beş yüz metre geçtikten sonra oto­mobil bir şekilde hızını düşürdü. Arkadaki otomobil öne geçti ve sonra ikisi yan yana durdular. Etrafta hiç kimse yoktu.</span></p>
				<p class="paragraf"><span class="regular-metin">“Bay Sholmes” dedi Lüpen, “lütfen diğer arabaya geçer misiniz? Bizimki gerçekten çok yavaş bir araba.”</span></p>
				<p class="paragraf"><span class="regular-metin">“Öyle mi?” dedi başka seçeneğinin olmadığının far­kında olan Sholmes.</span></p>
				<p class="paragraf"><span class="regular-metin">“Size bir de kürk bir ceket vermek istiyorum. Çok hızlı gideceğiz ve hava oldukça soğuk. Ve ne zaman akşam yemeği yiyeceğimizi söyleyemeyeceğim için şu sandviçleri kabul edin.”</span></p>
				<p class="paragraf"><span class="regular-metin">Dört adam diğer arabadan indi. Birisi yaklaştı ve gözlüğünü çıkardığında Sholmes, onun Macar restora­nındaki fraklı adam olduğunu fark etti. Lüpen ona,</span></p>
				<p class="paragraf"><span class="regular-metin">“Arabayı kiraladığım şoförün olduğu yere geri gö­türeceksin. Legendre Sokağı na çıktığında sağdaki ilk şarap dükkânında bekliyor. Ona söz verdiğim bin frankı vereceksin... Ah, bir de gözlüklerini Bay Sholmes a vere­ceksin” dedi.</span></p>
				<p class="paragraf"/>
				<p class="paragraf"><span class="regular-metin">Bir süre Bayan Destange la konuştu, sonra yerini aldı ve yanında Sholmes ve arkada bir adamıyla birlikte aracı çalıştırdı. Lüpen “Çok hızlı gideceğiz” dediğinde abart­mamıştı. İlk andan itibaren çok hızlı bir şekilde yol al­maya başlamıştı. Ufuk sanki gizemli bir güç tarafından zorlanıyormuş gibi onlara yakınlaştı ve sonra ağaçlar, evler, tarlalar ve ormanlar gibi diğer şeyler nasıl bir boş­lukta yutuluyorsa aniden o da yok oldu. Çevrelerindeki her şey şelaleye yaklaştığında nasıl gürültülü bir hiddet ve hızla yağan bir sağanak gibi savrulup gidiyordu.</span></p>
				<p class="paragraf"><span class="regular-metin">Sholmes ve Lüpen tek kelime etmediler. Başlarının üzerindeki kavakların yaprakları ritmik bir şekilde deniz dalgaları gibi büyük bir gürültü yapıyordu. Ve şehirler hayaller gibi geçip gidiyordu: Manteo, Vernon, Gaillon. Bir tepeden başka bir tepeye, Bon-Secours tan Canteleu, Eouen’a. Varoşları, limanı ve metrelerce uzanan iskelesiyle Eouen, bir köyün başıboş caddesi gibi görünü­yordu. Duclair, Caudebec ve korkunç uçuşları sırasında şöyle bir göz attıkları Caux nun kırsal bölgesinden geç­tiler ve sonra da Lillebonne ve Quillebeuf geride kaldı. Bir anda kendilerini Seine’in kıyılarında buldular; küçük bir iskelenin en ucundaydılar ve iskelenin hemen yanına bacasından siyah dumanlar tüten ve gitmeye hazır bir yat duruyordu.</span></p>
				<p class="paragraf"><span class="regular-metin">Otomobil durdu. İki saat içinde kırk fersah gitmiş­lerdi bile.</span></p>
				<p class="paragraf"><span class="regular-metin">Mavi üniformalı ve şapkasında altın bir kordon olan adam, yanlarına gelip selam verdi. Lüpen ona,</span></p>
				<p class="paragraf"><span class="regular-metin">“Her şey hazır mı kaptan? Herhangi bir telgraf aldı­nız mı?” diye sordu.</span></p>
				<p class="paragraf"><span class="regular-metin">“Evet, aldım.” “Kırlangıç hazır mı?”</span></p>
				<p class="paragraf"><span class="regular-metin">“Evet, bayım.”</span></p>
				<p class="paragraf"><span class="regular-metin">“Gelin Bay Sholmes” dedi Lüpen.</span></p>
				<p class="paragraf"><span class="regular-metin">İngiliz etrafına bakındı; bir kafenin terasında oturan bir grup insan gördü, bir an tereddüt etti ama daha on­lardan yardım isteyemeden der top edilip doğruca am­bara götürülürdü. Bu yüzden gemiye uzatılmış kalasın üzerinden geçti ve Lüpen i kaptanın köşküne kadar takip etti. Oldukça büyük bir odaydı, son derece temizdi ve vernikli ahşap işleri ve boyalı pirinç eşyalarıyla şirin bir görünümü vardı. Lüpen kapıyı kapattı ve Sholmes a an­sızın ve hatta kaba bir şekilde seslendi:</span></p>
				<p class="paragraf"><span class="regular-metin">“E, ne biliyorsunuz bakalım?”</span></p>
				<p class="paragraf"><span class="regular-metin">“Her şeyi.”</span></p>
				<p class="paragraf"><span class="regular-metin">“Her şeyi mi? Hadi ama... “</span></p>
				<p class="paragraf"><span class="regular-metin">İngiliz le konuştuğunda ironik olsa bile, ses tonunda nezaketten eser yoktu artık. Artık ses tonu emir vermeye ve karşısındaki bir Herlock Sholmes olsa bile onu yönet­meye alışkın bir adamın sesine bürünmüştü. Bakışlarıyla birbirlerini ölçtüler; birbirleri karşısında açık ve acıma­sız iki düşmandılar. Lüpen yeniden konuştu ama daha ılımlı bir tonla:</span></p>
				<p class="paragraf"><span class="regular-metin">“Beni takip etmenden bıktım artık ve bana kurdu­ğun tuzaklarla uğraşarak bir dakika bile kaybetmeye ta­hammülüm yok. Sana olan davranışım vereceğin cevaba bağlı olacağı konusunda seni uyarıyorum. Şimdi ne bil­diğini söyle bana!”</span></p>
				<p class="paragraf"><span class="regular-metin">“Her şeyi bayım.”</span></p>
				<p class="paragraf"><span class="regular-metin">Lüpen sinirlerini kontrol etmeye çalışıyordu ve ap­talca bir hareketle konuşmaya başladı:</span></p>
				<p class="paragraf"><span class="regular-metin">“Sana ne bildiğini anlatayım. Maxime Bermond adı altında, Bay Destange tarafından yapılmış on beş tane evi restore ettiğimi biliyorsun... “</span></p>
				<p class="paragraf"><span class="regular-metin">“Evet.”</span></p>
				<p class="paragraf"><span class="regular-metin">“O on beş evin dördünü gördün.”</span></p>
				<p class="paragraf"><span class="regular-metin">“Evet.”</span></p>
				<p class="paragraf"><span class="regular-metin">“Ve diğer on birinin listesi elinde.”</span></p>
				<p class="paragraf"><span class="regular-metin">“Evet.”</span></p>
				<p class="paragraf"><span class="regular-metin">“Listeyi o gece Bay Destange ın evinde yaptığına şüphe yok.”</span></p>
				<p class="paragraf"><span class="regular-metin">“Evet.”</span></p>
				<p class="paragraf"><span class="regular-metin">“Düşüncene göre o on bir evin içinde kendim ve ar­kadaşlarım için bir ev ayırdığımı düşünüyorsun ve Ganimard ı kaldığım evi bulması için görevlendirdin.”</span></p>
				<p class="paragraf"><span class="regular-metin">“Hayır” dedi Sholmes.</span></p>
				<p class="paragraf"><span class="regular-metin">“Ne demek oluyor bu?”</span></p>
				<p class="paragraf"><span class="regular-metin">“Bu demek oluyor ki tek başıma hareket ediyorum ve ondan yardım istemedim.”</span></p>
				<p class="paragraf"><span class="regular-metin">“Elimde olduğuna göre korkmama gerek yok o halde” dedi Lüpen.</span></p>
				<p class="paragraf"><span class="regular-metin">“Elinde olduğum sürece korkmana gerek yok.”</span></p>
				<p class="paragraf"><span class="regular-metin">“Yani elimde kalmayacaksın demek mi oluyor bu?”</span></p>
				<p class="paragraf"><span class="regular-metin">“Evet.”</span></p>
				<p class="paragraf"><span class="regular-metin">Arsen Lüpen İngiliz’e yaklaştı ve bir elini Sholmes un omzuna koydu.</span></p>
				<p class="paragraf"><span class="regular-metin">“Beni dinleyin bayım; sizinle tartışacak havamda de­ğilim ve ne yazık ki sizin seçme şansınız da yok. Bu yüz­den artık şu işimizi bitirelim” dedi.</span></p>
				<p class="paragraf"><span class="regular-metin">“Pekâlâ.”</span></p>
				<p class="paragraf"><span class="regular-metin">“İngiliz kara sularına varana kadar gemiden kaçma­yacağınıza bana şerefiniz üzerine yemin etmelisiniz.”</span></p>
				<p class="paragraf"><span class="regular-metin">“Fırsat bulursam kaçacağıma size yemin ediyorum” dedi inatçı Sholmes.</span></p>
				<p class="paragraf"><span class="regular-metin">“Hey Tanrım! Biliyorsunuz ki bir sözümle sizi çare­siz kılabilirim. Tüm bu adamlar bana gözü kapalı itaat eder. Benden gelecek bir işaret sizi demir parmaklıkla­rın ardına gönderir.”</span></p>
				<p class="paragraf"><span class="regular-metin">“Demirler kırılabilir.”</span></p>
				<p class="paragraf"><span class="regular-metin">“Ve sizi kıyıdan kilometrelerce uzağa bırakabilirler.”</span></p>
				<p class="paragraf"><span class="regular-metin">“Ben de yüzerim” dedi Sholmes hâlâ inat ederek.</span></p>
				<p class="paragraf"><span class="regular-metin">“Bak bu hiç aklıma gelmemişti” diye güldü Lüpen. “Özür dilerim efendimiz... ve bitirelim artık. Kendimi ve arkadaşlarımı korumak için gerekli önlemleri aldığım konusunda hemfikiriz, sanırım.”</span></p>
				<p class="paragraf"><span class="regular-metin">“Elbette ama onlar faydasız.”</span></p>
				<p class="paragraf"><span class="regular-metin">“Ve önlem almamam gerektiğini mi söylüyorsu­nuz?”</span></p>
				<p class="paragraf"><span class="regular-metin">“Bu sizin göreviniz.”</span></p>
				<p class="paragraf"><span class="regular-metin">“Pekâlâ, o zaman” dedi Lüpen.</span></p>
				<p class="paragraf"><span class="regular-metin">Lüpen kapıyı açtı ve kaptanla iki denizciyi çağırdı. İngiliz i tuttular, ellerinden ve ayaklarından bağlayıp kaptanın ranzasına sıkıca bağladılar.</span></p>
				<p class="paragraf"><span class="regular-metin">“İşte bu kadar” dedi Lüpen. “Sebebi sizin inadınız ve durumun olağan dışı vahametidir; size bu onur kırıcı şeyi yapmak zorundayım.”</span></p>
				<p class="paragraf"><span class="regular-metin">Denizciler odadan çıktı. Lüpen, kaptana dönüp,</span></p>
				<p class="paragraf"><span class="regular-metin">“Tayfalardan biri burada kalıp Bay Sholmes a göz kulak olsun ve kendisine elinizden gelen misafirperver­liği gösterin. Ona saygılı ve düşünceli davranın. Kendisi esir değil, misafirimizdir. Saat kaç kaptan?” “İkiyi beş geçiyor.”</span></p>
				<p class="paragraf"><span class="regular-metin">Lüpen kendi saatine baktı, sonra da odanın duva­rında asılı duruna saati kontrol etti.</span></p>
				<p class="paragraf"><span class="regular-metin">“Saat ikiyi beş geçiyor, doğru. Southhampton’a var­manız ne kadar sürer?” diye sordu Lüpen.</span></p>
				<p class="paragraf"><span class="regular-metin">“Rahat dokuz saat sürer.”</span></p>
				<p class="paragraf"><span class="regular-metin">“On bir diyelim. Sabah saat sekizde Havre a varan gece yarısı gemisi oradan ayrılana kadar sakın limana demirlemeyin. Beni anladınız mı kaptan? Bir kez daha tekrarlıyorum: Bay Sholmes’un Fransa’ya gemiyle yeni­den dönmesine izin vermek hepimiz için tehlikeli olaca­ğından, Southhampton a gece birden önce varmamalısınız.”</span></p>
				<p class="paragraf"><span class="regular-metin">“Anladım” dedi kaptan.</span></p>
				<p class="paragraf"><span class="regular-metin">“Hoşça kalın Bay Sholmes; gelecek yıl bu dünyada ya da bir başkasında.”</span></p>
				<p class="paragraf"><span class="regular-metin">“Yarın görüşmek üzere” dedi Sholmes.</span></p>
				<p class="paragraf"><span class="regular-metin">Birkaç dakika sonra Sholmes arabanın uzaklaştığını ve aynı anda Kırlangıç ın derinliklerinde bir motorun gü­rültülü bir şekilde çalıştığını duydu. Gemi İngiltere’ye doğru yola çıktı. Saat üç gibi gemi nehrin ağzından ay­rıldı ve açık denize çıktı. O saatte Sholmes, kaptanın ran­zasında sessizce uzanıyordu.</span></p>
				<p class="paragraf"/>
				<p class="yildiz"><span class="regular-metin">***</span></p>
				<p class="paragraf"><span class="regular-metin">Ertesi sabah onuncu gündü ve Lüpenle Sholmes arasın­daki düellonun son günüydü. Echo de France konuyla ilgili ilginç bir haber girmişti:</span></p>
				<p class="paragraf"><span class="regular-metin">“Dün Arsen Lüpen Herlock Sholmes’a karşı dava­sında tahliye kararı çıktı. Öğlen imzalanmasına karşın karar aynı gün uygulandı. Bu gece yarısı saat birde Sholmes, Southampton a ayak bastı.”</span></p>
			</div>
		</div>
</body>
</html>