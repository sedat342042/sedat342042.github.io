<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>sarap</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_5"><br class="chapter"/><br class="chapter"/>   V</h1>
				<p class="normal">Esrarın her insan üzerinde yukarıda tasvir ettiğim her etkiyi gösterdiğini söylemiyorum. Ben, birkaç değişken dışında, sanatçı ve felsefî bünyelerde genelde ortaya çıkan durumlara teğet geçen birkaç şey anlattım. Ama bazı tür huylar vardır ki bu madde onlarda yaygaralı bir delilikten, sersemliğe benzeyen şiddetli bir sevinçten, danstan, tepinmelerden, çığlıklardan, kahkahalardan başka bir şey yaratmaz. Tabiri yerindeyse onlar tamamen maddi bir esrar almışlardır. Onlara şiddetle acıyan tinselciler için dayanılmazlardır.</p>
				<p class="normal">Kötü karakterleri bir patlamayla ortaya çıkar. Bir keresinde saygın bir yargıç, onurlu bir adam gördüm; bu âlemdeki insanların dedikleri gibi, esrar bünyesini ele geçirdiği anda, yapmacık ağırbaşlılığı onu her zaman dedikodunun en densizini bir anda ağzından kaçırmaya itiyordu. İçindeki gerçek canavar ortaya çıkıyordu. Benzerlerinin eylemlerini yargılayan bu adam, bu Togatus gizliden gizliye dedikodu yapmayı öğrenmişti.</p>
				<p class="normal">Böylelikle şunu da belirtmiş olayım: Daha önce bahsettiğim ve şairane düşüncenin aşırı gelişmesinden başka bir şey olmayan bu kişisizlik, bu nesnellik asla bu tarz insanların esrarında bulunmayacaktır.</p>

		</body>
</html>