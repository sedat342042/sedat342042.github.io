<html xmlns="http://www.w3.org/1999/xhtml">
	<head>
		<title>6-3.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-3.html" xml:lang="en-US">
			<div class="Basic-Text-Frame">
				<p class="BOLUM" id="toc_marker-4" xml:lang="tr-TR">Bölüm 4-Tehlike Hakikat İş Başında</p>
				<p class="Style8">Soru: Söylediğin şey hakikatin ta kendisi gibi görünürken, insanların sana karşı olmasının sebebi nedir?</p>
				<p class="Style16 para-style-override-15"/>
				<p class="Style16 para-style-override-40"><span class="char-style-override-6" xml:lang="tr-TR">Nedeni tam olarak bu: çünkü hakikatin ta kendisi gibi görünüyor. Hakikat tehlikelidir; kurgular, güzel yalanlar, hoş hayaller, ütopyalar içinde yaşayan bütün insanlar için tehlike­lidir.</span></p>
				<p class="Style16 para-style-override-18"><span class="char-style-override-6" xml:lang="tr-TR">Hakikate bütün bu insanlar tarafından düşman gibi bakıl­ması kaçınılmazdır, çünkü hakikat inandıkları ve yaşamaları­nın nedeni olan her şeyi paramparça eder. Hakikat, ne kadar avutucu olursa olsun her tür yalanın ölümüdür.</span></p>
				<p class="Style16 para-style-override-18"><span class="char-style-override-6" xml:lang="tr-TR">Halk neden Sokrates’e karşıydı? Neden kitleler Hallac-ı Mansur’a karşı bu kadar düşmancaydı? Neden Ortodokslar, dindarlar, namuslular İsa’ya karşıydı. Bu insanların tek suçu, insanların uykusunu kaçıran son derece rahatsız edici şeyler söylemeleriydi. Kimse güzel bir rüya görürken rahatsız edil­mek istemez. Ve insanların hayallerden başka bir şeyi yok.</span></p>
				<p class="Style16 para-style-override-13"><span class="char-style-override-6" xml:lang="tr-TR">Her yerde insanlara hayaller satan, insanları sömüren ve karşılığında hiçbir şey vermeyen hayal tacirleri var. Dinler şimdiye kadar hayal satıcılığı yaptı, insanların zaaflarından faydalandı. Evet, evet zaaflar var. Doğan her insan, ölecektir. Ölümün gerçeğini gizleyemezsin.</span></p>
				<p class="Style16 para-style-override-19"><span class="char-style-override-6" xml:lang="tr-TR">Mezarlıkları daha ne kadar güzelleştirebilirsin? Bahçeler, tarhlar, çiçekler, mermer mezarlar. ama ölümün gerçeğini gizleyemezsin. Her ülkede mezarlıkların şehir dışında olduğu­nu görürsün. Aslında gelip geçen herkes ölümlü tekrar tekrar hatırlasın diye şehrin tam ortasında olması gerekir; çünkü kesin olan tek şey budur. Diğer her şey olasılıktır; olabilir de,olmayabilir de. Fakat ölüm, olasılık değildir.</span></p>
				<p class="Style16 para-style-override-25"><span class="char-style-override-6" xml:lang="tr-TR">Ölüm bütün yaşamında tek kesinliktir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Ne olursa olsun, ölüm orada olacaktır. Ondan kaçamazsın. Ondan uzağa bir yere gidemezsin. Ölüm seni gittiğin her yerde bulacaktır.</span></p>
				<p class="Style16 para-style-override-13"><span class="char-style-override-6" xml:lang="tr-TR">Eski bir hikâyeyi hatırladım. Çok büyük bir kral rüyasında ölümün -karanlık bir şekil- karşısında durduğunu görür. Rüyasında bile korkar. Fakat cesur bir adamdır; bir şekilde cesaretini toplar ve bu yabancı figüre, “Kimsin ve ne istiyor­sun?” diye sorar.</span></p>
				<p class="Style16 para-style-override-13"><span class="char-style-override-6" xml:lang="tr-TR">Şahıs, “Ben senin ölümünüm ve seni uyarmaya geldim: Benimle buluşacağın doğru yeri ve doğru zamanı unutma” der. Bu kadarını söyler: “Yarın benimle buluşacağın doğru yeri ve doğru zamanı unutma.” Söylediği şeyin yarattığı şok o kadar büyüktü ki rüya dağılır, kral uyanır. Gecenin körü olmasına rağmen bilge danışmanlarını, astrologları, rüya yorumcularını, gelecek tahmincileri, her çeşit insanı çağırır ve rüyasını anlatır.</span></p>
				<p class="Style16 para-style-override-33"><span class="char-style-override-6" xml:lang="tr-TR">Hepsi birlikte rüyanın anlamı üzerine tartışmaya, münakaşa etmeye ve çekişmeye başlarlar. Kralın adeta baba gibi bildiği yaşlı bir hizmetkârı vardı, çocukluğundan itibaren kendisini büyüten oydu. Kralın annesi erken yaşta ölmüştü ve babası da sürekli uzaklara seyahatlere gidiyor, ülkeleri istila ediyor, fethediyor, imparatorluğu genişletiyordu. Dolayısıyla kral bu güvenilir hizmetkârla kalır ve ona babası gibi davranırdı.</span></p>
				<p class="Style16 para-style-override-33"><span class="char-style-override-6" xml:lang="tr-TR">Kralın yanında duran yaşlı adam kulağına fısıldadı: “Zama­nının boşa harcama! Bu insanlar yüzyıllarca tartışabilir; yüz­yıllardır tartışıyorlar. Bu filozoflar, bu astrologlar, bu kâhinler; bu insanlar hiçbir zaman bir konuda anlaşamadılar. Sabah oluyor; yarın başlamak üzere ve fazla zaman yok. Benim öne­rim en hızlı atı alarak buradan kaçmandır.” Tavsiye yerinde görünüyordu: “Bırak bu insanlar münakaşa etsinler. Hiçbir sonuca varamayacaklar. Çok geçmeden gece olacak ve ortada sonuç olmayacak. Onlara bağlı kalırsan, pişmanlık duyarsın; kaç! Bu insanları burada bırak, bırak tartışsınlar, ben onların tartışmalarını dinlerim.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Kral sessizce ortadan kayboldu, en hızlı atını aldı ve rüyayı gördüğü yerden olabildiğince uzağa kaçtı. Akşam olduğunda yüzlerce kilometre uzaktaydı ve bu kadar uzaklaştığı için çok mutluydu: “Şimdi ölümün beni belirlenen zamanda ve yerde bulması zor olacak.”</span></p>
				<p class="Style16"><span class="char-style-override-6" xml:lang="tr-TR">Güneş batıyordu. Kral Damishk şehrinin eteklerine ulaşmış­tı. Sırf dinlenmek için... çünkü bütün gün bir şey yememiş, bir bardak su bile içmemişti. Zaman çok değerliydi. Susuzluk bir günde öldürmezdi; açlık bir günde öldürmezdi. Şehrin hemen dışındaki bir bahçede dinlenecekti. Bahçeye girdi ve atını bağladı. Atına teşekkür ediyordu, çünkü at belki de gerçekten dünyanın en iyi atıydı. Ata teşekkür ediyor ve ona, “Bugün gerçekten ne kadar atak olduğunu gösterdin. Bu kadar hızlı koşabileceğinin ben bile farkında değildim. Şimdi dinlen, suyunu ve yiyeceğini ayarlayacağım” diyordu.</span></p>
				<p class="Style16 para-style-override-19"><span class="char-style-override-6" xml:lang="tr-TR">Tam o sırada omzunda bir el hissetti. Arkasına baktı. Aynı siyah figür orada duruyor ve gülüyordu. Kral şoke olmuştu; “Neden gülüyorsun?” dedi.</span></p>
				<p class="Style16"><span class="char-style-override-6" xml:lang="tr-TR">Ölüm, “Yer burası, zaman bu. Bunu başarabileceğinden emin değildim ama atın kesinlikle dünyanın en iyi atı. Ben de ona teşekkür ederim” dedi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Nereye kaçabilirsin? Belki de gittiğin yer doğru yer ve doğru zamandır. Aslında her yer ölüm için doğru yer, her zaman doğru zamandır.</span></p>
				<p class="Style16 para-style-override-19"><span class="char-style-override-6" xml:lang="tr-TR">Şimdi, ölüm gibi durumlar. Dinler sürekli şoke olmayasın diye seni avutmaya çalışıyor, sana ölüm korkusuyla aranda bir tampon -şok emiciler- yaratmana yardımı dokunabilecek fikirler veriyor; aksi takdirde hayat yaşanmaz olurdu. Dolayı­sıyla, mitolojilerin, teolojilerin için her türlü kurgu yerleştirildi. Hakikati söyleyen biri bu örümcek ağlarının, bu mitolojilerin, bu kurguların hepsinin ötesine geçmeye mecburdur.</span></p>
				<p class="Style16 para-style-override-41"><span class="char-style-override-6" xml:lang="tr-TR">Ve birdenbire çıplak hakikati gördüğünde, sana bu kadar sarsıcı bir armağanı getiren kişiye karşı çıkacaksın. Bunun doğru olmadığına inanmayı isterdin ama öyle olduğunu biliyorsun. Bu yüzden öfkelisin; yoksa Sokrates’i öldürmeye gerek yoktu.</span></p>
				<p class="Style16 para-style-override-13"><span class="char-style-override-6" xml:lang="tr-TR">Eğer sen haklıysan ve haklı olduğunu biliyorsan, o zaman bırak bu adam kendini kendi “hakikat”iyle kandırsın; senin için sorun değil. Dünya üzerindeki diğer insanlar gibi Atina halkı da öbür dünyaya inanıyordu. Ateistler hariç herkes bir nevi ölümden sonra yaşama inanıyordu. Yunan mitolojisi zengindi ama Sokrates, “Kimse geri dönmediği için ölüm hak­kında hiçbir şey söylenemez” dedi. “O yüzden zihinlerimizi açık tutmak zorundayız. Ölüm ve ölümden sonraki yaşamla ilgili herhangi bir kurguyu kabul edemeyiz, çünkü tek bir tanık çıkmadı. Ben ölünceye kadar, insanın ölümden sonra yaşayıp yaşamadığını söyleyemem. Eğer ölüyorsam, o zaman soru yoktur, sorun çıkmaz. Basit bir şekilde ben orada değilim.</span></p>
				<p class="Style16 para-style-override-20"><span class="char-style-override-6" xml:lang="tr-TR">“Doğmadan öncesi ne oluyor?” Savunması sağlamdı. Ne sorunun, ne kaygın, ne kederin, ne acın vardı? Sen doğmadan önce herhangi bir acı veya kederin söz konusu olmadığını biliyorsun. Kim acı çekecekti ve kim kaygı ve keder içinde olacaktı? Sen yoktun!</span></p>
				<p class="Style16 para-style-override-17"><span class="char-style-override-6" xml:lang="tr-TR">Sokrates ölüme de basitçe aynı şekilde bakıyordu. Ateist­lerin dediği gibi işin tamamen bitiyorsa; eğer tamamen yok oluyorsan, senden geriye bir şey kalmıyorsa, o zaman sorun yok çünkü sen yoksun. Bütün sorunlar, bütün kaygılar orta­dan kalkar Bu bir olasılık.</span></p>
				<p class="Style16 para-style-override-19"><span class="char-style-override-6" xml:lang="tr-TR">Diğer olasılık da teistlerin haklı olması ve senin yaşamayı sürdürmendir. Fakat o zaman da, “Ben bir sorun görmü­yorum. Şu anda yaşıyorsun ve mutsuzluğunun, kaygının, problemlerinin bir şekilde üstesinden geliyorsun; bir şekilde hallediyorsun. Eğer oradaysan, deneyimli, daha deneyimli ola­caksın; üstesinden gelmeye devam edeceksin” dedi Sokrates.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Ben dert edilecek bir sorun görmüyorum” dedi. “Ya ölü­rüm, o zaman soru yoktur ya da orada olacağım, daha dene­yimli, daha bilge. Kendime güvenebilirim. Yaşamdan geçebil-diysem, ölümden de geçeceğim. Fakat yaşamadan önce hiçbir şey söyleyemem. Bunu deneyimlediğim zaman geri dönüp size anlatacağıma da söz veremem, çünkü şimdiye kadar kimse geri gelmedi. Belki de geri dönmenin yolu yoktur. Belki de sen geçtiğinde köprü yıkılıyor, iletişim tamamen imkansızlaşıyor; ama bu konuda hiçbir şey söylenemez.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Kesin olarak hiçbir şey söylemiyordu ve insanların zihin­lerinde yarattığı sorun buydu. Kaygı yaratıyordu. Atina’daki varlığına karşı ortaya atılan konulardan biri buydu: “Sürül-meli veya idam edilmeli, çünkü bu adam insanların kafasında kaygı ve keder yaratıyor. İnsanlar gayet mutluydu, rahat bir şekilde işlerini yapıyorlardı. Bu adam onlarla görüşüyor ve bir kez görüştükten sonra bir daha asla huzurlu olmuyorlar.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Sokrates için bu olağan bir şeydi: şehirde dolaşmak, biri­ni yakalamak ve ona bir soru sormak. Karşısındaki insan kaçmak istese bile, Sokrates bırakmıyordu: “Cevap vermek zorundasın!” Ve ondan sonra, sen bir soruyu cevapladığında, senin cevabını mümkün olan her açıdan çökertiyordu ve çok geçmeden cevapsız kalıyordun. Sonra da sana, “Öğrenmek istersen okuluma gelebilirsin” -bir okulu vardı- “çünkü ceva­bın tam anlamıyla düzmece. Bazı aptallar sana bu cevabı sattı ve seni kandırdı. Bir yalanı yaşıyorsun” diyordu.</span></p>
				<p class="Style16 para-style-override-13"><span class="char-style-override-6" xml:lang="tr-TR">Evet, yalanlar rahat olabilir; çok uygun olabilirler. Hakikat başlangıçta son derece biçimsiz, çok rahatsız edicidir, ama sonuçta nihai kutsamadır.</span></p>
				<p class="Style16 para-style-override-17"><span class="char-style-override-6" xml:lang="tr-TR">Özetleyebiliriz: Bir yalan başta daima tatlı, sonunda da acıdır; hakikat başlangıçta acı, sonunda tatlıdır. Fakat son için sabır göstermen gerekir. Sabırsızsan, o zaman bir yalanı yutacaksın.</span></p>
				<p class="Style16 para-style-override-29"><span class="char-style-override-6" xml:lang="tr-TR">Halk kitlelerinin kendi aklı yoktur. Yüzyıllardır koşullandı­rıldılar, hipnotize edildiler, sürekli beyinleri yıkandı. Bu yüz­den benim gibi biri bir şey söylediğinde, her şeyin başında onu duymak bile cesaret ister. Sonra onu özümsemek olağanüstü cesaret ister, çünkü acıdır, bütün koşullanmalarına aykırıdır.</span></p>
				<p class="Style16 para-style-override-17"><span class="char-style-override-6" xml:lang="tr-TR">Dolayısıyla ancak gerçekten hakikati arayan çok az sayıda insan bütün bu karmaşadan geçmeye hazır olacaktır. Her şey tepetaklak olacak: Tanrıları, cennetleri, cehennemleri, Şeytan­ları, Mesihleri, peygamberleri.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hakikatle aranda kalın bir duvar var. Ve hakikatle aranda bütün bu insanlar duruyor. Onlara, “Kaybol! Oregon’a git!” demek zorunda kalacaksın. “Cehenneme git” ifadesini böyle değiştiriyorum, çünkü çok eskidi. Atasözlerini yenilemeliyiz.</span></p>
				<p class="Style16 para-style-override-17"><span class="char-style-override-6" xml:lang="tr-TR">Bir Hıristiyan, İsa’yı kenara bırakmak zorunda kalacak; çok zor. İsa kendilerine çok daha doğru bir şey söylediğinde, Yahudilerin Musa’yı kenara koyması zordu. Musa’yı kenara koymak zordu, şimdi aynı sorun Hıristiyan için ortaya çıkı­yor: İsa’yı kenara koyması zor. İsa’nın iddiası, Musa’nın iddia ettiğinden çok daha ilerideydi. Musa asla Tanrı’nın tek oğlu olduğunu iddia etmemişti.</span></p>
				<p class="Style16 para-style-override-13"><span class="char-style-override-6" xml:lang="tr-TR">İsa, Tanrı’nın tek oğlu olduğunu iddia ediyor. Bunu bir kenara bırakıp İsa’ya, “Oregon’a git” diyebilir misin? Zor olacaktır. Bunu yapmak yerine, benim Oregon’dan gitmemi tercih edersin.</span></p>
				<p class="Style18"><span class="char-style-override-6" xml:lang="tr-TR">Politikacıların bunu yapmaya çalışıyor; bana, “Oregon’dan git” diyorlar. Bu daha basit görünüyor, çünkü benimle bağları yok. Onlara tatlı hayaller satmadım. Onlara hiçbir söz verme­dim, ne de şimdi veriyorum.</span></p>
				<p class="Style16 para-style-override-13"><span class="char-style-override-6" xml:lang="tr-TR">Benim işim yıkmaktır: seni çevreleyen bütün yalanları yok etmek ve onların yerine başka bir şey koymamak, seni kendi tek başınalığında tamamen çıplak bırakmak. Bana göre, hakikati ancak tek başınalığında öğrenebileceksin; çünkü sen hakikatsin.</span></p>
				<p class="Style16 para-style-override-19"><span class="char-style-override-6" xml:lang="tr-TR">Hakikati bulmak için hiçbir yere gitmen gerekmiyor. Onu sana ne İsa verebilir, ne Krishna verebilir, ne Buddha verebilir, ne de ben verebilirim. Birisinin sana verebileceği bir eşya değil­dir. Sadece düşün: Eğer hakikat bir eşya, sana verilebilecek bir şeyse, o zaman çalınabilir, geri alınabilir, kaybolabilir; başına her şey gelebilir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Fakat hakikate hiçbir şey olmaz. Senin başına her şey gele­bilir ama ona hiçbir şey olmaz. Çalınamaz; satın alınamaz.</span></p>
				<p class="Style16 para-style-override-19"><span class="char-style-override-6" xml:lang="tr-TR">Mahavira’nın yaşamında bir hikâye vardır... Çok ünlü krallardan biri, Bimbisara Hindistan’ın tamamını ve civar ülkeleri fethetmişti. Büyük bir imparatorluk kurdu. İstediği şeyi elde eden bir adamdı. İsteyip de elde etmenin yolunu bulamadığı bir şeyle hiç karşılaşmamıştı. Yağmur mevsiminde şehrin, onun başkentinin dışında dinlenen Mahavira’dan bah­sedildiğini pek çok kez duymuştu.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bu adam neye sahip?” diye sordu. “Binlerce insanın ona gittiğini görüyorum.”</span></p>
				<p class="Style16 para-style-override-25"><span class="char-style-override-6" xml:lang="tr-TR">“Hakikate sahip” dedi birisi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bimbisara, “O zaman sorun yok. Onun için ne kadar isti­yor? Ödemeye hazırım. Pazarlık söz konusu değil, sadece ne kadar istediğini araştırın” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Adam, krala, “Aptalca konuşuyorsunuz” diyemedi. “Majes­teleri, gidip kendisiyle görüşseniz daha iyi olur. Ben yoksul bir adamım; beni bu duruma düşürmeyin. Siz büyük bir kralsınız; o büyük bir tirthankara, ender ortaya çıkan büyük bir ruh. Bir varoluş döngüsünde ancak yirmi dört kişi o mertebeye ulaşıyor” dedi.</span></p>
				<p class="Style16 para-style-override-15"><span class="char-style-override-6" xml:lang="tr-TR">Milyonlar ve milyonlarca yılda sadece yirmi dört kişinin olduğunu söylüyor. ve Mahavira bu döngüde sonuncu. Şimdi, bu varoluş döngüsünde bir daha onun çapında başka bir insan daha olmayacak. Bu varoluşun tamamı yanıp yok olduğunda -bütün bu yıldızlar, galaksiler ve Güneş sistemleri gittiğinde, yok olduğunda ve sıfırdan yeni bir evren başladı­ğında-, o zaman ilk tirthankara ortaya çıkacak. “Şimdi bu insan az bulunur biri, çünkü milyonlarca yıl ona benzeyen biri çıkmayacak. O yüzden siz gitseniz daha iyi olur.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Bimbisara bütün teçhizatıyla birlikte gitti ve Mahavira’ya saygılıydı, formalite icabı. Hindistan’da bir kral bile bir bil­geye giderse, bilgenin ayaklarına dokunmak zorundadır; âdet böyledir. Bimbisara, “Basit bir şey için geldim. Bana hakikatini ver, ben de sana ne istersen -istersen imparatorluğumu bile-vereceğim. Benim yaşam görüşüm budur: Bir şeyi istiyorsam, onu elde etmeliyim. Neye mal olacağı önemli değil” dedi.</span></p>
				<p class="Style16 para-style-override-18"><span class="char-style-override-6" xml:lang="tr-TR">Mahavira güldü, “Boşuna buralara kadar gelmişsin. Mürit­lerimden biri senin başkentinde yaşıyor. Kendisi hakikate sahip; ve çok yoksul bir adamdır, bu yüzden onu satmaya hazır olabilir; ben onu satmaya hazır değilim. Ayrıca benim de bir kralın oğlu olduğumu bilmen gerekir. Babamın krallı­ğını miras alacaktım; hakikate ulaşmak için ondan vazgeçtim. Şimdi, onu bir krallığa karşılık nasıl satabilirim? Bana bütün krallığı versen bile, onu nasıl satabilirim? Zaten bu hakikati elde etmek için bütün bir krallığı reddettim ve kırk yıllık bir mücadeleden sonra, onu buldum. Onu satamam” dedi.</span></p>
				<p class="Style16 para-style-override-15"><span class="char-style-override-6" xml:lang="tr-TR">Mahavira, Caynaların tümüyle gözden kaçırdığı bir mizah duygusuna sahip olsa gerek. Kralı başkentteki yoksul adama gönderdi. Kral şehrin o kısmına hiç gitmemişti, çünkü orada sadece en yoksullar, çok yoksul, aslında paryalar yaşıyordu. Kralın altın arabası orada, yoksul adamın kulübesinin önünde duruyordu. Yoksul adam koşarak geldi ve Bimbisara, “Sevin! İstediğin her şeyi vermeye hazırım, bana sadece hakikati ver. Ustan beni gönderdi; Mahavira’dan geldim” dedi.</span></p>
				<p class="Style16 para-style-override-41"><span class="char-style-override-6" xml:lang="tr-TR">Yoksul adam, “Ustam size şaka yapmış olmalı” dedi. “Belki de bütün saray halkı, bütün danışmanlarınız, vekilleriniz ve generallerinizle birlikte gittiğiniz için o kadar insanın önünde sizi incitmek istememiştir. Sizi kırmak ya da size hayır demek istemedi. Bu yüzden sizi bana gönderdi. İsterseniz hayatımı verebilirim. Ben sizin fukara hizmetkârınızım; sokaklarınızı temizliyorum. Hayatımı isteyebilirsiniz ve işte burada, hazır. Başımı kesebilirsiniz; ama hakikat... Evet, ona sahibim ama hakikat doğası gereği verilemez. Ben size vermek istemediğim­den değil; buna kesinlikle hazırım.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Onu alabilirseniz, alın. Beni öldürebilirsiniz; eğer onu içim­de bulursanız, ben hazırım. Size bu kadar içten ve yakından hizmet etme fırsatı bulmaktan mutluluk duyarım. Fakat sizi uyarıyorum, onu orada bulamayacaksınız, çünkü hakikatin gerçekten sizin olması gerekir, ancak o zaman gerçektir. Eğer başkasınınsa, o zaman artık gerçek değildir. Benim hakika­tim, sizin hakikatiniz olamaz. Ben hakikat hakkında bir şey söylediğim sırada, siz sadece kelimeleri duyarsınız; hakikat geride kalır. Hakikat asla kelimelere sığdırılamaz, bu mümkün değildir.”</span></p>
				<p class="Style16 para-style-override-18"><span class="char-style-override-6" xml:lang="tr-TR">Kelimeler sıradan insanlara ulaştı ve onlar da o kelimelerin hakikat olduğuna inandılar -birisi İsa’nın sözlerine inanıyor, birisi Buddha’nın sözlerine inanıyor- ama değildi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hiçbir kitap hakikati içermez; hiçbir kelime onu içeremez. Fakat sen tatmin olursun ve birisi memnuniyet halini bozmaya kalktığında, öfkelenirsin. Şüphesiz çoğunluk senin yanında. Bunun sana çok yardımı dokunuyor; bu kadar insan yanılıyor olamaz. Fakat hakikat asla kalabalıkları bulmaz, ancak birey­leri bulur. Hakikat ne zaman görünse, bir bireyin titreşiminde görünür, bu yüzden birey daima bütün kalabalığa karşı durur.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bunun dışında bütün topluluk seninle birliktedir, çünkü onlar da seninle aynı şeyden beslendiler. Katolikler: Kaç kişiler? Belki altı yüz milyon. Şimdi, altı yüz milyon insanın yanında olması her Katolik için büyük avuntu. Altı yüz milyon kişi yanılıyor olamaz. Ve bir kişiye karşı... Haliyle bu insanın düzeni bozduğunu hissederler. Bu insanın işini bitirip uyumaya gitmek, rüyalara geri dönmek daha iyidir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Benim için yeni bir şey değil. Çocukluğumdan beri hep aynı durumda oldum.</span></p>
				<p class="Style16 para-style-override-17"><span class="char-style-override-6" xml:lang="tr-TR">Babam bir törene, bir düğüne, bir doğum günü partisine, herhangi bir yere gittiğinde, beni yanında götürürdü. Beni, kesinlikle sessiz durmam koşuluyla götürürdü: “Yoksa, lütfen evde kal.”</span></p>
				<p class="Style16 para-style-override-20"><span class="char-style-override-6" xml:lang="tr-TR">“iyi de neden? Benim dışımda herkesin konuşması serbest!” derdim.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Konuşmana neden izin verilmediğini sen de biliyorsun, ben de biliyorum ve herkes biliyor: Çünkü rahatsızlık veriyorsun” derdi.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Fakat” dedim, “beni ilgilendiren şeylerde, bana karışmaya­cağına söz ver; ben de sana sessiz kalacağıma söz vereceğim.”</span></p>
				<p class="Style16"><span class="char-style-override-6" xml:lang="tr-TR">Birçok kez karışmak zorunda kaldı. Örneğin, eğer gittiğimiz yerde yaşlı biri varsa -uzak bir akraba ama Hindistan’da bu önemli değil- babam onun ayaklarına dokunur, bana da, “Ayaklarına dokun” derdi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bana karışıyorsun, anlaşma bitti. Neden bu yaşlı adamın ayaklarına dokunmam gerekiyor? Sen onlara dokunmak isti­yorsan, iki-üç kez dokunabilirsin; sana karışmayacağım ama benim neden onun ayaklarına dokunmam gerekiyor? Neden başına değil?” derdim.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bu kadar rahatsızlık yeterliydi. Herkes bana onun yaşlı olduğunu açıklardı. “Bir sürü yaşlı insan gördüm” dedim. “Bizim evin hemen karşısında yaşlı bir fil var; onun ayaklarına asla dokunmuyorum. O fil bir rahibe ait; çok yaşlı bir fil. O fil çok bilge -bu yaşlı adamdan daha bilge olduğunu düşünüyo­rum- ama onun ayaklarına dokunmuyorum. Yaşlılık ona bir özellik kazandırmıyor.</span></p>
				<p class="Style16"><span class="char-style-override-6" xml:lang="tr-TR">“Aptal, aptal kalır; belki yaşlandıkça daha da aptallaşır. Geri zekâlı biri yaşlandıkça daha da gerzekleşir, çünkü aynı kalamazsın, büyüyeceksin. Geri zekâlı biri bunadığında, geri zekâlılığı katlanır. Çok saygın olduğu zaman da budur. Bunu neden yapmam gerektiği bana kanıtlanmadıkça bu yaşlı ada­mın ayaklarına dokunmayacağım.”</span></p>
				<p class="Style16 para-style-override-19"><span class="char-style-override-6" xml:lang="tr-TR">Bir keresinde bir cenazeye gittim; öğretmenlerimden biri ölmüştü. Sanskritçe öğretmenimdi; çok şişman, komik görü­nüşlü ve eski brahmanlar gibi kocaman bir türban takan komik giyimli bir adamdı. Bütün okulda alay konusuydu ama çok da saftı. Hintçede saf bhole demektir, bu yüzden ona Bhole derdik. Sınıfa girdiğinde, bütün sınıf yüksek sesle, “Jai Bhole” -yaşa Bhole- derdi. Elbette bütün öğrencileri cezalandıramazdı; aksi takdirde nasıl ders yapacak, kime ders anlatacaktı?</span></p>
				<p class="Style16 para-style-override-13"><span class="char-style-override-6" xml:lang="tr-TR">Öldü. Öğretmenim olduğu için terbiyeli davranacağımı düşünen babam haliyle benden anlaşma istemedi. Fakat dura­madım, çünkü orada olanları beklemiyordum; kimse bekle­miyordu. Vardığımızda cansız bedeni orada yatıyordu. Karısı koşarak geldi, üzerine kapandı ve “Ah benim Bhole’m!” dedi.</span></p>
				<p class="Style16"><span class="char-style-override-6" xml:lang="tr-TR">Herkes sessiz kaldı ama ben yapamadım. Çok uğraştım ama ne kadar uğraşırsam o kadar zorlaştı. Kahkahalarla gülmeye başladım ve “Bu harika” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Senin öğretmenin olduğu için saygılı davranacağını düşün­düğümden, seninle anlaşma yapmamıştım” dedi babam.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Saygısızlık etmiyorum” dedim, “ama tesadüfe şaşırdım. Bhole onun takma adıydı ve onu kızdırırdı. Şimdi zavallı adam öldü ve karısı ona Bhole diye hitap ediyor ve o hiçbir şey yapamıyor. Onun için sadece üzülüyorum.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Babamla nereye gitsem, anlaşma yapardı; ve o anlaşmayı ilk bozan da kendisi olurdu, çünkü öyle ya da böyle bir şey olur, bir şey söylemek zorunda kalırdı. Ve bu kadarı yeterdi, çünkü koşul buydu: Bana karışmaması gerekiyordu.</span></p>
				<p class="Style16 para-style-override-33"><span class="char-style-override-6" xml:lang="tr-TR">Kasabaya bir Cayna rahibi gelmişti. Cayna rahipleri çok yüksek bir kaidenin üzerinde otururlar, ayakta dururken bile başını ayaklarına değdirebilirsin. Cayna rahipleri grup halinde hareket ederler, tek başlarına hareket etmeleri yasaktır: Beş Cayna rahibi birlikte hareket eder. Kimse Coca-Cola almaya kalkışmasın diye -hepsi birlikte anlaşmadıkça- dört kişinin beşinciye göz kulak olduğu bir stratejidir bu. Ben birlikte plan yaptıklarını ve Coca-Cola aldıklarını gördüm, bu yüzden hatırlıyorum.</span></p>
				<p class="Style16 para-style-override-13"><span class="char-style-override-6" xml:lang="tr-TR">Gece içmeleri bile yasaktır ve ben onları gece Coca-Cola içerken gördüm. Aslında gündüz Coca-Cola içmek tehlikeliydi -ya biri görürse- bu yüzden yalnızca gece... Ve Coca-Cola’yı ben kendim tedarik etmiştim, bu yüzden sorun yoktu. Başka kim onlara Coca-Cola temin edecekti? Bunu hiçbir Cayna yapmak istemeyecekti ama beni tanıyorlardı ve nerede bir acayiplik varsa, benim onu yapmaya hazır olacağımı da bili­yorlardı.Beş kaide oradaydı. Fakat bir rahip hastaydı, bu yüzden babamla oraya gittiğimde, boş kaidenin üzerine oturdum. Babamın bana bakışını hâlâ hatırlarım; söyleyecek söz bulamadı: “Sana ne diyeyim?” Ve bana karışamadı, çünkü kimseye karşı bir hata yapmamıştım. Ahşap bir kaidenin üze­rinde oturuyordum yalnızca ve kimseye veya bir şeye zararım dokunmuyordu. Yanıma geldi ve “Görünüşe bakılırsa, anlaş­ma olsun ya da olmasın, sen istediğini yapacaksın. O yüzden bundan sonra anlaşma yapmayacağız, çünkü hiçbir anlamı yok” dedi.</span></p>
				<p class="Style16 para-style-override-18"><span class="char-style-override-6" xml:lang="tr-TR">O dört rahip büyük bir tedirginlik içindeydi ama onlar da bir şey söyleyemediler. Ne söyleyecekler? Biri sonunda, “Bu doğru değil. Rahip olmayan hiç kimse aynı seviyede oturma­malı” dedi. Babama, “Onu aşağıya indir” dediler.</span></p>
				<p class="Style16"><span class="char-style-override-6" xml:lang="tr-TR">“Bir daha düşünün. Şişeyi hatırlayın!” dedim. Onlara Coca-Cola temin etmiştim.</span></p>
				<p class="Style16 para-style-override-25"><span class="char-style-override-6" xml:lang="tr-TR">“Ne şişesi?” dedi babam.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bu insanlara sor” dedim. “Çifte anlaşmam var: biri seninle, biri onlarla, beni kimse engelleyemez. Dördünüz de burada oturmamı onaylamazsanız, şişenin adını söylemeye başlayacağım.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Biz gayet memnunuz. Burada oturabilirsin, zararı yok; ama lütfen şişe konusunda sessiz kal” dediler.</span></p>
				<p class="Style16 para-style-override-26"><span class="char-style-override-6" xml:lang="tr-TR">Şimdi, orada çok insan vardı ve hepsi ilgilendiler. Ne şişesi? Tapınaktan çıktığımda herkes toplandı; “Nedir bu şişe?” dediler.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bu bir sır” dedim. “Ve bu benim, ayaklarına dokunmaya gittiğiniz bu aptallar üzerindeki gücüm. İstersem, onların ayaklarıma dokunmalarını sağlayabilirim, aksi takdirde -</span><span class="char-style-override-6" xml:lang="tr-TR">şişe.”</span><span class="char-style-override-6" xml:lang="tr-TR"> Bu aptallar!</span></p>
				<p class="Style16 para-style-override-19"><span class="char-style-override-6" xml:lang="tr-TR">Eve dönerken babam sordu: “Bana söyleyebilirsin; kimseye anlatmam. Nedir bu şişe? Şarap mı içiyorlar?”</span></p>
				<p class="Style16 para-style-override-13"/>
				<p class="Style16 para-style-override-13"><span class="char-style-override-6" xml:lang="tr-TR">“Hayır” dedim. “İşler o kadar ileri gitmedi ama burada birkaç gün daha kalırlarsa, onu da halledeceğim. Onları şarap içmeye zorlayabilirim; yoksa şişenin adını söyleyeceğim.”</span></p>
				<p class="Style16"><span class="char-style-override-6" xml:lang="tr-TR">Bütün kasaba şişeyi, şişenin ne şişesi olduğunu ve rahiple­rin neden korktuklarını konuşuyordu: “Hep onların ruhani bilgeler olduğunu düşünürdük ama bu çocuk onları korkuttu. Kitaplara ters olmasına rağmen hepsi orada oturmasını kabul ettiler.” Herkes peşimdeydi. Bana rüşvet vermeye hazırdılar: “Ne istiyorsan söyle. Bize sadece şişenin sırrını anlat.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Çok büyük bir sır” dedim, “ve ben size bu konuda hiçbir şey söylemeyeceğim. Neden gidip rahiplere şişenin ne olduğu­nu sormuyorsunuz? Ben orada olabilirim, yalan söyleyemez­ler. O zaman nasıl insanlara ibadet ettiğinizi anlarsınız. Sizin zihninizi koşullandıran insanlar bunlar.”</span></p>
				<p class="Style16"><span class="char-style-override-6" xml:lang="tr-TR">Üniversitede, benim yüzümden istifa etmek isteyen bir profesör vardı. Çok yaşlı, kıdemli bir profesördü ve çok da saygın biriydi. Belki hâlâ hayattadır. Adı, Doktor S.N.L. Shrivastava’ydı; edebiyat doktoruydu. Felsefede tanınmış bir isimdi; ve benim yüzümden okulu bırakmakla tehdit etti.</span></p>
				<p class="Style16 para-style-override-13"><span class="char-style-override-6" xml:lang="tr-TR">Üniversiteye koşulu şuydu: Ben üniversiteden atılmazsam, kendisi istifa edecekti; üniversitede ancak birimiz yaşaya­bilirdik, ben ya da o. Ben daha birinci sınıfta öğrenciydim. Köyümden üniversite sınavına girmiş ve daha büyük bir yere yeni gelmiştim. Bu profesör üç ay içinde öyle darmadağın oldu ki, beni gördü mü sınıftan çıkardı.</span></p>
				<p class="Style16 para-style-override-19"><span class="char-style-override-6" xml:lang="tr-TR">Arkasından koşar ve “Mesele nedir? Neden gidiyorsunuz? Harcı ödüyorum. Sizin öğretmeniz, benim de öğrenmem gerekiyor ve benim bütün yaptığım öğrenmek. Bir soru soru­yorsam, sadece öğrenmek için” derdim.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Fakat” dedi, “hep beni çok güç duruma düşüren sorular soru­yorsun. Evet dersem, yakalanıyorum; hayır dersem, yakalanıyorum.</span></p>
				<p class="Style18"/>
				<p class="Style18"><span class="char-style-override-6" xml:lang="tr-TR">Her soru, başka soruları harekete geçirmek için ve bunun sonu yok. Üç ay geçti; birinci günden ileri gitmeme izin ver­miyorsun. Orada takıldık kaldık; ve senin burada benimle birlikte geçireceğin iki yıl boyunca başka bir şey olmayacağını biliyorum. O ilk günün bitmesine izin vermiyorsun. O yüzden böylesi daha iyi...”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Fakat” dedim, “siz çok bilgilisiniz; bir sürü dereceniz, onur dereceleriniz ve otuz yıllık öğretmenlik deneyiminiz var; sayısız öğrenci görmüş olmalısınız. Neden bu kadar rahatsız­lık duyuyorsunuz? Bilmiyorsanız, sadece ‘Bilmiyorum’ diye­bilirsiniz. Sizin tek derdiniz, ‘Bilmiyorum’ diyememek. Sizin sorununuz ben değilim. Her şeyi bildiğiniz iddiasını devam ettirmek istiyorsunuz ve gerçek kimsenin her şeyi bilmediği, sizin bile her şeyi bilmediğiniz.”</span></p>
				<p class="Style16 para-style-override-19"><span class="char-style-override-6" xml:lang="tr-TR">Bize Aristo mantığını öğretiyordu; mantık ve felsefe profe­sörüydü. Hindistan’da ilk iki yıl mantık okumak zorundasın, dolayısıyla o ilk iki yıl Aristo ve mantığına ayrılır. Ve ben profesöre, Aristo’nun bile her şeyi bilen olmadığını söyledim; herkes kadar cahildi. Kitabında kadınların erkeklerden bir eksik sayıda dişe sahip olduğunu yazıyor.</span></p>
				<p class="Style16 para-style-override-19"><span class="char-style-override-6" xml:lang="tr-TR">Şimdi, aptala bak. İki karısı vardı; Bayan Aristo Bir veya Bayan Aristo İki’ye “Ağzını aç” diyebilirdi. Aslında kadınlar ağızlarını daima açık tutuyorlar; bunu söylemeye gerek yoktu. Şayet korkuyorsa, gece uyurlarken sayabilirdi. Fakat hayır, Yunanistan’da geleneksel olarak kadının her bakımdan erkek­ten daha küçük, daha aşağı olması gerektiğine inanılır. Nasıl erkekle aynı sayıda dişe sahip olabilir? Bu yüzden kontrol etmeye çalışmadı.</span></p>
				<p class="Style16 para-style-override-21"><span class="char-style-override-6" xml:lang="tr-TR">Shrivastava’ya, “Bu adamın mantıkçı olduğunu, mantığın babası olduğunu mu söylüyorsunuz? O kadar basit bir şey ki, sıradan bir insan bile yapılması gereken ilk şeyin dişleri saymak olduğunu düşünürdü; ondan sonra yazabilirdi.</span></p>
				<p class="Style16 para-style-override-17"><span class="char-style-override-6" xml:lang="tr-TR">İki karıyla ne yapıyordu? Onların dişlerini saymadan, genel fikre inandı. Yunanistan’da binlerce yıldır bu görüş hâkimdi; kimse saymaya uğraşmadı. Ne bir kadının ne de bir erkeğin bunu dert etmemesi çok tuhaf. En azından bir kadın saymış ve bunun kesinlikle saçmalık olduğunu söylemiş olmalıydı.</span></p>
				<p class="Style16 para-style-override-17"><span class="char-style-override-6" xml:lang="tr-TR">Fakat profesör, “Bu kadar yeter, daha fazla dinlemek istemi­yorum. Rektör yardımcısına istifamı vermeye gidiyorum. Yani seni kovar ya da ben istifa ederim” dedi.</span></p>
				<p class="Style16 para-style-override-18"><span class="char-style-override-6" xml:lang="tr-TR">Üç gün gelmeyince rektör yardımcısı beni çağırdı. “Suçum ne?” diye sordum ona. “Beni atın, bu sorun değil, ama lütfen bana ne yanlış yaptığımı söyleyin. Mantıkla ilgisi olmayan tek bir soru mu sordum? Eğer mantık öğrenmeye geldiysem, şüphelerimin giderilmesi için sorular sormak zorundayım. Aksi takdirde adamın bilmediğini söylemesi gerekiyor. Bir kez, ‘Bilmiyorum’ derse, o soruyu tekrar ortaya atmayacağım. ‘Bilmiyorum’ deme cesaretine bile sahip değil. Ve şimdi de istifa etmekle tehdit ediyor.</span></p>
				<p class="Style16 para-style-override-34"><span class="char-style-override-6" xml:lang="tr-TR">“Değerli bir profesör olduğunu biliyor. Dönemin ortasında istifa ederse, aynı vasıfta birini nereden bulacaksınız? Okula geleli üç ay olmuş bir öğrenci karşısında, kendisinden yana karar verileceğini biliyor. Ancak kolay olmayacak. O zaman Shrivastava’yla devam eden mücadelem, sizi de içine alacak. Her gün burada ofisinizde olacağım. Bana atılmamın yazılı nedenlerini vermek zorunda kalacaksınız.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Gerçekten hoş ve zeki bir insandı. “Atılman için bir neden görmüyorum ve seni atacak son insan ben olurdum. Fakat lütfen benim durumumu anla: O profesörü kaybedemeyiz. O yüzden bir şey yap. Seni atmayacağım; başka bir okulla ayarlamalar yapacağım. Senin hiçbir şey yapmana gerek yok ama sadece bana bir iyilik yap: O okula geç. Jabalpur</span></p>
				<p class="Style18"><span class="char-style-override-6" xml:lang="tr-TR">Üniversitesi’nde en az yirmi okul var, istediğini seçebilirsin” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Mesele benim bir okulu seçmem değil” dedim. “Beni kabul edip etmeyeceklerini anlamak için bütün müdürleri arayın, çünkü şimdi herkes bu S.N.L. Shrivastava olayını biliyor: Üni­versitenin en iyi felsefe profesörü istifa etmeye hazır. O zaman beni kim alır? Siz deneyin; ben hazırım.”</span></p>
				<p class="Style16 para-style-override-19"><span class="char-style-override-6" xml:lang="tr-TR">Yirmi okuldan sadece bir müdür beni kabul etmeye hazırdı: asla derse girmemem koşuluyla. Bana gereken notu verecekti ama ben derse girmeyecektim.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bu mükemmel bir ayarlama” dedim. “Ben de gereksiz yere oralara gitmek ve ne yaptığını, ne öğrettiğini bilmeyen geri zekâlılarla karşılaşmak istemiyorum. Dolayısıyla bu iyi bir ayarlama; bunu yapabilirsiniz. Fakat unutmayın, harçları ödemeyeceğim. Ben size iyilik yapıyorum, siz de iki yıllık harcı ayarlayın. Okula hiç gitmeyeceğim; siz harcı ayarlayın ve her şeyle ilgilenin. İki yıl sonra size geleceğim. Bir şey ters giderse, sorumlu siz olacaksınız.”</span></p>
				<p class="Style16 para-style-override-25"><span class="char-style-override-6" xml:lang="tr-TR">“Bütün sorumluluğu alıyorum” dedi ve aldı da.</span></p>
				<p class="Style16 para-style-override-13"><span class="char-style-override-6" xml:lang="tr-TR">İki yıl sonra ona gittim ve “Sınava girmek için bana izin kâğıdımı verin. O okula gitmedim; o okulu görmedim bile” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Sıradan çoğunluk bu -eğitimli insanlar bile sıradan çoğun­luğa dahil-; bütünlüğe, zekâya veya “Bilmiyorum” deme cesaretine bile sahip değil. Şimdi, bu koşulun profesörden geldiğini biliyorum. Müdür profesöre sordu: “Bu öğrenciyi kabul edebilir miyiz? Bu </span><span class="char-style-override-6" xml:lang="tr-TR">o.”</span></p>
				<p class="Style16 para-style-override-19"><span class="char-style-override-6" xml:lang="tr-TR">Profesör de, “Dersimde sorun istemiyorum. Onu ancak derse girmemek koşuluyla kabul edebilirsiniz” dedi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Yakın zamanda aynı profesörün, adı Soleri, gururla öğren­cisi olduğumu açıkladığı bir makale okudum. Onun yüzünü görmedim, o da benim yüzümü görmedi; onun dersinde,</span></p>
				<p class="Style16 para-style-override-42"><span class="char-style-override-6" xml:lang="tr-TR">okulunun kampusunda veya oralarda asla bulunmadım. Şimdi öğrencisi olduğum için gururlu ve özel biri olacağımı biliyormuş. Bu aptallar! Bu kadar kolay yalan söyleyebiliyor­lar. Fakat onların bütün yaşamları yalanlarla dolu.</span></p>
				<p class="Style16 para-style-override-29"><span class="char-style-override-6" xml:lang="tr-TR">Sıradan çoğunluk bir bakıma masumdur. Fakat eğitimciler, rahipler, politikacılar; sıradan çoğunluğu zehirleyip duran ve onları güruh seviyesinde tutanlar bu insanlar.</span></p>
				<p class="Style16 para-style-override-29"><span class="char-style-override-6" xml:lang="tr-TR">Halk yönetimi (demokrasi) dediğimiz şey henüz halk yöne­timi olma noktasına gelmedi. Hâlâ her yerde sadece güruh yönetimi var, çünkü insanları seçen kitle bir güruhtur; henüz uyanık ve farkında değil.</span></p>
				<p class="Style16 para-style-override-43"><span class="char-style-override-6" xml:lang="tr-TR">Daha birkaç gün önce burada bir seçim vardı. 6 Kasım’daki seçimden önce, 5 Kasım gecesi, bütün Hıristiyan cemaatleri­nin Wasco County Adliyesi’nin önünde toplandığını duydum. Bütün rahipler -birbirine düşman olan, sürekli kavga eden; kimin haklı, kimin haksız ve kimin İsa’ya ve Tanrı’ya daha yakın olduğunu ve kimin daha yakın olmadığını ve kimin gerçekten Ortodoks olduğunu ve kimin yoldan çıktığını tartı­şan-, hepsi bir araya geldi: adliye binasının önünde cemaatle­riyle birlikte bütün rahipler Wasco County’yi kurtarmak için Deccal’a karşı dua ettiler.</span></p>
				<p class="Style16 para-style-override-19"><span class="char-style-override-6" xml:lang="tr-TR">Wasco County’deki Deccal kim? Wasco County’nin Deccal’dan kurtarılması mı gerekiyor? Bundan gerçekten keyif aldım, hepsi benim için dua ediyorlar; çünkü Deccal olduğunu iddia edebilecek başka birisinin olduğunu sanmıyorum. Fakat ben biraz deliyim. Benim İsa karşıtı, Buddha karşıtı, Mahavira karşıtı, Krishna karşıtı, Sami karşıtı olduğumu söylüyorlar; neyin karşıtı varsa, hepsi benimle ilgili. Ve gerçekte ben bir tek kendimden yanayım ve kimseye karşı değilim. İsa hiç umurumda değil, neden İsa karşıtı olayım? Kimse umurumda değil. Onlar bana aldırmadılar, ben neden onlara aldırayım?</span></p>
				<p class="Style16 para-style-override-19"/>
				<p class="Style16 para-style-override-19"><span class="char-style-override-6" xml:lang="tr-TR">Bu insanlar devam ediyor... Gazeteciler rahiplere sordu: “Deccal kim?” Benim adımı vermeye bile cesaretleri yoktu. Cevap verirken lafı dolandırıp durdular: “Biz sadece bölgenin kötü güçlerden korunması için dua ediyoruz.” Neden sadece Wasco County? Bütün kötü güçler burada, Wasco County’de mi toplanmış? Washington’a Beyaz Saray’a gidip orada dua etmeliydiler, çünkü eğer bütün kötü güçler toplandığı iki yer var: Kremlin ve Beyaz Saray. Ve eğer dünya acı çekecekse, Kremlin ve Beyaz Saray yüzünden çekecek.</span></p>
				<p class="Style16 para-style-override-19"><span class="char-style-override-6" xml:lang="tr-TR">Fakat bu rahiplerle ilgili en tuhaf olan şey şu: İkinci Dünya Savaşı’nda İngiltere’de Tanrı’ya, Hıristiyan Tanrısı­na İngiltere’nin zaferi, Winston Churchill’in güvenliği için dua ediyorlardı. Roma’daki, papanın bulunduğu yerdeki, Vatikan’daki Hıristiyanlar Mussolini’nin güvenliği ve zaferi için dua ediyorlardı: aynı Hıristiyan Tanrısına. Sadece bu da değil; Adolf Hitler Hıristiyan piskoposlar tarafından kutsanı­yordu ve onu zaferi için dua ediyorlardı: aynı Hıristiyan Tan­rısına. O Hıristiyan Tanrısına ne oldu? İntihar etmiş olmalı? Nasıl karar verecek? Hepsi onun insanları ve vekilleri dua ediyor. Kimin yararına karar verecek?</span></p>
				<p class="Style16 para-style-override-19"><span class="char-style-override-6" xml:lang="tr-TR">Adolf Hitler iktidardayken, Hıristiyan rahibin Adolf Hitler için dua ettiğini Hıristiyanlar görmüyor. O rahip bir korkaktır. “Sizin ve savunduğunuz ideolojiniz için dua etmeyeceğim. Yenilmeniz için dua edeceğim” diyemedi. Fakat hayır, cesur insanlar rahip olmaz; onların başka, yapacak daha iyi işleri var. Bunlar korkak insanlar. Ve bu korkaklar diğer insanların zihinlerini zehirlemeye devam ediyor; başkalarını da korkak yapıyorlar. Bütün insanlığı mahvettiler ve onu tımarhaneye dönüştürdüler.</span></p>
				<p class="Style16 para-style-override-21"><span class="char-style-override-6" xml:lang="tr-TR">Eğer kitleler bana karşıysa, bu beklenen bir şey. Başka türlü olamaz, doğal.</span></p>
				<p class="Style16 para-style-override-17"/>
				<p class="Style16 para-style-override-17"><span class="char-style-override-6" xml:lang="tr-TR">Beklenmedik olan, bütün dünyada benimle birlikte durabi­len, önyargılarını bir kenara bırakıp beni dinleyebilen, onunla karşılaştıklarında hakikati tanıyabilecek kadar zeki -bedeli ve sonucu ne olursa olsun- birkaç insanın olması.</span></p>
				<p class="Style16 para-style-override-18"><span class="char-style-override-6" xml:lang="tr-TR">Aslında benden önce kimse dünyada benim sahip olduğum kadar zeki insana; bu kadar vasıflı, bu kadar alıcı, yangın testinden geçmeye bu kadar istekli insana sahip olmadı.</span></p>
				<p class="Style16 para-style-override-29"><span class="char-style-override-6" xml:lang="tr-TR">Evet, hakikate doğru ilerlemek ateşin üzerinde yürümek gibidir.</span></p>
				<p class="Style16 para-style-override-17"><span class="char-style-override-6" xml:lang="tr-TR">Seni yakacak; seni tamamen yakacak. O zaman yanmadan geriye kalan, canlı olan senin gerçeğindir. Yananların hepsi başkaları tarafından üzerine dökülmüş süprüntülerdi. Haki­kati kimse yakamaz ama hakikate ulaşmak için birçok şeyi, birçok yükü bırakmak zorunda kalacaksın.</span></p>
				<p class="Style16"><span class="char-style-override-6" xml:lang="tr-TR">Fakat insanlığın en azından yüzde biri neredeyse sıçramaya ve dünyanın ilk gerçek dinini yaratmaya hazır olduğu için şanslıyım: hakikat, bilinç dini -Tanrı, cennet, cehennem, Şeytan’la ilgili yalanların olmadığı- sadece en saf yirmi dört ayar hakikat.</span></p>
				<p class="Style16 para-style-override-17"><span class="char-style-override-6" xml:lang="tr-TR">Dünya üzerinde yüzde bir bile muazzam bir güçtür. Bunu yüzde doksan dokuza karşı yüzde bir olarak düşünmemelisin. Hayır, o yüzde doksan dokuz önemsiz, çünkü kendi ateşlerine sahip değiller. Onlar ölümün karşısında ölüler; onlar sadece yürüyen cesetler.</span></p>
				<p class="Style16 para-style-override-25"><span class="char-style-override-6" xml:lang="tr-TR">Bu yüzde bir muazzam güçlü, çünkü canlı.</span></p>
				<p class="Style16"><span class="char-style-override-6" xml:lang="tr-TR">Onun içindeki ateş bütün dünyayı dönüştürecek. O yüzde doksan dokuz sayılmaz bile.</span></p>
				<p class="Style16 para-style-override-17"><span class="char-style-override-6" xml:lang="tr-TR">Bu yüzden kitlelerin hakkımda ne düşündüğüyle ilgilen­miyorum. Ben sadece dünyadaki yüzde birlik zeki insanla, onların benim hakkımda ne düşündüğüyle ilgileniyorum.</span></p>
				<p class="Style7 para-style-override-44"/>
			</div>
		</div>
	</body>
</html>