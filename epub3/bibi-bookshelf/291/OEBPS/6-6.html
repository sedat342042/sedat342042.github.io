<html xmlns="http://www.w3.org/1999/xhtml">
	<head>
		<title>6-6.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-6.html" xml:lang="en-US">
			<div class="Basic-Text-Frame">
				<p class="BOLUM" id="toc_marker-7" xml:lang="tr-TR">Bölüm 7-Doğa var olan tek şeydir</p>
				<p class="Style16 para-style-override-18"/>
				<p class="Style8">Soru: Neden bütün dinler temel strateji olarak bastırmayı kullandı?</p>
				<p class="Style16 para-style-override-13"/>
				<p class="Style16 para-style-override-31"><span class="char-style-override-6" xml:lang="tr-TR">Din pek çok aşamadan geçti. Dinin ilk aşaması büyüydü; henüz kaybolmadı. Amerika’daki Kızılderililer hâlâ dinin ilk aşamasında yaşıyor; Güney Afrika’da, Hindistan’ın yerli halkı arasında din, büyücü bir Tanrı’ya kurban ritüelidir. Sana yar­dım etmesi, seni koruması için bir nevi rüşvettir. Yiyecek, gıda, süs eşyası olarak değerli gördüğün ne varsa, değerli olduğunu düşündüğün ne varsa, Tanrı’ya vermeye devam edersin.</span></p>
				<p class="Style16 para-style-override-19"><span class="char-style-override-6" xml:lang="tr-TR">Elbette onu alacak bir Tanrı yoktur; rahip alır. Rahip aracı­dır, bundan kâr eder. En tuhafı da bu büyücü, törenci dinin en az on bin yıldır insan zihnini tutsak etmiş olmasıdır.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bir sürü hata var; yüzde doksan dokuz hata. Örneğin, yağmurlar doğru zamanda yağmıyor. O zaman büyücü din bir kurban ayini yapacak ve Tanrı’nın şimdi mutlu olduğuna inanacak: Yağmurlar gelecek. Arada bir gelirler; ama ayini yapmayan ve Tanrı’ya şükretmeyen insanlara da gelirler. Tanrı’ya dua eden insanların düşmanlarına bile gelirler. O yağmurların onların ayiniyle hiç ilgisi yoktur ama ayinlerinin başarıya ulaştığını kanıtlar.</span></p>
				<p class="Style16 para-style-override-19"><span class="char-style-override-6" xml:lang="tr-TR">Ayin doksan dokuz kez başarısız olur; böyle olması kaçınıl­mazdır, çünkü havayla hiçbir ilgisi yoktur. Ayinle, senin ateş töreninle, mantralarınla bulutlar ve yağmur arasında bilimsel bir neden-sonuç ilişkisi yoktur. Rahip kesinlikle sömürdüğü insanlardan daha kurnazdır; gerçekte ne olduğunu gayet iyi bilir.Rahipler Tanrı’ya asla inanmadılar, unutma. İnanamazlar ama herkesten daha çok inanıyormuş gibi yaparlar. Yapmak zorundalar, bu onların mesleği. İnançları ne kadar kuvvetliyse, o kadar çok insanı çekebileceklerinden, rol yaparlar. Fakat ben bir Tanrı olduğuna inanan bir rahibe hiç rastlamadım. Nasıl inansın? Ayinin ancak ayda yılda bir, tesadüfen başarılı olduğunu her gün görüyor. Yüz seferin doksan dokuzunda başarısız olur. Fakat onun zavallı insanlar için açıklamaları vardır: Ayin doğru şekilde yapılmadı, ayini yaparken saf düşüncelerle dolu değildin. Şimdi, kim saf düşüncelerle dolu ve saf düşünce ne?</span></p>
				<p class="Style16 para-style-override-13"><span class="char-style-override-6" xml:lang="tr-TR">Bu çok doğal... Örneğin, bir Cayna ayininde insanların oruç tutması gerekir. Ve ayini yaparken yiyecek düşünüyorlar; bu, saf olmayan bir düşüncedir. Şimdi, yiyecek düşünen aç bir insan; bunun nasıl saf olduğunu anlayamıyorum. Bu tam olarak doğru düşüncedir. Aslında o anda ayini yaparak yanlış bir harekette bulunuyor; bir restorana koşması gerek!</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat rahibin senin ayininin başarısız olmasına ilişkin çok basit bir açıklaması var: “Tanrı asla hata yapmaz, o daima seni korumaya hazırdır. O geçindiren, yaratan, koruyandır; seni asla hayal kırıklığına uğratmayacaktır. Fakat sen duanı ederken veya ayin yaparken onu hayal kırıklığına uğratıyor­sun: Saf olmayan düşüncelerle dolusun.” Ve insanlar rahibin haklı olduğunu bilir. Yiyeceği düşünüyorlardı veya güzel bir kadın geçmişti ve onun güzel olduğu düşüncesi ve onu elde etme fikri ortaya çıkmıştı... Düşünceleri attılar ama çok geçti; arzu çoktan oluşmuştu.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bu yüzden düşüncelerinin saf olmadığını herkes bilir. Şimdi, ben saf olmayan hiçbir şey görmüyorum. Güzel bir kadın bir aynanın yanından geçerse, o da güzel kadını yansıtacaktır. Ayna saf değil midir? Senin zihnin bir aynadır, sadece yansıtır. Ve zihnin etrafında olup biten her şeyin bilincindedir. Yorum yapar, sürekli bir yorum­da bulunuyor. İzlersen, şaşarsın; daha iyi bir yorumcu bulamazsın.</span></p>
				<p class="Style16 para-style-override-15"/>
				<p class="Style16 para-style-override-15"><span class="char-style-override-6" xml:lang="tr-TR">Zihin kadının güzel olduğunu söyler ve eğer sen güzelliğe arzu duyuyorsan, ben bunda yanlış bir şey görmüyorum. Çir­kinliğe arzu duyuyorsan, o zaman bir şey yanlıştır, o zaman sen hastasın. Güzelliğin takdir edilmesi gerekir. Güzel bir tablo görseydin, ona sahip olmak isterdin. Güzel herhangi bir şey gördüğünde, onun hemen yanında şu fikir de gölge gibi gelir: “Keşke bu güzel şey benim olsaydı.” Şimdi, bunlar doğal düşüncelerdir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat rahip, “Yağmur, senin saf olmayan düşüncelerin yüzünden gelmedi” der ve sen kesinlikle savunmasızsındır. Bunu bilirsin; kendinden utanırsın. Tanrı daima haklıdır. Fakat yağmurlar geldiğinde, aklından o zaman da bu düşünceler geçiyordu; sen tam olarak aynı kişiydin. Karnın açsa, yemeyi düşünüyordun; susuzsan, suyu düşünüyordun.</span></p>
				<p class="Style16 para-style-override-15"><span class="char-style-override-6" xml:lang="tr-TR">Bu fikirler yağmurlar geldiğinde de aklına geliyordu, kötü düşüncelere kimse aldırmıyor. Rahip seni, dünyevi zevklerden uzak yaşamını, derin ibadetini övmeye başlar: “Tanrı seni duydu.” Egon o kadar tatmin olmuştur ki, “İyi de saf olmayan düşüncelere ne oldu?” diyemezsin. Başarıya ulaştığında ve Tanrı duyduğunda saf olmayan düşüncelerden bahsetmeyi kim ister? Fakat doksan dokuz keresinde kimse duymaz; gökyüzü boş kalır, hiçbir cevap gelmez. Fakat büyücü din devam eder.</span></p>
				<p class="Style16 para-style-override-18"><span class="char-style-override-6" xml:lang="tr-TR">Büyünün kullanıldığı din, en ilkel dindir ama kırıntıları ikinci aşamada kalır, çok belirgin bir sınır yoktur. İkinci aşama sahte dindir: Hinduizm, Hıristiyanlık, Yahudilik, Caynacılık, Budizm, Sihizm; ve hepsinin içinde üç yüz tane “izm” var. Bun­lar sahte dinlerdir. Büyücü dinden biraz daha ileri gitmişlerdir.</span></p>
				<p class="Style16 para-style-override-18"><span class="char-style-override-6" xml:lang="tr-TR">Büyünün kullanıldığı din basit bir biçimde ayinseldir. Tanrı’yı sana yardım etmeye ikna etme çabasıdır. Düşman ülkeyi istila edecek; yağmur gelmiyor veya çok fazla yağmur geldi ve nehirler taştı, ekinlerin mahvoldu. Ne zaman bu gibi sıkıntıların olsa, Tanrı’dan yardım istersin. Fakat büyücü din senin için bir disiplin değildir. Bu nedenle büyücü dinler baskıcı değildir; henüz senin dönüşümünle, değişiminle ilgili değildirler.</span></p>
				<p class="Style16 para-style-override-25"><span class="char-style-override-6" xml:lang="tr-TR">Sahte din dikkati Tanrı’dan sana kaydırır.</span></p>
				<p class="Style16 para-style-override-13"><span class="char-style-override-6" xml:lang="tr-TR">Tanrı merkezde kalır ama silikleşir. Büyücü dine mensup insan için Tanrı çok yakındır; kişi O’nunla konuşabilir, onu ikna edebilir. Sahte din Tanrı fikrini taşımaya devam eder ama şimdi Tanrı uzaktadır, çok ama çok uzakta. Artık ona ulaşmanın tek yolu ayinler değil, yaşam tarzında hatırı sayılır bir değişimdir. Sana şekil vermeye ve değiştirmeye başlarlar.</span></p>
				<p class="Style16 para-style-override-13"><span class="char-style-override-6" xml:lang="tr-TR">Büyücü dinler insanları olduğu gibi bırakır, o yüzden bu dinlere inananlar daha doğal, daha az sahte ama daha ilkel, daha gelişmemiş, daha kültürsüzdür. Sahte dinlere mensup insanlar daha gelişmiş, daha kültürlü, daha eğitimlidir. Onlar için din yalnızca bir ayin değildir; bütün yaşam felsefeleridir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Senin sorun burada, dinin ikinci aşamasında geliyor. Bütün dinlerin bastırmayı temel strateji olarak kullanmasının nedeni­ni soruyorsun. Bastırma olgusunun anlaşılması çok önemlidir; çünkü bütün dinler birbirinden her yönden ayrılırlar, başka dinlerin hepsine her bakımdan karşıdırlar.</span></p>
				<p class="Style16 para-style-override-18"><span class="char-style-override-6" xml:lang="tr-TR">Bastırma hariç, hiçbir din hiçbir konuda birbiriyle anla­şamaz. Dolayısıyla bastırma ellerindeki en büyük araç gibi görünüyor. Onunla ne yapıyorlar? Bastırma insanı esaret altı­na sokma, insanlığı psikolojik ve ruhsal yönden köleleştirme yöntemidir.</span></p>
				<p class="Style16 para-style-override-18"><span class="char-style-override-6" xml:lang="tr-TR">Sigmund Freud bastırma olgusunu keşfetmeden uzun zaman önce, dinler onu zaten beş bin yıldır, üstelik başarılı bir şekilde kullanıyordu. Yöntem basittir, yöntem seni kendine düşman etmektir; ama mucizeler yaratır. Bir kez kendi aleyhine döndü­ğünde, pek çok şeyin gerçekleşmesi kaçınılmazdır.</span></p>
				<p class="Style16 para-style-override-13"><span class="char-style-override-6" xml:lang="tr-TR">Önce, zayıf düşeceksin. Bir daha asla o eski kuvvetli insan olmayacaksın. Evvelce tektin; şimdi sadece iki değil, birçok kişisin. Önceden bütün olarak tek bir varlıktın, şimdi bir kala­balıksın. Bir parçadan babanın sesi senin içinde konuşuyor, annenin sesi başka bir parçadan konuşuyor; ve artık ikisi de hayatta olmasa bile, senin içinde hâlâ birbirleriyle kavga ediyorlar. Bütün öğretmenlerin senin içinde bölümlere sahip ve karşılaştığın rahiplerin hepsi, bütün keşişler, bütün velini­metler, ahlakçılar, hepsi senin içinde yerler, kendi kalelerini edindiler.</span></p>
				<p class="Style16 para-style-override-21"><span class="char-style-override-6" xml:lang="tr-TR">Etkilendiğin herkes içinde bir parça haline geldi. Artık oku­duğun kitaplara, bilim kurgu gibi dini kurgudan ibaret kutsal kitaplara dayanarak çok sayıda insansın: ölü, diri, kurgu. Kendi içine baktığında, kendini böyle büyük bir kalabalığın içinde kaybolmuş bulacaksın. Bu koca kalabalığın içinde ken­dini tanıyamazsın. Hangisi senin asıl yüzün? Hepsi senmişsin gibi davranıyorlar, hepsinin seninki gibi yüzleri var, seninle aynı dili konuşuyorlar ve hepsi de birbiriyle kavga içinde. Savaş alanına dönüşmüşsün.</span></p>
				<p class="Style16 para-style-override-19"><span class="char-style-override-6" xml:lang="tr-TR">Tekil bireyin kuvveti kaybolur. Evin kendine karşı bölünür, hiçbir şeyi bütünlükle yapamazsın: İçindeki bazı parçalar ona karşı, bazı parçalar ondan yana ve bazı parçalar da tamamen ilgisiz olacak. O şeyi yine de yaparsan, karşı olan parçalar sana yanlış yaptığını söyleyip duracak; kendini suçlu hissetmene neden olacaklar. İlgisiz kalan kısımlar kutsal rolü yapacak, sana anlamayan bu insanları dinlediğin için üçüncü sınıf olduğunu söyleyecekler.</span></p>
				<p class="Style16 para-style-override-20"><span class="char-style-override-6" xml:lang="tr-TR">Dolayısıyla ister bir şey yap ister yapma, her durumda suçla­nacaksın. Hep bir ikilem içindesin. Ne tarafa hareket edersen et bozguna uğrayacaksın ve varlığının esas kısımları daima sana karşı olacak. İşleri hep azınlık desteğiyle yapacaksın. Buda kesinlikle çoğunluğun intikam alacağı anlamına geliyor; ve alacak. Sana, “Bunu yapmamış olsaydın, şunu yapmış olabi­lirdin. Bunu seçmemiş olsaydın, şunu seçmiş olabilirdin. Fakat sen bir aptalsın; dinlemiyorsun. Şimdi acı çek, şimdi pişmanlık duy” diyecek. Fakat sorun hiçbir şeyi bütünlük içinde yapa-mamandır; o zaman daha sonra seni suçlayacak, sana aptal, geri zekâlı olduğunu söyleyecek kimse yoktur.</span></p>
				<p class="Style16 para-style-override-26"><span class="char-style-override-6" xml:lang="tr-TR">O yüzden birinci şey: Sahte dinler bütünlüğü, tamlığı, insa­nın kuvvetini yok ettiler. insanları köleleştirmek istiyorsan, bu çok gereklidir; kuvvetli insanlar esaret altına alınamaz. Üstelik bu son derece incelikli, psikolojik ve ruhsal bir kölelik­tir. Kelepçelere, zincirlere ve hücre duvarlarına ihtiyacın yok; sahte dinler çok gelişmiş düzenler oluşturdular. Ve doğduğun andan itibaren çalışmaya başlarlar; tek bir anı bile kaçırmazlar.</span></p>
				<p class="Style16 para-style-override-17"><span class="char-style-override-6" xml:lang="tr-TR">Hinduizm’de brahman doğduğu anda çocuğu tutar ve ilk işi bir doğum haritası çıkarmaktır; ve çocuğu hayatı boyunca izleyecektir. Her önemli olayda rehberlik etmek üzere hazır bulunur: Evlilik konusunda o karar verir, ölüm konusunda o karar verir. Ölümden sonra ailenin ilk konuğu o olacaktır; çünkü Hinduizm’de ölümden sonraki üçüncü gün ziyafet veri­lir. Merhumun ruhunu teselli etmek için bütün brahmanlar, akrabalar ve arkadaşlar ziyafete gelir. Rahip boynunu ellerinin arasına alır ve öldüğünde bile bırakmaz.</span></p>
				<p class="Style16 para-style-override-26"><span class="char-style-override-6" xml:lang="tr-TR">Hinduizm’de bir ölümden sonra her yıl ölü için dua ettiğin bir festival ve tören yapılır: baban, ataların, bir bakıma temsil ettiğin herkes. Çok gelenekçi Hindu evlerinde bir aile ağacı bulunur.</span></p>
				<p class="Style16 para-style-override-29"><span class="char-style-override-6" xml:lang="tr-TR">Bizim evde de bir tane vardı ama ben yaktım. Babam çok kızdı. “Sen bu insanları tamamen yaktın, kimse kızmıyor, ben sadece haritayı yaktım. Hem duvarda asılı durmasının anlamı ne?” dedim.</span></p>
				<p class="Style16 para-style-override-25"><span class="char-style-override-6" xml:lang="tr-TR">“Fakat” dedi, “sana niye dert oldular?”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bana dert oluyorlardı” dedim. “Her gün bütün bu ölüleri düşünmek bile dertti. Günde iki-üç kez bu odadan geçmem gerekiyor ve bu ağaç - nesiller!”</span></p>
				<p class="Style16 para-style-override-19"><span class="char-style-override-6" xml:lang="tr-TR">Artık yapabileceği hiçbir şey olmadığından, hatırlayabildiği kadarıyla yeniden yazmaya başladı. Benimle birlikte yaşamaya Pune’ye geldiğinde, “Fazla bir şey hatırlamıyorum -sen bütün ağacı yok ettin- sadece babamın babasını ve onun babasını, sadece dört kuşak gerisini hatırlıyorum” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bu kadarı yeter, hatta buna bile gerek yok” dedim. “Bu insanları ve isimlerini ne yapacağız? istersen bir ağaç yapıp başka isimler koyarım; o da aynı şekilde geçerli olur.”</span></p>
				<p class="Style16 para-style-override-21"><span class="char-style-override-6" xml:lang="tr-TR">Bana yalvarıyordu: “Lütfen bu kâğıdı yok etme, en azından dört kuşak var. Sen beşinci nesilsin ve sonra erkek kardeşlerim var ve onların çocukları ve onların çocukları; kız kardeşlerim var ve onların çocukları.” Ağacı yeniden yapıyordu.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Boş yere vakit kaybediyorsun, çünkü onu ele geçirdiğimde tekrar yakacağım. Bütün bunların ne anlamı var?” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat brahmanlar onu kullanır. Allahabad veya Benares’e gidersen, brahman aileleri vardır ve babanın gittiği aileye gidebilirsin. Kitaplarında babanın oraya şu tarihte gittiğini, şu kadar bağışta bulunduğunu, şu ayini yaptığını ve babanın babasının oraya gittiğini yazarlar. Böyle nesiller dolusu bilgiye sahipler, çünkü kuşaklardır senin ailenden insanlar oraya gidiyor. Şimdi sen de imzanı atar ve bunun parçası olursun. Sana binlerce yıllık kayıtları gösterirler, çünkü aileleri hep o işi yaptı. Ailenden bu kadar insanın oraya gittiğini öğrendiğinde çok heyecanlanırsın; yalnız değilsindir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Atalarının bütün akışı devam etmekte ve bu brahman aile­si de rahipleri olarak onlara hizmet etmektedir. Ve her şeyi yazmışlar ve abartmışlar; çünkü seni bu şekilde sömürecekler:</span></p>
				<p class="Style18 para-style-override-17"/>
				<p class="Style18 para-style-override-17"><span class="char-style-override-6" xml:lang="tr-TR">Babanın babası on bin rupi bağışladı -bu bağış onların ailesi­ne gider- ve onun babası da yirmi bin vermişti. Şimdi, sende hiçbir kayıt yok, hiçbir fikrin yok ve eğer vermezsen kendini çok zavallı hissedersin. En azından on bin verebilmelisin; babanın babası bunu vermiş ve ailenin ününü sürdürememen utanç verici görünür. Fakat ne verirsen ver, endişelenme; senin çocukların için binlerle yazılacak, çünkü onlar da oraya gide­cek.</span></p>
				<p class="Style16"><span class="char-style-override-6" xml:lang="tr-TR">Bu insanlardan bütün aile ağacını elde edebilirsin. Babam için bunu yapmak zordu, çünkü Caynalar Allahabad veya Benares’de brahmanlara gitmez. Babanın ölümü gibi belirli ayinlerde, onun küllerini Ganj’a götürmek için gitmek zorun­dasın. Ve nesillerden beri bu işi yapan, binlerce yıldır senden önce gelen herkesin külleriyle ilgilenen aileye gidersin. Aile seninle ilgilenir, bir kayıkla Ganj’a götürür ve Ganj’ın ortasın­da ayini yaparlar; orada külleri dağıtırlar.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat Caynalar Ganj’a ve bu tip bir ayine inanmadığı için, babam şaşırmış durumdaydı; bir yolunu bulamadı. Caynalar kendi ağacını kendisi yapmak veya brahmana gitmek zorun­dadır, çünkü belli şeylerde brahmanlara bel bağlamak zorun­dadırlar. Caynacılık, Hinduizm’e ve temelde Brahmanizm’e baş kaldıran bir din olmasına rağmen, sonunda uzlaşmaya varmak zorundaydılar, çünkü brahmanlar olmadan çözeme­yecekleri bin bir şey vardı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Şimdi, doğum haritasını kim yapacak? Caynalar astroloji, astronomi, el falı gibi şeylerden hiç anlamadıklarından, sonunda anlaşmak zorundaydılar. Düğünlerde törenleri kim yürütecek? Brahman yapacak. Mantraların da ezberden okun­ması gerek; brahman bunu da yapmak zorunda. Ölümde, ateş cesedi yakarken mantraları kim sayıp dökecek? Bunu da brahmanın yapması gerek.</span></p>
				<p class="Style16 para-style-override-13"><span class="char-style-override-6" xml:lang="tr-TR">Böylece sonunda bütün başkaldırı ortadan kalktı ve Cay-nacılık bir alt kasta, bir alt dine, Hinduizm’in bir kolu haline geldi; ama felsefi olarak ikisi düşmandır. Caynalar içlerinden daha üstün olduklarını ve bu Brahmanları aynı başka hizmet­çiler kiralamaları gibi belli işler için kiraladıklarını düşünürler. Brahmanlar da daha üstün olduklarını düşünürler: “Çünkü biz olmadan ne doğabilir ne de ölebilirsiniz.”</span></p>
				<p class="Style16 para-style-override-19"><span class="char-style-override-6" xml:lang="tr-TR">Bu sahte dinler senin içinde son derece gerekli bir karmaşa doğurdu.</span></p>
				<p class="Style16 para-style-override-25"><span class="char-style-override-6" xml:lang="tr-TR">Bir şey dinledim:</span></p>
				<p class="Style16 para-style-override-13"><span class="char-style-override-6" xml:lang="tr-TR">Bir politikacı, bir avukat ve bir rahip -üç eski dost-, hepsi yetmişlerini devirmişler ama her sabah yürüyüşe gider, park­taki bir banka oturur ve sadece kendilerinin bildiği şeylerin dedikodusunu yaparlarmış: eski güzel günlerin. Çoğu zaman atışmalar ve tartışmalar başlarmış. Bir sabah kimin mesleğinin birinci olduğunu tartışmaya başlamışlar.</span></p>
				<p class="Style16 para-style-override-19"><span class="char-style-override-6" xml:lang="tr-TR">Avukat, “Bu konuda sorun yok, benim mesleğim dünyadaki ilk meslekti, çünkü insanlar kavga ediyordu ve birisinin ara­cılık etmesi, pazarlık yapması, adaleti sağlaması, iki tarafa da adil davranması gerekiyordu. O yüzden hiç şüphesiz benim mesleğim önce geldi” demiş.</span></p>
				<p class="Style16 para-style-override-19"><span class="char-style-override-6" xml:lang="tr-TR">Rahip, “Fakat kavgayı kimin başlattığını biliyor musun? Rahip olmasa, neden kavga etsinler? Temel fikirleri veren ve insanların kafasında düşmanlık yaratan rahiptir. Bir kez bağ­landıklarında, bir fikri saplantı haline getirdiklerinde, kavga etmeye hazırdırlar; yoksa neden kavga etsinler?” demiş.</span></p>
				<p class="Style16 para-style-override-19"><span class="char-style-override-6" xml:lang="tr-TR">Politikacı gülmüş, “Bir bakıma ikiniz de haklısınız ama asıl durumun farkında değilsiniz. Her şeyden önce neden insanlar sizin fikirlerinizi, felsefelerinizi, teolojilerinizi kabul etti? Bizim yüzümüzden. Güç istemini biz yarattık. Elbette doğru fikir başarıya ulaşacak ama bütün başarı, güç, bir yere ulaşma, bir şeye erişme, muzaffer olma fikrini biz yarattık” demiş.</span></p>
				<p class="Style16 para-style-override-18"><span class="char-style-override-6" xml:lang="tr-TR">Ancak bir güç istemi varsa, hedefe ulaşabilmek için “doğru” felsefeye, “doğru” teolojiye, “doğru” dine ilgi duymaya başlarsın. Ve daima “Biz haklıyız, siz nereye gidiyorsunuz?” diyen başkaları vardır. Bütün dinler, “Bizim dışımızda herkes hatalı” diyor.</span></p>
				<p class="Style16 para-style-override-33"><span class="char-style-override-6" xml:lang="tr-TR">Sahte dinler insanı, onun içsel bütünlüğünü bozdu. Sayısız uydurma ideoloji yaratarak toplumu altüst ettiler. İdeoloji ve teolojilerine bakarsan, şaşarsın. Gülersin: “Büyük düşünür­lerin bu konularla ilgilenmesi nasıl mümkündü?” Ortaçağda büyük bir teolog olan Thomas Aquinas -Hıristiyan teologları arasında belki de en önemlisi- gibi insanlar, bir iğnenin başı­nın üzerinde kaç meleğin durabileceği konusuyla çok ilgiliydi. Meleklerin ağırlığı yok ve fiziksel bedenlere de sahip değiller ama yine de bir sınır olmalı; iğnenin başında kaç tanesi dura­bilir?</span></p>
				<p class="Style16 para-style-override-19"><span class="char-style-override-6" xml:lang="tr-TR">Thomas Aquinas orada kaç meleğin durabileceğini ele alırken sayfalar harcadı; ve yalnız değildi. Bu soru Ortaçağ boyunca merak konusu olmaya devam etti. Bu, hemen çözül­mesi gereken büyük bir dini sorundu. Bu konuyu bu kadar acil yapanın ne olduğunu bilmiyorum. Belki öldükten sonra melek olacaklarını ve bir iğne başının üzerinde durmak zorun­da kalacaklarını düşünüyorlardı. Sorun neydi? Fakat durum bütün teolojilerde böyle.</span></p>
				<p class="Style16 para-style-override-19"><span class="char-style-override-6" xml:lang="tr-TR">Mahavira yedi cehennem ve yedi cennete inanıyordu. Gautam Buddha ortalıkta dolaşmaya, ders vermeye ve insan­ları etkilemeye başladığı sırada kendisi yaşlanmıştı. Hepsi Mahavira’yı duymuşlardı ve Buddha’ya, “Mahavira böyle diyor, ne diyorsun?” diye soruyorlardı. Birisi, “Mahavira yedi cehennem ve yedi cennet olduğunu söylüyor. Ne diyorsun?” diye sordu.Buddha, “Hiçbir şey bilmiyor. Yetmiş yedi cehennem ve yet­miş yedi cennet var” dedi. Şimdi, kanıtlanacak ve çürütülecek hiçbir şey yok. Kime inanmak istediğin sana bağlı.</span></p>
				<p class="Style16 para-style-override-19"><span class="char-style-override-6" xml:lang="tr-TR">Aynı soru Buddha’dan da genç olan ve tartışma alanına yeni giren Ajit Keshkambal’a da soruldu. “Bu insanlar kesinlikle haklı. Yedinciye kadar Mahavira haklı; yetmiş yedinciye kadar da Buddha haklı ama gerçekte yedi yüz yetmiş yedi cehennem ve yedi yüz yetmiş yedi cennet var; çünkü hepsini araştırdım. O zavallı insanlar, araştırdıkları her neyse yanılmıyorlar ama bunun son olduğunda ve en sona geldiklerinde ısrar ederlerse, o zaman yanılıyorlar. ‘Biz bu noktaya kadar gelebildik’ derler­se sorun yok” dedi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Şimdi Ajit Keshkambal gerçekten olağanüstü bir mizah duygusuna sahipti; şaka yapıyordu. Fakat Buddha ne yapıyor­du? O çok ciddiydi; ama bana göre o da şaka gibi geliyor. Mahavira ne yapıyordu? O daha da ciddiydi ama böyle konu­larda ciddi olmak... Hiçbir kanıt veremezsin ama insanlarda fikir ayrılığı doğurur. Şimdi birkaç kişi Cayna oldu, birkaç kişi Budist oldu ve birkaçı da Ajit Keshkambal’ı izledi ama harika bir mizah duygusuna sahip olduğu için Keshkambal’ın dini yok oldu; insanlar ciddi bir şey istiyordu ve çok geçmeden bu adamın ciddi olmadığını fark ettiler.</span></p>
				<p class="Style16 para-style-override-13"><span class="char-style-override-6" xml:lang="tr-TR">Ciddi olmayan birine nasıl inanırsın? Aslında benim anlayışım, Ajit Keshkambal’ın diğer ikisinden daha samimi olduğudur. Bu teoloji mesleğini gülünecek bir şey haline getiri­yordu. “Bu saçmalıkların hepsini bırakın! Sizi ne ilgilendirir?” diyordu.</span></p>
				<p class="Style16 para-style-override-18"><span class="char-style-override-6" xml:lang="tr-TR">Böylece sahte dinler bireylerde karmaşa doğurdular, top­lumda karmaşa doğurdular ve ikisini de sömürdüler.</span></p>
				<p class="Style16 para-style-override-13"><span class="char-style-override-6" xml:lang="tr-TR">Eğer Müslümanlar varsa, o zaman Hindular birlik olur, o zaman Hıristiyanlar birlik olur. Aynı Rusya ve Amerika gibi; ikisinin de barıştan bahsedip durmasına rağmen, nükleer silah </span><span class="char-style-override-6" xml:lang="tr-TR">yapımını kimse durduramaz. Kimse bir Üçüncü Dünya Savaşı istemez, çünkü bunun herkesin işini bitireceğini herkes anlar. Eğer gerçekleşirse, kesinlikle aptalca bir savaş olacak, çünkü bir savaş ancak birisi kazanacak ve birisi kaybedecekse anlam­lıdır. Fakat üçüncü bir dünya savaşında kimse yenilmeyecek ve kimse muzaffer olmayacak; herkes ölecek. Geride “Biz kazandık” diye açıklama yapacak, duyuru yapacak kimse kalmayacak.</span></p>
				<p class="Style16"><span class="char-style-override-6" xml:lang="tr-TR">Fakat iki taraf da diğerinin bunu yapmasından korktuğu için -böyle olunca sen yapmak zorundasın- hâlâ sürekli bütün kaynaklarını nükleer silahlara akıtmaya devam ediyorlar. Diğeri de senin gibi, insan; sen bunu yapıyorsan, diğeri de yapmak zorunda. Şimdi, bu nerede duracak?</span></p>
				<p class="Style16 para-style-override-13"><span class="char-style-override-6" xml:lang="tr-TR">Aynı şey dinlerde oldu. Hepsi bilmeden birbirlerine yardım ettiler. Hindular, Müslümanlara karşı birleşti; Hıristiyanlar Yahudilere karşı birleşti; Yahudiler Hıristiyanlara karşı bir­leşti. Bütün dünya savaş alanına döndü. İnsan içinde savaş alanına dönüştü ve dünya dışarıda savaş alanı haline geldi. Kullanılan strateji, bastırmaydı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bastırma bütün bunları ve daha fazlasını nasıl yapabilir? Bastırma basitçe şu demektir: Doğanın düşmanın olduğunu hatırla; ona karşı savaşmak zorundasın, onu öldürmek zorundasın, onu yok etmek zorundasın, onun üzerine çıkmak zorundasın; ancak o zaman kutsalsın.</span></p>
				<p class="Style16"><span class="char-style-override-6" xml:lang="tr-TR">Şimdi, bu imkânsız. Bugüne kadar kimse doğanın üzerine çıkamamıştır. Nerede olursan ol, doğanın içindesin. Evet, ken­dini sakatlayabilir, uzuvlarını kutsal kitapta verilen ölçülere göre kısaltabilirsin, acı çekebilirsin, kendine istediğin kadar eziyet edebilirsin ama doğanın dışına çıkamazsın. Doğa var olan her şeydir; ötesi yoktur. Ötesi doğanın içindedir, dışında değil.</span></p>
				<p class="Style16 para-style-override-13"/>
				<p class="Style16 para-style-override-13"><span class="char-style-override-6" xml:lang="tr-TR">O yüzden doğayla savaşanlar asla onun ötesine geçemez. Ve sürekli başarısızlıkları onları mutsuz yapar, zihinsel olarak dengesiz yapar, psikolojik olarak akıl hastası yapar. Bunların hepsi rahip için iyidir; rahip senden faydalanır. Bütün işi sana yardım etmektir ama o sana yardım etmeden önce, yardıma ihtiyaç duyduğun bir duruma sokulman gerekir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hindistan’da Batı’da eğitim görmüş ve Freud ekolünden, Jung ekolünden, Adler ekolünden veya Assagioli ekolünden pek çok psikolog ve psikiyatrla karşılaştım. Ortak bir yanları vardı: Hepsi bana karşıydı. “Ana fikri görebiliyor musunuz? Hepiniz birbirinize karşısınız ama bir konuda anlaşıyorsunuz: Hepiniz bana karşısınız. Neden? Çünkü ben mesleğinizi tama­men yok edebilirim” dedim onlara. Meslek ortadan kalktığın­da Freudçu da Adlerci kadar, Jungçu kadar mağdur olacak.</span></p>
				<p class="Style16 para-style-override-13"><span class="char-style-override-6" xml:lang="tr-TR">Ben insanı yeniden bütün yapabilirim. Onu bütünleşmiş, merkezlenmiş, oturmuş varlığına yeniden kavuşturabilirim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Psikolog değilim; psikolojik bir problemi tedavi etmiyorum, çünkü bana göre o problemler üretilmiş problemlerdir. Prob­lemi üretiyor, sonra da çözümle geliyorlar. Sorun üretmek çok kolaydır. Ne kadar kolay olduğunu görsen şaşarsın...</span></p>
				<p class="Style16 para-style-override-13"><span class="char-style-override-6" xml:lang="tr-TR">Profesörlerimden biri. Ben psikoloji öğrencisiydim, o da ünlü bir psikologdu. Bir gün ona, “Psikologların uğraştığı problemlerin hepsi, onlar tarafından üretilmiştir” dedim.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Bunu kanıtlaman gerekecek” dedi.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Kabul edildi” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Ertesi gün kanıtladım. Bana karşı çok sevgi dolu olan karısına gittim -kendisi de beni çok severdi- ve ona, “Benim hatırım için, bir kerecik bir şey yapman gerek” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Neymiş o? Söyle bana. Yapabileceğim bir şeyse, yaparım” dedi.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Tek bir şey yap” dedim. “Sabah eşin kalktığında, sadece ona ‘Ne oldu? Solgun görünüyorsun. Gece uyuyamadın mı? Gözlerin kıpkırmızı’ de. Elini başına koy ve ‘Ateşin falan mı var?’ diye sor. Elbette bir şey söyleyecek. Söylediği şeyi bir kâğıda yaz -tam olarak ne dediyse- çünkü ben onu daha sonra alacağım.”</span></p>
				<p class="Style16 para-style-override-24"><span class="char-style-override-6" xml:lang="tr-TR">“Fakat bütün bunlar neyle ilgili?” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Akşam anlatırım ama şimdi sadece bunu hatırla ve yarın sabah bunu benim için yap” dedim.</span></p>
				<p class="Style16 para-style-override-47"><span class="char-style-override-6" xml:lang="tr-TR">“Yapacağım. Oldu bil, inan bana” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Onun hemen yanında üniversitenin postane müdürü otu­ruyordu. Çok yaşlı ve çok iyi bir adamdı; yanına gittim ve bahçesinden konuştuk. Çiçeklere çok meraklıydı ama kimse bahçesini övmeye gelmezdi; bir tek ben vardım, o yüzden benden çok memnundu. “Bugün benim için bir şey yapman gerek” dedim.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Ne? Her şeyi!” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Profesör Mehta üniversiteye gitmek için evinden çıktığın­da çitin kenarında dur ve ‘Ne oldu? Hayalete benziyorsun! Bacakların titriyor’ de” dedim.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Onunla ters bir şey mi oldu?” dedi.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Hiçbir terslik olmadı. Fakat senin bunu söylemen ve yüz ifadenle de söylediğin şeyde ciddi olduğunu göstermen gerek. O da buna karşılık bir şey söyleyecektir; söylediği şeyi aynen kendi kelimeleriyle bir kâğıda yaz, ben sonra alacağım” dedim.</span></p>
				<p class="Style16 para-style-override-18"><span class="char-style-override-6" xml:lang="tr-TR">Profesör Mehta evinden bölüme gelirdi; arası aşağı yukarı bir buçuk kilometreyi bulan yol güzel olduğu için yürürdü. Yolun iki tarafında bahçeler ve profesörlerin evleri vardı. Bu sayede birkaç kişiyi, özellikle de eşleri ve birkaç küçük çocuğu, güvenilir olduğunu düşündüğüm herkesi hazırladım. Hepsi çok mutlu oldular, “Yapacağız” dediler.</span></p>
				<p class="Style16 para-style-override-18"><span class="char-style-override-6" xml:lang="tr-TR">Son olarak Profesör Mehta’nın bölüme girdiği yerde, ofisin önünde oturan hademe vardı. “Dhyananda, senden hiçbir zaman bir şey istemedim...” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bu doğru” dedi. “Herkes bana eziyet eder: ‘Dhyananda bunu getir, Dhyananda şunu getir.’ Profesörler bana eziyet eder; öğrenciler bana eziyet eder. Bu doğru; bir tek sen var­sın. Bu iki yıl içinde, bir bardak su bile istemedin. Merak ediyordum.   bu ender olur. O yüzden ne istersen yapacağım.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bunu yapman lazım” dedim. “Profesör Mehta buraya geldiğinde, ayağa kalk ve ‘Düşeceksiniz. Titriyorsunuz. Ne oldu?’ diyerek onu tut.”</span></p>
				<p class="Style16 para-style-override-47"><span class="char-style-override-6" xml:lang="tr-TR">“Fakat bu doğru mu?” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Hayır, doğru değil ama doğruymuş gibi yapman lazım” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Tamam” dedi. “Benden hiçbir zaman bir şey istemedin. Elimden geleni yapacağım.”</span></p>
				<p class="Style16 para-style-override-17"><span class="char-style-override-6" xml:lang="tr-TR">Ertesi gün bütün kâğıtları topladım, çünkü profesörün peşinden gidiyordum. O benim önümdeydi. Ve Dhyananda gerçekten hain bir saldırıda bulundu. Öyle bir sarstı ki profe­sör düştü! Ona yardım etmem gerekti; birlikte onu içeri aldık. “Oturamayacağım, beni kanepeye yatırın” dedi. Onu kane­peye yerleştirdik. Ben koşup bir yastık ve battaniye getirdim, çünkü titriyor, terliyordu.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Ne oldu?” diye sordum.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Tuhaf bir şekilde ateşim var gibi. Dün gece yatağa girerken her şey yolundaydı. Fakat şimdi başım hiç olmadığı kadar ağrı­yor ve bütün vücudumun titrediğini hissediyorum. Doktoru çağırın. Dhyananda olmasaydı, düşüp bacağımı kıracaktım” dedi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Aslında Dhyananda yüzünden düşecekti. Dhyananda eğitimsiz bir adamdı ve gerçekçi yaptı! Doktoru çağırdım ve ona, “Çok ciddi olmak zorundasın. Hiçbir sorun yok, sadece girdiğim bir iddiayla ilgili; o yüzden bana bir iyilik yap, çok ciddi ol” dedim.</span></p>
				<p class="Style16 para-style-override-27"><span class="char-style-override-6" xml:lang="tr-TR">Doktor çok ciddiydi; orayı burayı muayene etti ve “Bay Mehta, en az üç ay yataktan çıkmadan dinlenmeniz gerek” dedi.</span></p>
				<p class="Style16 para-style-override-47"><span class="char-style-override-6" xml:lang="tr-TR">“Üç ay yatak istirahatı! Fakat ne oldu?” dedi Bay Mehta.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Size söyleyemem. Eşinizle konuşacağım” dedi doktor.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Lütfen benim için bir şey yapın” dedi Profesör Mehta. “Beni arabanızla eve götürün, çünkü tekrar yürüyemeyeceğim. Bir buçuk kilometre.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Her gün yürüyordu, gelip gidiyordu, çünkü yürümeyi seviyordu; yürümekten keyif alıyordu ama, “Şimdi yürüyeme-yeceğim” dedi. Bana, “Rektör yardımcısına git ve ona berbat durumda olduğumu söyle; doktor üç ay diyor. Ne olacağını bilmiyorum, dolayısıyla ona eğer birkaç gün gelmezsem, kay-gılanmayıp yerime başka birisini koymasını söyle” dedi.</span></p>
				<p class="Style16 para-style-override-17"><span class="char-style-override-6" xml:lang="tr-TR">Onu doktorun arabasıyla evine götürdük ve eve soktuk. Karısı kendini tutmaya çalışıyordu, yoksa kıkırdamaya ve gülmeye başlayabilirdi. Üstelik kocası gerçekten tamamen değişmişti. Doktor bir koluna girmişti, ben öteki koluna girmiştim, yürüyemiyordu bile. Onu yatağa yatırdıktan sonra doktora, “Karıma söyleyebilirsiniz” dedi.</span></p>
				<p class="Style16 para-style-override-29"><span class="char-style-override-6" xml:lang="tr-TR">Doktor, “Hazır olunca geleceğim. Önce gidip sizin için bazı ilaçlar hazırlayayım. Bu acil bir durum” dedi ve gitti.</span></p>
				<p class="Style16 para-style-override-13"><span class="char-style-override-6" xml:lang="tr-TR">Profesör Mehta, “Doktor sana bir şey söyledi mi?” diye sordu bana.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Önce bu kâğıtlara bak” dedim.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Ne kâğıdı? Onları sana mı verdi?” dedi.</span></p>
				<p class="Style16 para-style-override-48"><span class="char-style-override-6" xml:lang="tr-TR">“Hayır, önce oku” dedim. “Bu karına verdiğin ifade: ‘Gayet iyiyim, ne saçmalıyorsun?’ Bu sabah altıdaydı. Saat yedi buçuk­ta postane müdürüne, ‘Evet, gece biraz huzursuzdu’ dedin.</span></p>
				<p class="Style16 para-style-override-18"/>
				<p class="Style16 para-style-override-18"><span class="char-style-override-6" xml:lang="tr-TR">Sonra Profesör Nand Dulare Vajpeyel’e, ‘Berbat bir gece geçirdim’ dedin. Bunlar senin ifadelerin. Sana hiçbir şey olmadı, ayağa kalkabilirsin. Üç ay dinlenmene gerek yok, üç dakikaya bile gerek yok; gayet iyisin.”</span></p>
				<p class="Style16 para-style-override-25"><span class="char-style-override-6" xml:lang="tr-TR">“Fakat” dedi, “terliyordum ve düşecektim.”</span></p>
				<p class="Style16 para-style-override-32"><span class="char-style-override-6" xml:lang="tr-TR">“Bunda bir şey yok” dedim. “Üzerine atlayıp düşmene neden olan Dhyananda’ydı. Sen düştüğünü zannettin. Bunu gerçekten iyi yaptı; ben ondan bu kadarını istememiştim ve bunu bu kadar iyi yapacağını da düşünmemiştim. O yüzden ayağa kalk!”</span></p>
				<p class="Style16 para-style-override-13"><span class="char-style-override-6" xml:lang="tr-TR">Hemen ayağa kaktı ve “Gerçekten mi? Doğru. Dün gece gayet iyiydim ve bu sabah da gayet iyiydim. Karım benimle konuştuğunda, ‘Gayet iyiyim. Sana ne oldu?’ dedim. Fakat herkes sormaya başlayınca, tuhaf bir şekilde ters bir şey oldu­ğunu hissetmeye başladım. Küçük bir çocuk, ‘Amca, bacak­ların titriyor’ dedi ve ben kesinlikle bacaklarımın titrediğini hissettim, yoksa bu çocuk </span><span class="char-style-override-6" xml:lang="tr-TR">neden.?”</span></p>
				<p class="Style16 para-style-override-18"><span class="char-style-override-6" xml:lang="tr-TR">“Bu da çocuğun notu” dedim. “Bu insanların hepsi, erkek­ler, kadınlar, çocuklar, Dhyananda, doktor benimleydi. Senin iddianı kabul ettiğim için bütün bu olayı ayarlamam gerekti. Hastalığı yarattım. Bunu üç ay sürdürebilirdim, hatta ölebi-</span></p>
				<p class="Style18 para-style-override-30"><span class="char-style-override-6" xml:lang="tr-TR">lirdin.”</span></p>
				<p class="Style16 para-style-override-18"><span class="char-style-override-6" xml:lang="tr-TR">“Bunu inkâr edemem” dedi. “Başıma geleni görünce, üç ay yatakta kalsaydım ve sen çalışmanı denemeye devam etseydin, beni öldürebilirdin.”</span></p>
				<p class="Style16 para-style-override-18"><span class="char-style-override-6" xml:lang="tr-TR">“Din tamamen bu şekilde çalışıyor” dedim. “İnsanların zihinlerinde problemler yarat, o zaman nereye gidecekler? Rahibe gitmek zorundalar. O zaman rahip çözümü verir ve kendisine bunun için ödeme yapılır. Psikologların yaptığı da aynısı. Yüz vakadan doksanı insanlar tarafından yaratılıyor.”</span></p>
				<p class="Style16 para-style-override-18"><span class="char-style-override-6" xml:lang="tr-TR">Psikologların bunu kasıtlı yaptığını söylemiyorum ne de rahiplerin bunu bilerek yaptığını-, içtenlikle yapıyorlar; böyle olduğunu düşünüyorlar. Yaptıkları şeye inanıyorlar ve inançları bulaşıcı, dolayısıyla diğer insan da buna inanmaya başlıyor. Ve sonra çözümleri hazır; reçeteleri hazır.</span></p>
				<p class="Style16 para-style-override-57"><span class="char-style-override-6" xml:lang="tr-TR">Bir Freudçuya gittikten sonra bir Jungçuya, sonra bir Adler-ciye, sonra da Assagioli’ye gidersen, ne demek istediğimi anla­yacaksın. Hastalığına dördü de farklı şekilde teşhis koyacak, çünkü kitapları farklı. Hepsi senin asıl probleminin bu oldu­ğunu söyleyecek ve kimse kimseyle aynı fikirde olmayacak. Ve problem farklı olduğu için, haliyle çözüm de farklı olacak. Problem farklı olmak zorunda; yoksa Jung’un dünyada ne amacı var? Freud işi çoktan yaptı.</span></p>
				<p class="Style16"><span class="char-style-override-6" xml:lang="tr-TR">Bu yüzden Jung, Freud’dan ayrıldı. Hadiseyi gördü: Freud’la en fazla büyük bir Freudçu olacaktı ama asla kendi başına bir birey olamayacaktı. Freud’un yaptığı şeyi yapabilirdi. Jung bunu yapmaya başladı ve gayet de başarılıydı. Adler de aynı şekilde kaçtı. Eğer Freud her şeyi sekse bağlıyorsa, Adler de her şeyi egoya bağladı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Doğal olarak çözümleri farklı, çünkü problemi farklı şekilde ortaya çıkarıyorlar. Ve onların çözümlerine uyarak şans eseri başarılı olursan, onların terapisi başarılı oluyor, sen değil. Fakat başarısız olursan, sen başaramamış oluyorsun; kural­lara tam anlamıyla uymadın. Psikanaliz ve başka bir ekolün kurallarına uymak aslında zor bir iş.</span></p>
				<p class="Style16 para-style-override-13"><span class="char-style-override-6" xml:lang="tr-TR">Üç yıl psikanalize ihtiyacın olabilir ve üç yılın sonunda psika­nalizden kafan öncesinde olduğundan daha karışık, daha altüst olmuş bir halde çıkabilirsin. Şimdi başka birinin yardımına ihti­yacın var. Şimdi hayatın boyunca yardıma ihtiyaç duyacaksın. Hayatları boyunca psikanaliz yapılan, bir psikanalistten öteki psikanaliste giden insanlar var.</span></p>
				<p class="Style16 para-style-override-13"><span class="char-style-override-6" xml:lang="tr-TR">Aynı şey dinler için de geçerliydi. Baskıyla problemi yarattılar.</span></p>
				<p class="Style16 para-style-override-26"><span class="char-style-override-6" xml:lang="tr-TR">Aslında psikoloji dinlerin, sahte dinlerin ektiğini kullandı; psikologlar mahsulü topluyorlar. Psikolog gerçekte modern rahiptir ve aynı zeminde, aynı stratejiyle sömürür. Binlerce yıldır rahip zemini hazırladı ama insanlar rahipten usandığı için yeni bir bilimin ortaya çıkmasından çok memnundular. Bilim de değil, sadece bilimsel jargon.</span></p>
				<p class="Style16 para-style-override-13"><span class="char-style-override-6" xml:lang="tr-TR">Dolayısıyla rahibe giden insanlar eğer eğitimli, kültürlü ve çok yönlüyseler şimdi psikanaliste gidiyorlar, aynı insanlara. Eğitimsiz olanlar rahibe gitmeye devam ediyor. Rahip daha ucuz ve daha az zararlı, çünkü kelimeler konusunda o kadar akıllı değil: bilinç, süper bilinç, bilinçaltı, bilinçdışı, kolektif bilinçdışı, kozmik bilinçdışı, kozmik bilinç. Zavallı rahibin bu kadarına gücü yetmez.</span></p>
				<p class="Style16 para-style-override-19"><span class="char-style-override-6" xml:lang="tr-TR">Psikanalist ve jargonu tarafından hipnotize edilebilirsin. Psikanalistin onu destekleyecek tezleri vardır ve söylediği şey bir bakıma doğrudur: Baskılandın ama bu iş din tarafından yapıldı. Din seksi kınadı, yiyeceğe tutkunluğunu kınadı -keyif alabileceğin her şeyi kınadı-, müziği kınadı, sanatı kınadı, şarkı söylemeyi ve dans etmeyi kınadı. Dünyaya baktığında ve bütün dinlerin bütün kınamalarını bir araya getirdiğinde, bütün insanlığı kınadıklarını göreceksin. Kınanmamış tek bir santim bırakmadılar.</span></p>
				<p class="Style16 para-style-override-13"><span class="char-style-override-6" xml:lang="tr-TR">Evet, her din payına düşeni yaptı, çünkü insan soyunun tamamını bütünüyle kınarsan, kolayca delirebilir. Orantılı yapmak zorundasın ki kınansın, suçluluk duysun, suçluluğun­dan kurtulmak istesin ve senden yardım almaya hazır olsun. Senden kaçmasın veya okyanusa atlayıp kendini öldürmesin diye onu çok fazla kınanamamalısın. Bu meslek açısından iyi olmaz.</span></p>
				<p class="Style16 para-style-override-19"><span class="char-style-override-6" xml:lang="tr-TR">Aynı eski günlerdeki köleler gibi. Yiyecek verilir ama faz­la kuvvetlenip isyan çıkarmasınlar diye yeterince verilmez ve ölmesinler diye de çok az verilmez; yoksa zarar edersin. Belli bir miktar verirsin: Yaşamla ölüm arasında bir yerde asılı tutarsın; yaşamaya ve senin için çalışmaya devam ederler. Ancak o kadar yiyecek veriliyordu, daha fazlası değil; aksi takdirde çalıştıktan sonra enerji kalırdı ve o enerji de devrime dönüşebilirdi. Başkaldırmaya başlayabilirlerdi; birleşmeye başlayabilirlerdi, kendilerine yapılanı görmeye başlayabilirler­di.</span></p>
				<p class="Style16 para-style-override-13"><span class="char-style-override-6" xml:lang="tr-TR">Aynısı dinler tarafından yapıldı. Her din insanoğlunun baş­ka bir bölümünü aldı ve onu kınadı ve bu yılla suçluluk hisset­mesini sağladı. Senin içinde suçluluk bir kez oluşturuldu mu, rahibin pençelerinin arasındadır demektir. Artık kaçamazsın, çünkü senin bütün utanç verici kısımlarını temizleyebilecek olan, Tanrı’nın karşısına utanmadan çıkabilmeni sağlayabile­cek olan yalnızca odur.</span></p>
				<p class="Style16 para-style-override-13"><span class="char-style-override-6" xml:lang="tr-TR">Rahip, Tanrı kurgusunu yaratır. Suçluluk kurgusunu yaratır. Bir gün Tanrı’nın karşısına çıkmak zorunda kalacağın kurgu­sunu yaratır: O yüzden temiz ol, saf ol ve O’nun karşısında korku ve utanç duymadan durabilecek bir halde ol.</span></p>
				<p class="Style16 para-style-override-18"><span class="char-style-override-6" xml:lang="tr-TR">Bütün olay kurmaca. Fakat bunun hatırlanması gerek: Bu sahte dinler için de doğru. Bütün dinler dediğimde, sahte din­leri kastediyorum; çoğul sahteliğin göstergesidir.</span></p>
				<p class="Style16 para-style-override-20"><span class="char-style-override-6" xml:lang="tr-TR">Din bilimsel hale geldiğinde, çoğul olmayacak; o zaman sadece din olacak ve işlevi sahte dinlerin tam tersi olacak. işlevi seni Tanrı’dan kurtarmak, seni cennet ve cehennemden kurtarmak, seni ilk günah kavramından kurtarmak, seni doğa ve senin ayrı olduğunuz fikrinden kurtarmak, seni her tür baskıdan kurtarmak olacak.</span></p>
				<p class="Style16 para-style-override-17"><span class="char-style-override-6" xml:lang="tr-TR">Bütün bu özgürlükle, doğal varlığının dışavurumunu, o her ne ise, öğrenebileceksin.</span></p>
				<p class="Style16 para-style-override-25"><span class="char-style-override-6" xml:lang="tr-TR">Utanç duymaya gerek yok. Evren senin bu şekilde olmanı istiyor, o yüzden bu şekildesin. Evrenin sana bu şekilde ihtiyacı var; yoksa seni değil, başka birisini yaratırdı.</span></p>
				<p class="Style16 para-style-override-13"><span class="char-style-override-6" xml:lang="tr-TR">O yüzden kendin olmaman bana göre dine aykırı tek şeydir. Hiçbir koşul, hiçbir sınır olmadan kendin ol; sadece kendin olduğunda dindarsın, çünkü sağlıklısın, bütünsün.</span></p>
				<p class="Style16 para-style-override-18"><span class="char-style-override-6" xml:lang="tr-TR">Rahibe ihtiyacın yok, psikanaliste ihtiyacın yok, kimsenin yardımına ihtiyacın yok, çünkü hasta değilsin, sakat değilsin, felçli değilsin. Özgürlüğün bulunmasıyla bütün o sakatlanmış-lık ve kötürümlük gitti.</span></p>
				<p class="Style16 para-style-override-19"><span class="char-style-override-6" xml:lang="tr-TR">Din tek bir cümleye sıkıştırılabilir: kendin olmak için tam özgürlük.</span></p>
				<p class="Style16 para-style-override-20"><span class="char-style-override-6" xml:lang="tr-TR">Kendini korkusuzca, olabildiğince farklı şekillerde ifade et; korkacak hiçbir şey yok, seni cezalandıracak veya ödüllendi­recek kimse yok. Varlığını en hakiki haliyle, doğal akışı içinde ifade edersen, hemen -yarın değil, bugün, şimdi ve burada-ödüllendirileceksin.</span></p>
				<p class="Style16 para-style-override-19"><span class="char-style-override-6" xml:lang="tr-TR">Ancak kendi doğana karşı gelirsen cezalandırılırsın. Fakat o cezanın faydası olur; basitçe kendi doğandan uzaklaştığının, biraz yoldan çıktığının göstergesidir. Geri dön!</span></p>
				<p class="Style16 para-style-override-29"><span class="char-style-override-6" xml:lang="tr-TR">Ceza, intikam değildir. Hayır, ceza seni uyandırma çabasıdır yalnızca: Ne yapıyorsun? Bir yanlış var, bir şey sana karşı gidiyor. Bu yüzden acı var, kaygı var ve keder var.</span></p>
				<p class="Style16 para-style-override-26"><span class="char-style-override-6" xml:lang="tr-TR">Doğal olduğunda, kendini daha şanslı olan ağaçlar ve kuşlar gibi ifade ettiğinde -çünkü hiçbir kuş rahip olmaya çalışmadı ve henüz hiçbir ağaç psikanalist olmayı düşünmedi-, varolu­şun evin olduğunu hissedeceksin.</span></p>
				<p class="Style16 para-style-override-35"><span class="char-style-override-6" xml:lang="tr-TR">Ve din evde olmaktan ibarettir.</span></p>
			</div>
		</div>
	</body>
</html>