<html xmlns="http://www.w3.org/1999/xhtml">
	<head>
		<title>6-5.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-5.html" xml:lang="en-US">
			<div class="Basic-Text-Frame">
				<p class="BOLUM" id="toc_marker-6" xml:lang="tr-TR">Bölüm 6-Dönüşüm, feragat değil</p>
				<p class="Style16 para-style-override-18"/>
				<p class="Style8">Soru: Senin görüşünde gerçekten feragate hiç yer yok mu? Sorunun ortaya çıkma nedeni, seninle karşılaştığımdan beri pek çok şeyin hayatımdan çıkıp gitmesi. Eski benliğimle bağ­lantı bile kuramıyorum.</p>
				<p class="Style16 para-style-override-13"/>
				<p class="Style16 para-style-override-31"><span class="char-style-override-6" xml:lang="tr-TR">Benim görüşümde gerçekten kesinlikle feragate yer yok. Soruyu ve soruyu soranın sıkıntısını anlayabiliyorum. Bir şey­leri bırakmakla, bir şeylerin kendiliğinden çıkması arasında ayrım yapamamış.</span></p>
				<p class="Style16"><span class="char-style-override-6" xml:lang="tr-TR">Feragat bir şeyleri zorlayarak bırakılmasıdır. Bir şeyi zorla yapıyorsan, gerçekte hayatından hiçbir şey çıkmaz. Sadece bilinçdışının daha derinlerine iner. Öncesine göre daha büyük bir problem haline gelir. Şimdi farklı yollar, kılıklar, maskelerle ortaya çıkmaya çalışacak ve sen onu tanıyamayacaksın bile. Fakat kendini gösterecek, üstelik zorlar. Sen onu bilinçdışının derinliklerine sıkıştırarak ona o gücü sen verdin.</span></p>
				<p class="Style16"><span class="char-style-override-6" xml:lang="tr-TR">Bir şeyi zorladığında, onu güçlendiriyorsun. Onu daha kuvvetli hale getiriyor ve düşmanın içinde, karanlıkta, daha savunmasız olduğun yerde saklıyorsun. Bilinç düzeyindeyken, aydınlıktaydı; daha az korunmasızdın.</span></p>
				<p class="Style16"><span class="char-style-override-6" xml:lang="tr-TR">Feragat, bastırmadır. Buna karşılık gelen doğru psikolojik terim bu: bastırma. Bastırmadığın takdirde, seksten nasıl fera­gat edebilirsin? Bastırılmış seks, anormal bir biçim alır.</span></p>
				<p class="Style16"><span class="char-style-override-6" xml:lang="tr-TR">Seksi anlamak, onun daha farkında olmak ve hayatından kendiliğinden çıkmasına izin vermek, onu yön değiştirdiğinde anlamaktan daha kolaydır, çünkü o zaman doğal olmayan bir biçimde gelir. Başta tanımak, onun seks olduğunu anla­mak zordur. Paraya doymayan bir insan; bu paraya doymak bilmezliğin bastırılmış seksle hiçbir ilişkisinin olmadığını düşünebilir mi? inanması o kadar zor ki, bunu görmek için bir Sigmund Freud’a ihtiyaç var. Sıradan bir insan ikisini hiçbir şekilde birbirine bağlayamaz. Para ve seks birbirinden çok uzak görünür; halbuki öyle değil.</span></p>
				<p class="Style16 para-style-override-15"><span class="char-style-override-6" xml:lang="tr-TR">Seksi bastırırsan, tutkuya dönüşür. Politikaya dönüşebilir. Politikacı seksi tamamen unutabilir, çünkü onun cinselliği, seks enerjisi tamamen politik tutkusuna aktarılmıştır. Hiye-rarşik düzende giderek daha yukarılara çıkarak aynı keyfi alacaktır. Yükseldikçe, senin anlayamayacağın bir cinsel hazzı daha fazla hisseder.</span></p>
				<p class="Style16 para-style-override-33"><span class="char-style-override-6" xml:lang="tr-TR">Çok zengin bir adamla birlikte kalıyordum. Bekârdı ve kadınlarla hiç ilgisi yoktu. Tek ilgilendiği paraydı -gece-gündüz para için çalışıyordu- ama ben onun evinde yaşadığım için, bir şekilde benim fikirlerime de ilgi duymuştu. Büyük bir evi vardı ve yalnızdı; anne ve babası ölmüştü. Evlenmemişti ve çocuğu yoktu, sadece hizmetçiler. Evini seviyordum, çünkü evde karışıklık yoktu, çocuk yoktu, yaşlı insan yoktu ve karısı olmadığı için kavga da yoktu. Gerçekten sessizdi, hizmetkârlar gece giderdi ve ev o kadar büyüktü ki ikimiz de adeta yalnız kalırdık.</span></p>
				<p class="Style16 para-style-override-20"><span class="char-style-override-6" xml:lang="tr-TR">Para dışında hiçbir şeyle ilgilenmezdi. O yüzden odasının kapılarını kapatır -benim dışımda kimse yoktu ama kapısını içeriden kilitlerdi- ve çalışmaya başlardı: Ne kadar kazandığı­nı, ne kadar kaybettiğini sayardı; ne kadarı bu işten, ne kadarı öteki işten. Uyumadan önce, mali açıdan içinde bulunduğu durumdan kesinlikle emin olurdu. Ancak o zaman yatmaya giderdi; bazen gece ikide, bazen üçte. Benim uyandığım saatte, üçte, o yatmaya giderdi; ben de yürüyüşe çıkardım.</span></p>
				<p class="Style16 para-style-override-32"><span class="char-style-override-6" xml:lang="tr-TR">Bir keresinde ona, “Bu kadar parayla ne yapacağını hiç düşü­nüyor musun?” diye sordum. “Savurgan değilsin; cimrisin.</span></p>
				<p class="Style18"><span class="char-style-override-6" xml:lang="tr-TR">Parayı bırakacağın çocuğun yok. Arkadaşlarına veya ihtiyacı olanlara verecek kadar cömert de değilsin. Ne yapacaksın? Öldüğünde yanında mı götüreceksin? Bu paranın amacı ne?”</span></p>
				<p class="Style16"><span class="char-style-override-6" xml:lang="tr-TR">Para, kullanılmadıkça gerçekten anlamsızdır, bütün anlamı kullanımındadır. Benimle aynı miktarda paraya sahip olabi­lirsin ama onu öyle bir şekilde kullanırsın ki, benden daha zenginsindir. Paranın değeri kullanımındadır. Şüphesiz parayı nasıl kullanacağını bilenler, bilmeyenlerden bin kat daha fazla kullanır. Nasıl kullanacağını bilmeyenler aynı miktarda para­ya sahiptirler ama yoksuldurlar.</span></p>
				<p class="Style16 para-style-override-13"><span class="char-style-override-6" xml:lang="tr-TR">Şimdi bu adam, yoksul bir insandı. Para kasadaydı, para bankalardaydı, para tahvillerdeydi; ama adam yoksuldu.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Kazanmaya devam etmen için hiçbir neden yok gibi görü­nüyor” dedim ona. “Yeterince paran var. iki yüz yıl yaşasan bile, yetecek. Yaşadığın bu cimri hayatla, iki bin yıl da yeter. Eğer benim gibi yaşarsan iki yüz yıl diyorum; yoksa iki bin yıl ve buna rağmen hepsini bitiremeyebilirsin. Sırf faiziyle sonsuza kadar yaşamaya devam edebilirsin. Neden bu kadar endişelisin? iyi uyuyamıyorsun, hiçbir şeye vaktin yok. Bu hastalığın başına nasıl geldiğini, bu kansere nasıl yakalandığı­nı hiç düşündün mü?”</span></p>
				<p class="Style16 para-style-override-23"><span class="char-style-override-6" xml:lang="tr-TR">“Bunu hiç düşünmedim ama haklısın” dedi. “Yeterince param var ve iki bin yıl yaşamayacağım kesin. Yetmiş-seksen yetecek. Babam yetmişinde öldü, onun babası da yetmişinde ölmüş, dolayısıyla yetmişten fazla yaşayamam veya belki seksene kadar. Evet, bu mantıklı geliyor. Fakat bunu neden yaptığımı söyleyebilir misin?”</span></p>
				<p class="Style16 para-style-override-24"><span class="char-style-override-6" xml:lang="tr-TR">“Tek bir nedeni var” dedim. “Hayatında kadınlardan kaçtın.”</span></p>
				<p class="Style16 para-style-override-24"><span class="char-style-override-6" xml:lang="tr-TR">“Fakat kadınlarla paranın ne ilgisi var?” dedi.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Bunu daha sonra konuşuruz, önce sana neden kadınlardan uzak durduğunu söyleyeyim” dedim.</span></p>
				<p class="Style16 para-style-override-19"/>
				<p class="Style16 para-style-override-19"><span class="char-style-override-6" xml:lang="tr-TR">Nedeni çok basitti. Büyükbabasının büyükannesi tarafın­dan rahatsız edildiğini, büyükannesinin sürekli dırdır ettiğini, büyükbabasına eziyet ettiğini görmüştü. Babasını ve amcala­rını da aynı durumda görmüştü. Hepsi mutsuzdu ve onların mutsuzluğunun nedeninin kadınlar olduğunu düşünüyordu. Çocukluğundan beri kadınlardan nefret ediyordu. Sonra Cay-na rahiplerinin etkisi altına girdi, çünkü babası çok dindar bir insandı.</span></p>
				<p class="Style16 para-style-override-19"><span class="char-style-override-6" xml:lang="tr-TR">Karılarından eziyet gören insanlar dindar olur. Din dışın­da bir sığınakları yoktur. Ancak din onları biraz avutabilir: “Endişelenme, sadece birkaç yıllık mesele. Gelecek yaşamda, aynı hatayı işleme ve bu yaşamda bile kendini çekmeye başla. Kadın senin üzerinde güçlü, çünkü cinsel olarak kadınlara ilgi duyuyorsun. O da senin zaafından yararlanıyor.” Cayna rahiplerinden duyduğu şey buydu. Caynacılık’ta feragat edilmesi gereken ilk şey sekstir, çünkü onunla birlikte başka pek çok şeyden de vazgeçilir, ayrı ayrı çaba göstermene gerek yoktur; seks esas problem gibi görünür.</span></p>
				<p class="Style16 para-style-override-13"><span class="char-style-override-6" xml:lang="tr-TR">Büyükbabasının, amcasının, babasının, komşuların halini göre göre ve sonra Cayna rahiplerini dinleye dinleye, bu değiş­mez baş belasına bulaşmamak zihninde kararlaştırılmış bir şey haline gelmişti.</span></p>
				<p class="Style16 para-style-override-34"><span class="char-style-override-6" xml:lang="tr-TR">“Paraya ilgin buradan kaynaklanıyor” dedim ona. “Ener­jinin bir hedefe, bir sevdaya ihtiyacı vardır. Kırılabilirsin ama bunu söylemek zorundayım: Seni paraları sayarken gördüm. Onlara sevgiline dokunuyormuş gibi dokunuyordun.”</span></p>
				<p class="Style16 para-style-override-19"><span class="char-style-override-6" xml:lang="tr-TR">Bana baktı, şoke olmuştu. Bir süre sessizlik oldu ve sonra, “Belki haklısın. O paralara dokunmaktan gerçekten keyif alıyo­rum. Onları tekrar tekrar sayıyorum. Daha önce saymış olmama rağmen, gece tekrar sayıyorum. Onlara sadece dokunmak bile -başkalarının paralarına bile- bana garip bir doyum sağlıyor” dedi.</span></p>
				<p class="Style16 para-style-override-13"/>
				<p class="Style16 para-style-override-13"><span class="char-style-override-6" xml:lang="tr-TR">Örneğin bazen odama gelir, eğer masanın üzerinde para varsa -çünkü bana göre parayı koyacağım tek yerdi-, ilk yaptığı şey onu saymak olurdu. “Bu tamamen aptallık. Senin paran değil, neden sayıyorsun?” derdim.</span></p>
				<p class="Style16 para-style-override-20"><span class="char-style-override-6" xml:lang="tr-TR">“Sadece keyif alıyorum; kime ait olduğu o kadar önemli değil” derdi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Meseleyi görebiliyor musun? Başka birisinin karısına ilgi duyarsan, onun kime ait olduğunu düşünür müsün? Kadının kime ait olduğunun önemi yoktur; çok güzeldir, o kadar, sen de ilgi gösterirsin. Kime ait olduğu seni ilgilendirmez. Onun durumu da aynı böyleydi: Para paradır; gerçekte kimsenin değil. Sırf ona dokunmak, onu saymak, onunla oynamak...</span></p>
				<p class="Style16 para-style-override-23"><span class="char-style-override-6" xml:lang="tr-TR">“Kesinlikle aptalca olan bu para sevdasından kurtulmak </span><span class="char-style-override-6" xml:lang="tr-TR">istersen.”</span><span class="char-style-override-6" xml:lang="tr-TR"> dedim ona.</span></p>
				<p class="Style16 para-style-override-13"><span class="char-style-override-6" xml:lang="tr-TR">Paraya karşı değilim; ona sevdalanmaya karşıyım. Paraya sevdalanan insan, onu kullanamaz. Aslında parayı, onun asıl amacını yok ediyor. Her dilde, dünyanın bütün dillerinde, paranın diğer adı dolaşımdaki paradır (currency). Bu anlamlı. Paranın dolaşması, nehir gibi akması, hızlı hareket etmesi gerekir. Ne kadar hızlı hareket ederse, toplum o kadar zengin olur.</span></p>
				<p class="Style16 para-style-override-20"><span class="char-style-override-6" xml:lang="tr-TR">Yüz dolar param varsa ve onu öylece cebimde saklarsam, kullanmazsam, ona sahip olmamam hiçbir şeyi değiştirmez? Herhangi bir kâğıt parçasını da saklayabilirdim; o da aynı amaca hizmet ederdi. Fakat bu yüz doları kullanırsam ve o para burada dolaşırsa ve onu alan herkes hemen kullanırsa -yani para yüz tane el değiştirirse-, o zaman yüz dolar yüz katına çıkar; o zaman bu salonda o kadar para var demektir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Cimri, aslında paraya karşıdır. Onun işe yararlığını yok ediyor, çünkü dolaşmasını engelliyor.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Bir şey yap: bir kadına ilgi duy” dedim ona.</span></p>
				<p class="Style16 para-style-override-24"/>
				<p class="Style16 para-style-override-24"><span class="char-style-override-6" xml:lang="tr-TR">“Neden?” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Para yüzünden” dedim. “Kadın seninle ilgilenmeyecek, senin paranla ilgilenecek. Sen kadına ilgi duyduğunda, para harcamaya başlayacak, rahatlayacaksın. Yoldan çıkan o enerji, doğal yolunda ilerlemeye başlayacak. Ayrıca paranı bitirmek için bir kadından daha iyisini bulamazsın. İki bin yıl yaşamana gerek kalmaz; para çok daha önce gitmiş olur. Bir kadına ilgi duyduğunda, para sevdan da doğal haline düşecek.”</span></p>
				<p class="Style16 para-style-override-24"><span class="char-style-override-6" xml:lang="tr-TR">“Bunu düşünüp taşınacağım” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bunu düşünebilirsin” dedim, “ama fazla zaman kaybetme, çünkü şu anda kırk beşindesin. Altmışı geçtiğinde, benim bir ayarlama yapmam bile güçleşir. O yüzden on beş yılı boşa geçirme. Bunu bu gece düşün ve yarın sabah görüştüğümüzde bana söyle.”</span></p>
				<p class="Style16 para-style-override-20"><span class="char-style-override-6" xml:lang="tr-TR">Bütün gece uyuyamadı. Tekrar tekrar düşündü ve yavaş yavaş bir şey açıklık kazanmaya başladı: “Evet, derinde kadın­larla ilgili. Ben kadınlardan uzak durmak için kendimi sürekli parayla meşgul ediyorum, çünkü eğer boşluk yoksa, zaman yoksa, kadın nereden girebilir? Bu kadar sevdalı olmam şimdi mantıklı geliyor. Para kadının yerine geçiyor.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Bu para hırsı, güç hırsı, şöhret hırsı -seks herhangi bir şekle girebilir- kişinin yapısına bağlıdır. Şairlerin sürekli kadınlar hakkında şiir yazmalarına rağmen, çoğunun kadınlardan uzak durduğunu fark etmişsindir. Büyük romancıların çoğu kadın­lara ilgisizdi. Sırf ya resim yapabileceğin ya da evlenebileceğin için, büyük ressamların çoğu kadınlardan korkuyordu. İki kadına sahip olamazsın; ikisi birlikte seni öldürür.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hindistan’da eski bir hikâye vardır: Adamın biri, bir evde hırsızlık yaparken yakalanır. Mahkemeye çıkarılır ve hâkim, “Suçunu kabul ediyor musun?” diye sorar.</span></p>
				<p class="Style16 para-style-override-13"><span class="char-style-override-6" xml:lang="tr-TR">Adam, “Kesinlikle kabul ediyorum ama bir şey söylemek istiyorum. Bana her cezayı verebilirsiniz ama bana iki kadınla evlenmemi söylemeyin” der.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hâkim, “Hiç böyle bir ceza duymadım. Kendimi bildim bileli insanlara ceza veriyorum ama hiç kimseyi bu şekilde cezalandırmadım” der.</span></p>
				<p class="Style16 para-style-override-23"><span class="char-style-override-6" xml:lang="tr-TR">“O zaman siz gerçekten iyi bir insansınız. Beni ölüme mahkûm edebilirsiniz ama...” der adam.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Fakat bu koşulun nedenini öğrenmek istiyorum” der hâkim.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bu yüzden yakalandım” der adam. “İki karısı olan bir adamın evine girdim. Kadınlardan biri giriş katında, öteki de bir üst katta yaşıyor. İkisi de adamı çekiştiriyorlardı; biri üst kata çekiyordu, öteki alt kata. O kadar ilgimi çekti ki oraya gitme sebebimi unuttum. Sonucu, sonunda kimin kazanaca­ğını merak etmeye başladım. Hiç şüphesiz adamın kazanma şansı yoktu; iki taraftan da dövülüyordu.</span></p>
				<p class="Style16 para-style-override-34"><span class="char-style-override-6" xml:lang="tr-TR">“Bu yüzden yakalandım, yoksa hayatım boyunca, beni hiç mahkemede gördünüz mü? Ben doğuştan hırsızım; babam, babamın babası da hırsızdı, bu bizim aile mesleğimiz. İlk kez ailemden biri yakalanıyor. Utanıyorum. Babamın ruhu, büyükbabamın ruhu, benden utanç duyacaklar. Üstelik hiçbir problem yoktu, bir şeyler çalıp kaçabilirdim ama o iki kadın ve adamın hikâyesi. Kalabalık toplandı; bu yüzden yakalan­dım. ‘Bu adam kim? Burada ne yapıyor? Bu mahalleden birine benzemiyor’ dediler. Beni ölüme mahkûm edin, ne isterseniz yapın ama lütfen iki kadınla evlenmemi buyurmayın.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Şairin, ressamın, müzisyenin, dansçının durumu da böyle oldu; kadınlarla ilişkiye girmek veya ya da ancak ara sıra, belki yabancılarla ilişki kurmak, yaratıcı sanatçıların hepsine daha kolay gelir. Belki trende seyahat ederken bir kadına ilgi duyabi­lir, çünkü korku yoktur; bir sonraki istasyonda inecektir.</span></p>
				<p class="Style16 para-style-override-13"/>
				<p class="Style16 para-style-override-13"><span class="char-style-override-6" xml:lang="tr-TR">Sanatçılar bana yalnızca yabancılarla ilgilendiklerini anlat­tılar; isimlerini bilmiyorlar, isimlerini bilmek istemiyorlar. Yabancılar da sanatçının adını bilmez, ne de sanatçı bilmeleri­ni ister; yabancı kalırlar.</span></p>
				<p class="Style16 para-style-override-19"><span class="char-style-override-6" xml:lang="tr-TR">Korku derine işlemiştir ve kendi başına bir gerçekliği var. Belki de geçmişte kadınların hiç yaratıcı olmamasının neden­lerinden biri budur: Tamamen erkeğe göre yapılmış bir top­lumda tek başına yaşamayı başaramadılar. Tek başına yaşayan bir kadın sürekli tehlikededir. İnsanlık tarihinde daha yakın zamanda birkaç kadın meslek hayatına girdi; yazar olarak, şair olarak, ressam olarak. Bu yüzden ilk kez, daha şu son bir­kaç yılda -o da ancak birkaç gelişmiş, ilerici, yenilikçi yerde-bir kadın aynı erkek gibi bağımsız yaşayabildi. Sonra resim yapmaya başladılar; şiir yazmaya, beste yapmaya başladılar.</span></p>
				<p class="Style16 para-style-override-13"><span class="char-style-override-6" xml:lang="tr-TR">Kadınlar her türlü yeteneğe sahip ama milyonlarca yıldır cinsellikleri tek yaratıcılıklarıydı ve bütün cinsel enerji çocuk doğurmakla ilgiliydi. Bir düzine çocuğu olan bir kadının beste yaptığını hayal edemezsin? O on iki çocuk ortalıkta yapılmaması gereken her şeyi yapıyor. kadın beste yapabilir, şiir yazabilir veya resim yapabilir mi? O on iki çocuğun sessiz oturacağını mı sanıyorsun? Kadın daha elini atamadan resim yapmaya başlayacaklar!</span></p>
				<p class="Style16 para-style-override-18"><span class="char-style-override-6" xml:lang="tr-TR">Şairlerin kadınlar konusunda en deneyimsiz insanlar olma­ları tuhaf geliyor. Belki de bu yüzden kadınlar hakkında yazı­yorlar; bu bir sapmadır. Aksi takdirde neden şairler kadınlar hakkında yazsın? Fazla deneyimleri yok; adeta rahip gibiler. Neden ressamlar çıplak kadınlar yapıp duruyor? Neden heykeltıraşlar mermerden çıplak kadın heykelleri yontuyorlar, neden? Hepsi sapma: para biriktirmekten veya politikaya gir­mekten daha iyi ama yine de sapma. Doğal içgüdülerini doğal olmayan bir yoldan doyuruyorlar. Dolayısıyla da bir tarafta resimlerini yapmaya, şiirlerini yazmaya, bestelerini yapmaya devam ederken diğer tarafta da hayatın anlamsız olduğunu hissetmeye devam ediyorlar.</span></p>
				<p class="Style16"><span class="char-style-override-6" xml:lang="tr-TR">Sanatçılar hayatın anlamsızlığını en çok hissedenlerdir. Bu garip; bu kadar güzel şiir yazıyor, bu kadar güzel tablolar yapıyorlar ama yaşam anlamsız. Hayat bir memur için anlam­sız değil ama Nobel Ödülü kazanan Jean-Paul Sartre için anlamsız! Dünyadaki en mutsuz kişi olması gereken bir okul müdürü için anlamsız değil; zavallı bir insana karşı otuz çocuk ama o yaşamın anlamsız olduğunu hissetmiyor.</span></p>
				<p class="Style16 para-style-override-13"><span class="char-style-override-6" xml:lang="tr-TR">Aslında hayatın anlamsız olduğunu hissedenler doğallıkla hareket etmemiş insanlardır; doğal enerjileri yapay, gelişigüzel bir yön almıştır. Asla anlamlı hissetmeyecekler. Yaşamın kay­nağından uzaklaştılar.</span></p>
				<p class="Style16"><span class="char-style-override-6" xml:lang="tr-TR">Benzer şekilde rahipler de tuhaftır ki kadınların aleyhinde en çok konuşanlardır ama kadınlarla hiçbir deneyimleri yok­tur. Hindu rahiplerine, Budist rahiplere, Cayna rahiplerine, Hıristiyan rahiplere sordum: “Kadınlarla ne deneyiminiz var? Onların aleyhinde konuşuyorsunuz ama lehinde değil de aley­hinde olmak için daha fazla tecrübe gerekiyor. Ne tecrübeniz var?” Hiçbiri bir deneyimi olduğunu söyleyemedi. </span><span class="char-style-override-6" xml:lang="tr-TR">“O</span><span class="char-style-override-6" xml:lang="tr-TR"> zaman neden aleyhlerinde konuşmaya devam ediyorsunuz?” dedim.</span></p>
				<p class="Style16 para-style-override-17"><span class="char-style-override-6" xml:lang="tr-TR">Evet, rahiplerin bir deneyimi var: kadın onları bilinçaltla-rında sürekli tepeden bakan kaidelerinden aşağıya çekiyor. O kadına karşı husumetlerini -bunu bilmiyorlar, karanlığın derinliklerinde-, dışarıda bulabildikleri her kadına yansıtıyor­lar. Bütün kadınlar kötü, şeytanın vekili.</span></p>
				<p class="Style16"><span class="char-style-override-6" xml:lang="tr-TR">Bu insanlar hiçbir tecrübeye sahip değil. Aslında, kadını suç­lamayı bırakırlarsa, kadınlara duyulan delice arzunun -sürekli kapıyı çalıyor- geri geleceği korkusu var. Kapının sesini duy­masınlar diye -kadının orada olduğunu- onları olabildiğince yüksek sesle suçlayarak kendilerini meşgul etmek zorundalar. Suçlamayı bıraksalar, kapıyı duyacaklar ve kapıyı açmamak onlar için dayanılmaz olacak ve bu da onların çöküşü demek.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bu arkadaşa, “Bir dene, zararı yok. Bana gelen kadınlar yoksul değil, senden para veya pahalı hediyeler istemeyecekler. Sırf kadınlarla biraz yakınlık kurabilmen için seni arkadaş olarak tanıştıracağım” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Ertesi sabah, “Hazırım. Belki de haklısın; paraya duyduğum ilgiyi kaybedeceğim. Bütün gece bunu düşündüm, tarttım: Ne yapmalıyım? Fakat sonunda belki de doğru olduğunu, topla­dığım şeyin süprüntü olduğunu düşündüm” dedi.</span></p>
				<p class="Style16"><span class="char-style-override-6" xml:lang="tr-TR">Onu altı ay sonra evlendiği bir kadınla tanıştırdım ve mes­lek hayatını bitirdim! Kentin en zengin adamı olmayı düşünü­yordu ama o sırada kadın onun parasını kullanmaya başladı. Beni her gün görür ve “Başıma iş açtın, onun taleplerinin sonu yok. </span><span class="char-style-override-6" xml:lang="tr-TR">Ve</span><span class="char-style-override-6" xml:lang="tr-TR"> ben paraya ilgimi kaybettim, artık senin beni eskiden bildiğin kadar delice para peşinde değilim. Para gelirse sorun yok, gelmezse de aldırmıyorum ama o sürekli harcıyor. Şimdi iki yüz yıl veya seksen yıl... Sanırım altmış civarında ya da daha önce işimi bitirecek. Fakat sen haklıydın” derdi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Şimdi bir olasılık var; bundan önce olasılık da yoktu” dedim. “Paradan vazgeçseydin, senin için hiçbir şekilde doğal bir içgüdü olmayan bir şeyden vazgeçecektin. Onun bir sapma olduğunu bilmeden bir sapma yolundan vazgeçecektin ve sapma başka bir yola girecekti. Para peşinde olmayabilirsin, politikaya girebilirsin; o zaman güç aynı sorun olacaktı. Fakat şimdi doğal zemindesin. Herhangi bir dönüşüm, ancak sen doğal bir insansan gerçekleşebilir.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Feragat felsefesi, paradan vazgeçmendir. Biliyorum, çün­kü para yapay bir şey, insan yapımı, ondan vazgeçmek bile seni bir yere götürmeyecek. Bu insanlar, “Evden feragat et”diyecekler ama ne önemi var? Tapınakta kalacaksın; topluma yük olacaksın. Bu insanlar sana, “Kendi geçimini sağlamaktan vazgeç” diyorlar, ondan sonra dilenmeye başlayacaksın.</span></p>
				<p class="Style16 para-style-override-43"><span class="char-style-override-6" xml:lang="tr-TR">Hindistan’da bir sürü dilenci görürsün ama dilendiği için suçluluk duyan tek bir dilenciye rastlamayacaksın. Ben bir tane bile rastlamadım. Otuz yıldır sürekli seyahat ediyorum, yanlış bir şey yaptığını düşünen tek bir dilenciyle karşılaşma­dım. Eğer ona vermezsen, sen suçlusun.</span></p>
				<p class="Style16 para-style-override-20"><span class="char-style-override-6" xml:lang="tr-TR">Bir gün Khandwa’da bir bağlantı istasyonunda başıma gel­di. Indore’dan geliyordum ve Khandwa’dan Mumbai’ye giden trene binecektim. Kompartımanda yalnızdım ve tren bir saat içinde Khandwa’dan ayrılıyordu. Ben de oturmuş pencereden dışarıya bakıyordum. Bir dilenci geldi ve bana annesinin yeni öldüğünü, cenaze masrafları için paraya ihtiyacı olduğunu söyledi. Ben de ona bir rupi verdim.</span></p>
				<p class="Style16 para-style-override-18"><span class="char-style-override-6" xml:lang="tr-TR">Buna inanamadı, çünkü muhtemelen hayatı boyunca dilenmiştir ama kimse ona bir rupi vermemiştir. Bana baktı. “Sana bunu bilerek verdim. Annen öldü. Eve git ve bir şey yap” dedim.</span></p>
				<p class="Style16 para-style-override-43"><span class="char-style-override-6" xml:lang="tr-TR">Adam, “Bu adam ya deli ya da salak” diye düşündü. Üze­rinde bir ceket vardı, ama on beş dakika sonra ceketsiz geldi ve başka birisiymiş gibi yaparak bana, “Babam çok hasta” dedi.</span></p>
				<p class="Style16 para-style-override-48"><span class="char-style-override-6" xml:lang="tr-TR">“Mutlaka öyle olmalı” dedim. Ona bir rupi verdim ve “Git ve babana yardım et. Birkaç dakika önce birisinin annesi ölmüştü. Senin de baban ölebilir; git ve yardım et” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Şimdi, adamın gidip beni yalnız bırakması çok zordu. On beş dakika sonra şapkasını da çıkardı ve yine geldi.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Aile sorunu mu?” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Nasıl tahmin ettin? Evet, karım hamile; doğurmak ve benim tek kuruşum yok” dedi.</span></p>
				<p class="Style16 para-style-override-13"/>
				<p class="Style16 para-style-override-13"><span class="char-style-override-6" xml:lang="tr-TR">“Şu bir rupiyi al ve koş” dedim. “Bugün ne çok şey oluyor. Birisinin karısı ölmüş; ceketi ve şapkası vardı. Başka bir adamın babası ölmek üzere; onun ceketi yoktu ama şapka takıyordu. Senin ne şapkan ne de ceketin var ve karın tehlikede. Koş!”</span></p>
				<p class="Style16 para-style-override-51"><span class="char-style-override-6" xml:lang="tr-TR">On beş dakika sonra geri döndü. “Aile sorunu mu?” dedim.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Hayır. Seni dolandırdığımı düşünüyordum ve şimdi kendi­mi suçlu hissediyorum” dedi.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Ne için?” dedim. “Sen farklı bir adamsın, o insanlar fark­lıydı.”</span></p>
				<p class="Style16 para-style-override-25"><span class="char-style-override-6" xml:lang="tr-TR">“Hayır, ben aynı adamım” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">O zaman, “Endişelenme; o zaman ben farklı bir adam olmalıyım” dedim.</span></p>
				<p class="Style16 para-style-override-25"><span class="char-style-override-6" xml:lang="tr-TR">“Bu nasıl mümkün?” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Endişelenme” dedim. “Ben farklı bir adam olmalıyım. Daha önce burada başka birisi oturuyor olmalı; aksi takdirde senin gibi masum bir insan bunu yapamazdı.”</span></p>
				<p class="Style16 para-style-override-25"><span class="char-style-override-6" xml:lang="tr-TR">“Hayır, bu kadarı fazla. Lütfen bana verdiğin şu dört rupiyi</span></p>
				<p class="Style18 para-style-override-30"><span class="char-style-override-6" xml:lang="tr-TR">al” dedi.</span></p>
				<p class="Style20 para-style-override-13"><span class="char-style-override-6" xml:lang="tr-TR">“Hayır” dedim. “Bir tane daha alırsan, bir dahaki sefere çıplak gelmene gerek kalmaz, çünkü biraz daha soyunursan. Hem daha fazla aileyi nereden bulacaksın? Bütün ailen ölüyor,</span></p>
				<p class="Style18 para-style-override-52"><span class="char-style-override-6" xml:lang="tr-TR">bitti!”</span></p>
				<p class="Style16 para-style-override-53"><span class="char-style-override-6" xml:lang="tr-TR">Fakat söylediği şeyi unutmadım. “Bana kendimi suçlu his­settiren ilk insansın; yoksa insanlar bize para verdiğinde, aptal olduklarını hissederiz. Vermezlerse, günahkâr olduklarını söyleriz; kendimize hiç bakmayız” dedi.</span></p>
				<p class="Style16 para-style-override-19"/>
				<p class="Style16 para-style-override-54"><span class="char-style-override-6" xml:lang="tr-TR">Hiçbir dilenci bakmaz. O sana erdemli olma fırsatı veriyor; ona minnettar olmalısın. Önüne bir merdiven koyuyor; cen­nete gidebilirsin. Dilenmelerine rağmen, hiçbir dilenci aşağılık duygusuna kapılmaz.</span></p>
				<p class="Style16 para-style-override-19"><span class="char-style-override-6" xml:lang="tr-TR">Zihin çok kurnazdır; seni herhangi bir yöne götürebilir, basit ve doğal varlığını çarpıtabilir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Şimdi, normalde kimse dilenmekten hoşlanmaz, kimse dilenci doğmaz. Fakat cinsel içgüdü her şekle girebilir; zengin bir adamın hırsına dönüşebilir, bir dilencinin açgözlülüğüne dönüşebilir.</span></p>
				<p class="Style16"><span class="char-style-override-6" xml:lang="tr-TR">Profesörken, öğrencilerimden biri, felsefe bölümünde yüksek lisans yapıyordu, hep pahalı giysilerle gelirdi ve görü­nüşe göre zengindi. Bir gün istasyondan çıkıyordum. Sürekli Jabalpur’dan Hindistan’ın her yerine gidiyordum, ayın yirmi günü şehir dışındaydım. Sırf kendimi üniversitede göstermek, orada olduğumu göstermek için üç gün sonra birkaç saatliğine geri gelecektim; çünkü ne onlar bana o kadar izin verebilirdi ne de ben o kadar izin alabilirdim; aksi takdirde parayı nere­den bulacaktım?</span></p>
				<p class="Style16 para-style-override-13"><span class="char-style-override-6" xml:lang="tr-TR">Anlaşma böyleydi: Öğrencilerimden biri arabamı alır, normalde park ettiğim yere park ederdi. Araba hep orada kalırdı; bu benim üniversitede olduğumun göstergesiydi. Ona, “Arabayı oraya saat ikide park et, dörtte al” dedim, “sade­ce iki saat. Herkes arabanın iş çıkış saati olduğu için orada durduğunu bilecek, herkes oradayken ve herkes asla ikiden önce gelmediğimizi bilir; on ikiyle iki arası uyurum. O yüzden sorun yok.”</span></p>
				<p class="Style16"><span class="char-style-override-6" xml:lang="tr-TR">Böylece her üç-dört günde bir gelip gidiyordum: Sabah geliyor, akşam gidiyordum. Ve şu sürekli bir rupi alan dilenci vardı, Allah’ın emri; ister gelirken ister giderken muhakkak o bir rupiyi alıyordu. Bir gün bu öğrencimi tesadüfen arabamın durduğu hangarın arkasında o yaşlı adamla birlikte gördüm. Yaklaştım: Bu zengin adamın oğlu dilenciyle ne yapıyordu? Dilenci ona para veriyordu.Dışarı çıktım ve ikisine seslendim. Titremeye başladılar.</span></p>
				<p class="Style16"><span class="char-style-override-6" xml:lang="tr-TR">Yaşlı adam, “Kimseye söyleme. Bu benim oğlum” dedim.</span></p>
				<p class="Style16 para-style-override-26"><span class="char-style-override-6" xml:lang="tr-TR">“Ne kadar kazanıyorsun? Üniversitede en iyi yaşayan bu çocuk. Yaklaşık otuz-kırk veya elli kazanıyor olmalısın.” Dedim.</span></p>
				<p class="Style16 para-style-override-25"><span class="char-style-override-6" xml:lang="tr-TR">“Haklısın” dedi.</span></p>
				<p class="Style16 para-style-override-25"><span class="char-style-override-6" xml:lang="tr-TR">“Bankada ne kadar var?” dedim.</span></p>
				<p class="Style16 para-style-override-26"><span class="char-style-override-6" xml:lang="tr-TR">“Artık senden saklayamam” dedi. Bankada elli bin rupisi vardı.</span></p>
				<p class="Style18 para-style-override-30"><span class="char-style-override-6" xml:lang="tr-TR">“O zaman neden dileniyorsun? Bir iş yapabilirsin” dedim. “İş bu. Üstelik yatırım yok. Hindistan’da hangi işte günde elli rupi kazanabilirsin?” dedi. “Bu doğru” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Ayrıca oğluma yeterli parayı bırakacağım; zengin bir hayat sürebilir. Daha birkaç yıl ölmem, dolayısıyla ona yeterli parayı bırakacağım; ve şimdi iyi bir eğitim aldı. Fakat lütfen kimseye söyleme, yoksa mesleği etkilenir” dedi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Şimdi, bu adam dilenci ama dilenmekte yanlış bir taraf olduğunu düşünmüyor. Bu bir iş, yatırımsız ve iyi kazançlı. Tek yapman gereken insanları kandırmak.</span></p>
				<p class="Style16 para-style-override-43"><span class="char-style-override-6" xml:lang="tr-TR">Cinsel içgüdü pek çok yola sapabilir. Açgözlülüğe dönü­şebilir. Güç istemi haline gelebilir. Gözle görülmeyen bir ego tribine dönüşebilir: kibire.</span></p>
				<p class="Style16 para-style-override-28"><span class="char-style-override-6" xml:lang="tr-TR">Rahipler bunu yapıyor; bunun dışında bir eğlenceleri yok. Kendilerine eziyet ediyorlar ve senin keyif olduğunu düşündü­ğün her şeyden vazgeçtiler. O zaman işlemeye, tik taklamaya devam etmelerini sağlayan ne? Nereden enerji elde ediyorlar? Enerji kibirli tutumdan geliyor: Siz hepiniz günahkârsınız, bir tek biz günahkâr değiliz; biz ermişiz. Cennetten aşağıya baka­caklar ve senin orada, cehennem ateşinde yandığını görecekler.</span></p>
				<p class="Style16 para-style-override-26"><span class="char-style-override-6" xml:lang="tr-TR">Feragat sana seksi bırakmayı, lezzetli yiyeceği bırakmayı, giysileri bırakmayı, çıplak olmayı, bütün sahip olduklarını bırakmayı öğretebilir; ama tuhaf bir şekilde bunların hepsine bağlı kalacaksın.</span></p>
				<p class="Style16 para-style-override-19"><span class="char-style-override-6" xml:lang="tr-TR">Mumbai’deyken bir Hindu rahip beni görmeye geldi; yanın­da bir müridi vardı ve onun için nasıl bir meditasyonun uygun olacağını bilmek istiyordu.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Yarın sabah nehir kıyısında toplanıyoruz, meditasyon yapacağız. Gelseniz iyi edersiniz, çünkü bu uygulayarak dene­yim kazanmakla ilgili bir şey” dedim.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Yarın gelmem çok zor olacak. Ertesi gün gelebilirim” dedi.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Yarın ne sorun var?” dedim.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Yarın sabah müridimin yapması gereken bir iş var, gele­mez” dedi.</span></p>
				<p class="Style16 para-style-override-24"><span class="char-style-override-6" xml:lang="tr-TR">“O işini yapsın, onun gelmesine gerek yok” dedim.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Anlamıyorsun, ben paradan feragat ettim” dedi.</span></p>
				<p class="Style16 para-style-override-23"><span class="char-style-override-6" xml:lang="tr-TR">“İşleri giderek karmaşıklaştırıyorsun” dedim. “Sen paradan vazgeçtin, çok güzel ama bunun bu adamla ve yarın sabahki randevuyla, senin benim meditasyon grubuma gelmenle ne ilgisi var?”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bu kadar basit bir şeyi fark edemiyor musun?” dedi. “Paraya dokunamam, o yüzden parayı o taşıyor. Mumbai’de taksiye binmek gerek. Ödemeyi kim yapacak? Ben paraya dokunamam; ondan vazgeçtim. Parayı o taşıyor; ödemeyi o yapıyor ve eğer birisi bana bağışta bulunursa, o alıyor. Ben tamamen dışındayım, parayla hiç işim yok.”</span></p>
				<p class="Style16 para-style-override-20"><span class="char-style-override-6" xml:lang="tr-TR">“Güzel ayarlama!” dedim. “Parayla işin yok; o zaman bu adamla ne işin var? Sen cennete gideceksin, bu adam cehen­neme gidecek; ve o zavallı adam sürekli sana hizmet ediyor, peşinden her yere geliyor. Buna rağmen cehenneme gidecek. Sen paradan feragat ettiysen, o zaman parasız yaşa, parasız sıkıntı çek. Neden bu adamı cehenneme gönderiyorsun? Bu adamı cehenneme göndermekten sen sorumlu olacaksın.</span></p>
				<p class="Style16 para-style-override-25"/>
				<p class="Style16 para-style-override-25"><span class="char-style-override-6" xml:lang="tr-TR">Bu adamdan daha derin bir cehenneme düşeceksin.”</span></p>
				<p class="Style16 para-style-override-19"><span class="char-style-override-6" xml:lang="tr-TR">İnsanlar yaptıkları şeyi anlamadıkları için tuhaf yollar bula­bilirler; ölü bir inancı, ölü bir dogmayı takip ediyorlar. Ondan vazgeçiyorlar, çünkü para yüzyıllardan beri dindar insanlar tarafından kınandı. “Bu iş daha karmaşık oluyor. Elini kendi cebine sokman basit olurdu; şimdi onu başkasının cebine sokuyorsun. Buna kapkaç derler. Sen de hırsızsın. Ne yapıyor­sun? Sen ötekilerden daha büyük dolandırıcısın, çünkü onlar en azından kendi elini kullanıyor; sen onun elini kullanıyor, onun cebinden para alıyorsun. Onun cebi, onun eli ve sen bütün bunların tamamen üzerindesin, üstünsün” dedim.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Hemen şimdi kaç” dedim müride, “bu adamı burada bırak. Seninle gelmesine izin vermeyeceğim. Olabildiğince uzağa, seni bir daha bulamayacağı bir yere kaç, çünkü senin cehennemini hazırlıyor. Sahip olduğun para senindir, çünkü o paradan feragat etti. Bunu isteyemez.”</span></p>
				<p class="Style16 para-style-override-24"><span class="char-style-override-6" xml:lang="tr-TR">“Öyle mi, bütün paradan mı?” dedi.</span></p>
				<p class="Style16 para-style-override-24"><span class="char-style-override-6" xml:lang="tr-TR">“ ‘Bütün para’yla neyi kastediyorsun?” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Hemen şimdi bir yere gittiğimizde, cebimde sadece iki-üç yüz rupi bulunduruyorum, ama tapınağımızda binlerce rupi var” dedi.</span></p>
				<p class="Style16 para-style-override-20"><span class="char-style-override-6" xml:lang="tr-TR">“O paranın hepsi senin” dedim. “Doğruca oraya git. Ben bu adamı burada tutacağım, bütün parayı al ve kaç. Ve eğer buradan ayrılırsa, onu polise vereceğim, çünkü paradan fera­gat etti. Polise parasının çalındığını bile söyleyemez.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Ne! Ben buraya meditasyon öğrenmeye geldim” dedi rahip.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Ben sana feragatin ne anlama geldiğini öğretiyorum. Senin yaptığın kendini, bu zavallı adamı, Tanrı’yı kandırmaktan -herkesi kandırmaktan- başka bir şey değil” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bir şeyden feragat ettiğinde, ona daha çok bağlanırsın.</span></p>
				<p class="Style16 para-style-override-13"><span class="char-style-override-6" xml:lang="tr-TR">Zihnin o şeyin etrafında döner durur.</span></p>
				<p class="Style16 para-style-override-13"><span class="char-style-override-6" xml:lang="tr-TR">Eski bir hikâye: Bir adam sürekli mucizelerin sırrını öğrenmek istiyordu. Bu konuda çok şey dinlemiş, Tibet’te, Himalayalar’ın yüksek zirvelerinde, Allah bilir her türlü muci­zeyi öğretebilecek bilgelerin olduğunu duymuştu. O yüzden hep her tip bilgeye hizmet ediyordu. Hindistan’da çok sayıda bilge var; aynı burada bir sürü bilge var. Buraya ilk geldiğimde ve burada da çok bilge olduğunu öğrendiğimde, “Bu insanlar beni rahat bırakmayacak” dedim.</span></p>
				<p class="Style16 para-style-override-18"><span class="char-style-override-6" xml:lang="tr-TR">Bu adam çok yaşlı, kadim bir bilge bulmuş; sürekli onun ayaklarını ovuyor, ona yiyecek getiriyor ve yapabildiği her şeyi yapıyormuş. Onun neden böyle insanlara hizmet ettiğini yaşlı bilge biliyormuş, bütün kasaba biliyormuş. Yaşlı bilge tekrar tekrar, “Ben basit bir adamım ve hiç mucize bilmem” demiş.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bu gerçek bir bilgelik işareti: Öyle olduğunu iddia edenler değersiz; sırrı bilen insan sensin” demiş adam.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Çok zor” demiş yaşlı adam. “Biliyorum dersem, sıkıntı var. ‘Bana öğret’ dersin. Ben sana hakikati, hiç mucize bilmediğimi söylüyorum ve senin gibi birisinin etrafında efsaneler yaratıp duran insanlar dışında kimsenin bildiğini de sanmıyorum; aksi takdirde mucize yok.”</span></p>
				<p class="Style16 para-style-override-33"><span class="char-style-override-6" xml:lang="tr-TR">Fakat adam bırakmamış; gece gündüz bilgeye hizmet edi­yormuş. Bir gece yaşlı adam uyumak istemiş ama adam ona masaj yapıyormuş. Bu yüzden “Dur!” demiş.</span></p>
				<p class="Style16 para-style-override-34"><span class="char-style-override-6" xml:lang="tr-TR">“Bana anlatıncaya kadar durmayacağım. Eğer bu gece uyu­mak istiyorsan, mucizeler yapabilmem için bana basit bir sırrı anlat” demiş adam.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Tamam” demiş bilge, “sana anlatacağım. Çok basit. Eve git, yıkan, lotus pozisyonunda otur ve şu mantrayı söyle: Om mani padme hum, Tibet mantrası. Onu beş kez söyle, sabah istediğin her mucizeyi gerçekleştirebileceksin.”</span></p>
				<p class="Style16 para-style-override-19"/>
				<p class="Style16 para-style-override-19"><span class="char-style-override-6" xml:lang="tr-TR">Bunu duyan adam sıçrayarak odadan fırlamış. Yaşlı adam, “Bekle! Koşulu dinlemedin” demiş.</span></p>
				<p class="Style16 para-style-override-25"><span class="char-style-override-6" xml:lang="tr-TR">“Sabah tekrar gelebilirim” demiş adam.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Hayır, koşula uyulması gerek, yoksa mantra işe yaramaz” demiş yaşlı adam.</span></p>
				<p class="Style16 para-style-override-25"><span class="char-style-override-6" xml:lang="tr-TR">“Koşul nedir?” demiş adam.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Koşul şu: Mantrayı beş kez tekrarlarken, maymun düşün­memelisin” demiş bilge.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Endişelenme” demiş adam. “Hayatım boyunca hiç may­mun düşünmedim. Hep bilgeleri ve ermişleri düşünürüm, o yüzden bu koşul önemsiz.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat tapınağın basamaklarından inerken, baktığı her yerde ağaçlarda, çalılıklarda saklanan maymunlar görmeye başlamış.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Tanrım! Bu gece bir sürü maymun var” demiş. Hep oradaydılar, sadece kendisi onları reddetmemişti ama bugün onları reddetmek zorundaydı. Eve vardığında, bunun gerçek olup olmadığına inanamamış: Bir maymun topluluğu her tarafta yüzünü gözünü şekilden şekle sokuyormuş. “Önce yıkanayım, belki bunun faydası olur” demiş adam.</span></p>
				<p class="Style16 para-style-override-19"><span class="char-style-override-6" xml:lang="tr-TR">Hiçbir şeyin faydası olmayacaktı. Yıkanırken maymunlar banyodaymış. Padmasana (lotus) pozisyonun oturmuş, gözlerini kapamış ve... maymun, bir tane de değil, bütün maymun topluluğu! Küçük bir mantrayı, Om mani padme hum mantrasını, bir kez bile tekrarlayamamış. Maymunlar sürekli oradaymış. Bütün gece denemiş: Tekrar banyo yapmış, yeniden oturmuş ama o maymunlar.</span></p>
				<p class="Style16 para-style-override-19"><span class="char-style-override-6" xml:lang="tr-TR">Sabah olmadan tapınağa koşmuş. Bilge gülüyormuş ama adam gerçekten öfkeliymiş. “Gülmenin sırası değil. Komik mi?” demiş</span></p>
				<p class="Style16 para-style-override-19"><span class="char-style-override-6" xml:lang="tr-TR">“Sana hep mucize, sır, mantra veya başka bir şey bilmedi­</span><span class="char-style-override-6" xml:lang="tr-TR">ğimi söyledim ama beni dinlemedin. Ben de yalan söylemek zorunda kaldım” demiş yaşlı adam.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Yalan söylediysen, en azından maymunlar konusunda çeneni kapatabilirdin” demiş adam.</span></p>
				<p class="Style16 para-style-override-34"><span class="char-style-override-6" xml:lang="tr-TR">“Fakat maymunlar olmayınca mantra eksik kalıyor. May­munlar sana dert mi oldu?” demiş bilge.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bana dert oldu!” demiş adam. “Sen yaşlı bir bilgesin ve ben seni ustam olarak kabul ettim, yoksa seni öldürürdüm.”</span></p>
				<p class="Style16 para-style-override-33"><span class="char-style-override-6" xml:lang="tr-TR">Bir şeyden zorla feragat ettiğinde -ve feragat kelimesinin kendisi bile kendine karşı kendini zorluyorsun demektir-, kendini bölüyorsun. Bütün feragat sende şizofren bir hal yara­tır: bir taraf vazgeçiyor, öteki taraf daha da tutkulu bir hale geliyor; bölünüyorsun.</span></p>
				<p class="Style16 para-style-override-13"><span class="char-style-override-6" xml:lang="tr-TR">Dinlerin hepsi suçlu, çünkü bütün insanlığı böldüler. Ancak doğalsan bir olabilirsin.</span></p>
				<p class="Style16 para-style-override-18"><span class="char-style-override-6" xml:lang="tr-TR">Soruyu soranın sıkıntısını anlayabiliyorum. Fakat sıkıntı, onun son derece açık bir ayrımı anlamamış olması. Evet, benim sannyasin’lerim uzun zamandır bırakmaya çalıştıkları birçok şeyin, birçok alışkanlığın kendiliğinden kaybolduğunu görür. Hiçbir çaba göstermemişlerdir. Esasında o alışkanlıkları yeniden canlandırmak isteseler bile, bu imkânsız.</span></p>
				<p class="Style16 para-style-override-25"><span class="char-style-override-6" xml:lang="tr-TR">Fakat bu feragat değil, dönüşümdür.</span></p>
				<p class="Style16 para-style-override-18"><span class="char-style-override-6" xml:lang="tr-TR">Daha farkına vardıkça, daha doğal, daha sessiz, kendinle daha barışık oldukça -savaşmadan, derin bir bırakma hali içinde-, anlamsız alışkanlıkları görmeye başlarsın; ve onları devam ettirmek imkânsızlaşır. Sen onları yapmayı bırakmış değilsindir, tersine: sen sadece bir gün... Ne oldu? Günün yir­mi dört saati birlikte olduğun belirli bir alışkanlık, günlerdir yoktur, hatırına bile gelmemiştir.</span></p>
				<p class="Style16 para-style-override-32"><span class="char-style-override-6" xml:lang="tr-TR">Üniversitede benim okulumda sigara tiryakisi bir profesör vardı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Doktorlar, karısı, çocukları ve bütün meslektaşları buna karşıydı, çünkü ciğerlerini yakıyor, sağlığına zarar veriyordu.</span></p>
				<p class="Style16 para-style-override-18"><span class="char-style-override-6" xml:lang="tr-TR">Doktorlar, “Eğer devam ederse, hiçbir ilaç işe yaramayacak. Uyandığın anda ilk şey sigara, gece son şey sigara, sürekli” dediler. Onu asla sigarasız göremezdin. Bir sigara bittiğinde, bitirdiği sigarayla başka bir sigara yakardı. Yanında asla çak­mak taşımazdı; bütün ceplerinde yalnızca sigara taşırdı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bir gün öğretmenler odasında oturuyordum. Bir sandalye, hiç çaba göstermeden, benim sandalyem olmuştu. Rastlantı eseri ilk gün içeri girdiğimde o sandalye boştu ve ona oturdum. O sandalye yavaş yavaş benim sandalyem olarak bilinmeye başladı. Öğretmenler odasında kimsenin özel sandalyesi yok­tu. Orası ortak kullanıma yönelik bir odaydı ve profesörler istedikleri sandalyeyi kullanabilirdi ve öyle de yapıyorlardı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Sadece o sandalye benimdi, çünkü dedikodularıyla ilgilen­mediğim, filmlerle ilgilenmediğim, politikalarıyla ilgilenmedi­ğim, dekanlık seçimini veya rektör yardımcılığı seçimini kimin kazanacağıyla ilgilenmediğim için insanlar bir şekilde benden korkuyorlardı. Hepsinin saçmalık olduğunu düşündüğümü açıkça biliyorlardı. Bu yüzden sadece o sandalye de değil, beş sandalyem vardı: iki sandalye bu yanda, iki sandalye öteki yanda. Ancak arada bir birisi gelir, korku içinde, “Oturabilir miyim?” diye sorardı. Ben de, “Sorun yok” derdim.</span></p>
				<p class="Style16 para-style-override-18"><span class="char-style-override-6" xml:lang="tr-TR">Bir gün bu adam geldi ve elinde sigarasıyla adeta sarsılı­yor, titriyordu. Hâlâ gözümün önünde; parmakları yanmıştı, dudakları yanmıştı. “Evet, oturabilirsin” dedim. “Bir yardı­mım dokunabilir mi? Bir yardımda bulunabileceğimi düşün­medikçe kimse gelmez.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Tek bir şey” dedi. “Sigarayı bırakmak istiyorum. Doktor­larım peşimde, ailem peşimde, arkadaşlarım peşimde; herkes kızıyor. Bırakmak istemediğimden değil, her şekilde denedim ama sigarasız yapamıyorum. Sigarasız birkaç dakika bile oturamıyorum. Sigara yüzünden öleceğim kesin. Bana yardım edebilir misin?”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Evet, yardım edebilirim” dedim. “İlk olarak doktorlara, arkadaşlarına, karına, ebeveynlerine, çocuklarına, ‘Ben sigara içeceğim ve siz bana bırakmamı söylemekten vazgeçeceksiniz. Yeterince dinledim ve eğer susmazsanız, evden gideceğim’ diyeceksin.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Benim evime gelebilirsin. Bu işe yarayacak, bu tehdit yeterli olur: ‘Sigaradan bahseden olursa, bu eve bir daha asla dönme­yeceğim’ diyeceksin. Onlara, ‘Artık uykumda da sigara içmeye başlayacağım’ diyeceksin; fakat bunu tamamen netleştir.”</span></p>
				<p class="Style16 para-style-override-24"><span class="char-style-override-6" xml:lang="tr-TR">“Ama” dedi, “nasıl bırakacağım?”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bırakmak zorunda değilsin” dedim. “Sen söylediğimi yap. Bırakma fikrini bırak; bu ilk adım. İkinci adım: sigarayı iç ama bilinçli ol” dedim.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Ne demek istiyorsun?” dedi.</span></p>
				<p class="Style16 para-style-override-55"><span class="char-style-override-6" xml:lang="tr-TR">“Paketi alırken, onu cebinden bilincinde olarak al. Nasıl yaptığını göster bana” dedim.</span></p>
				<p class="Style16 para-style-override-17"><span class="char-style-override-6" xml:lang="tr-TR">Paketi öylece çıkardı. “Bu, bilinçsiz. Bu hareketi yaparken uyanık değildin. Elin, paket, paketin ağırlığı, paketin verdiği his, paketin özelliği; buna uyanık olmalısın. Yanımda dene” dedim.</span></p>
				<p class="Style16 para-style-override-25"><span class="char-style-override-6" xml:lang="tr-TR">Denedi. “Farklı geliyor” dedi.</span></p>
				<p class="Style16 para-style-override-32"><span class="char-style-override-6" xml:lang="tr-TR">“Bu iyi” dedim. “Şimdi bir sigara çıkar, hep yaptığın şekilde değil. Uyanık ol. Sigarayı pakete her zaman yaptığın gibi değil, bilincinde olarak vur. Eğer normalde üç kez vuruyorsan, altı kez vur, zararı yok; ama bilincinde ol. Ağzına koy, biraz bekle, acele yok. Yanında çakmak taşımaya başla. Bekle, uyanık ol, sonra aynı şeyi çakmakla da yap. Sigarayı yak ama uyanık olmaya devam et.</span></p>
				<p class="Style16 para-style-override-13"/>
				<p class="Style16 para-style-override-13"><span class="char-style-override-6" xml:lang="tr-TR">“Sigarayı içmeye başla. Dumanı içine çek ama duman içine giderken, duman dışarı çıkarken uyanık ol. Buddha bunu siga­rasız yapıyordu. O bunu saf havayla yapıyordu. Sen modern bir insansın, kirli havayla yapıyorsun, hepsi bu, zararı yok ama bilinç aynı olacak. Bunu ister sabahın taze havasıyla yap ister kirli sigara dumanıyla; fark etmez.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Ayrıca ha iki yıl önce ölmüşsün, ha iki yıl sonra, ne önemi var? İki yıl daha yaşarsan ne yapacaksın? Daha çok içeceksin; o yüzden endişelenme. Bu insanlar sana daha çok eziyet ede­cekler, o yüzden bunu unut. Sigaradan vazgeçilmesi gerekmez, meydana gelen şeyin dikkatli bir şekilde anlaşılması gerekir.”</span></p>
				<p class="Style16 para-style-override-21"><span class="char-style-override-6" xml:lang="tr-TR">Gerçekten çok zeki bir insandı, çünkü bana 24 saat içinde, “Tamamen farklı hissediyorum. Aynı şeyi nefes alıp vererek de yapabilirim” dedi.</span></p>
				<p class="Style16 para-style-override-20"><span class="char-style-override-6" xml:lang="tr-TR">“Zararı yok. Sadece nefes alarak dene. Sigara kullanma ama sigarayı yanında tut. Huzursuzluk hissettiğin anda sigarayı çıkar ama yeni şekliyle” dedim.</span></p>
				<p class="Style16 para-style-override-56"><span class="char-style-override-6" xml:lang="tr-TR">Adam sadece yedi gün içinde nefesiyle Vipassana yapıyordu. “Sigarayı bırakmak zorunda mı kaldın?” diye sordum ona.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Hayır” dedi, “onlar kendiliklerinden gittiler. Ve bu farkın-dalık sadece sigarayı bırakmama yardımcı olmadı, farkında olmadığım birçok yönde bana faydası dokundu.”</span></p>
				<p class="Style16 para-style-override-15"><span class="char-style-override-6" xml:lang="tr-TR">Meditasyon yapan kişi birçok alışkanlığın kendisini bıraktı­ğını ama kendisinin onları bırakmadığını görecektir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bu yüzden emin bir şekilde tekrarlıyorum, benim din görüşümde feragate yer yoktur. Fakat bu senin aynı kalacağın anlamına gelmiyor.</span></p>
				<p class="Style16 para-style-override-19"><span class="char-style-override-6" xml:lang="tr-TR">Ben sana anlamsız her şeyi, gereksiz her şeyi, aptalca her şeyi, sırf alışkanlıktan yaptığın her şeyi, başkaları yapmamanı söylediği için misilleme olarak, tepki olarak yaptığın her şeyi ortadan kaldıracak potansiyel bir dönüşüm yöntemi veriyorum.</span></p>
				<p class="Style16 para-style-override-18"/>
				<p class="Style16 para-style-override-18"><span class="char-style-override-6" xml:lang="tr-TR">Evet, senden, eski benliğiyle ilişki kurmakta zorlanacak -doğal olarak, apaçık, çünkü eski benlik yolda bir yerde unut­tuğun bir eski alışkanlıklar demetinden başka bir şey değildi-</span></p>
				<p class="Style16 para-style-override-19"><span class="char-style-override-6" xml:lang="tr-TR">yeni bir insan doğacak. O alışkanlıklar demetini nerede bıraktığını bilmiyorsun.</span></p>
				<p class="Style16 para-style-override-13"><span class="char-style-override-6" xml:lang="tr-TR">Yeni benlik farkındalığınla keskinleşir, farkındalığınla temizlenir, farkındalığınla sürekli yenilenir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Tek bir şey öğrenmeni istiyorum, o da farkındalık. Far-kındalık bütün sorunlarını halledecek. Farkındalık olmadan yaptığın her şey giderek daha çok problem doğuracak; senin doğandan giderek daha da uzaklaşacaklar ve onları çözüme kavuşturmak çok zor olacak, çünkü gerçek değiller.</span></p>
				<p class="Style16 para-style-override-13"><span class="char-style-override-6" xml:lang="tr-TR">Onları çözmekte başarılı olsan bile, hiçbir şey çözmedin; çarpıklığın başka bir yönde ilerlemeye başlayacak, başka bir şekil alacak. Aynı kapıdan girmeyebilir; başka bir kapı bula­caktır. Evinin senin bile bilmediğin bir sürü kapısı var.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat ışıkla, içinde farkındalığın aleviyle, evini ilk kez bütün kapıları ve pencereleriyle tanıyorsun. Ev ışıklandığında, o zaman ben, “Bunu yap, şunu yapma” demiyorum. Gerek yok; sen yalnızca doğru neyse onu yapacaksın.</span></p>
				<p class="Style16"><span class="char-style-override-6" xml:lang="tr-TR">İnsanlar bana sürekli, “Ne doğru, ne yanlış?” diye soruyor­lar. Cevabım şu: Farkındalıktan ortaya çıkan doğru, farkında olmamaktan ortaya çıkan yanlıştır. Eylemler doğru ya da yanlış değildir. Çıktıkları kaynak önemlidir.</span></p>
			</div>
		</div>
	</body>
</html>