<html xmlns="http://www.w3.org/1999/xhtml">
	<head>
		<title>6-4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-4.html" xml:lang="en-US">
			<div class="Basic-Text-Frame">
				<p class="BOLUM" id="toc_marker-5" xml:lang="tr-TR">Bölüm 5-Vecd şimdidir neden bekliyorsun?</p>
				<p class="Style16 para-style-override-25"/>
				<p class="Style8">Soru: Feragat nedir? Senin din anlayışında yeri nedir?</p>
				<p class="Style16 para-style-override-19"/>
				<p class="Style16 para-style-override-45"><span class="char-style-override-6" xml:lang="tr-TR">Feragat fikri, sözde dinlerin esaslarından biridir. İyice anla­şılması gereken bir meseledir.</span></p>
				<p class="Style16"><span class="char-style-override-6" xml:lang="tr-TR">Bütün dinler bu dünyayla ölümden sonraki dünya arasında -ruhla beden arasında- bir ayrımdan bahseder. Beden bu dün­yaya, ruh öteki dünyaya aittir; bu nedenle ölümden sonraki ebedi dünyaya ulaşmak istersen, orada mutluluk sonsuzdur, buradaki mutluluğa mutluluk demeye bile değmez; anlıktır, hayal ürünüdür. Gelir ve sen daha onu yakalayamadan gider. Yanıltıcıdır; bir nevi çölde bir seraptır.</span></p>
				<p class="Style16 para-style-override-19"><span class="char-style-override-6" xml:lang="tr-TR">Uzaktan bir su birikintisi görürsün. Susuzsundur ve içinde büyük bir umut yükselir. Görebildiğin kadarıyla göl gerçektir, çünkü gerçekliğinin kanıtı suyun orada olmasıdır, ağaçların suya düşen yansımasıdır. Civarda bir dağ varsa, dağ göle yansır, güneş göle yansır. Daha başka ne kanıt istiyorsun? Su olmadan bu yansımalar mümkün değil. Büyük bir umutla koşarsın ama yaklaştıkça gölün uzaklaştığını görürsün; gölle arandaki mesafe aynı kalır.</span></p>
				<p class="Style16"><span class="char-style-override-6" xml:lang="tr-TR">Gördüğün, sıcak çöl kumundan yansıyan güneş ışınlarının meydana getirdiği bir göz aldanmasından başka bir şey değil­dir. Güneş ışınları yansıdıklarında dalgalar gibi hareket ederler ve bu hareketler uzaktan su yanılsamasını doğurur. Dalgamsı hareketleriyle nesneleri yansıtma özelliğine sahip olur; aynı ayna gibi olurlar. Serabın bir yarısı budur.</span></p>
				<p class="Style16 para-style-override-13"><span class="char-style-override-6" xml:lang="tr-TR">Öteki yarısı da senin susuzluğundur. Susamış olmasaydın, belki fark edebilir, serap olduğunu anlayabilirdin. Daha önce seraplar gördün; serapların gerçekmiş gibi görünebildiğini biliyorsun; ama susuzluk çekiyorsun. Güneş ışınlarının yansı­masına bağlı fiziksel olay, seraba yarı gerçeklik kazandırır. Çok daha önemli olan diğer yarıda senin ve susuzluğunun payının bulunmasıdır. Onun doğru olduğuna inanmak istersin. Orada onun gerçek olmadığını kanıtlamaya çalışan biri olsa bile, o insana kızardın: Sen susuzsun ve su orada, o ise suyun yanıl­sama olduğunu kanıtlamaya çalışıyor. Susuzluğun ne demek olduğunu bilmiyor; belki de o susamamıştır. Susuz bir insanı gördüğü şeyin asıl şey olmadığına inandırmanın yolu yoktur. Gördüğün her şey muhakkak gerçek değildir. Görüntü gerçek demek değildir.</span></p>
				<p class="Style16"><span class="char-style-override-6" xml:lang="tr-TR">Dinler insanlara milyonlarca yıldır bu dünyadaki mutlulu­ğun çöldeki serapla aynı yapıda olduğunu söylüyor. Bu yüzden onu yakalamayı asla beceremiyorsun. Mutluluğu asla avu-cunun içinde tutamıyorsun; geliyor ve gidiyor. Bir esinti gibi hissedebiliyorsun ama onun burada olduğunu fark ettiğinde çoktan gitmiş oluyor. Belki mutluluk seraptan daha gerçekdı­şıdır. Serabın en azından bir gerçekliği vardır; yarısında güneş ışınlarının, diğer yarısında da senin susuzluğunun payı var. Ancak senin bu dünyadaki sözde mutluluğunda senin payın yüzde yüz; payı olan başka hiçbir şey yok.</span></p>
				<p class="Style16 para-style-override-19"><span class="char-style-override-6" xml:lang="tr-TR">Ve bunu biliyorsun. Bugün bir kadın o kadar güzel ki, yanında Kleopatra’nın halt ettiğini söyleyebilirsin. Dünyadaki en güzel kadın gibi gözüküyor. Sadece bugün de değil; o güne kadar ya da gelecekte daha güzel başka bir kadın olacağını düşünemezsin. Yansıtma yapıyorsun, çünkü aynı kadın baş­kalarının gözünde önemsiz; ve aynı kadın yarın senin için de önemsiz olacak. O zaman şaşıracak, şoke olacaksın. Ne oldu? O kadına ne oldu? Kadına hiçbir şey olmadı, aynı insan; sana bir şey oldu.Dün susuzdun; tutku yansıyordu. Bugün tutku giderildi;şimdi biyolojik olarak hiçbir yansıtma yok. Kadın, sıradan bir kadın ve elde ettiğin mutluluk sadece senin yansıtmandan kaynaklanıyordu; bütün oyunu sen kurdun. Kadın en fazla pasif bir katılımcı rolünü oynadı; senin kendini yansıtmana izin verdi. Belki o da kendi zihnini sana yansıtıyordu, belki iki taraflı bir yansıtma söz konusuydu. Er ya da geç kaybolacak, çünkü asıl neden ortadan kalktığında yansıtmalar devam edemez.</span></p>
				<p class="Style16 para-style-override-19"><span class="char-style-override-6" xml:lang="tr-TR">Asıl neden senin biyolojinde; ve biyoloji sevgiymiş, şiirmiş, romantizmmiş ya da başka bir şeymiş umursamaz. Biyoloji iş demektir! Biyoloji önsevişmeyle, sonsevişmeyle ilgilenmez: tam bir israf. Biyoloji üremeyle ilgilenir. Biyoloji işini bitir­diğinde, geri çekilir; yansıtma kaybolur. O zaman sen orada duruyorsun, aynı kadın orada duruyor; ama artık hiçbir şey aynı değil. Mutluluk nereye kayboldu?</span></p>
				<p class="Style16 para-style-override-19"><span class="char-style-override-6" xml:lang="tr-TR">Kendini Everest’in tepesinde hissediyordun, Pasifik’in derinliklerine düştün. Kadın seni kandırdı, kadın da senin onu kandırdığını düşünüyor; ikiniz de suçu birbirinizin üzerine atmaya çalışıyorsunuz. Kimse kandırmadı; ikiniz de biyoloji tarafından kandırıldınız. Fakat biyoloji senin dışında birisi değil; senin bedenine ait. Sen başka iki biyolojinin, annenin ve babanınkilerin yansıtmasısın ve onlar da başka iki biyolojinin yansıtmasıydı. Bu iş bir süreklilik, nehirvari bir akıştır.</span></p>
				<p class="Style16 para-style-override-21"><span class="char-style-override-6" xml:lang="tr-TR">Dinler bu temel hakikati sömürmeye çalıştı. Romantizm ve şiirsellik... ve sözde aşk ilişkisinin sadece biyolojinin gölgesi olduğu doğrudur. Dolayısıyla çok zor değil: Bir iğneyle belirli hormonların verilmesi bütün şiirselliği, bütün romantizmi hemen şimdi yaratabilir. Başka bir iğneyle Pasifik’e düşersin! Şimdi sadece hormonlarda küçük bir değişikle, kimyada küçük bir değişiklikle, erkeğin kadın olabileceğini, kadının da erkek olabileceğini biliyoruz.</span></p>
				<p class="Style16 para-style-override-13"><span class="char-style-override-6" xml:lang="tr-TR">Dinler bu basit hakikati istismar etti. Bu doğru, ama sana açıklamak yerine, ondan faydalandılar. “Bu anlık mutluluk. Peşinden koşma; vaktini harcıyorsun. Gerçek dünya ölümden sonra” dediler. Neden ölümden sonra? Çünkü ölüm bütün biyolojini, fizyolojini, kimyanı yok edecek; ölüm, maddi her şeyi alıp götürecek. Geride sadece ruhsal olan kalacak ve son­suzluğu bilen de ruhsal olandır. Maddi, fiziksel olan, ancak geçici olanı bilir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Çok mantıklı görünüyor; birinci bölüm doğru, ikinci bölüm uydurma. Evet, bu yaşamda mutluluk anlarının kısa olduğu doğru ama bu, ölümden sonra bu anların hiç bitmediği başka bir yaşam olduğu anlamına gelmez. Bunun kanıtı yok. En azından bu anlar vardır, herkes tarafından yaşanır. Ne kadar kısa ve geçici olursa olsun, vardır. O anların varlığını kimse yadsıyamaz. Rüyalarla aynı malzemeden yapıldıklarını söyle­yebilirsin; ama yine de vardırlar. Rüyaların bile kendine göre bir gerçekliği vardır. Oradadırlar ve seni etkilerler; ve bir şey seni etkilediğinde, gerçek olur.</span></p>
				<p class="Style16 para-style-override-13"><span class="char-style-override-6" xml:lang="tr-TR">Örneğin, karnın aç. Bütün gün hiçbir şey yiyemedin; yorgunsun, uyuyakaldın. Şimdi, vücut aç ve yiyecek istiyor. Zihin, büyük bir ziyafete konuk olduğun güzel bir rüya yaratır. Zihin daima sana hizmet ediyor, çünkü eğer zihin bu rüyayı yaratmazsa, uykun bölünecek: açlık orada. Bir şekilde yemek yediğine, aç olmadığına inandırılman gerekiyor. Uykun bölünmez. Rüya gerçek bir şey yapıyor. Gerçekdışı bir şey nasıl olur da gerçek bir şeyi yapabilir? Bu mümkün değil; ama bir rüyanın kendi mevcudiyeti vardır. Evet, bu mevcudiyet bir kayadan farklıdır ama bir gül de kayadan farklıdır. Rüya daha da farklıdır; ama seni etkiler, yaşamını etkiler, yaşam tarzını etkiler; ve o değişimler gerçektir.</span></p>
				<p class="Style16 para-style-override-46"><span class="char-style-override-6" xml:lang="tr-TR">Bir şeyin hatırlanması gerekiyor: Bu yaşamda anlık zevkler,geçici mutluluk deneyimleri, ani sevinç patlamaları vardır; ama onları tutamazsın.</span></p>
				<p class="Style16 para-style-override-13"><span class="char-style-override-6" xml:lang="tr-TR">Onları kasanda saklayamazsın. Onları kalıcı yapamazsın. Sırf onları kalıcı yapamadığın için, dinler seni sömürdü. Çok kurnazca bir stratejiydi. Sen onları kalıcı yapmak istiyorsun; en derin arzun sonsuza dek mutlu kalmak; acıyı, üzüntüyü, kederi hiçbir zaman bilmemek. Hep cennette olmak, arzun bu.</span></p>
				<p class="Style16 para-style-override-20"><span class="char-style-override-6" xml:lang="tr-TR">Dinler bunu sömürdü. “Öyle bir yer var ama bedelini öde­meden hiçbir şey alamazsın” dediler. Gayet matematiksel ve ekonomik görünüyor. Dinler, ölümden sonraki kalıcı cennetin dünyasına kavuşmak istersen, bu hayatı feda etmen gerektiğini öğretmeye başladılar. Üstelik çok ucuza, çünkü feda ettiğin şey anlık, arada bir olan, geçici deneyimler.</span></p>
				<p class="Style16 para-style-override-19"><span class="char-style-override-6" xml:lang="tr-TR">Yetmiş yıllık hayatındaki mutlu anları topladığında, vecd tabiatı taşıdığından emin olabileceğin yedi dakikayı bile bir araya getiremeyebilirsin.</span></p>
				<p class="Style16 para-style-override-19"><span class="char-style-override-6" xml:lang="tr-TR">Yetmiş yıllık hayatta, yedi dakika bile değil mi? O zaman kendine ve başkalarına eziyet ederek burada ne yapıyorsun? Evet, yedi dakika bile bulamazsın, çünkü o anların tabiatı öyledir ki içindeyken seni tamamen ele geçirirler, sana tama­men sahip olurlar. Fakat geçtikten sonra, nasıl sahip oldularsa aynı şekilde tamamen yoksun bıraktıklarından, sadece bir anı kalır. Son derece yanıltıcı olduğu ispatlanmış bir anıyla yaşamaya ne kadar devam edebilirsin?</span></p>
				<p class="Style16 para-style-override-13"><span class="char-style-override-6" xml:lang="tr-TR">Birkaç gün sonra gerçekten olup olmadığından şüphe etmeye başlarsın: “Yoksa ben sadece hayal mi görüyordum?” Çünkü o an hayat boyu yaşadıklarına çok terstir: yıllar geçer, sonra belki bir an. O da senin elinde değildir; ne zaman ve nerede olacağına sen karar veremezsin. Yılları sürükledikten sonra sadece bir anı olarak kalan bir an. Yavaş yavaş, anının dumanı bile kaybolmaya başlar.</span></p>
				<p class="Style16 para-style-override-18"/>
				<p class="Style16 para-style-override-18"><span class="char-style-override-6" xml:lang="tr-TR">Yetmiş yaşında birine bile sorsan, yedi dakika bile olduğu­nu söyleyemez. Yaşlandığında, o anların olasılığı da giderek azalır. Giderek daha fazla hayal kırıklığı, daha fazla hüsran vardır. Gelecekte yalnızca ölüm ve karanlık vardır ve geçmişte aldatmacadan başka hiçbir şey yoktur.</span></p>
				<p class="Style16 para-style-override-18"><span class="char-style-override-6" xml:lang="tr-TR">Dinler seni sömürmek için güzel bir alana sahipler ve bunu bütün dünyada iyi başardılar. Binlerce yıldır en müthiş işi bul­dular - herkesinkinden daha müthiş: Sana cenneti satıyorlar, neredeyse bedavaya.</span></p>
				<p class="Style16 para-style-override-13"><span class="char-style-override-6" xml:lang="tr-TR">Tek istedikleri şu: “Bu geçici hayattan feragat et, sonsuz vecd dünyası senin olsun.” Bu yüzden feragat temel bir inanca dönüştü: Ne kadar feragat edersen, o kadar değerli olur ve yakına geldiğinden o kadar emin olabilirsin. O yüzden insan­lar her şeyden feragat etmeye çalıştılar.</span></p>
				<p class="Style16 para-style-override-21"><span class="char-style-override-6" xml:lang="tr-TR">Mahavira, kral olacaktı. Babası yaşlıydı ve Mahavira’ya sürekli, “Artık çekileyim. Yorgunum ve sen de hazırsın, gençsin, iyi eğitimlisin. Gayet memnunum. Senden daha iyi bir oğlu nerede bulurum? Beni kurtarmaya hazırlan” diyordu.</span></p>
				<p class="Style16"><span class="char-style-override-6" xml:lang="tr-TR">Fakat Mahavira’nın başka düşünceleri vardı. Rahipler ve keşişlerden ders aldığı sırada, zihnini zehirlemişlerdi. Ona, krallıktan vazgeçebilirse, “Tanrı’nın krallığı senin” dediler. Feragat ne kadar büyükse, hiç şüphesiz ödül de o kadar büyük olacaktır. Bu yüzden Caynaların yirmi dört büyük ustasının hepsi de kraldır.</span></p>
				<p class="Style16"><span class="char-style-override-6" xml:lang="tr-TR">Cayna rahiplerine, “Bunun sırrı nedir? Ülkede büyük usta olabilecek başka kimse yok muydu? Bir savaşçı, brahman, âlim falan. Neden sadece krallar?” diye soruyorum. Bir cevapları yok. Onlara, “Sizden cevap istemiyorum, çünkü cevabı biliyorum. Sizin düşünmeye başlamanız için soruyorum bu soruyu” derdim.</span></p>
				<p class="Style16"><span class="char-style-override-6" xml:lang="tr-TR">Cevap basittir: Krallıktan feragat ettikleri takdirde, en büyük ödül onların olacaktı.</span></p>
				<p class="Style16 para-style-override-18"><span class="char-style-override-6" xml:lang="tr-TR">Fakir bir insan sahip olduğu her şeyden feragat edebilir; fakat neye sahiptir ki? Bir tirthankara, en büyük usta olamaz. Cennette bile kasabanın dışında bir yerde yaşayacak. İçeri girmeyecek, çünkü soracaklar: “Neyden feragat ettin? Her şeyden önce feragat edecek neyin var?”</span></p>
				<p class="Style16 para-style-override-13"><span class="char-style-override-6" xml:lang="tr-TR">Dolayısıyla elbette krallar Tanrı’nın sarayına çok yakın ola­caklar; sonra en zengin, süper zengin insanlar gelecek; sonra orta sınıf; sonra en aşağı tabaka ve sonra da vazgeçecek hiçbir şeyi olmayanlar gelecek. Onların zaten hiçbir şeyi yoktu. Aslında hiçbir şeyleri olmadığı için, onların zaten Tanrı’nın yanında olmaları gerekirdi. Fakat cennetin sınır çizgilerinin dışında olacaklar; öteki dünyada banka hesaplarını göstere­meyecekler.</span></p>
				<p class="Style16 para-style-override-19"><span class="char-style-override-6" xml:lang="tr-TR">Hindu avatarların hepsi kraldır: Rama, Krişna... Buddha da kraldır. Bu insanların sadece krallardan çıkması garip ama eğer yapıyı, rahibin stratejisini anlarsan, açıktır: En fazlasın­dan feragat ettiler, haliyle onlara en fazlası vaat edilir. Kimse ölümden sonra bir şey elde edip etmediklerini bilmez ama içinde bir hakikat kırıntısı taşıdığı için fikir çok kökleşti: Bu hayatta her şey geçicidir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bana göre geçici olmasında hiçbir yanlış yok. Aslında geçici olduğu için bu kadar heyecan verici, bu kadar kendinden geçiricidir. Kalıcı hale getirdiğinde ölü olacaktır.</span></p>
				<p class="Style16 para-style-override-13"><span class="char-style-override-6" xml:lang="tr-TR">Sabah gül bütün tazeliği, yapraklarında hâlâ taze çiy dam-lalarıyla, kokular saçarak açılır. Akşama bu taçyapraklarının toz halinde döküleceğini ve gülün yok olacağını düşünemez­sin. Kalıcı olmasını istersin ama o zaman plastik bir gül alman gerekir; gerçek bir gül işe yaramaz. Gerçek bir çiçek geçici olmak zorundadır. Gerçek olmak için geçici olması gerekir; ancak plastik şeyler kalıcı olabilir.Plastik yeni bir keşif. Buddha, Mahavira, İsa plastiği bilmi­yordu ama ben sana cennetin plastikten yapıldığını söyleyebi­lirim. Eğer bir cennet varsa, ancak plastikten yapılmış olabilir, çünkü plastik kalıcılık özelliğine sahiptir, ölümsüzdür.</span></p>
				<p class="Style16 para-style-override-33"><span class="char-style-override-6" xml:lang="tr-TR">Şimdi bilimciler endişeli -özellikle de çevreciler endişeli-çünkü plastik o kadar ucuz ki onu atıp duruyorsun. Cam o kadar ucuz değildi; şişeleri saklıyor veya geri veriyor, depozi­tonu geri alıyordun. Plastik çok ucuz olduğu için, plastikten yapılan her şey tek kullanımlık: bir kere kullan ve at. Fakat nereye gittiğini bilmiyorsun. Okyanuslarda, nehir yatakların­da, yeraltı göllerinde toplanıyor ve doğanın onu eritmesinin hiçbir yolu yok, çünkü doğa hazırlıklı değil, plastiği içine çekecek şekilde yapılmamış.</span></p>
				<p class="Style16 para-style-override-17"><span class="char-style-override-6" xml:lang="tr-TR">Eğer bu dünyayı Tanrı yaptıysa, her şeyi bilen olmadığı kesin. En azından bir şeyi bilmiyordu: bir gün plastiğin meydana geleceğini. Doğada plastiği çözecek hiçbir kimyasal yapmadığı için, plastik birikmeye devam ediyor. Yakında o kadar birikecek ki toprağın üretkenliğini yok edecek, suları zehirleyecek. Plastiği hiçbir şey yok edemez; o her şeyi yok edecek.</span></p>
				<p class="Style16 para-style-override-27"><span class="char-style-override-6" xml:lang="tr-TR">Hindu cennetinde, apsaralar... apsara kelimesini nasıl tercüme edeceğim? Bunlar cennette yaşayan büyük bilgeler için fahişelerdir. Elbette fahişelere ihtiyaçları var. O fahişeler, o apsaralar </span><span class="char-style-override-6" xml:lang="tr-TR">en güzellerdir; öyle olmak zorundadır. Hep genç kalırlar; bu bana plastikten yapıldıklarını izlenimini veriyor. On altı yaşında takılıp kalırlar; milyonlarca yıldır on altı yaşındalar. Hintli düşüncesinde on altı kadın için en olgun yaştır, dolayısıyla on altı yaşında kalırlar.</span></p>
				<p class="Style16 para-style-override-21"><span class="char-style-override-6" xml:lang="tr-TR">Apsaralar terlemez; ne Mahavira ne Buddha ne de İsa deo­dorantlardan haberdardı, dolayısıyla ancak bilgelere hizmet eden bu kızların terlememesi gerektiğini düşünebiliyorlardı. Fakat ancak bedenin plastikten yapılmışsa terlemezsin; aksi takdirde terleme kesinlikle gereklidir. Ve o kızlar yaşlanmaya­cak, ölmeyecekler.</span></p>
				<p class="Style16"><span class="char-style-override-6" xml:lang="tr-TR">Cennette hiçbir şey ölmez, hiçbir şey yaşlanmaz, değişmez; çok sıkıcı bir yer olmalı. Her şeyin her gün aynı kaldığı bir yerde can sıkıntısını hayal edebiliyor musun? Orada gazeteye gerek yok. Duyduğuma göre sadece bir kez bir gazete çıkmış -tek baskı, bir gün- ama batmış, çünkü ondan sonra hiçbir şey olmamış! İlk baskıda her şeyi açıklıyormuş; bu aynı zamanda son baskıymış.</span></p>
				<p class="Style16 para-style-override-15"><span class="char-style-override-6" xml:lang="tr-TR">Kalıcılığa duyulan bu arzu bir şekilde hastalıklıdır; ama sonuçta var olduğu için dini firmalar -evet, onlara firma diyo­rum- Hıristiyan, Hindu, yüzyıllardır büyük iş yaptı. Hâlâ da yapıyorlar ve onların işi asla sona ermez, çünkü görünmeyen mallar satıyorlar. Senden görünün şeyleri alıyor, sana inanmak zorunda olduğun görünmeyen şeyler veriyorlar.</span></p>
				<p class="Style16 para-style-override-15"><span class="char-style-override-6" xml:lang="tr-TR">Aklıma bir hikâye geldi. Bir kral bütün dünyayı fethetmişti ve son derece huzursuzdu. Şimdi yapacak ne kaldı? Dünyayı fethettikten sonra dinleneceğini düşünüyordu. Bu kadar huzursuz olacağı hiç aklına gelmemişti; hiç bu kadar huzursuz olmamıştı. Savaşırken, sürekli istila ederken, ilerlerken -çün­kü hep gidecek bir yer, yok edecek bir düşman, fethedecek bir ülke vardı- boşluk yoktu, huzursuz olacak zaman yoktu; meşguldü. Fakat şimdi bütün dünyayı fethetmişti, düpedüz huzursuzdu. Şimdi ne yapacaktı?</span></p>
				<p class="Style16 para-style-override-18"><span class="char-style-override-6" xml:lang="tr-TR">Bir hilekâr bu durumu duymuştu. Saraya geldi, kralla görüşmeyi talep etti ve “Huzursuzluk için bir tedavim var” dedi.</span></p>
				<p class="Style16 para-style-override-15"><span class="char-style-override-6" xml:lang="tr-TR">Derhal içeri alındı, çünkü bütün doktorlar başarısız olmuştu. Kral uyuyamıyor, oturamıyor, bir ileri bir geri gidip geliyordu ve sürekli endişeliydi. “Şimdi ne yapacağım? Başka bir dünya yok mu? Bulun! Onu da fethedeceğiz” diyordu.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bu hilekâr kralın karşısına çıktı ve “Endişelenmeyin. Bütün dünyayı fetheden ilk insansınız. Tanrı’nın giysilerini almaya layıksınız ve ben bunu ayarlayabilirim.</span></p>
				<p class="Style16 para-style-override-27"><span class="char-style-override-6" xml:lang="tr-TR">Bu harika bir fikirdi. Kral derhal ilgilendi. “Çalışmaya baş­la! Tanrı’nın giysileri. dünya üzerinde daha önce görülmüş mü?” dedi.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Asla” dedi adam, “çünkü kimse onlara layık olamadı. Siz ilk insansınız. Dolayısıyla ilk kez, cennetten o giysileri sizin için getireceğim.”</span></p>
				<p class="Style16 para-style-override-47"><span class="char-style-override-6" xml:lang="tr-TR">“Her hazırlık yapılmalı, ne kadara mal olacak?” dedi kral.</span></p>
				<p class="Style16 para-style-override-34"><span class="char-style-override-6" xml:lang="tr-TR">“Paha biçilmezler; bununla birlikte milyonlarca rupi gere­kecek, ama bu hiçbir şey” dedi adam.</span></p>
				<p class="Style16 para-style-override-48"><span class="char-style-override-6" xml:lang="tr-TR">“Endişelenme, para hiç sorun değil. Yalnız beni kandırmaya kalkma” dedi kral.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Kandırmak söz konusu değil” dedi adam. “Ben sarayınızda kalacağım, ordunuzu etrafıma yerleştirebilirsiniz. Ben burada çalışacağım; elbette ben içeriden vuruncaya kadar kapımın açılmaması gerekiyor. Kaçamayacağımdan tamamen emin olmak için kapıyı dışarıdan kilitleyebilirsiniz. Fakat istediğim her parayı, size adını vereceğim kişiye göndermeye devam edeceksiniz. Üç haftadan uzun sürmez.” Ve adam üç haftada milyonlarca rupi çekti. Her gün bir isim gönderiyordu: sabah, öğleden sonra, gece.   derhal! Acil!</span></p>
				<p class="Style16"><span class="char-style-override-6" xml:lang="tr-TR">Kral işin büyük olduğunu biliyordu. Ve adam onu kandı­ramazdı. Nereye gidecekti? İçeride kilitliydi. Elbette kaçmadı. Üç hafta sonra kapıya vurdu, kapı açıldı. Çok güzel devasa bir kutuyla dışarı çıktı. “Size getireceğim elbiseler için kutuyu yanıma almak zorundayım” diyerek odaya kutuyla birlikte girmişti. Kandırılmak istemeyen kral, içinde giysi falan olma­sın diye kutuyu açıp içine bakmıştı. Kutu boştu, hile yoktu; kutu kendisine geri verilmişti.</span></p>
				<p class="Style16 para-style-override-13"/>
				<p class="Style16 para-style-override-13"><span class="char-style-override-6" xml:lang="tr-TR">Şimdi adam dışarı çıktı ve “Kutu sarayda; bütün bilgelerin, eğitimli kişilerin, generallerin, kraliçe, kral, prens ve prensesin önünde açılacak. Bu benzersiz bir olay olduğu için, herkesin hazır bulunması gerekiyor” dedi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Adam gerçekten cesurmuş; sahtekârlar hep böyledir. Kralı çağırdı: “Buraya yaklaşın. Kutuyu açacağım. Bana türbanı­nızı verin. Onu kutunun içine koyacağım, çünkü bana böyle talimat verildi: Önce sizin türbanınızı içine koyacağım, sonra Tanrı’nın verdiği türbanı çıkarıp size vereceğim. Siz kendiniz giyeceksiniz. Bir şey daha” -diye açıkladı saray halkına- “bu giysiler kutsaldır, dolayısıyla ancak gerçekten kendi babaların­dan doğmuş olanlar onları görebilecek. Gayri meşru olanlar göremeyecek. Elimden bir şey gelmez. Koşulu bu.”</span></p>
				<p class="Style16 para-style-override-19"><span class="char-style-override-6" xml:lang="tr-TR">Fakat herkes, “Bunda sorun yok. Bizler babalarımızdan doğduk” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Kralın türbanı kutuya girdi ve dolandırıcının boş eli dışarı çıktı ve krala, “Şu türbanın güzelliğine bakın!” dedi. Eli boştu ama bütün saray halkı alkışlamaya başladı ve herkes birbirini bastırmaya, bağırarak böyle güzel bir şeyin hiç görülmediğini söylemeye çalışıyordu.</span></p>
				<p class="Style16"><span class="char-style-override-6" xml:lang="tr-TR">Şimdi kral da, “Eğer elinin boş olduğunu söylersem, tek piç ben olacağım ve bu piçlerin hepsi gerçekten babalarından doğmuş olacaklar. O yüzden sessiz kalmak daha iyi” diye düşünüyordu. Aslında herkes aynı durumdaydı. Herkes elinin boş olduğunu görmüştü ama başka herkes orada bir şey görür­ken, kim çıkıp da ayıplanmayı göze alırdı? Kuşkulanmaya başladılar: “Belki de ben piçim, o yüzden sessiz kalsam daha iyi. Gereksiz yere herkes tarafından ayıplanmanın ne anlamı var?” Böylece türbanın güzelliğini överek gitgide daha yüksek sesle bağırmaya başladılar.Kral gerçekte olmayan türbanı başına taktı. Fakat sadece türban değil, teker teker diğer giysiler de yok olmaya başla­mıştı. Sonunda iç çamaşırlarıyla kaldı. Kral bir an düşündü: “Şimdi ne yapacağım?” Fakat geriye dönmek için çok geçti. “Türbanı, ceketi, gömleği gördüğüme göre, iç çamaşırını neden göremeyeyim? Artık en iyisi görmek. Geri dönmenin yolu yok. Bu adam...”</span></p>
				<p class="Style16 para-style-override-13"><span class="char-style-override-6" xml:lang="tr-TR">Adam görünmez iç çamaşırını elinde tutmuş onlara göste­riyordu: “İç çamaşırında kaç tane elmas var, bakın!” Bütün saray halkı alkışlıyor, “Böyle bir olay bütün insanlık tarihinde hiç görülmemiştir” diyordu.</span></p>
				<p class="Style16"><span class="char-style-override-6" xml:lang="tr-TR">Kralın iç çamaşırı da kutuya girdi. Fakat bu dolandırıcı gerçekten becerikliydi! “Gelirken, Tanrı bana, ‘Bu giysiler ilk kez dünyaya gidiyor, o yüzden krala bunları giydikten sonra herkesin görebilmesi için bütün başkenti dolaşması gerektiğini ilet’ dedi. Araba hazır, lütfen gelin” dedi.</span></p>
				<p class="Style20"><span class="char-style-override-6" xml:lang="tr-TR">Şimdi, her adımda geri dönmek zorlaşıyordu. Kral düşün­meye başladı; “Daha türbanda bütün olayı durdurmam daha iyi olacaktı; ama şimdi çok geç. Çıplak olduğumu söylersem. ama bütün saray halkı alkışlıyor.”</span></p>
				<p class="Style20 para-style-override-49"><span class="char-style-override-6" xml:lang="tr-TR">“Evet efendim, bu doğru; eğer Tanrı istediyse, yapılması gerek. Üstelik bu, elbiseler için doğru bir karşılama olur” dediler.</span></p>
				<p class="Style16 para-style-override-20"><span class="char-style-override-6" xml:lang="tr-TR">Caddelerde insanlar üst üste yığılmıştı, çünkü Tanrı’nın giysilerinin geldiği söylentisi ta uzaklara kadar yayılmıştı. Kral kabul etti. Çıplak bir şekilde arabasında ayakta durdu ve önünde adam, “Bu giysiler sadece kendi babalarından doğanlar tarafından görülebilecek” diye açıklama yapıyordu.</span></p>
				<p class="Style20 para-style-override-50"><span class="char-style-override-6" xml:lang="tr-TR">Bu yüzden giysileri herkes gördü, babasıyla birlikte gelmiş küçük bir çocuk hariç. Babasının omuzlarında oturan çocuk, “Baba, kral çıplak” dedi.</span></p>
				<p class="Style20 para-style-override-50"><span class="char-style-override-6" xml:lang="tr-TR">“Seni aptal, sessiz ol!” dedi babası. “Büyüdüğünde, o elbiseleri görebileceksin. Belli bir olgunluk gerekiyor; senin gibi bir çocuk giysileri göremez. Görmek istiyorsan, sessiz ol. Zaten daha en başından seni buraya getirmeyi istememiştim.”</span></p>
				<p class="Style16 para-style-override-15"><span class="char-style-override-6" xml:lang="tr-TR">Fakat çocuk dayanamadı; tekrar tekrar, “Fakat çıplak olduğunu gayet açık görüyorum” dedi. Baba çocuğuyla bir­likte kalabalıktan kaçtı, çünkü diğerleri onu duymuştu; bu da çocuğun kendisinden olmadığı anlamına gelecekti.</span></p>
				<p class="Style16"><span class="char-style-override-6" xml:lang="tr-TR">Görünmeyen mallarla insanları sömürmek, onları kendileri­ne ters şeyler yapmaya mecbur etmek çok kolaydır; ve feragat budur. Dolandırıcılıktır; Tanrı, hakikat, mokşa, nirvana adına rahip tarafından yapılır.</span></p>
				<p class="Style16 para-style-override-19"><span class="char-style-override-6" xml:lang="tr-TR">İsimleri farklı olabilir ama rahip dünyadaki en büyük dolandırıcıdır. Diğer dolandırıcılar, adi suçlulardır. Onlar senden neyi dolandırabilir? Fakat rahip, peygamber, mesih, avatar, tirthankara; bunlar süper dolandırıcılardır.</span></p>
				<p class="Style16 para-style-override-15"><span class="char-style-override-6" xml:lang="tr-TR">Kimsenin görmediği ve göremeyeceği şeyleri sattılar. Tek bir tanık yok. Kimse öldükten sonra dönüp de “Evet, sonsuz bir güzellik, sonsuz keyif, sonsuz sessizlik, sonsuz huzur var” demedi. İş devam ediyor, çünkü kimse aksini iddia edemiyor. Yalanladığın takdirde sen yanılıyorsun, çünkü bütün dünya ona inanıyor.</span></p>
				<p class="Style16 para-style-override-21"><span class="char-style-override-6" xml:lang="tr-TR">Fakat kendi sömürü stratejilerine oturtmaya çalıştıkları belli bir hakikat vardı: hayatta her şeyin geçici olduğu. Fakat bunda yanlış bir şey yok; öyle olmak zorunda. Aksi olsaydı, hayat çekilmez olurdu.</span></p>
				<p class="Style16 para-style-override-21"><span class="char-style-override-6" xml:lang="tr-TR">Her şey değişir ve değişmesi de iyidir, yoksa her şey ölü olurdu. Değişim her şeyi canlı tutar.</span></p>
				<p class="Style16 para-style-override-15"><span class="char-style-override-6" xml:lang="tr-TR">Sen sürekli değişiyorsun. Hangi gün çocukluktan çıkıp genç bir adam olduğunu veya ne zaman gençlikten yaşlılığa geçtiği­ni hatırlıyor musun? Çocuk olduğun zamanla ergen olduğun, genç bir erkek olduğun, orta yaşlı olduğun, yaşlandığın zaman arasına çizgi çekemezsin. Çizgi çekebilir misin? Hayır, her an değişiyorsun; devam eden bir süreç bu.</span></p>
				<p class="Style16 para-style-override-18"><span class="char-style-override-6" xml:lang="tr-TR">Ana rahmine düştüğünden beri değişmektesin. Annenin rahminde geçirdiğin o dokuz ayda o kadar değişim geçirdin ki, doksan yıllık yaşamında o kadar çok değişmeyeceksin. Annenin rahminde geçirdiğin dokuz ayın resimlerini görsen, senin resimlerin olduğunu anlamazsın. Yoksa anlayacağını mı zannediyorsun? Tamamen değiştin ve her an değişiyorsun; sadece sen de değil, etrafındaki her şey değişiyor. Bütün yıl­dızlar hareket ediyor ve değişiyor. Her gün bir yıldız ölüyor ve yok oluyor -milyonlarca yıldır burada olabilir-, başka bir yıldız doğuyor. Bu her gün devam ediyor.</span></p>
				<p class="Style16 para-style-override-25"><span class="char-style-override-6" xml:lang="tr-TR">Yaşam bir akış, bir hareket, bir sürekliliktir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bunda yanlış hiçbir şey yok. Gelip giden o anın tadını çıkar. Geçici olduğu için, içebildiğin kadar iç o anı; düşünmekle vakit kaybetme. Onun geçici olduğunu düşünmeye başlama. Yarın ne olacağını, bunun seninle olup olmayacağını dert etme; ve dünü de düşünme.</span></p>
				<p class="Style16 para-style-override-13"><span class="char-style-override-6" xml:lang="tr-TR">Devam ederken, bütün suyunu çıkar, tamamen iç. Ondan sonra gitmiş ya da kalmış, kimin umurunda? Kalırsa, içiyor olacağız. Giderse, güzel, başka bir anı içeceğiz.</span></p>
				<p class="Style16 para-style-override-26"><span class="char-style-override-6" xml:lang="tr-TR">Bu anın kalıcı olmasında neden ısrar ediyorsun? Daha iyi anların gelmediğini nereden biliyorsun? Daha bir dakika önce, bu an aklında yoktu. Ve kim bilir, bu an gittiğinde, daha iyi bir şey yolda olabilir. Aslında yoldadır da, çünkü eğer kendini tamamen bu ana boğduysan, çok önemli bir şeyi öğrendin. Onu bir sonraki anda kullanacaksın. Her an olgunlaşman ilerliyor.</span></p>
				<p class="Style16 para-style-override-17"><span class="char-style-override-6" xml:lang="tr-TR">Her an daha merkezlenmiş, daha anın içinde, daha farkında, daha uyanık, daha yaşamaya muktedir hale geliyorsun.</span></p>
				<p class="Style16 para-style-override-25"><span class="char-style-override-6" xml:lang="tr-TR">Ölüm kimin umurunda? Öldüğümüzde, onun da keyfini süreceğiz.</span></p>
				<p class="Style18"><span class="char-style-override-6" xml:lang="tr-TR">Ölüm de, yaşamın içinde bir an olacak. Ölüm, yaşamın sonu değil, yalnızca bir dönüşüm anıdır, çünkü hiçbir şey ölemez. Hiçbir şeyi yok edemezsin; sadece şekil, yapı değiştirir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Şimdi bilim Hiroshima, Nagasaki, bütün dünyayı yok etme­ye muktedir... Ancak gerçekte değil. Tek bir taş parçasını yok edemez. Onu tamamen yok edemez, onu tamamen ortadan kaldıramaz; hâlâ orada olacak. Onu parçalara ayırabilirsin ama o parçalar orada olacak. Altına Güneş’i koymuşsun gibi, istediğin kadar ısıtabilirsin; eriyecek ama orada olacaktır. Evet, biçimi değiştirebilirsin ama onu varoluşun dışına atma­nın yolu yoktur.</span></p>
				<p class="Style16 para-style-override-25"><span class="char-style-override-6" xml:lang="tr-TR">Hiçbir şey ölmez, hiçbir şey doğmaz.</span></p>
				<p class="Style16 para-style-override-19"><span class="char-style-override-6" xml:lang="tr-TR">Doğum sadece olduğun biçimin bu biçim değil, başka bir biçim olduğu anlamına gelir; bu yüzden onu tanıyamazsın. Anne rahmindeki resimlerini bile tanıyamazsın. Sana geçmiş yaşamından bir resmini göstersem, tanıyacak mısın? Anne rahmini unut, üç aylık, altı aylık, dokuz aylıkken çekilmiş fotoğrafını bile tanıyamazsın. Her şey sürekli değişmeye devam ediyor.</span></p>
				<p class="Style16 para-style-override-25"><span class="char-style-override-6" xml:lang="tr-TR">Ölüm, büyük bir dönüşümdür.</span></p>
				<p class="Style16 para-style-override-13"><span class="char-style-override-6" xml:lang="tr-TR">Feragatin benim din görüşümdeki yerini soruyorsun. Sana cevap vermeden önce, kaydedilmesi gereken bir şey daha var: Bu feragat düşüncesi bütün insanlığa o kadar derinden kök saldı ki, ölümden sonraki yaşamın varlığını inkâr etmiş insanlar bile aynı mantığı kullandı. Mantık adeta evrensel hale geldi.</span></p>
				<p class="Style16"><span class="char-style-override-6" xml:lang="tr-TR">Örneğin, Hindistan’da Çarvakalar adında bir ateist okulu vardı. Çarvaka kelimesi anlaşılmaya değerdir. Düşmanları -ve bütün dinler Çarvakaların düşmanıdır- bütün kitapları yaktı, Çarvakaların tek bir kitabı kalmadı. Tek bildiğimiz Çarvaka-ları eleştiren Hindu, Cayna ve Budist yazıtlarından. O insanla­rın söylediği bazı şeyleri tahmin edebiliriz ama tam manasıyla emin olamayız. Ve bunların hepsi din adamları; Çarvakaların kitaplarını yok ettiler. Belki birçoğunu da öldürmüşlerdir, çünkü bugün Hindistan’da tek bir Çarvaka yok. Ve bütün kitaplar Çarvakalara o kadar karşı ki, görünüşe bakılırsa bir zamanlar büyük bir güce sahipmişler. Felsefeyi takip eden kimse olmasaydı, neden eleştirilsinler?</span></p>
				<p class="Style16 para-style-override-21"><span class="char-style-override-6" xml:lang="tr-TR">Üç din de sürekli Çarvakalara karşı mücadele veriyordu. Çok popüler bir felsefe olmalı. Esasında dünyanın her yerinde hâlâ güçlü bir felsefe ama insanlar ikiyüzlü oldukları için, onu kabul etmiyorlar. Sadece felsefelerini dinlediğinde, yüzde doksan dokuz nokta dokuzunun Çarvaka olduğunu görecek­sin. Hıristiyan, Hindu olabilirler, önemli değil; bunlar sadece maske.</span></p>
				<p class="Style16"><span class="char-style-override-6" xml:lang="tr-TR">Dolayısıyla düşman yazıtlar çarvaka kelimesinin anlamını tanımlıyor: ye, iç ve neşelen. Çarvaka, yemeye, yemeye, yemeye -bütün duyularıyla- inanan kişi demektir. Bunu bir Çarvaka’nın söylediğini söyleyemem ama mümkün. Düşman yazıtlarda, Çarvakaların, “Borç almak zorunda kalsanız bile, endişelenmeyin; yiyin, için, neşelenin. Borç almaya devam edin, çünkü öldükten sonra parayı ödemek için ne siz orada olacaksınız ne de ‘Param nerede?’ diyecek bir başkası olacak. Her şey ölümle biter, onun için karmalarınızın cezasını çeke­ceğinizi söyleyen bu rahiplere aldırmayın. Mümkün olan her şekilde keyfinizi sürün. Eğlenceyi kaçırmayın. Bundan başka dünya yok” dediği geçer.</span></p>
				<p class="Style16 para-style-override-17"><span class="char-style-override-6" xml:lang="tr-TR">Düşmanlar tarafından verilen anlam bu, ama bir düşman yazıtta -bunu yazan çok özgürlükçü bir insan olsa gerek-, bunun düşmanlar tarafından, bizim tarafımızdan verilen anlam olduğunu söylüyor. Fakat Çarvakalara göre isimleri farklı bir anlama sahip. Çarvaka, tatlı bir felsefeye sahip olan bu anlam aynı kelimeden mümkün-, ağzından bal akan kişi demektir. Fakat onlar da aynı mantığın tuzağına düşmüşlerdir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Dindarlar, “O dünyanın keyfini çıkarmak istiyorsan, bu dünyadan feragat et” derler. Çarvakalar, “Bu dünyadan keyif almak istiyorsan, öteki dünyadan feragat et” derler. Fakat mantık aynıdır. Farklı açılardan alıyorlar ama ikisi de senden biri uğruna diğerinden vazgeçmeni istiyor. Çarvakalar öteki dünyadan feragat etmeni söylüyor; Tanrı yok, nirvana yok, cennet yok, feragat et. Var olanın hepsi bu, o yüzden keyfini çıkar.</span></p>
				<p class="Style16 para-style-override-21"><span class="char-style-override-6" xml:lang="tr-TR">Yunanistan’da Epikuros’un felsefesi de aynıydı ve aynı man­tığa saplanmıştı. Karl Marx bile kendini aynı mantığa kaptır­mıştı: öteki dünya yok. İlk çaba öteki dünyayı yadsımaktır, ancak o zaman bu dünyadan tat alabilirsin. O yüzden önce öteki dünyayı yok et: Tanrı yok, cennet yok, hiçbir şey yok. Yaşamaya devam edecek bir ruh yok; bedenle birlikte her şey ölür. Sen beden, kimya, biyoloji, fizyoloji, hepsinin birlikteli­ğinden başka bir şey değilsin; bütün bunların yan ürünüsün. Aynı çalışıp duran bir saat gibi; bu, kolları hareket ettiren bir ruh olduğu anlamına gelmez. Parçaları ayırdığında bir ruh bulamazsın, sadece parçalar belli bir şekilde düzenlenmiştir. Yeniden ayarladığında saat çalışmaya başlar.</span></p>
				<p class="Style16 para-style-override-13"><span class="char-style-override-6" xml:lang="tr-TR">Karl Marx, “Bilinç sadece yan üründür, bağımsız bir var­lığa sahip değildir” der. Dolayısıyla beden öldüğünde, bilinç de ortadan kaybolur. Öteki dünya neden bu kadar ısrarla yadsınıyor? Çünkü ötekini yadsımadıkça, bundan keyif ala­mayacaksın.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat lütfen bu insanlarınkinden -dindar, dine karşı, ateist, teist- tamamen farklı olan bakış açımı görmeye çalış. Ben hiç­birine ait değilim. Ben sana yaşamın var olmaya devam ettiğini ama ona öteki dünya demeye gerek olmadığını söylüyorum.</span></p>
				<p class="Style18 para-style-override-30"><span class="char-style-override-6" xml:lang="tr-TR">Aynı dünya, aynı sürekliliktir.</span></p>
				<p class="Style16 para-style-override-18"><span class="char-style-override-6" xml:lang="tr-TR">Ganj Nehri Himalayalar’dan doğar; küçük bir deredir. Aşağıya inerken başka çağlayanlar, başka dereler ona katılır; giderek daha büyür. Himalayalar’dan çıktığında, koca bir nehirdir. Onun aynı nehir olduğunu düşünemezsin. Bunu ancak doğduğu yerden görebilirsin. Hindular ineği ana gibi sevdikleri için, Ganj’ın çıkışına taştan bir inek başı yaptılar. Ganj, o başın içinden dökülür; o kadar küçüktür.</span></p>
				<p class="Style16 para-style-override-13"><span class="char-style-override-6" xml:lang="tr-TR">Ganj, Benares’e ulaştığında, boyutuna inanamazsın. Okya­nusla buluşmak üzere Kalküta yakınlarına vardığında, kendisi de adeta okyanus olmuştur. Orada dururken hangisinin okya­nus olduğuna karar veremezsin, o kadar uçsuz bucaksızdır. Okyanusa dökülür; sonra da orada kalır. Nereye gidebilir? Evet, artık bir nehir değildir ama olduğu gibi kalır, hiçbir şey kaybolmaz.</span></p>
				<p class="Style16 para-style-override-17"><span class="char-style-override-6" xml:lang="tr-TR">Ben bir şeyden feragat etmek zorunda olduğunu söylemiyo­rum: ona karşılık bu dünya veya buna karşılık o dünya. Hiçbir şeyden feragat etmek zorunda değilsin.</span></p>
				<p class="Style16 para-style-override-18"><span class="char-style-override-6" xml:lang="tr-TR">Yaşamak zorundasın! Her ne olursan ol, nerede olursan ol, her şeyiyle ve tam olarak yaşamak zorundasın.</span></p>
				<p class="Style16"><span class="char-style-override-6" xml:lang="tr-TR">Eğer senin için hazır bulunan bu zamanın, bu uzamın, bu fırsatın bütünlüğü içinde keyfini çıkarabilirsen, kesinlikle daha yüksek bir bilince ilerleyeceksin. İlerliyor, öğreniyor, anlıyor, farkındalığını artırıyor olacaksın. Hayat devam ede­cek. Hangi biçimi aldığı, daha ileri ya da daha geri, daha fazla kedere veya daha fazla vecde doğru ilerleyip ilerlemediği senin farkındalığına bağlı olacak; ama bu ana bağlıdır. O yüzden bu dünyadan feragat etmeni söylemiyorum.</span></p>
				<p class="Style16 para-style-override-18"><span class="char-style-override-6" xml:lang="tr-TR">Ben bir bakıma tuhaf bir insanım, çünkü dinlere karşıyım. Hindistan’daki dindarlar bana karşı kitaplar ve makaleler yazı­yorlar; komünistler de aleyhimde kitap ve makaleler yazıyorlar.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bir seferinde seyahat ederken, Hindistan’ın komünist parti­sinin başkanı S.A. Dange da benimle aynı kompartımandaydı. Damadı yakın zamanda aleyhimde bir kitap yazmıştı. “Dama­dımın senin aleyhinde yazdığı kitabı gördün mü?” diye sordu bana.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Yaşamakla o kadar ilgiliyim ki, kimin hakkımda ne yazdı-ğıyla ilgilenmiyorum” dedim. “Ayrıca benim hakkımda yazı yazan birisi aptal olmalı, çünkü benimle ilgili bir şey yazarak zamanını boşa harcıyor. Yaşamalı! Yazmak istiyorsa bile, ken­disi hakkında bir şey yazmalı. Bu saçmalığı neden okuyayım? O senin damadın olabilir; o yüzden sen okuyabilirsin ama ben ilgilenmiyorum.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Bana kitabı vermeye hazırdı. “Onu camdan at, çünkü bana karşı o kadar çok kitap yazıldı ki, zamanımı harcayamam” dedim. “Bilesin diye söylüyorum, tuhaf ama dindar insanlar benim aleyhimde yazıyor ama dine karşı olanlar, komünistler de aleyhimde yazıyor. Bu daha önce hiç olmamıştı.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Bunun nedeni benim sana eski mantığa bütünüyle ters, tamamen yeni bir bakış açısı vermeye çalışmamdır. İki taraf da aynı oyunda ortaklar ve ben onların oyununu, bütün mantığı yok etmeye çalışıyorum.</span></p>
				<p class="Style16 para-style-override-13"><span class="char-style-override-6" xml:lang="tr-TR">İki taraf da bir dünyadan feragat edilmesi gerektiğine inanı­yor; hangisinden feragat edileceği başka bir mesele. Fakat bir noktada anlaşıyorlar: Bir dünyadan feragat edilmesi gerekiyor. Dinler şuna karşılık bu diyor; komünistler buna karşılık şu diyor; aralarındaki tek anlaşmazlık bu. Fakat temel mantık aynı: Ancak tek bir dünyaya sahip olabilirsin. Ben şöyle diyo­rum: Neden ikisine de sahip olamayalım? Ben bir anlaşmazlık görmüyorum; ben ikisine de sahibim. Benim deneyimime göre, buna ne kadar çok sahip olursan, ona da o kadar sahip olacaksın, çünkü daha deneyimli olacaksın.</span></p>
				<p class="Style16"><span class="char-style-override-6" xml:lang="tr-TR">Eğer bir cennet varsa, o zaman bir şey kesin: Senin rahiple­rin onun keyfini çıkaramayacak. Neyin keyfini çıkaracaklar? Hayatları boyunca kadınları suçluyor, kadınları kınıyorlardı ve orada güzel fahişeler bulacaklar. Çok tedirgin olacaklar; birçoğu kalp krizi geçirecek. Burada feragat ediyorlar: Yiye­ceği tat alarak yememelisin, tat yiyeceğe bağlılıktır ve orada onlara en lezzetli yiyecekler sunulacak; kusacaklar. Yaşamları boyunca deneyimleri bunun tersi oldu.</span></p>
				<p class="Style16 para-style-override-18"><span class="char-style-override-6" xml:lang="tr-TR">Ancak benim insanlarım cennetin sonuna kadar keyfini çıkarabilir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Cennetin keyfini ne de dindarlar sürebilir, çünkü kendilerini ve keyif alma kapasitelerini yok ettiler ve sakatladılar; ne de komünistler, çünkü gözlerini açmayacaklar. Ölümden sonra­sına ait her şeyin varlığını yadsıdılar. Hiçbir şey olmadığına inanmaya devam etmek için gözlerini kapalı tutacaklar; aksi takdirde bütün hayatlarını verdikleri felsefelerinin yanlış oldu­ğu kanıtlanacak. Gözünü kapalı tutmak daha iyi. İnsanların yaptığı bu: Bir şey, bir gerçek sana ters geliyorsa, o gerçekten sakınmaya çalışırsın; rahatsızlık vericidir. Komünistler kör olacaklar; Karl Marx’ın ve Das KapitaV’m hatalı olduğu fikrini kabul edemezler.</span></p>
				<p class="Style16"><span class="char-style-override-6" xml:lang="tr-TR">Dindarlar cennetteki en sorunlu insanlar olacak, her yerde zorlukla karşılaşacaklar. Görünüşe göre cennette bölümler var. Müslümanların cenneti Hinduların, Hıristiyanların ve Caynalarınkinden farklı görünüyor; belki farklı insan tiplerine farklı bölgeler veriliyordur.</span></p>
				<p class="Style16 para-style-override-18"><span class="char-style-override-6" xml:lang="tr-TR">Müslüman cennetinde şarap ırmakları vardır. İstediğin kadar içersin -yüzersin, atlarsın, içinde boğulursun-, ne yap­mak istersen yaparsın. Fakat burada, şaraba dokunma. Şimdi, bu çok mantıksız görünüyor. Burada bu insanların böyle büyük bir deneyim için eğitilmeleri gerekiyor yoksa sadece ölecekler. Şampanyanın aktığı nehrin kıyısında otururlar ama geçmiş alışkanlıkları, hayatları boyunca aldıkları eğitim ve disiplin yüzünden içemezler. Ayrıca da hiç suyun aktığı bir nehir tasvir edilmiyor; Müslüman cennetinde bütün nehirlerde şarap akıyor. Neden? Şarap içebiliyorken, suyla ne işin olur? Ya susuzluktan ölecekler ya da ister istemez içmeye başlaya­caklar. Gerçekten darmadağın olacaklar. Birçoğu delirecek: Bu nasıl bir ödül? Bu, cezadır!</span></p>
				<p class="Style16 para-style-override-15"><span class="char-style-override-6" xml:lang="tr-TR">Ancak benim insanlarım her bölgede yüzebilecek. Müslü­man bölgesinde kaygılanmayacaklar; keyfini çıkaracaklar. Her yere uyacaklar, çünkü belirlenmiş bir yaşam düzenine, belirlenmiş bir yaşam tarzına sahip değiller.</span></p>
				<p class="Style16 para-style-override-13"><span class="char-style-override-6" xml:lang="tr-TR">Benim öğrettiğim tek şey yeni deneyimler, yeni keşifler karşısında esnek, bağımsız, açık, hazır olmaktır. O yüzden benim insanlarım tek bir bölgede kalmayacak. Bütün bölgeleri kullanacaklar ve cennetin görünümlerinin tadını çıkaracaklar; onları kimse engelleyemez.</span></p>
				<p class="Style16 para-style-override-13"><span class="char-style-override-6" xml:lang="tr-TR">İki dünyaya da sahip olabilirsin, neden insanları sakatla-yasın? Bu hayatı bir deneyim, bir okul, bir eğitim, bir disiplin haline getir; çünkü ölümden sonra bilinmeyen bir şey açılacağı için mümkün olduğunca her şeye hazır olmak zorundasın. Yaşamak için hiçbir fırsatı kaçırma. Ölümden sonra ne tür bir hayatının olacağını kim bilebilir?</span></p>
				<p class="Style16 para-style-override-13"><span class="char-style-override-6" xml:lang="tr-TR">Ben sana belirlenmiş bir fikir vermiyorum, çünkü eğer bunu yaparsam, senin düşmanınım demektir; seni belirlenmiş, esnek olmayan, katı, ölü bir insan yapıyorum demektir. Esnek olur­san, mevcut her boyutta ilerleyebilirsin.</span></p>
				<p class="Style16 para-style-override-25"><span class="char-style-override-6" xml:lang="tr-TR">Benim görüşümde feragate yer yoktur.</span></p>
				<p class="Style16 para-style-override-13"><span class="char-style-override-6" xml:lang="tr-TR">Feragat kelimesinin Sanskritçe karşılığı sannyas, </span><span class="char-style-override-6" xml:lang="tr-TR">çünkü fera­gat o kadar önemli hale geldi ki, bunun için sannyas kelimesi kullanıldı. Fakat ben ona yeni bir anlam verdim. Sannyas’a feragat diyen insanlar, sannyas’la “yaşamdan feragat etmenin doğru yolu”nu kastettiler. Ben sannyas’la, “hayatı yaşamanın doğru yolu”nu kastediyorum.</span></p>
				<p class="Style16 para-style-override-21"><span class="char-style-override-6" xml:lang="tr-TR">Sannyas kelimesi iki anlama da gelebilir. Doğru yaşama biçimi anlamına gelebilecekken, neden insanları sakatlıyor, yaşamdan mahrum bırakıyor, doğallıklarını ve kendiliğin-denliklerini yok ediyorsun? Neden hayatlarında olabildiğince çok açıya, kendilerini açabilecekleri olabildiğince çok boyuta sahip olmalarına yardım etmeyesin?</span></p>
				<p class="Style16 para-style-override-15"><span class="char-style-override-6" xml:lang="tr-TR">Benim görüşüm çok boyutludur. Yaşamın bütünü senindir. Onu sev, onu dibine kadar yaşa. Ölüme hazır olmanın tek yolu budur.</span></p>
				<p class="Style16 para-style-override-18"><span class="char-style-override-6" xml:lang="tr-TR">O zaman ölümü de her şeyiyle yaşayabilirsin; ve ölüm en güzel deneyimlerden biridir. Hayatta, derin meditasyon dışın­da, ölüm deneyimiyle karşılaştırılabilecek hiçbir şey yoktur.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bu yüzden meditasyonu bilenler, ölümün birazını bilir; ölmeden önce bilmenin tek yolu budur.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hayatta ölümden daha önemli bir deneyim olmadığını söylüyorsam, bunu ben ölüp de sana anlatmak için geri dön­düğümden söylemiyorum; meditasyonda ölümle aynı alana girildiğini bildiğim için söylüyorum. Meditasyonda sen artık fizyolojin değilsin, biyolojin değilsin, kimyan değilsin, psiko­lojin değilsindir. Bunların hepsi geride kalır.</span></p>
				<p class="Style16 para-style-override-19"><span class="char-style-override-6" xml:lang="tr-TR">En içte, sadece saf farkındalığın olduğu merkezine gelirsin. O saf farkındalık öldüğünde seninle birlikte olacak, çünkü o ortadan kaldırılamaz. Ortadan kaldırılabilecek her şeyi, biz meditasyonda kendi ellerimizle kaldırırız.</span></p>
				<p class="Style16 para-style-override-25"><span class="char-style-override-6" xml:lang="tr-TR">Bu nedenle meditasyon yaşamda ölüm deneyimidir.</span></p>
				<p class="Style16 para-style-override-15"><span class="char-style-override-6" xml:lang="tr-TR">Ve o kadar güzel, tanımlanamayacak kadar güzeldir ki, ölüm hakkında tek bir şey söylenebilir: o deneyimin milyon­larla çarpılmış hali olmalı. Milyonlarla çarpılmış meditasyon deneyimi, ölüm deneyimidir.</span></p>
				<p class="Style16"><span class="char-style-override-6" xml:lang="tr-TR">Öldüğünde sadece biçimini geride bırakırsın. Hiçbir şekilde hasar görmemişsindir ve ilk kez fizyoloji, biyoloji ve psikolo­jinin dışına çıkarsın.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bütün duvarlar yıkılır ve özgür kalırsın. ilk kez kanatlarını varoluşa açabilirsin.</span></p>
			</div>
		</div>
	</body>
</html>