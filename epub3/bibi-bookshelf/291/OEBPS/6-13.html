<html xmlns="http://www.w3.org/1999/xhtml">
	<head>
		<title>6-13.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-13.html" xml:lang="en-US">
			<div class="Basic-Text-Frame">
				<p class="BOLUM" id="toc_marker-14" xml:lang="tr-TR">Bölüm 14-Toplum, sana yer bırakmaz; meditasyon, senin kalabalığına yer bırakmaz</p>
				<p class="Style8">Soru: Neden öncelikle insanlar asıl benliklerinden uzaklaş­tırıldılar?</p>
				<p class="Style16 para-style-override-26"/>
				<p class="Style16 para-style-override-66"><span class="char-style-override-6" xml:lang="tr-TR">İnsan bir bilinmeyenle, bilinemeyen bir potansiyelle doğar. Dünyaya geldiğinde asıl yüzü mevcut değildir. Onu bulması gerekir. Bu bir keşif olacaktır ve güzelliği de buradadır. Bir varlıkla bir eşya arasındaki fark da budur.</span></p>
				<p class="Style16 para-style-override-26"><span class="char-style-override-6" xml:lang="tr-TR">Bir eşyanın potansiyeli yoktur; neyse odur. Bir masa, masa­dır; bir sandalye, sandalyedir. Sandalye başka bir şey olmaya­cak, o potansiyele sahip değildir; yalnızca gerçekliğe sahiptir. Bir şeyin tohumu değildir. İnsan bir eşya değildir. Bütün sorun ve bütün keyif, bütün zorluklar, bütün rahatsızlıklar buradan çıkar.</span></p>
				<p class="Style16 para-style-override-26"><span class="char-style-override-6" xml:lang="tr-TR">Çocuk, üzerinde hiçbir yazı olmadan, ne olacağına dair hiçbir belirti göstermeden -bütün boyutlar açıktır- boş gelir. Anlaşılması gereken ilk temel konu bu: Çocuk bir eşya değil­dir, çocuk bir varlıktır.</span></p>
				<p class="Style16 para-style-override-18"><span class="char-style-override-6" xml:lang="tr-TR">Henüz değildir; olacaktır. Çocuk bir süreçtir ve nerede son bulacağını; yaşam deneyimlerinin, kederlerinin, kaygılarının, coşkularının nihai sonucunun ne olacağını, en sonunda nereye varacağını tahmin etme imkânı yoktur. Bütün yaşamının nihai toplamı başlangıçta belli değildir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Yanında bir çizelge getirmez. Astrologlar seni kandırıyor, el falına bakanlar seni kandırdı ve kandırmak için fırsat olduğundan kandırabildiler. Ebeveynler çocuğun ne olacağını bilmek isterler. Kaygıları sevgidendir; bu sayede her türlü sahtekâr tarafından sömürülebilirler.</span></p>
				<p class="Style16"/>
				<p class="Style16"><span class="char-style-override-6" xml:lang="tr-TR">O sahtekârlar “Şu ya da bu olacak” diye tahminde bulu­nabilir ama fazla zarar vermezler; sadece biraz sömürürler. Tahminleri asla çıkmaz.</span></p>
				<p class="Style16 para-style-override-13"><span class="char-style-override-6" xml:lang="tr-TR">Daha büyük sorun rahiplerden, politikacılardan, pedagog­lardan kaynaklanır. Politikacı, çocuğun gerçek potansiyelinin ne olacağıyla ilgilenmez. Çocuğun onun güç yolculuğunun parçası olmasıyla ilgilenir. Her çocukta çıkarı vardır, çünkü her çocuk potansiyel bir dost ya da düşmandır. Seçim pro­pagandasına olabildiğince erken başlamak iyidir. O yüzden çocuk kendi başına yola çıkmadan önce, politikacının arzusu­nu gerçekleştirecek ama çocuğun içindeki tohumu öldürecek bir yola yönlendirilir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Rahip ilgilidir; çıkarı vardır. Dünyada ne kadar çok Katolik olursa, papa o kadar büyük bir papa olur. Katolikler ortadan kalkarsa, papanın ne değeri var, onu kim umursar? Doğan her çocuk, politikacılar ve rahipler tarafından sömürülebilen bir güce sahiptir.</span></p>
				<p class="Style16"><span class="char-style-override-6" xml:lang="tr-TR">Çocuk çok geçmeden dünyanın tüyleri tamamen çıkmış, uçmaya hazır bir vatandaşı haline gelecek; ele geçirilmesi lazım. Katolik ebeveynlerden doğduysa, Katolik olmalı ya da şans eseri yetimse, o zaman Rahibe Teresa ona bakabilir ve onu Katolik yapabilir. Çok mutludurlar. Dünyada ne kadar öksüz olursa, Rahibe Teresa o kadar çok Nobel Ödülü alabilir ve daha çok öksüz daha çok Katolik demektir. Dünyada daha çok yoksul insan.   Kolayca Hıristiyanlığa döndürülebilirler.</span></p>
				<p class="Style16 para-style-override-19"><span class="char-style-override-6" xml:lang="tr-TR">İsa, insanın tek başına ekmekle yaşayamayacağını söyler. Bu sahici bir insan doğru ama kitleler için doğru değildir. Kitleler söz konusu olduğunda, insan ekmekle, sadece ekmekle yaşa­yabilir. Ve sadece kitleler vardır. Sahici insan nerede? Bu poli­tikacılar, rahipler, pedagoglar kimseyi kendi haline bırakmaz ki sahici olabilsin, asıl yüzünü bulabilsin, kendini bulabilsin.</span></p>
				<p class="Style16"/>
				<p class="Style16"><span class="char-style-override-6" xml:lang="tr-TR">Her yerde, her çocuktan çıkarları olan insanlar vardır. Ve çocuk, üzerine hiçbir şey yazılmamış boş bir sayfadır; üzerine bir şey yazmak herkes için büyük bir ayartıdır. Ebeveynler elbette kendi dinlerini, kendi kastlarını, kendi felsefelerini, kendi politikalarını yazmak isterler, çünkü çocuk onları temsil etmelidir. Çocuk onların mirasını taşımalıdır.</span></p>
				<p class="Style16 para-style-override-18"><span class="char-style-override-6" xml:lang="tr-TR">Eğer onlar yüzyıllardır Hindu’ysa, çocuk da Hindu olmalı, Hinduizm’in mirasını gelecek kuşaklara taşımalıdır. Çocuğun kendi potansiyeliyle ilgilenmezler -kimse ilgilenmez- kendi yatırımlarıyla ilgilenirler ve hiç şüphesiz herkes yatırım yapar.</span></p>
				<p class="Style16"><span class="char-style-override-6" xml:lang="tr-TR">Ebeveynler çocuğa büyük yatırım yapıyor, onu dünyaya getiriyor, yetiştiriyor, okutuyor; ayrıca her şey koşulludur; ister söylensin ister söylenmesin, önemli değil. Bir gün “Biz senin için bu kadar şey yaptık, şimdi senin de bizim için bir şey yapmanın zamanı geldi” diyecekler. Yaptıkları şeyin bilincinde olmayabilirler; çünkü onlar da ebeveynleri tarafından böyle yetiştirildiler, kuşaklar boyunca aynı süreç.</span></p>
				<p class="Style16"><span class="char-style-override-6" xml:lang="tr-TR">Öğretmen, öğrencinin onu temsil etmesiyle ilgilidir. Din öğretmeni müridin onun öğretilerinin örneği olmasıyla ilgilenir. Çocukta herkesin ilgisini çeken şeyin, çocuğun hiç ilgilenmediği bir şeyle olduğunu hatırlamanı istiyorum.</span></p>
				<p class="Style16 para-style-override-17"><span class="char-style-override-6" xml:lang="tr-TR">Çocuk son derece çaresizdir, bu insanların hepsiyle müca­dele edemez. Onlar güçlüdür. Çocuk onlara bağımlıdır; onu dönüştürmek istedikleri şey olmak zorundadır. Bu kadarı çocuk için yeterince açıktır: Eğer ebeveynlerine karşı gelirse; kötü davranıyor, onlara ihanet ediyor demektir. Bu fikirler ayrıca ebeveynler, rahipler, öğretmenler tarafından da verildiği için, çocuk suçluluk duyar.</span></p>
				<p class="Style16"><span class="char-style-override-6" xml:lang="tr-TR">Kendi benliğine yönelik her iddia suç olur ve ebeveynleri­nin, din adamlarının, eğitimcileri, politikacıların her oyunu karşılığını gayet güzel verir. Çocuk ta en başından politika öğrenmeye başlar; ikiyüzlü ve korkak olur: Sahici olursan cezalandırılırsın. Şimdi, çocuğun hesabı basittir ve bunun için çocuğu suçlayamayız.</span></p>
				<p class="Style16 para-style-override-13"><span class="char-style-override-6" xml:lang="tr-TR">Benim çocukluğumda -senin çocukluğunu bilmiyorum, kendi çocukluğumu bildiğim için oradan daha güvenilir konuşabiliyorum- bu sorun her gün yaşanıyordu. Benden sürekli doğru sözlü olmam isteniyordu. “Bana dürüst olma­mı söylediğin zaman, hakikatin ödüllendirilmesi gerektiğini hatırlamak zorundasın; aksi takdirde beni dürüst olmamaya mecbur ediyorsun. Ben hazırım” dedim babama.</span></p>
				<p class="Style16 para-style-override-19"><span class="char-style-override-6" xml:lang="tr-TR">Hakikatin yarar sağlamadığını, cezalandırıldığını çok kolay öğrendim. Yalanlar yarar getirir, ödüllendirilirsin. Şimdi bu çok belirleyici, büyük öneme sahip bir soruydu. Ebeveynle­rime bunun açıkça anlaşılması gerektiğini açıkladım: “Doğru sözlü olmamı istiyorsanız, hakikatin ödüllendirilmesi gerekir ve gelecek yaşamda değil, burada ve şimdi, çünkü ben burada ve şimdi dürüstüm. Eğer hakikat ödüllendirilmiyorsa, bunun için cezalandırılıyorsam, o zaman beni yalan söylemeye zor­luyorsunuz. Öyleyse bu açıkça anlaşılsın; o zaman benim içi sorun yok, daima dürüst olacağım.”</span></p>
				<p class="Style16 para-style-override-15"><span class="char-style-override-6" xml:lang="tr-TR">Her çocuğun bunu anlamaya çalıştığını ve ebeveynleriyle açık bir anlaşma yaptığını sanmam. Fakat bu benim babamla aramda bir anlaşma haline geldi. Hakikat ona, ahlak anla­yışına, ailesine, toplumuna, saygınlığına ne kadar ters olursa olsun önemli değildi; önemli olan benim dürüst olmamdı. Ve bunun içinde derhal ödüllendirilmem gerekiyordu: “Aksi takdirde bir daha sefere senin duymak istediğin şeyi söyleye­ceğimi biliyorsun; ama hatırla, yalan olacak.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Bunu babama ilk kez söylediğim gün, “Bunu düşüneyim, çünkü hile yapıyormuşsun gibi geliyor. Beni görünmez bir ağın içine koyuyorsun. Bir yaramazlık yapıyorsun ve dürüst davranıyorsun ve ben de seni yaramazlığın için ödüllendirmek zorunda kalacağım” dedi.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Dürüst olmamı isteyip istememek senin kararın” dedim. “Ben nasılsa yapmak istediğim şeyi yapacağım. Yaramazlık her şekilde gerçekleşecek. Ancak sonrasında dürüst olmak veya olmamak sorusu ortaya çıkıyor. Yaramazlığı buna neden karıştırıyorsun? O zaten oldu. Artık onunla ilgili bir şey yapı­lamaz. Geri alamazsın.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Yapılabilecek olan şu: Beni yalan söylemeye zorlayabilir­sin ve ben yalan söyleyebilirim. Öyle bir yüz ifadesiyle yalan söyleyebilirim ki kesinlikle dürüst olduğumu düşüneceksin. Öğreneceğim. Eğer yolu buysa, öyle olsun ama hatırla, beni hakikatten uzaklaştırmanın sorumlusu sen oldun, çünkü yalanları ödüllendiriyor, hakikati cezalandırıyordun. Bunu düşünebilirsin. Acelem yok. Sen bana soruyorsun.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Bizim evden iki-üç blok ileride yaşayan bir brahman aile­si vardı, çok Ortodoks brahmanlar. Brahmanlar saçlarını tamamen keser ve sadece tepede, yedinci çakrada bir tutam saç bırakırlar, o tutam uzamaya devam eder. O tutamı bağlar, şapkalarının veya türbanlarının içine sokarlar. Baba’nın saçını kestim. Yazın Hindistan’da insanlar evlerin dışında, sokakta uyur. Yataklarını, karyolalarını sokağa taşırlar. Gece bütün kasaba sokaklarda uyur; içerisi çok sıcaktır.</span></p>
				<p class="Style16 para-style-override-32"><span class="char-style-override-6" xml:lang="tr-TR">Baba uyuyordu ve bu benim hatam değildi... Çok uzun bir chotfsi -o saç tutamına choti denir- vardı. Hep türbanın içinde gizli olduğu için onu hiç görmemiştim. Uyurken aşağı sarkıyor, yere değiyordu. O kadar uzundu ki dayanamadım; eve koştum, makası getirdim, tamamen kestim ve eve götürüp odamda sakladım.</span></p>
				<p class="Style16 para-style-override-17"><span class="char-style-override-6" xml:lang="tr-TR">Sabah saçının gittiğini fark etmiş olmalıydı. Buna inana­madı, çünkü bütün saflığı onun içindeydi, bütün dini onun içindeydi; bütün maneviyatı yerle bir olmuştu. Fakat bir şey ters gittiğinde önce bana koşmaları gerektiğini mahallede herkes biliyordu. Derhal bana geldi. Sabah geleceğini gayet iyi bildiğim için dışarıda oturuyordum. Bana baktı. Ben de ona baktım. “Neye bakıyorsun?” dedi.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Sen neye bakıyorsun? Aynı şey” dedim.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Aynı şey mi?” dedi.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Evet, aynı şey. Adını sen söyle” dedim.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Baban nerede? Seninle konuşmak istemiyorum” dedi.</span></p>
				<p class="Style16 para-style-override-19"><span class="char-style-override-6" xml:lang="tr-TR">İçeri girdi. Babamı dışarı çıkardı ve babam, “Bu adama bir şey yaptın mı?” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bu adama hiçbir şey yapmadım” dedim, “ama kesinlikle bu adama ait olamayacak bir choti kestim. Ben onu keserken, kendisi ne yapıyordu? Engelleyebilirdi.”</span></p>
				<p class="Style16 para-style-override-24"><span class="char-style-override-6" xml:lang="tr-TR">“Uyuyordum” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Uyurken parmağını kesseydim, uyumaya devam mı ede­cektin?” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Birisi parmağımı keserken uyumaya nasıl devam edebili­rim?” dedi.</span></p>
				<p class="Style16 para-style-override-19"><span class="char-style-override-6" xml:lang="tr-TR">“Bu da saçların kesinlikle ölü olduğunu gösteriyor” dedim. “Kesersin ama insan incinmez, kan akmaz. Öyleyse bu kadar patırtıya ne gerek var? Orada ölü bir şey sarkıyordu, bu ölü şeyi hayatın boyunca türbanının içinde gereksiz yere taşıdığını düşündüm. Seni ondan neden kurtarmayayım? Odamda duru­yor. Babamla dürüst olmak için anlaşma yaptım.”</span></p>
				<p class="Style16"><span class="char-style-override-6" xml:lang="tr-TR">Chotfyi getirdim ve “İlgileniyorsan, geri alabilirsin. Eğer bu senin maneviyatın, Brahmanlığınsa, onu bağlayıp türbanının içine sokabilirsin. Zaten ölü, sana bağlıyken de ölüydü; ben bağlantıyı kestiğimde de ölüydü.”</span></p>
				<p class="Style16 para-style-override-35"><span class="char-style-override-6" xml:lang="tr-TR">Ve adamın önünde babama sordum: “Ödülüm?”</span></p>
				<p class="Style16 para-style-override-24"><span class="char-style-override-6" xml:lang="tr-TR">“Ne ödül istiyor?” diye sordu adam.</span></p>
				<p class="Style16 para-style-override-23"/>
				<p class="Style16 para-style-override-23"><span class="char-style-override-6" xml:lang="tr-TR">“Sorun bu” dedi babam. “Dün bir anlaşma önerdi, eğer hakikati söylerse ve içtenlikle... Sadece hakikati söylemiyor, delili bile veriyor. Bütün hikâyeyi anlattı ve bu hikâyede bir mantık bile var; ölü bir şeydi, öyleyse ölü bir şeyle neden bu kadar uğraşılsın? Ve hiçbir şeyi gizlemiyor.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Bana ödül olarak beş rupi verdi. O günlerde, küçük bir köy­de beş rupi büyük ödüldü. Adam babama çok öfkelendi. “Bu çocuğu şımartacaksın. Beş rupi vermek yerine onu dövmelisin. Şimdi başka insanların choti’lerini de kesecek. Choti başına beş rupi alırsa, kasabanın bütün Brahmanlarının işi bitti, çünkü gece hepsi dışarıda uyuyor; ve uyurken chotfni elinde tutamazsın. Sen ne yapıyorsun? Bu olay örnek olacak” dedi.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Fakat benim anlaşmam böyle” dedi babam. “Onu cezalan­dırmak istiyorsan, bu senin bileceğin iş; ben karışmayacağım. Ben onu yaramazlığından dolayı ödüllendirmiyorum, hakikati söylediği için ödüllendiriyorum; ve hayatım boyunca hakikati söylediği için onu ödüllendirmeye devam edeceğim. Yaramaz­lık söz konusuysa, ona istediğini yapmakta serbestsin.”</span></p>
				<p class="Style16 para-style-override-19"><span class="char-style-override-6" xml:lang="tr-TR">Adam babama, “Başımı daha da büyük belaya sokuyorsun” dedi. “Bu çocuğa bir şey yaparsam, olayların orada duracağını mı sanıyorsun? Benim ailem var, karım ve çocuklarım var, evim var; yarın evim yakılır.” Çok öfkeliydi; “Özellikle şimdi sorun var, çünkü yarın komşu köyde bir tören gerçekleştireceğim ve beni choti’siz gören insanlar...”</span></p>
				<p class="Style16 para-style-override-48"><span class="char-style-override-6" xml:lang="tr-TR">“Endişelenmeye gerek yok” dedim. “Choti’yi sana geri veriyorum. Choti’ni geri verdiğim için sen de beni ödüllen­direbilirsin. Komşu köyde türbanını çıkarma yeter, gece bile başında kalsın. Bu kadar. Büyük bir sorun değil; alt tarafı bir gece. Hem gece kim senin chotfne bakacak? Herkes uyuyor olacak.”</span></p>
				<p class="Style16 para-style-override-48"><span class="char-style-override-6" xml:lang="tr-TR">“Bana nasihat verme” dedi. “Seni dövmek istiyorum ama </span><span class="char-style-override-6" xml:lang="tr-TR">bunun zincirleme tepkilere yol açacağını iyi biliyorum.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Zaten açtı” dedim. “Şikâyet etmeye geldin; bu kadar dürüst ve içten olduğum ve ayartıya dayanamadığımı söyle­diğim için beni ödüllendirmiyorsun. Kimseye zarar vermedim; şiddet olmadı; senin choti’nden tek damla kan gelmedi. Sadece babama şikâyet ederek zaten zincirleme tepkiler yarattın.”</span></p>
				<p class="Style16 para-style-override-51"><span class="char-style-override-6" xml:lang="tr-TR">“Bak!” dedi babama.</span></p>
				<p class="Style16 para-style-override-25"><span class="char-style-override-6" xml:lang="tr-TR">“Benim sorunum değil” dedi babam.</span></p>
				<p class="Style16 para-style-override-20"><span class="char-style-override-6" xml:lang="tr-TR">Babama, “Bütün Brahmanizm’in öğrettiği bu: zincirleme tepkiler” dedim.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Felsefeni kendine sakla” dedi babam. “Ve o sadhuların, rahiplerin ve mahatmaların konuşmalarına gitmeyi bırak, çünkü onlardan öğrendiklerinle sonradan böyle tuhaf sonuç­lara varmayı beceriyorsun.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Fakat benim söylediğim de bu” dedim, “ve bu tuhaf değil. Karma teorisi tam olarak bu: Sen bir hareket yaparsın, sonuç takip eder. Bana karşı şikâyet eyleminde bulundu, şimdi sonuç takip edecek.”</span></p>
				<p class="Style16 para-style-override-15"><span class="char-style-override-6" xml:lang="tr-TR">Ve sonuç takip etti, çünkü bana öteki köye gideceğini söylemişti. Bana çok öfkeliydi ama öfkeliyken öfkelisindir; ve gerçekten kontrolü tümüyle kaybetmişti. Karısına, çocuk­larına da öfkeliydi. Her şeyi izledim; bir şekilde eşyalarını toplamayı becerdi ve bir at arabasıyla çıkıp gitti.</span></p>
				<p class="Style16 para-style-override-13"><span class="char-style-override-6" xml:lang="tr-TR">O gider gitmez karısına, “Nereye gittiğini anlıyor musun?” dedim. “Sonsuza dek gidiyor ve sen bilmiyorsun. Babama bunu söylemeye gelmişti, sonsuza kadar gittiğini ve geri dön­meyeceğini.”</span></p>
				<p class="Style16 para-style-override-19"><span class="char-style-override-6" xml:lang="tr-TR">Kadın birden ağlamaya ve “Durdurun onu!” diye çığlık atmaya başladı. İnsanlar koştular ve arabayı durdurdular.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Beni neden durduruyorsunuz? Treni yakalamam lazım!” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bugün olmaz. Karın ağlıyor ve kalbini dövüyor, ölecek!” dediler.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Fakat, bu garip. Neden dövünsün ve ağlasın?” dedi. Ancak insanlar gitmesine izin vermediler, çantasını ve bavulunu çekiştiriyorlardı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Arabayı süren adam “Seni almayacağım. Eğer durum buysa, karını ve çocuklarını sonsuza kadar terk ediyorsan, böyle bir harekette bulunmayacağım.   küçük çocuklar” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Terk etmiyorum” dedi brahman. “Geri döneceğim ama şu anda seni ikna etmeye vaktim yok. Tren kaçacak, çünkü istasyon evden üç kilometre uzakta.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat kimse onu dinlemiyordu ve ben insanları kışkırtıyor­dum: “Durdurun onu, yoksa karısı, çocukları. onlara siz bakmak zorunda kalacaksınız. Onları kim doyuracak?”</span></p>
				<p class="Style16 para-style-override-13"><span class="char-style-override-6" xml:lang="tr-TR">Onu çantalarıyla geri getirdiler; elbette öfkeliydi ve çantaları karısına fırlattı. “Biz ne yaptık? </span><span class="char-style-override-6" xml:lang="tr-TR">Neden.?”</span><span class="char-style-override-6" xml:lang="tr-TR"> diye sordu karısı. Ben de kalabalığın arasındaydım.</span></p>
				<p class="Style16 para-style-override-34"><span class="char-style-override-6" xml:lang="tr-TR">“Kimse bir şey yapmadı. O çocuk bir tepki olacağını söyledi. Nedeni, üç gün önce tapınakta etki-tepki felsefesini öğretiyor­dum ve bu çocuk oradaydı. Şimdi bana ders veriyor” dedi. “Beni bağışla, bu etki-tepki konusunda asla tek kelime etmeyeceğim. istersen herkesin choti’sini kesebilirsin, şikâyet etmeyeceğim. Kafamı da kesebilirsin, şikâyet etmeyeceğim; çünkü bu zinciri tamamen durdurmak istiyorum. Trenim kaçtı.”</span></p>
				<p class="Style16"><span class="char-style-override-6" xml:lang="tr-TR">O zaman herkes sordu: “Mesele nedir? Anlamıyoruz. Kim </span><span class="char-style-override-6" xml:lang="tr-TR">choti’ni kesti?”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bak!” dedim. “Zinciri durdurmak imkânsız. Bu insanlar ‘Kimin choti’si? Onu kim kesti? Choti nerede?’ diye sorup duruyor.” insanlara döndüm, “Türbanının içine bakın” dedim. Kasabada güreşçi olarak bilinen bir adam gelip türbanı çıkarın­ca choti düştü.</span></p>
				<p class="Style16 para-style-override-19"><span class="char-style-override-6" xml:lang="tr-TR">Babam da oradaydı ve bunu gördü. Eve dönerken bana, “Seni ödüllendireceğim ama anlaşmamızı istismar etmeye kalkma” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Yapmam” dedim. “Bu ikimizin arasında bir anlaşma değil. Benim anlaşmam, sana hep hakikati söyleyeceğim, sen de beni bunun için ödüllendireceksin.” Babam bunu devam ettirdi. Onun gözünde ne kadar yanlış bir şey yapmış olursam olayım, beni hep ödüllendirdi. Fakat böyle bir baba bulmak zor; baba kendi ideallerini sana zorla kabul ettirmek zorundadır.</span></p>
				<p class="Style16 para-style-override-18"><span class="char-style-override-6" xml:lang="tr-TR">Babam bütün kasaba tarafından suçlandı: “Çocuğu şımar­tıyorsun.”</span></p>
				<p class="Style16 para-style-override-19"><span class="char-style-override-6" xml:lang="tr-TR">“Eğer yazgısı buysa, şımarmaksa, bırakın şımarsın” dedi. “Onun yazgısına müdahale etmekten sorumlu olmayacağım; asla ‘Babam beni şımarttı’ diyemeyecek. Ayrıca şımarmaktan mutluysa, o zaman şımarmanın neresi yanlış? Onun hayatında nerede ve ne olursa olsun, ben müdahale etmek istemiyorum. Babam benim yaşamıma karıştı ve eğer yapmasaydı farklı bir insan olacağımı biliyorum.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Onun haklı olduğunu biliyorum, her baba çocuğu ikiyüzlü yapar, çünkü ben de ikiyüzlü birine dönüştürüldüm. Kahkaha atmak istediğimde, ciddiyim. Ciddi olmak istediğimde, kahkaha atmak zorundayım. Bırakın en azından bir kişi gülmek istediği zaman gülsün. Ciddi olmak istediği zaman ciddi olsun. On bir çocuğum var ama kendimi on çocuğum varmış gibi hissediyo­rum.” Hep on çocuğu olduğunu düşünürdü. Beni hiç çocukla­rının arasında saymadı, çünkü, “Ona kendisi olması için tam özgürlük verdim. Neden benim kopyam olması gerekiyor?” dedi.</span></p>
				<p class="Style16 para-style-override-32"><span class="char-style-override-6" xml:lang="tr-TR">Daha iyi bir toplumda... daha iyi bir toplumda dediğimde, her insanın bütünlüğünü anlayan, küçük bir çocuğun bile varlı­ğına saygı duyan ve onu zorlamayan bir toplumu kastediyorum. Fakat bu toplum uzakta görünüyor, çünkü herkes çıkar sağ­ladı ve triplerinden vazgeçemiyorlar; insanları kullanmak ve sömürmek zorundalar.</span></p>
				<p class="Style16"><span class="char-style-override-6" xml:lang="tr-TR">Birisi başkan olur; senin hayatın pahasına başkan olduğu­nu, bu adam ülkenin başkanı olabilsin diye senin içinde bir şeyin öldürüldüğünü, asla düşünmezsin. Herkes benzersiz, asıl haliyle bırakılsaydı; başkan ve başbakan olan, bütün dünyayı yöneten ve binlerce yıldır dünyaya zarar veren ve vermeye devam eden insanların bunu yapmaya devam etmesi imkânsız olurdu.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bireylerle, tamamen farklı toplum türleri olacak: Toplumlar değil, komünler olacak. Uluslar olmayacak, çünkü gerek yok.</span></p>
				<p class="Style16 para-style-override-21"><span class="char-style-override-6" xml:lang="tr-TR">Uluslara ne gerek var? Dünya bir tane. Sadece harita üzerin­de çizgiler çizip duruyorsun ve o çizgiler üzerinde savaşmaya, öldürmeye ve katletmeye devam ediyorsun. Çok aptalca bir oyun: Bütün insanlık delirmedikçe, nasıl devam edeceğini düşünmek imkânsız. Uluslara ne gerek var? Pasaportlara, vizelere ve sınırlara ne gerek var? Bu dünyanın her yeri bize ait ve kim nerede olmak isterse orada olma hakkına sahiptir.</span></p>
				<p class="Style16"><span class="char-style-override-6" xml:lang="tr-TR">Güneş kimsenin malı değildir, yeryüzü kimsenin malı değil­dir, Ay kimsenin malı değildir; rüzgâr, bulutlar, yağmur, hiçbir şey kimsenin malı değildir. Bu çizgileri neden çiziyorsun?</span></p>
				<p class="Style16"><span class="char-style-override-6" xml:lang="tr-TR">Bunu kolayca anlayabilirsin; yakında Ay’da çizgiler göre­ceksin. Şu anda yok ama yakında bir Rus bölgesi, bir Ameri­kan bölgesi, bir Çin bölgesi göreceksin. Orada kimse yaşamaz; orada hiçbir zaman kimse yaşamayacak. Ay’da yaşam olması­nın imkânı yok gibi görünüyor. Ay, ölü bir gezegen, tek damla su yok. Evet, gaz maskeleri, oksijen tüpleri ve diğer şeylerle orada birkaç saat kalabilirsin ama bu insanların orada yaşaya­bileceği bir tarz değil. Fakat şimdiden bayraklarını koydular.</span></p>
				<p class="Style16"><span class="char-style-override-6" xml:lang="tr-TR">Bayrağı görecek kimse yok, bayrağa selam verecek kimse yok; kimi zaman bayrağın üzerine sıçacak bir kuş bile! Ame­rikalıların yaptığı ilk şey bir direk yerleştirip üzerine bayrak asmak oldu. Ne kadar aptalca ve kimin için? Fakat yakında öteki aptallar da arkadan gelecek. Mars’a gidecekler, diğer gezegenlere gidecekler ve aynı şeyi her yerde yapacaklar.</span></p>
				<p class="Style16 para-style-override-19"><span class="char-style-override-6" xml:lang="tr-TR">Uluslara ihtiyaç yok, politikacıların uluslara ihtiyacı var, çünkü uluslar olmazsa politika olmayacak; uluslar olmazsa savaş olmayacağından, silah üreten fabrikalar üretim dışı kalacağından, generallerin uluslara ihtiyacı var. Nükleer silah fabrikalarına ve onlara harcanan bunca enerjiye ne olacak? Uluslar yoksa, nükleer silah üretmeye ne gerek var, kimin için?</span></p>
				<p class="Style16 para-style-override-13"><span class="char-style-override-6" xml:lang="tr-TR">İnsanlığı kurtarmanın en basit çözümü haritadan bütün çiz­gileri kaldırmaktır, sadece haritadan; dünyanın üzerinde çizgi yok. Sadece haritalardan bütün çizgileri kaldır, bir Üçüncü Dünya Savaşı görmeyecek ve dünyanın her yerinde bu kadar orduya ihtiyaç duymayacaksın.</span></p>
				<p class="Style16 para-style-override-19"><span class="char-style-override-6" xml:lang="tr-TR">Milyonlarca insan sola dönmek, sağa dönmek dışında bir şey yapmıyor. Birisi yukarıdan seyrediyorsa, şaşırır. İnsanlar neden sağa, sonra sola dönüyor, sonra geriye dönüyor, sonra ilerliyor, sonra geri geliyor, dağılıyorlar? Her gün dünyanın her yerinde milyonlarca insan... Kesinlikle bir terslik olduğu­nu düşünecek.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bu uluslar ancak kişilik sahteyse var olabilir. Bu kiliseler ve dinler ancak senin asıl yüzüne sahip değilsen var olabilir; çünkü gerçek yüzüne sahip bir insanın ne işi olur da papaya gitme ihtiyacı duyar? Ne için? Bir din öğretmenine, bir tapına­ğa veya sinagoga gitmesi için hiçbir neden yoktur. Hem neden Hıristiyan, Hindu olsun? Neden?</span></p>
				<p class="Style16 para-style-override-17"><span class="char-style-override-6" xml:lang="tr-TR">Gerçek yüzünle halinden o kadar memnuniyet duyacak, o kadar doyumlu ve yuvada hissedeceksin ki arayış kalmayacak; aradığını buldun. Fakat bu insanlar onu bulmana izin verme­yecekler. Seni uzaklaştıracaklar, çünkü kendilerine ait bazı fikirleri var ve onların fikirleri için senin feda edilmen gere­kiyor. Politikacılar kendi politikaları için seni feda edecekler. Dinler de kendi tarz politikaları için seni feda edecek. Kimse çocukla ilgilenmiyor ve nedeni açık: Çocuğun bir topluma, bir ulusa, belirli bir ideolojiye uyan belli bir kalıba dökülmesi gerekiyor.</span></p>
				<p class="Style16"><span class="char-style-override-6" xml:lang="tr-TR">Rusya’da komünizmin çocuğa en başından öğretilmesi zorunludur. Karl Marx’ın, Friedrich Engels’in, Lenin’in -onlar komünist tanrılardır- isimlerini bilmek zorundadır. Komünist olmayan ülkelerde de durum aynıdır, sadece isimler değişir. Herkes aptal bir ideolojiye, teolojiye, politikaya, dine feda edilir. İnsanlar bu yüzden uzaklaştılar.</span></p>
				<p class="Style16 para-style-override-17"><span class="char-style-override-6" xml:lang="tr-TR">Fakat çocuk buna sadece kim olacağını bilmediği için izin verir. Doğal olarak ebeveynlerine, büyüklere bağımlıdır: daha iyi bilenlere. Ve çocuk onların daha iyi bilmediğinin, onların da aynı gemide olduğunun, çocuk kadar bilgisiz olduklarının farkında değildir. Tek fark çocuğun aynı zamanda masum olmasıdır. Onlar kurnaz ama bilgisizdirler ve sırf kurnazlık­larından, cehaletlerini ödünç bilgiyle gizlemeye devam ederler.</span></p>
				<p class="Style16 para-style-override-21"><span class="char-style-override-6" xml:lang="tr-TR">Büyükbabam beni her mahatmaya, her ermişe götürürdü ve “Sen gelmiyorsan, ben de gitmiyorum, çünkü o zaman çok sıkıcı. Sen canlılık katıyorsun” derdi. Ben sadece çok basit sorular ortaya atıyordum. Bir çocuk ne yapabilir?</span></p>
				<p class="Style16 para-style-override-32"><span class="char-style-override-6" xml:lang="tr-TR">Her yağmur mevsiminde kasabaya Swami Vidyananda adında bir Hindu rahip gelirdi. Dört ay boyunca konuşma yapardı; tanınmış bir öğretmendi. Büyükbabamla gittiğim ilk gün ayağa kalktım ve büyükbabam yüzünden kimse beni dışarı atamadı veya oturmamı söyleyemedi.</span></p>
				<p class="Style16"><span class="char-style-override-6" xml:lang="tr-TR">Onu herkes tanırdı, bu konuda tehlikeli olduğunu bilirdi. Birisi, “Çocuk, otur, böyle önemli şeyleri sen anlamazsın” der­se, büyükbabam, “Ben de anlamıyorum ve yetmiş yaşındayım.</span></p>
				<p class="Style16"><span class="char-style-override-6" xml:lang="tr-TR">O yüzden sessiz ol, anla!” der ve sonra bana da “Sor” derdi.</span></p>
				<p class="Style16 para-style-override-15"><span class="char-style-override-6" xml:lang="tr-TR">Beni dışarı atamadıkları, beni durduramadıkları açıktı; ben de Vidyananda’ya “Söylediğin konuyla ilgili bir şey öğrenmek istiyorum: Ödünç alınmış bir şey mi, yoksa tecrübe edilmiş mi? Şimdi, Tanrı’nın tapınağında oturduğunu hatırla” dedim. Bulunduğumuz yer bir Rama Mandir’di; kasabadaki en iyi yer, çok güzel mermer bir salonu olan, kasabanın en değerli tapınağıydı; dolayısıyla en iyi konuşmalar orada düzenlenirdi.</span></p>
				<p class="Style16 para-style-override-32"><span class="char-style-override-6" xml:lang="tr-TR">“Rama heykeline bak” dedim ona, “ve kutsal bir yerde olduğunu hatırla, cüppeni ve rahip olduğunu hatırla. Cüppe­ne ve Tanrına leke sürme; sadece hakikati söyle. Söylediğin şey, deneyimlenmiş mi? Tanrı’yı biliyor musun? Tanrı’yı beni gördüğün gibi gördün mü? Tanrı’yla benimle yaptığın gibi konuştun mu? Yoksa sadece kitaplardan mı öğrendin?” Büyük bir sessizlik vardı. Adam tereddüt etti.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Tereddüdün her şeyi açıklıyor” dedim. “Hakikati söylesen iyi edersin, çünkü eğer Tanrı’yı gördüysen, neden tereddüt edesin? Biraz korkuyorsun; alnındaki teri görebiliyorum ve içerisi soğuk.”</span></p>
				<p class="Style16 para-style-override-18"><span class="char-style-override-6" xml:lang="tr-TR">“Bunu hiç düşünmedim” dedi adam. “Fakat bir sannyasin olarak Tanrı’nın tapınağında yalan söyleyemem. Deneyimim yok. Duyduklarımı, okuduklarımı ve öğrendiklerimi söylüyo­rum.”</span></p>
				<p class="Style16 para-style-override-18"><span class="char-style-override-6" xml:lang="tr-TR">O zaman “Dışarı çık!” dedim. “Buradan derhal çık. Sonra kendisi bilen birini bul ve buraya onu getir. Bu zavallı insanların kafalarına ödünç alınmış süprüntüyü sokuyorsun ve onlara, onların da bildiği hissini veriyorsun; çünkü bu aptalları biliyorum, hepsi benim kasabamdan, biliyormuş gibi konuşurlar.”</span></p>
				<p class="Style16 para-style-override-18"><span class="char-style-override-6" xml:lang="tr-TR">İnsanlara, “Gurunuzu dinleyin!” dedim. Neredeyse bütün kasabanın gurusuydu, çünkü yıllardır -o sırada altmış yaşında olmalıydı her sene dört ay boyunca kasabayı ziyaret ediyor­du. Fakat bu son oldu. O günden sonra onun hakkında hiçbir şey duymadım.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hindistan’da seyahat ederken Vidyananda’ya ne olduğunu öğrenmek istedim. Ölmüş müydü, hayatta mıydı, ne olmuştu? Sonunda onunla hiç beklemediğim bir yerde, Madras yakınla­rında Adyar’da karşılaştım. Adyar, Teozofi Hareketi’nin mer­kezidir. Chennai’de birkaç konuşma yapmaya gitmiştim ve ev sahibim Adyar’ı görmek istemişti. Adyar güzeldir: Teozoflar gerçekten iyi bir iş yaptı. Güzel bir yer yapmışlardı ama şimdi çöle döndü, kimse oraya gitmiyor.</span></p>
				<p class="Style16 para-style-override-19"><span class="char-style-override-6" xml:lang="tr-TR">Adyar belki de en büyük Bo ağacına sahiptir. Teozofi Hareketi canlıyken, toplantılarını o ağacın altında yaparlardı; binlerce insan gölgesinde oturabilirdi. Ve Adyar dünyanın bel­ki de en değerli kütüphanelerinden birine sahiptir. Teozoflar Çin, Tibet, Ladakh, Moğolistan ve Kore’den -garip yerler, garip diller- elyazmalarını topladılar ve yeraltında çok büyük bir eski elyazması kütüphanesine sahipler. Bu adamı orada, kütüphanede buldum; kütüphaneci olarak çalışıyordu ama artık rahip değildi.</span></p>
				<p class="Style16 para-style-override-47"><span class="char-style-override-6" xml:lang="tr-TR">“Ne oldu?” diye sordum.</span></p>
				<p class="Style16 para-style-override-13"><span class="char-style-override-6" xml:lang="tr-TR">“O gün bütün hayatımı değiştirdin” dedi. “Ondan sonra daha önce yaptığım gibi aynı yetkinlikle konuşamadım. Cesaretimi kaybettim. Denedim ama her seferimde içimde şu soru baş gösterdi: Bilmiyorum, öyleyse bu insanlara ne anlatıyorum? Belki doğru değildir, belki doğrudur, kim bilir? Günah işliyorum, çünkü bu insanlar da bildiklerini düşünme­ye başlayacaklar. O gün sizin kasabada...”</span></p>
				<p class="Style16 para-style-override-13"><span class="char-style-override-6" xml:lang="tr-TR">Beni tanıyamamıştı. Ona kendimi tanıtmam gerekti, çünkü beni en son gördüğünde çocuktum. O sırada doksanına yakın olmasına rağmen ben onu tanıyabildim; altmıştan doksana </span><span class="char-style-override-6" xml:lang="tr-TR">fazla bir şey olmaz... Evet yaşlanırsın ama önemli bir deği­şiklik olmaz. Daha yaşlı, daha narin ama bir bakıma da daha genç, daha canlıydı.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Şimdi otuz yıl daha yaşlandın ama gözlerinin daha genç, daha canlı olduğunu görebiliyorum” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Evet, çünkü o sahte yaşamı bıraktım” dedi. “Şimdi sadece neysem oyum. Bilmiyorum; araştırıyorum ama bu yaşamda bilmenin mümkün olup olmayacağını bilmiyorum, çünkü çok şey kayboldu.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Karamsar olma” dedim. “Her an olabilir, bugün olabilir. Eğer olmuyorsa, bu hâlâ bir yerlerde ödünç alınmışı taşıdığın anlamına gelir. Otuz yıl sonra sana başka bir soru sorabilir miyim?”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Minnettar olurum” dedi, “çünkü ilk sorunun bana büyük yardımı olmuştu. Rahipliğimi, mahatmalığımı, takipçilerimi, her şeyi götürdü.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Neden kütüphanede kütüphaneci olarak çalışmaya başla­dın?” dedim. “Çünkü yine bu da benzer bir iş. Şimdi Tibet’te, Ladakh’da, Nepal’de bulunan eski elyazmalarını araştırıyor­sun. Hâlâ kendi içine bakmıyorsun. Başta basılı kitaplarda hakikati arıyordun, şimdi eski elyazmalarında arıyor, bu insanların bildiğini düşünüyorsun. Fakat yine aynı aptallığı yapıyorsun. Ne matbaa makinesi bilir Birbiri ardına Inciller</span></p>
				<p class="Style18 para-style-override-33"><span class="char-style-override-6" xml:lang="tr-TR">basar durur -milyonlarca Incil- ve matbaa makinesi matbaa makinesi olarak kalır; Hıristiyan bile olmaz.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Hakikati elyazması metinlerde bulabileceğini mi sanıyor­sun? Bu insanlar yazıcı olarak çalışıyordu. Sadece kopyalıyor­lar ve bunun için para alıyorlardı. Bildiklerinden değil, kopya­cıydılar ve ilkel bir yöntemle baskı yapıyorlardı. O günlerde baskı mümkün değildi, bu nedenle insanlar bir elyazmasından öteki elyazmasına ve o elyazmasından da başka bir elyazma­sına kopyalayarak yazarlar ve onları satarlardı. Bu insanların bildiğini mi zannediyorsun?”</span></p>
				<p class="Style16 para-style-override-65"><span class="char-style-override-6" xml:lang="tr-TR">“Yine haklısın” dedi. “Yirmi yıldır yerin altındaki bu kütüphanedeyim, her türlü garip yöntemi, ideolojiyi araştırı­yorum -çok etkileyici, çok mantıklı- ama kesinlikle aynı şeyi yapıyorum; içeri bakmıyorum. Şu anda itibaren beni hiçbir yerde bulamayacaksın.”</span></p>
				<p class="Style16"><span class="char-style-override-6" xml:lang="tr-TR">O gün işinden ayrıldı. O gittiğinde ben hâlâ Adyar’daydım. Etrafı dolaştıktan sonra geri döndüğümde. Büyük bir yer ve bir zamanlar çok güçlü titreşen bir komündü; Annie Besant hayattayken orada binlerce insan yaşardı. Merkez ofise geri dönüp Vidyananda’yı sorduğumda, “Gitti. Ona ne anlattın? Çünkü sen onu kütüphanede gördükten sonra ofise geldi ve ‘Ben gidiyorum ve sonsuza kadar gidiyorum. Kitaplarla işim bitti. Çok yaşlı olmama rağmen. Belki birkaç gün yeterli olabilir veya en azından ölmeden önce doğru şekilde başlamış olayım. Belki gelecek yaşamda araştırmamı tamamlayabilirim ama en azından başlamalıyım’ dedi” dediler.</span></p>
				<p class="Style16 para-style-override-26"><span class="char-style-override-6" xml:lang="tr-TR">Kimse, “Ne biliyorsun, bu senin bilgin mi?” diye sormuyor. Senin bilgin değilse, onu kenara koy, değeri yok. “Ne yapı­yorsun, senin arzun mu? Yüreğinde gerçekten bir ışık yakıyor mu?” Eğer öyle değilse, tek bir dakikanı bile boşa harcama.</span></p>
				<p class="Style16"><span class="char-style-override-6" xml:lang="tr-TR">Insanlar, başkalarının onları yapmaya zorladığı şeyleri yapmaya devam ediyor; ve insanlar onları zorlamaya devam edecek. En olanaksızı, ebeveynlerin çocuklarını sadece kendi fikirlerinin yansımaları olmaya zorlamaktan vazgeçmeleri, öğretmenlerin çocuklara bildikleri her şeyi -gerçekten biliyor­larmış gibi ama biliyormuş gibi yapmaya devam edecekler-dayatmaktan vazgeçmeleri.</span></p>
				<p class="Style16 para-style-override-13"><span class="char-style-override-6" xml:lang="tr-TR">Lisedeki müdürümüz matematikçiydi. Ben matematik öğrencisi değildim ama ne zaman yalnız olduğunu görsem odasına giderdim, yüksek matematikten konuşurduk; çün­kü şimdi eski matematik artık fiziğe, biyolojiye, kimyaya, biyokimyaya uygun değil. Onun ötesine geçiyorlar. “Neden derslerime katılmıyorsun?” diye sordu bana.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Sorunum yok” dedim. “Matematik öğrencisi değilim ama serbest olduğumda ve sizin de dersiniz olduğunda, izin verir­seniz gelmek isterim. Fakat sonra benden rahatsız olmayın, çünkü orada öyle ölü gibi olmayacağım, canlı olacağım.”</span></p>
				<p class="Style16 para-style-override-25"><span class="char-style-override-6" xml:lang="tr-TR">“Canlı olmakla neyi kastediyorsun?” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Tam olarak bunu kastediyorum: canlı olmak. Bana bir şans verin ve görün” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Her zaman bir sürü şeye ilgi duydum; gerçekten bilmeye mi dayandıklarını, yoksa kuramsal mı olduklarını bulmaya çalıştım, çünkü kuramsal oldukları takdirde gerçekten doğru değillerdi; sadece kullanışlı, faydalı, uygundular. Örneğin, Öklid geometrisi; dersine girmeme izin verdiği ilk gün öğrettiği konu buydu. Şimdi Öklid’in tanımları; bir çocuk bile yanlış olduklarını görebilir. Öklid şöyle der: “Bir çizginin uzunluğu vardır ama genişliği yoktur.” Şimdi genişlik olmadan nasıl çiz­gi olabilir? O kadar basit ki, matematikçi olmaya gerek yok.</span></p>
				<p class="Style16 para-style-override-13"><span class="char-style-override-6" xml:lang="tr-TR">Ben matematikçi değilim ve o sırada da hiç değildim. “Söy­lediğiniz şey aptalca” dedim. “Uzunluğu var ama genişliği yok. Genişliği var. Tahtaya genişliği olmayan, sadece uzunluğu olan bir çizgi çizin, o zaman hipotezinizi kabul edeceğim.”</span></p>
				<p class="Style16 para-style-override-19"><span class="char-style-override-6" xml:lang="tr-TR">“Şimdi canlı olmakla neyi kastettiğini anladım” dedi. “Yüksek lisansımı matematik üzerine yaptım ve bu soru hiç aklıma gelmedi. Öklid böyle diyor; her okul, her kolej, her üniversite bunu öğretiyor, dolayısıyla hiç düşünmedim. Hak­lı olabilirsin. Görebiliyorum.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Ölçülebilir” dedim. “Tebeşirle tahtaya bir çizgi çiziyor­sunuz ve hâlâ genişliğinin olmadığını söylüyorsunuz. ‘Ve noktanın’ der Öklid, ‘ne uzunluğu ne de genişliği vardır.’ Bu nasıl olabilir? Çok ama çok küçük bir uzunluğu ve çok ama çok küçük bir genişliği olabilir ama bu hiç olmadığı anlamına gelmez. Bir büyütece ihtiyacınız var. Bekleyin, kimya laboratu­arına gidip büyüteç getireceğim ve size göstereceğim.”</span></p>
				<p class="Style16 para-style-override-34"><span class="char-style-override-6" xml:lang="tr-TR">“Gitmene gerek yok; anlayabiliyorum. Fakat o zaman ben ne öğreteceğim? Öklid’in işi bitti, çünkü bunlar temel tanım­lar” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bunlar hipotezler” dedim. “Bir şeyi kabul etmek zorun­dasınız: bu hipotezlerin kullanışlı olduğunu ama hakikat olmadığını.”</span></p>
				<p class="Style16 para-style-override-17"><span class="char-style-override-6" xml:lang="tr-TR">Bildiğin her şeyin iç yüzünü anlamak zorundasın: Sadece kuramsal mı, hayat içinde kullanışlı mı, yoksa gerçekten bildi­ğin, hissettiğin, deneyimlediğin bir hakikat mi? Sadece hipotez-se, kenara koy, büyük bir yükten kurtulduğunu hissedeceksin. Bütün hipotezleri, orada biriken ve taşımakta olduğun -dağ gibi bir yükü sürüklüyor, altında eziliyorsun- ödünç bilginin hepsini kenara koy.</span></p>
				<p class="Style16 para-style-override-29"><span class="char-style-override-6" xml:lang="tr-TR">Bilgisiz ol; “Ben cahilim” de. Ve o noktadan arayışa başla­yabilirsin.</span></p>
				<p class="Style16"><span class="char-style-override-6" xml:lang="tr-TR">Her çocuk yüklenecek. Bir gün böyle olmayacağını umut ediyorum. Aslında gerek yok, çünkü Öklid’i öğretirken, çok basitçe bunun hakikat olmadığını, sadece hipotez olduğunu öğretebilirsin. Bu hipotezle üçgeni, daireyi ve her şeyi anlamak daha kolay hale gelir. Fakat temelinde bir hipotez olduğunu ve bütün sarayın kuramsal olduğunu hatırla.</span></p>
				<p class="Style16 para-style-override-13"><span class="char-style-override-6" xml:lang="tr-TR">Benzer şekilde Tanrın da bir hipotez ve bütün teoloji pirami­di sadece o hipoteze dayanıyor. Olaylara bakmaya başlarsan, büyük bir zekâ gerekmez, görmek için sadece basit masumiyet gerekir.O müdür beni odasına çağırdı ve “Bir daha derslerime gelme, çünkü şimdi çocuklarla baş etmem zor olacak. Bilgisiz olduğumu gördüler ve şimdiye kadar yetkiliydim. Sen bunu yok ettin” dedi. Fakat bir taraftan da samimi bir insandı. “Seni anlayabiliyorum ama bunu başka bir öğretmene yapma, çünkü anlamayabilirler. Şimdi senin hakkında neden bu kadar çok şikâyet geldiğini anlıyorum: rahatsızlık verdiğin için. Fakat bu rahatsızlık değildi. Gözlerimi açtın; bir daha asla aynı olamayacağım. Fakat kafamı karıştıran şey, bu konuda asla düşünmemiş, sadece kabul etmiş olmam” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fark etmeni istediğim nokta bu. Şimdiye kadar her şeyi kabul ettin; ne söyledilerse kabul ettin. Sorgulamaya, şüphe etmeye başlamalısın. Yetkililerden korkma; yetkili yoktur. Krishna veya İsa, Mahavira: Kimse yetkili değil. Eğer yetkiliy-seler, kendilerine yetkili olabilirler, sana değil.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bir gün kendi asıl yüzünün hakikatini anlayacak olursan, sadece kendine yetkili olacaksın. O zaman da başkasına yetkili olmayacaksın. Kimse başkasına yetkili olamaz. Bütün bu yetki fikrinin dünyadan kalkması gerekiyor. Evet, insanlar deneyimlerini paylaşabilirler ama bu yetki değildir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Ben sana hiçbir şeyi zorla kabul ettirmek istemiyorum; tek bir kelimeyi, tek bir kavramı bile. Bütün çabam bir biçimde seni uyandırmak ve bütün yetkililerin farkına varmanı sağla­mak. Varlığının etrafında dolanan bir yetkili gördüğün anda, onu fırlat.</span></p>
				<p class="Style16 para-style-override-13"><span class="char-style-override-6" xml:lang="tr-TR">Sana verilmiş, dayatılmış her şeyle işini bitirdiğinde asıl yüz kendini göstermeye başlayacak. Hiç bilmiyorsun, asıl yüzü­nün ne olacağını, hakiki varlığının ne olacağını hayal bile ede­mezsin. Ancak bildiğin zaman bileceksin; kendinle yüz yüze geldiğinde ve hiçbir engel yokken ve tamamen tek başınayken.</span></p>
				<p class="Style16 para-style-override-25"><span class="char-style-override-6" xml:lang="tr-TR">Çiçek açan varlıkların hepsi o tek başınalıkta çiçek açtı.</span></p>
				<p class="Style16 para-style-override-25"><span class="char-style-override-6" xml:lang="tr-TR">Fazla kişi çiçek açmadı. Ancak arada bir... Milyonlarca insanın doğması ve ancak arada bir bir kişinin çiçek açması garip bir trajedi. Bu yüzden bir bahçıvan olmadığını; etrafa bakınan, izleyen, gözeten bir Tanrı olmadığını söylüyorum; aksi takdirde milyonlarca ağaç ve yalnızca bir ağaç çiçek açı­</span><span class="char-style-override-6" xml:lang="tr-TR">yor.?</span><span class="char-style-override-6" xml:lang="tr-TR"> Bahar gelip geçiyor ve yalnızca bir ağaç çiçek açıyor; milyonlarca ağaç meyvesiz, bereketsiz duruyor. Bahçeye nasıl bir bahçıvan bakıyor?</span></p>
				<p class="Style16"><span class="char-style-override-6" xml:lang="tr-TR">Bu, bir bahçıvan, bir Tanrı olmadığının yeterli kanıtı ama kötümser olman gerektiği anlamına gelmiyor. Aslında bu sana yeni bir boyut kazandırır: kendi kendinin bahçıvanı olma zorunluluğunu. Bir Tanrı olmaması iyi, çünkü kendi kendinin bahçıvanı olabilirsin. Fakat o zaman bütün sorumluluk senin; kimseyi suçlayamazsın.</span></p>
				<p class="Style16 para-style-override-13"><span class="char-style-override-6" xml:lang="tr-TR">Zavallı yaşlı adamı suçlayamayasın diye Tanrı’yı ortadan kaldırıyorum. Her şey için yeterince suçlandı: Dünyayı yarattı, bunu yarattı, şunu yarattı. Ben bütün suçu onun üzerinden alıyorum; Tanrı yok.</span></p>
				<p class="Style16 para-style-override-33"><span class="char-style-override-6" xml:lang="tr-TR">Onu sırf sorumluluğunu üzerine atmak için yarattın. Sorumluluğunu tekrar üstlen.</span></p>
				<p class="Style16 para-style-override-25"><span class="char-style-override-6" xml:lang="tr-TR">Tek başınalığını kabul et. Cehaletini kabul et.</span></p>
				<p class="Style16 para-style-override-25"><span class="char-style-override-6" xml:lang="tr-TR">Sorumluluğunu kabul et ve mucizenin gerçekleştiğini gör.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bir gün, birden kendini tamamen yeni bir ışığın içinde, ken­dini daha önce hiç görmediğin gibi görürsün. O gün gerçekten doğarsın. Bundan öncesi yalnızca doğum öncesi bir süreçti.</span></p>
				<p class="Style16 para-style-override-13"><span class="char-style-override-6" xml:lang="tr-TR">İnsanların asıllarından uzaklaşmalarının nedeni var. Önce, aslının ne olduğunu bilmiyorsun. İkincisi, kendi fikirlerini sana kabul ettirmenin telaşı içinde insanlar var, çünkü o fikir bir kez kabul ettirildiğinde, psikolojik olarak köleleşirsin.</span></p>
				<p class="Style16 para-style-override-17"><span class="char-style-override-6" xml:lang="tr-TR">Bir Hıristiyan, bir Hindu hakikati bulamaz; çünkü Hıristi­yanlık, Hinduizm bir hapishanedir; birisi İncil’i sırtında taşır, başka birisi Tevrat’ı taşır.</span></p>
				<p class="Style16 para-style-override-17"/>
				<p class="Style16 para-style-override-17"><span class="char-style-override-6" xml:lang="tr-TR">O yüzden söz konusu olan neyin atılması gerektiği değildir, herhangi bir şey olabilir. Bu yüzden benimle bir Yahudi, bir Hıristiyan, bir Hindu, bir Cayna, bir Budist, bir Sih. Herkes içinde ortaya çıkan bir şey bulabilir, çünkü söylediklerim herkese uyarlanabilir.</span></p>
				<p class="Style16 para-style-override-15"><span class="char-style-override-6" xml:lang="tr-TR">İncil’in veya Tevrat’ın yükünü taşıman fark etmez. Ben İncil’i atmanla ilgilenmiyorum; taşıdığın her türlü çöpü atman­la ilgileniyorum. Ben ona çöp diyorum, çünkü sana başkaları tarafından verildi; senin değil.</span></p>
				<p class="Style16 para-style-override-25"><span class="char-style-override-6" xml:lang="tr-TR">Bunu hatırla: Ancak deneyimlediğin senindir.</span></p>
				<p class="Style16 para-style-override-15"><span class="char-style-override-6" xml:lang="tr-TR">Bildiğin ancak bu kadardır. Bırak çok küçük olsun, endi­şelenme; tohumlar çok küçüktür ama tohum potansiyele sahiptir. Bir eşya değildir, açılmaya hazır bir varlıktır; sadece fırsata ihtiyacı vardır.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bana göre üstadın işlevi budur: fırsat yaratmak. Sana bilgi vermek, disiplin vermek, doktrin veya dogma vermek değil; bunların hepsinin yavaş yavaş ortadan kaybolduğu bir fırsat yaratmaktır. Onlar sana tutunmuyorlar, sen onlara sıkıca tutunuyorsun.</span></p>
				<p class="Style16 para-style-override-18"><span class="char-style-override-6" xml:lang="tr-TR">Ortadan kaybolduklarını söylediğimde kastettiğim şey, senin yavaş yavaş avucunu açman. Elbette bu biraz zaman alır, çünkü uzun süredir değerli bir şey tuttuğunu düşündün; ama beni anlasan bile, onu bırakırsan değerli bir şeyi kaybedebi­leceğin fikri tekrar tekrar gelir. Fakat orada değerli hiçbir şey yok.</span></p>
				<p class="Style16 para-style-override-15"><span class="char-style-override-6" xml:lang="tr-TR">Bir ölçütü hatırla: Değerli tek şey sadece senin bildiğindir ve bildiğin şeyi kaybetmen mümkün değildir. Kaybedilebilen ve tutunmak zorunda olduğun hiçbir şey değerli olamaz, çünkü kaybolabilir. Bu, onun senin deneyimin olmadığını gösterir.</span></p>
				<p class="Style16 para-style-override-17"><span class="char-style-override-6" xml:lang="tr-TR">O yüzden toplumun her zaman olduğu gibi devam edeceğini kabul etmek zorundayız, ama zeki insanlar bulabilir ve onların toplumun dışına çıkarabiliriz. Sannyas’la kastettiğim bu.</span></p>
				<p class="Style16 para-style-override-17"><span class="char-style-override-6" xml:lang="tr-TR">İnsanlar onu anlayamıyor, çünkü sana meditasyon yapman için belli bir ortam, belli bir kimlik vererek belli bir din yarat­maya çalıştığımı düşünüyorlar. Hayır, din yaratmıyorum. Bu, kesinlikle dinsiz dindir.</span></p>
				<p class="Style16"><span class="char-style-override-6" xml:lang="tr-TR">Sana verdiğim bu ortam sırf sen kalabalıktan biraz uzaklaş­maya başlayasın, kalabalık seni dışarı atsın ve içeri girmene izin vermesin diye. Yoksa içeride olmak isterdin. Kim kalaba­lığın dışında kalmak ister? Orası çok rahat, çok sıcaktır.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bunu sana yalnızca insanların senden sakınması için bir strateji, bir araç olarak veriyorum; nereye gidersen git, insanlar uzaklaşacak. Seni korumanın tek yolu bu; kalabalığa karışamazsın. Aksi takdirde, diğer insanlardan bu kadar farklı görünmeni sağlamasaydım, benim ve sannyasin’lerim için daha kolay olurdu. Çok daha fazla insan kolayca etrafımda topla­nırdı. Fakat ben daha fazla insanla ilgilenmiyorum. Politikacı değilim, papa değilim; çok insanla ne yapmam gerekiyor?</span></p>
				<p class="Style16 para-style-override-13"><span class="char-style-override-6" xml:lang="tr-TR">Ben sadece zeki, cesur, dışarının soğuğuna çıkabilen, kala­balığın ve güruhun sıcaklığından vazgeçebilen seçilmiş birkaç kişiyle ilgileniyorum. Sadece başında soğuk gelir; bedenin kısa sürede kendi ısıtma sistemine sahip olur. Varlığın kısa sürede kendi ortamını yaratmaya başlar.</span></p>
				<p class="Style16 para-style-override-13"><span class="char-style-override-6" xml:lang="tr-TR">O yüzden insanları kalabalıktan çekmeye devam etmek ve kalabalığın onlara verdiği her şeyi ortadan kaldırmak zorun­dayız, çünkü bir insanı kalabalıktan çekip çıkardığında, o insan kalabalığı zihninde getirir. İnsanı kalabalıktan kolayca çıkarabilirsin ama o insan kalabalığı da zihninde getirir. O zaman işin ikinci bölümü daha zordur: kalabalığı onun zih­ninden atmak.</span></p>
				<p class="Style16"><span class="char-style-override-6" xml:lang="tr-TR">Her ikisinin de yapılması gerekir: kişiyi kalabalıktan çek­mek ve sonra kalabalığı o insandan dışarıya çıkarmak, böylece </span><span class="char-style-override-6" xml:lang="tr-TR">tamamen tek başına kalır.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bana göre kendi saf, öz varlığının içinde tamamen tek başı­na kalmaktan daha harika bir şey yoktur.</span></p>
			</div>
		</div>
	</body>
</html>