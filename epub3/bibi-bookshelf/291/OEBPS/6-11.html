<html xmlns="http://www.w3.org/1999/xhtml">
	<head>
		<title>6-11.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-11.html" xml:lang="en-US">
			<div class="Basic-Text-Frame">
				<p class="BOLUM" id="toc_marker-12" xml:lang="tr-TR">Bölüm 12-İnanç zekânın intiharıdır</p>
				<p class="Style8">Soru: Sözde dinlerin insanlığa verdiği en büyük zarar nedir?</p>
				<p class="Style16 para-style-override-13"/>
				<p class="Style16 para-style-override-14"><span class="char-style-override-6" xml:lang="tr-TR">Sözde dinlerin insanlığa verdiği en büyük zarar, insanlığın hakiki din bilincini bulmasını önlemektir. Hakiki dinmiş gibi yaptılar. Dünyanın bütün dinleri insan zihnini ta çocukluktan itibaren kendilerininkinin, çocuğun içine doğduğu dinin, haki­ki din olduğuna inanmaya şartlandırdı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bir Hindu kendi dininin dünyadaki tek gerçek din olduğuna inanır; diğer dinlerin hepsi düzmecedir. Durum Yahudi, Hıris­tiyan, Budist için de aynıdır. Bir konuda hemfikirdirler ve o da hakiki dini bulmaya gerek olmadığıdır; hakiki din zaten önündedir, onun içine doğarsın.</span></p>
				<p class="Style16 para-style-override-19"><span class="char-style-override-6" xml:lang="tr-TR">Ben buna en büyük zarar diyorum, çünkü sahici dindarlık olmadan insan ancak ot gibi yapar, gerçekten yaşayamaz. Yüzeysel bir varlık olarak kalır; hiçbir derinliğe, sahiciliğe ulaşamaz. Kendi derinlikleri hakkında hiçbir şey bilmez. Ken­dini başkaları yoluyla, onların söyledikleriyle bilir. Aynı kendi yüzünü ayna yardımıyla bilmen gibi, kendini de başka insan­ların düşünceleriyle öğrenirsin; kendini doğrudan tanımazsın. Ve dayandığın görüşler de, benzer bir durumda olan insanlara aittir: Onlar da kendilerini bilmezler.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bu dinler körlerden oluşan bir toplum meydana getirdi ve onlara sürekli “Göze ihtiyacınız yok” diyorlar. isa’nın gözleri vardı; Hıristiyanların göze ne ihtiyacı var? Tek yapman gere­ken isa’ya inanmak; o cennete giden yolu gösterecek, senin sadece izlemen gerekiyor. Düşünmene izin verilmiyor, çünkü düşünmek seni yoldan çıkarabilir. Seni onların gitmeni istedi­ğinden farklı yollara götürmesi kaçınılmazdı, çünkü düşünmek şüphen, zekânı keskinleştirmek demektir. Ve bu, sözde dinler için çok tehlikelidir. O dinler donuk, ölü, bir şekilde sürünü­yor olmanı ister; seni zekâ olmadan isterler. Fakat iyi isimler kullanmak konusunda yetenekliler: Buna inanç diyorlar. Senin zekânın intiharından başka bir şey değil.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hakiki bir dinin senin inancına gereksinimi olmayacak. Hakiki bir din deneyim gerektirecek. Senden şüpheni bırak­manı istemeyecek, sonuna kadar araştırabilesin diye şüpheni keskinleştirmene yardım edecek.</span></p>
				<p class="Style16 para-style-override-25"><span class="char-style-override-6" xml:lang="tr-TR">Hakiki din kendi hakikatini bulmana yardım edecek.</span></p>
				<p class="Style16"><span class="char-style-override-6" xml:lang="tr-TR">Hatırla, benim hakikatim asla senin hakikatin olamaz, çünkü hakikati bir insandan ötekine aktarmanın yolu yoktur. isa’nın hakikati isa’nın hakikatidir; sadece Hıristiyan olmakla senin hakikatin olamaz. Senin için yalnızca bir inanç olarak kalacaktır ve isa’nın bilip bilmediğini de kim biliyor? Kim bilir, isa sadece bir fanatik, bir sinir hastası olabilir. Modern psikiyatrlar, psikolog ve psikanalistler bu konuda fikir birliği içinde: isa, nevroz hastasıydı.</span></p>
				<p class="Style16"><span class="char-style-override-6" xml:lang="tr-TR">Kendini Tanrı’nın tek oğlu ilan etmenin, “Bütün dünyayı acı ve günahtan kurtarmaya gelen Mesih benim” demenin normal olduğunu mu zannediyorsun? Tek bir insanı bile acı ve günah­tan kurtarabildiğini sanmıyorum. Kesinlikle bir megalomandı.</span></p>
				<p class="Style16 para-style-override-19"><span class="char-style-override-6" xml:lang="tr-TR">Nasıl inanç sahibi olabilirsin? Hakikati bilen Gautam Buddha olsa bile, senin için onun bilip bilmediğini bilmenin yolu yoktur. Evet, hakikati bilen birisini tanıyabilirsin, eğer sen de biliyorsan; o zaman onun kokusunu alma yeteneğine sahip olacaksın. Yoksa sadece genel fikre inanırsın, kitle psi­kolojisine inanırsın; bu en düşük olandır.</span></p>
				<p class="Style16 para-style-override-25"><span class="char-style-override-6" xml:lang="tr-TR">Hakikat en üstün zekâya gelir.</span></p>
				<p class="Style16"><span class="char-style-override-6" xml:lang="tr-TR">Fakat eğer sana en başından inanman öğretilirse, o zaman kötürüm kalırsın, yok olursun. Eğer en başından inanç sahibi olmaya şartlandırıldıysan, ruhunu kaybetmişsindir. O zaman ot gibi yaşayacaksın, yaşamayacaksın. Dünya üzerinde mil­yonlarca insan bunu yapıyor: ot gibi yaşıyor.</span></p>
				<p class="Style16 para-style-override-19"><span class="char-style-override-6" xml:lang="tr-TR">Nasıl bir yaşamın olabilir? Kendini bile bilmiyorsun. Nereden geldiğini, nereye gittiğini, bütün bunların amacının ne olduğunu bilmiyorsun. Seni kim engelledi? Şeytan değil, papalar, rahipler, rabbiler, şankaraçaryalar; bunlar gerçek şeytanlardır.</span></p>
				<p class="Style16"><span class="char-style-override-6" xml:lang="tr-TR">Görebildiğim kadarıyla bütün bu sinagoglar, tapınaklar, kiliseler; hepsi Şeytan’a adanmıştır, Tanrı’ya değil, çünkü yap­tıkları şey ilahi değil, tamamen cinayet: bütün insan zihninin katliamı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat başka bir sürü şey de yaptılar. Bu temel zarar tek başı­na verilemez, başka pek çok zararın desteği gerekir. Örneğin: Dinler evrenin sırrını çözdü. Bunun en büyük suçlardan biri olduğunu düşünüyorum.</span></p>
				<p class="Style16 para-style-override-19"><span class="char-style-override-6" xml:lang="tr-TR">Tekrarlayayım, evrenin sırrını çözdüler ve ben bunu en büyük suçlardan biri olarak görüyorum. Bunu o kadar kur­nazca, o kadar akıllıca yaptılar ki, yapılan şeyin farkında bile değilsin.</span></p>
				<p class="Style16 para-style-override-13"><span class="char-style-override-6" xml:lang="tr-TR">Evrenin sırrını çözmekle neyi kastediyorum? Sana hazır cevaplar temin etmelerini kastediyorum. Her dinin bir ilmihali vardır. Hıristiyanlar bana yaklaştılar: “Neden senin öğretini içeren küçük bir kitapçık yayımlamıyorsun? Çünkü bir sürü kitabın var, hepsini okumak, mesajının ne olduğunu bulmak ve anlamak zor. Kolaylık olur; tıpkı Hıristiyanların yaptığı gibi, bir tebrik kartının üzerine öğretiyi basabilirsin.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Onlara söylemek zorundayım; “Benim bir ilmihalimin olması imkânsız. Kitaplarıma bakmak zorunda kalacaksın. Bu ormana girmek ve mesajı bulmak zorunda kalacaksın. Bir mesaj bulabilecek misin, yoksa kaybolacak mısın, onu da bilmiyorum; ikincisi daha büyük bir olasılık.”</span></p>
				<p class="Style16"><span class="char-style-override-6" xml:lang="tr-TR">Fakat bütün dinler bir ilmihal verdi. ilmihal nedir? Sana cevaplanamayacak sorular için cevaplar verirler, hem de sen sormadan. Çocuk dünyayı kimin yarattığını sormadı; çocuk henüz böyle bir soru soracak kadar olgun değil ama dinler onu daha olgunlaşmadan ve soru ortaya çıkmadan yakalar. Soru bir kez ortaya çıktığında, onların cevabının faydası olmayacaktır.</span></p>
				<p class="Style16 para-style-override-13"><span class="char-style-override-6" xml:lang="tr-TR">Çocuk bir kez dünyayı kimin yarattığını sorduğunda, Tanrı’nın yarattığı cevabının faydası olmayacak, çünkü çocuk kaçınılmaz olarak, “Tanrı’yı kim yarattı?” diye soracak. Cevap, cevap değildir, çünkü soru aynı kalır; sadece biraz daha geciktirilir; bir adım geriye doğru. Sonunda din, “Tanrı hiç kimse tarafından yaratılmadı” der. Çok tuhaf; çünkü onla­rın Tanrı’sının gerisindeki mantığa göre var olan her şey bir yaratıcı gerektirir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Din öğretmenlerimden birine -her hafta onu saçmalıklarını dinlemek zorundaydım- “Bana mantığı verdiniz: Var olan her şey bir yaratıcı gerektirir” dedim.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Elbette” dedi.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Tanrı var mı, yok mu?” diye sordum.</span></p>
				<p class="Style16 para-style-override-13"><span class="char-style-override-6" xml:lang="tr-TR">Birden dikkat kesildi: Tanrı var derse, o zaman O’nun da bir yaratıcıya ihtiyacı var, onun kendi mantığına göre. Ve bunun duracağı yer, saçmalayıncaya kadar geri çekilmektir. Devam edebilirsin: A, B’yi yarattı; B, C’yi yarattı; C, D’yi yarattı; devam edebilirsin ve bütün alfabe bittiğinde, Z aynı soru işaretiyle karşında duruyor olacak. Hiçbir şey değişmedi. Soru düzmeceydi; cevaplanabilir değildi.</span></p>
				<p class="Style16"><span class="char-style-override-6" xml:lang="tr-TR">Fakat hiçbir din, “Sorabileceğin ama cevap beklememen gereken şeyler var. Yaşam bir sırdır” deme cesaretini göstere­medi. Yaşam ancak cevaplanamayan sorular varsa sır olabilir.</span></p>
				<p class="Style16 para-style-override-19"/>
				<p class="Style16 para-style-override-19"><span class="char-style-override-6" xml:lang="tr-TR">Fakat o zaman din senin üzerindeki kontrolünü kaybeder. Eğer cevaplanamayan sorular varsa, o zaman senin Mesihle-rin, Tanrı elçilerin ve Tanrı enkarnasyonların, bu aptalların hepsi ne yapıyor? Hepsi temelde cevaplanamayan ve cevap­lanmadan bırakılması gereken soruları cevapladılar. Dürüst bir insan, içten bir zihin bir sorunun olduğu ama cevabın olmadığı gerçeğini kabul edecektir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bu nedenle şiirin senin sözde kutsal kitaplarından çok daha dinsel olduğunu söylüyorum. Müzik, senin büyük havarileri­nin sözde vaazlarından daha dinseldir. Resim daha dinseldir, çünkü tablolar cevap değildir, tersine varoluşun kendisi olan sırrın yansımalarıdır. Şiir senin için hiçbir şeyi cevaplamaz, sadece yansıtır: gündoğumu, günbatımı, gökyüzünde bir bulut geçiyor, bir kuş uçuyor, bir gökkuşağı. Sana hiçbir cevap ver­mez.</span></p>
				<p class="Style8 para-style-override-63">Bir Zen şiiri (haiku) şöyle der: Yaban kazları gölün üzerinden geçti. Göl şüphesiz yansıtır onları.</p>
				<p class="Style16 para-style-override-15"><span class="char-style-override-6" xml:lang="tr-TR">Ne kazlar, “Lütfen bizi yansıt” derler, ne de göl, “Bende yansımaya geldiğiniz için teşekkür ederim” der. Göl sessizdir, yaban kazları sessizdir; yansıma gerçekleşir ama iki taraftan da tek kelime çıkmaz. Sadece bu da değil, yaban kazlarının yansıtılmak gibi bir beklentisi yoktur; yansıtılmadıkları tak­dirde gücenmezler. Yaban kazları göle hiç gelmezse, göl gücen­mez; reddedildiğini, küçük düştüğünü hissetmez. Kendisi asla istemedi, asla onları davet etmedi.</span></p>
				<p class="Style16 para-style-override-29"><span class="char-style-override-6" xml:lang="tr-TR">Olaylar meydana gelir ama bunun nedeni yoktur. Şiirde, resimde, müzikte... Harika müziği hiç sordun mu? “Manası ne?” Beethoven veya Mozart dinlerken hiç “Bunun ne manası var?” diye sordun mu? Picasso’nun tablolarına bakarken...Bir kez olmuş:  Amerikalı  süper zengin  bir milyoner Picasso’ya “Tablolarınızdan birkaçını istiyorum” der.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Fakat benim tablolarım çok pahalıdır” der Picasso.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Para hiç önemli değil” der adam. “Bana iki tablo verin, fiyatı her neyse -sormayacağım- nakit olarak vereceğim.”</span></p>
				<p class="Style16"><span class="char-style-override-6" xml:lang="tr-TR">Picasso zor durumdadır, çünkü o sırada sadece bir tablosu hazırdır. İçeri gider ve tabloyu ikiye ayırır; iki tabloyu getirir ve satar.</span></p>
				<p class="Style16 para-style-override-20"><span class="char-style-override-6" xml:lang="tr-TR">Orada oturan ve bütün sahneyi izleyen bir arkadaşı, “Önce­likle tablo tamamen anlamsızdı; asla çözemedim. Aslında hangi tarafın üst hangi tarafın alt olduğunu bulmayı nasıl becerdiğini ve asmayı nasıl becerdiğini anlamak zor. Ben her taraftan denedim ama ne türlü asarsan as güzel; ve bu da hiçbir anlamının olmadığı anlamına geliyor. Ve sen şimdi büyük bir mucize gerçekleştirdin. Tabloyu ikiye böldün ve o adam her tablonun sadece yarısı olduğu için -öteki yarısı eksik- anlamlı olamayacak iki tabloyla gitti” der.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Fakat iki ayrı tablo olmadıklarını kimse anlamayacak” der Picasso. “Dört tablo haline bile getirebilirdim. Ben kendim de ne anlama geldiğini bilmiyorum ama yapmak büyük keyifti.” Ve onu satmak zorunda kaldığı için gözleri yaşlıydı.</span></p>
				<p class="Style16"><span class="char-style-override-6" xml:lang="tr-TR">Bu ressamlar, şairler, müzisyenler insan zihnine zenginlik kattı, çünkü varoluşun sırrını çözmüyorlar. Başlangıçta bilim de sözde dinlerle aynı doğrultuda ilerliyordu. On sekizinci yüzyılda bilim aynı aptal şeyi yapıyordu, belki de tek bir örnek olduğu için: dinler. Varoluşun sırrını çözmeye çalışıyordu ama çok geçmeden varoluşun derinliklerine indikçe, sırrın daha da içine gömüldüğünü fark etti.</span></p>
				<p class="Style16 para-style-override-20"><span class="char-style-override-6" xml:lang="tr-TR">Bilim kısa zamanda Sokrates’in büyük sözünü kavradı: “Az bilen, çok bildiğini zanneder; ve çok bilen, az bildiğini bilir. Sadece bir aptal her şeyi bildiğini zanneder ve gerçekten bilge olan tek bir şeyi bilir, hiçbir şey bilmediğini.”</span></p>
				<p class="Style16 para-style-override-19"><span class="char-style-override-6" xml:lang="tr-TR">Zekân olgunlaştıkça, varoluşa farklı yönlerden girdikçe ve onu hissetmeye ve yaşamaya ve sevmeye başladıkça; daha çok şiir, resim, müzik, dans, aşk ilişkisi halini alır, ama teoloji değil. Yavaş yavaş o kadar gizemli bir hal alır ki, sırrın muaz­zam hazinelerinin üzerinde oturduğunu asla hayal edemezdin. Fakat dinler sana hazır cevaplar verir.</span></p>
				<p class="Style16 para-style-override-21"><span class="char-style-override-6" xml:lang="tr-TR">Varoluş oradadır ve doğal olarak “Onu kim yarattı?” sorusu ortaya çıkar. Soruyla kal. Kimsenin cevabını kabul etme; çünkü her tarafta satıcılar var: Hıristiyanlar, Hindular, Budistler, Caynalar, Yahudiler, müşteri arayan her tür satıcı sana zehirden başka bir şey olmayan bir şeyi satmaya çalışıyor.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Onu Tanrı yarattı” diyecekler. Evet, bir cevap verdiler ama ne zarar verdiklerini biliyor musun? Onların cevabını kabul edersen, senin sorun sona erer. Sorunun sona ermesiyle, araştırman da sona erer; artık onu asla araştırmayacaksın. Araştırsaydın, kendi yetkimle söyleyebilirim. Benim yetkim Vedalara veya İncil’e dayanmıyor; sadece kendi tecrübeme, kendi araştırmama dayanıyor. Kendi yetkimle kimsenin cevabını kabullenmeden sorgulamaya devam edersen, yavaş yavaş cevabın bulunmadığını ama sorunun ortadan kalktığını göreceğini söylüyorum.</span></p>
				<p class="Style16 para-style-override-25"><span class="char-style-override-6" xml:lang="tr-TR">Sırrı hissetme anı budur.</span></p>
				<p class="Style16 para-style-override-13"><span class="char-style-override-6" xml:lang="tr-TR">Farkı görüyor musun? Sözde dinler senin sorunu bastırır; üzerini örtmek için üstüne bir cevap koyarlar, onu Tanrı kendisi vermiş gibi verdikleri bir cevap, Hindular Vedaların Tanrı tarafından yazıldığını söyler. Tam bir saçmalık; çünkü Vedalarda kesinlikle mantıksız olduğu kanıtlanmış bir sürü şey var. Eğer bu saçmalıkları Tanrı yazdıysa, tahtından indi­rilmesi lazım.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hepsi cevaplarını önemli, anlamlı, yanılmaz yapacaklar; Tanrı’nın kendisinden veya Tanrı’nın oğlundan ya da elçisin­ den geliyormuş gibi. Bu stratejilerin hepsi onların cevabının senin varlığına işlemesi ve seni sorduğun soru bilincinde kay­bolacak kadar derinlemesine koşullandırmak için kullanılır.</span></p>
				<p class="Style16"><span class="char-style-override-6" xml:lang="tr-TR">Gerçek bir dinin işlevi bu cevapların hepsinden kurtulmak, bu yetkililerin hepsinden kurtulmak ve senin özgün sorgula­manı, şüphelerini, araştırmalarını ortaya çıkarmak ve senin bilinmeyenin, keşfedilmemişin araştırmasına girişmene yardım etmektir. Tehlikeli bir yolculuktur.</span></p>
				<p class="Style16 para-style-override-18"><span class="char-style-override-6" xml:lang="tr-TR">Dinler sana rahat yaşamlar, uygun yaşam tarzları verdi. Fakat tehlike içinde yaşamaya karar vermedikçe, karanlığın içine girmeye, kendin için aramaya ve araştırmaya hazır olma­dıkça, yaşamanın yolu yoktur. Ve sana söylüyorum, cevabı bulamayacaksın. Bugüne kadar cevabı kimse bulamadı. Bütün cevaplar yalandır.</span></p>
				<p class="Style16 para-style-override-13"><span class="char-style-override-6" xml:lang="tr-TR">Evet, gerçeği bulacaksın ama gerçek senin sorunun cevabı değildir. Gerçek senin sorunun sonu olacak. Senin sorun ortadan kalktığında ve mevcut bir cevap olmadığında, o alan sırdır.</span></p>
				<p class="Style16 para-style-override-25"><span class="char-style-override-6" xml:lang="tr-TR">Gerçek bir din mistisizmdir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Başlangıçta bilim eski dinlerin işlek yolunu takip etmeyi denedi. Fakat bilim o çizgilerin üzerinde uzun zaman ilerle-yemedi, çünkü bilimin gerçeği yakalaması gerekiyordu ve din, sözde din kurgudur. Dolayısıyla din kurmaca dünyasında yaşamaya devam edebildi ama bilimin er ya da geç gerçekle karşılaşması gerekiyordu. “Yakında bütün evrenin sırrını çözeceğiz, yakında her şeyi bileceğiz” fikriyle bir yüzyıl daha bile devam edemezdi.</span></p>
				<p class="Style16 para-style-override-33"><span class="char-style-override-6" xml:lang="tr-TR">Şimdi, Albert Einstein’a veya Lord Rutherford’a sor... Maddenin en derindeki sırrını kavramış olan bu insanlara sor; açıklamaları mistiklerin açıklamalarına benziyor ve artık çok alçakgönüllüler. On sekizinci-on dokuzuncu yüzyıl bilimcisinin tanıdık kendini beğenmişliği dünyadan silindi. Şimdi bilimci dünyadaki en mütevazı insan, çünkü bilmenin imkânsız olduğunu biliyor.</span></p>
				<p class="Style16 para-style-override-13"><span class="char-style-override-6" xml:lang="tr-TR">Daha iyi yaşayabiliriz, daha uzun yaşayabiliriz, daha rahat yaşayabiliriz; ama hayatın ne olduğunu bilemeyiz. O soru, sonuna kadar soru olarak kalacak.</span></p>
				<p class="Style16 para-style-override-18"><span class="char-style-override-6" xml:lang="tr-TR">Benim burada bütün çabam yeniden bilgisiz olmana yardım etmek.</span></p>
				<p class="Style16 para-style-override-15"><span class="char-style-override-6" xml:lang="tr-TR">Dinler seni bilgili yapıyor ve verdikleri zarar bu. Sana bütün Hıristiyan ilmihalini veriyorlar; bir saat içinde ezbere öğrenebilir ve papağan gibi tekrarlayabilirsin, bu kadar kolay ve basit. Fakat hakikati, gerçeği; seni içten ve dıştan kuşatanı öğrenemeyeceksin. ilmihal bunu sana vermeyecek.</span></p>
				<p class="Style16 para-style-override-15"><span class="char-style-override-6" xml:lang="tr-TR">Fakat bilgiyi bırakmak en büyük sorunlardan biridir, çünkü bilgi egoyu çok besler. Ego gücünün yettiği her bilgiyi ister. Sana bilgili olmaktan vazgeçmeni ve yeniden çocuk gibi olmanı söylediğimde, rabbinin veya rahibin aklını karıştırdığı o noktadan başlaman gerektiğini kastediyorum. Yeniden o noktaya geri dönmek zorundasın.</span></p>
				<p class="Style16 para-style-override-15"><span class="char-style-override-6" xml:lang="tr-TR">Masum, cahil, hiçbir şey bilmeyen olmalısın ki yeniden sorular ortaya çıkmaya başlayabilsin, araştırma yeniden can­lansın; araştırmanın canlanmasıyla ot gibi yaşayamazsın.</span></p>
				<p class="Style16 para-style-override-17"><span class="char-style-override-6" xml:lang="tr-TR">O zaman hayat bir keşif, bir macera halini alır. Her şey çevresinde gizemli bir kokuya sahip olmaya başlar.</span></p>
				<p class="Style16 para-style-override-17"><span class="char-style-override-6" xml:lang="tr-TR">O zaman bir gül seni çağırırken geçip gidemezsin. Güzel kokusu bir çağrı değildir de nedir? Bu onun dilidir: “Lütfen sadece bir an için benimle ol. Burası çok soğuk, çok ıssız.” Geçip gidemezsin; hiçbir çocuk geçip gidemez.</span></p>
				<p class="Style16 para-style-override-15"><span class="char-style-override-6" xml:lang="tr-TR">Fakat rabbi, Hindu din âlimi, Mevlevi ve bilge kitaplarla o kadar yüklenmiştir, zihinleri kuru kalabalıkla o kadar tıka basa dolmuştur ki -bu insanların hepsi antikalar, cansız</span></p>
				<p class="Style16 para-style-override-46"><span class="char-style-override-6" xml:lang="tr-TR">iskeletler topluyorlar- o gül işitilmez. Onlar nasılsa her şeyi biliyorlar. Tanrı’yı kimin yarattığını bile biliyorlar, dünyayı kimin yarattığını biliyorlar, ruhu kimin yarattığını biliyorlar, o yüzden bu garip gülden kime ne?</span></p>
				<p class="Style16 para-style-override-32"><span class="char-style-override-6" xml:lang="tr-TR">Fakat bir şaire sorduğunda, şair, “Bir gül bir güldür bir gül” diyebilir. Bu bir cevap mı? Bu bir soru mu? Ne soru ne de cevap. Sadece bir betimleme, bir yansıma; sadece gördüğünü söylüyor. Kitaplardan alıntı yapmıyor.</span></p>
				<p class="Style16 para-style-override-13"><span class="char-style-override-6" xml:lang="tr-TR">Yaklaşık on yıl önce Kalküta’daydım ve bir adam bana geldi; ünlü bir âlim, felsefe profesörü, Doktor Bhattacharya, dünyanın felsefe çevrelerinde tanınmış bir isim. “Bir şey söyle­yebilir misin -çünkü bu soru beni çok meşgul ediyor-, sıradan dilden farklı, kutsal dil diye bir şey var mı?” diye sordu.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Tuhaf bir soru” dedim. “Hiç aklıma gelmemişti. Dil, dil­dir; kutsallıkla ne ilgisi var? Fakat sorunuzu anlayabiliyorum, çünkü Hindular Sanskritçenin kutsal bir dil, ilahi bir dil oldu­ğunu söyler.” Bu yüzden brahmanlar, rahipler onu tekellerinde tuttular.</span></p>
				<p class="Style16"><span class="char-style-override-6" xml:lang="tr-TR">Hint toplumunun büyük bölümü Sanskritçe öğrenmekten mahrum edildi. Kadınların Sanskritçe öğrenmesi yasak. Kadın­lar için dini hikâyelerden ibaret farklı kitaplar yaptılar; hiçbir önem taşımayan hikâyelerden. Fakat asıl kitaplar konusunda rahatsız etmeye başlamasınlar diye kadınlara bir şey verilmesi gerekiyordu.</span></p>
				<p class="Style16 para-style-override-13"><span class="char-style-override-6" xml:lang="tr-TR">O asıl yazıları yayımlamaya, basmaya istekli değillerdi, çünkü bir kez basıldıklarında tekellerinde tutmaları çok zor olurdu. Bu yüzden matbaanın olmasına rağmen Vedalar yüz­yıllarca yayımlanmadı. Vedalar büyük zorlukla yayımlandı. Ondan sonra da başka bir dile çevrilmemesi gerektiğini, çünkü o zaman bütün kutsiyetinin kaybolacağını söylediler. Tercüme edilmeleri için verilen kavga yüzyıllar sürdü ama brahmanlar hâlâ tercümelerin kutsiyet özelliğini yok ettiğine inanıyor. Vedalar ingilizce, Almanca veya Fransızca nasıl yazılabilir? Bu diller Hindular için ilahi değildir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Fakat aynısı öteki aptallar için de geçerli; aptallık bakımın­dan farklı değiller. Yahudiler için ibranice Tanrı’nın dilidir. Tanrı, Musa’yla ibranice konuşmuştu. isa’nın günahlarından biri ibraniceyi değil Aram dilini kullanıyor olmasıydı. Aramca en alt tabakanın diliydi ve isa da Tanrı’nın tek oğlu değil, bir marangozun oğluydu; yoksa ibranice bilirdi. Tanrı’yla bile Aramca konuşuyordu ve kutsiyetten uzak bir davranıştı: sıradan insanların dilini kullanmak.</span></p>
				<p class="Style16 para-style-override-20"><span class="char-style-override-6" xml:lang="tr-TR">Doktor Bhattacharya’ya, “Aptalca olmasına rağmen soru­nuzu anlıyorum, âlimce” dedim.</span></p>
				<p class="Style16 para-style-override-47"><span class="char-style-override-6" xml:lang="tr-TR">“Hem aptalca hem de âlimce!” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Çelişki yok” dedim. “Bu insanlar aynı insanlar. Bazı insanlar onlara aptal diyor, bazıları âlim diyor, çünkü aptal birinden başka kim âlim olur? Varoluş hazırken, yaşam her yerde titreşirken, bir kitap üzerinde düşünüp taşınıyorsun!”</span></p>
				<p class="Style16 para-style-override-21"><span class="char-style-override-6" xml:lang="tr-TR">Aklıma geldi... ama bu biraz sonra. Önce Profesör Bhattacharya’nın olayını bitireyim. “Evet, kutsal dille kutsal olmayan dil arasında bir ayırım yapabilirsiniz” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Profesör Bhattacharya’nın adına kanmamalısın. Bhattac-harya, Bengal’de üst sınıf Brahmanların soyadıdır ama onun babası dilenci olduğu için Hıristiyanlığa dönmüştü. Bu insan Hıristiyanlık tarafından manastır okullarında yetiştirildi, en iyi kolejlere gönderildi, Batı’ya gönderildi. Hıristiyan’dı, bu yüzden ona, “Basitçe şöyle: Sıradan insanlar ‘Seni orospunun evladı’ der” dedim.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Bunu bana mı söylüyorsun!” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Hayır, bunu size söylemiyorum” dedim. “Ben sadece örnek veriyorum. insanlar, ‘Seni orospunun evladı’ der. Bu, kutsal dile tercüme edilebilir: ‘Seni Kutsal Ruh’un evladı’, sadece bu kadar fark eder. Fakat ben birincisinin en azından insanca, doğru, olanaklı olduğunu düşünüyorum. ikincisi insanlık dışı, yanlış, olanaksız.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Şimdi aklıma gelen şeyi anlatayım. Hindistan’ın en büyük şairlerinden biri Rabindranath Tagore’du. Kendisi Nobel Ödülü alan tek Hintli şairdir. Sebebi başka şairler olmaması değil, aslında Rabindranath Tagore’dan çok daha büyük pek çok şair var ama onlar kendi dillerinde yazar.</span></p>
				<p class="Style16 para-style-override-17"><span class="char-style-override-6" xml:lang="tr-TR">Hindistan’da, ingilizceye tercüme etmeyi beceremedikleri, hepsi olağanüstü güzel özelliklere sahip otuz ana dil var. Rabindranath Nobel Ödülü’nü sırf ingilizce yazabildiği için aldı; önce Bengalce yazıyor, sonra ingilizceye çeviriyordu.</span></p>
				<p class="Style16 para-style-override-19"><span class="char-style-override-6" xml:lang="tr-TR">Yoksa şu anda Hindistan’da Nobel Ödülü’nü hak eden yüz şair bulursun ama isimlerini kimse duymayacak, sırf Nobel Ödülü onların yazdığı dillerde geçerli olmadığı için.</span></p>
				<p class="Style16 para-style-override-18"><span class="char-style-override-6" xml:lang="tr-TR">Fakat çok zengin bir adamın oğlu olan Rabindranath ingiltere’de yetişti, orada eğitim aldı, dolayısıyla onun için kolaydı. Bengalce yazdığı şeyin ingilizcede gerçekten ifade bulduğunu kendisinin asla hissetmemesine rağmen, kitap­larından biri, Gitanjalı -ilahiler-, Nobel Ödülü’nü kazandı. Gitanjalfyi yazarken genelde yaptığı şey küçük bir yüzen evle nehrin üzerinde yaşamak, tek başına yol almaktı; tekneyi istediği yerde durdururdu. Öyle günlerde şiirini yazardı.</span></p>
				<p class="Style16 para-style-override-17"><span class="char-style-override-6" xml:lang="tr-TR">Dolunaylı bir gecede yüzen evin küçük kamarasında oturmuş dolu­nay hakkında, dolunayın güzelliği hakkında yazıyordu; dışarıda dolu­nayın hiç farkında değildi. Nehrin en güzel noktalarından birindeydi, kilometrelerce sessizlikten başka bir şey yoktu. Arada bir su kuşu sessizliği bozuyor ama bundan sonra sessizlik daha da derinleşiyordu.</span></p>
				<p class="Style16 para-style-override-17"><span class="char-style-override-6" xml:lang="tr-TR">Farkında değildi; mum ışığında dolunay ve güzelliği üzerine yazı­yordu.</span></p>
				<p class="Style16"><span class="char-style-override-6" xml:lang="tr-TR">Gece yarısı yorulduğunu hissederek mumu söndürdü ve mumu söndürürken... Günlüğünde “Bir mucize gerçekleşti. Şoke oldum, çünkü mumun artık yanmamasına rağmen, her kuytu köşeden...” diye yazar. Yüzen evin üzerindeki kulübe, Bengal’de olduğu gibi bambulardan yapılmıştı. Bu yüzden bambuların arasındaki her boşluktan ay içeri dolmaya başla­mıştı.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bir an donup kaldı. Hiç bu kadar sessizlik görmemişti. Dışarı çıktı, Ay’ı gördü ve ağladı. içeri girdi ve Ay, Ay’ın ışığı ve onun güzelliği üzerine yazdığı şiiri yırttı ve günlüğüne şöyle yazdı: “Ay’a, gecenin sessizliğine çok haksızlık etmişim. Şiirim zırvaydı; binde birini bile temsil edemezdi. Ay dışarıda kapımı çalıyordu ama ben kendi kitabımı yazmakla o kadar meşguldüm ki, kapının sesini duymadım. Şiirimde sessizlikten bahsediyordum ve dışarıda sessizlik o kadar derindi ki; ne daha önce ne de sonra hiç böyle bir sessizlikle karşılaşmadım. Mumu söndürmeden uykuya dalsaydım bunu kaçırmış ola­caktım. O küçük mum alevi Ay’ın içeriye dolmasını önlemeye yetiyordu.”</span></p>
				<p class="Style16 para-style-override-18"><span class="char-style-override-6" xml:lang="tr-TR">Bu insanlar kişisel deneyimlerinden oluşmayan kitaplar ve kelimelerle doludur. Bir şey kendi deneyimin olmadıkça, kendini kandırma. Bilgililik çok yanıltıcı olabilir; ve bu dinler insanları bilgili yapmaktan sorumlular.</span></p>
				<p class="Style16 para-style-override-13"><span class="char-style-override-6" xml:lang="tr-TR">insanların masum olmasına yardım etmeliler, bilgisiz olma­larına yardım etmeliler; araştırmalarına, aramalarına yardım etmeliler. Fakat bunun yerine, sana her şeyi verdiler, senin bulman gereken bütün cevapları bir tabakta sundular. Onların sunduğunu alarak kaybettiğin şeyin farkında bile değilsin.</span></p>
				<p class="Style16 para-style-override-19"><span class="char-style-override-6" xml:lang="tr-TR">Her şeyi kaybettin. Ödünç alınmış bir hayat yaşadın çünkü sana nasıl yaşanacağını anlattılar. Sana hayatını nasıl disipline sokacağını anlattılar. Davranışını, doğanı nasıl kontrol edece­ğini anlattılar ve sen de tek bir prensibi bile anlamadan körü körüne onlara uyuyorsun: Gautam Buddha bir kez doğar. Yir­mi beş yüzyıldır milyonlarca insan Gautam Buddha olmaya çalıştı; biri bile başarıya ulaşamadı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Basit bir gerçek ve kimsenin başarıya ulaşamamasının şans olduğunu söylüyorum; birisinin ulaşması talihsizlik olurdu. Kimse başarılı olamadı, çünkü her varlık kendine özgü bir benzersizliğe sahiptir. Gautam Buddha kendi benzersizliğine sahiptir; sen kendi benzersizliğine sahipsin. Ne onun seni takip etmesi lazım, ne de sen onu takip etmek zorundasın. Takip, taklitçiler yaratır. Taklitçi olduğunda an, yaşamla bağlantını yitirirsin. Ot gibi yaşamaya başladığını söylediğimde kastetti­ğim bu. Başka birisinin rolünü oynuyorsun; gerçek yaşamını tamamen unuttun.</span></p>
				<p class="Style16"><span class="char-style-override-6" xml:lang="tr-TR">Bizim köyde her yıl Rama’nın hayatı sahnelenirdi. Bir keresinde ben de oradaydım... Çok komik ve çok anlamlıydı. Rama’nın karısı Sita, Ravana tarafından kaçırılmıştı. Rama ve erkek kardeşi Lakshmana ordularını toplayıp savaşa git­tiler. Sita üç yıl Sri Lanka’da esaret altında kaldıktan sonra, savaşmaya başladılar. Ravana büyük bir savaşçıydı; Rama ve Lakshmana da büyük savaşçılardı ama gençtiler. Ravana çok deneyimliydi; ilk oku Lakshmana’yı vurdu ve onun okuyla vurulan kimsenin hayatta kalamayacağı bilinirdi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bir şey yapması için derhal en büyük doktor çağırıldı. “Tek bir olasılık var” dedi doktor. “Bir dağ var, Arunachal, Güney Hindistan’da. Arunachal’da sanjivani denen küçük bir bitki, yaşam veren bir bitki var. Eğer o bitki yirmi dört saat içinde bura­ya getirilebilirse, o zaman bir olasılık var; aksi takdirde, yirmi dört saat sonra hiçbir şey yapılamaz, zehir her yere yayılacak.” Lakshmana zaten komadaydı.Rama’nın müritlerinde biri, büyük bir savaşçı olan Hanumana </span></p>
				<p class="Style16 para-style-override-13"><span class="char-style-override-6" xml:lang="tr-TR">“Hemen gidip onu bulacağım ama bana bir belirti söyleyin; çünkü oraya vardığımda gece olacak, bu sanjivanfyi, bu yaşam veren bitkiyi nasıl bulacağım?” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Çok basit” dedi doktor. “Özellikle de gece. Gündüz bul­mak çok zor ama o bitki gece ışık saçtığı için nerede olursa olsun kolaylıkla bulabilirsin. Onu etrafı alev gibi ışıklarla sarılı bulacaksın.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Hikâyede Hanumana maymunlar kralıdır ve kendisi de maymundur. Bütün Hindular bunun gerçek olduğunu söyler. Hanumana uçar -fakat maymunlar bunu yapabilir, belki biraz sıçrayarak ağaçtan ağaca- nasıl becerdiğini bilmiyorum ama uçmuş. Bunun oyunda nasıl yapıldığını biliyorum; beline bir ip bağlanıyor; ip hareket ettikçe herkese uçuyormuş gibi görünüyor.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hanumana dağa ulaştığında sorun vardı. Sorun dağın kendisiydi; bütün dağ ışık içindeydi. Şimdi Hanumana ne yapacağını şaşırmıştı. Hangi bitki sanjivani’ydi? Çünkü bir sürü bitki alev gibiydi, hepsi sanjivani miydi? Baktı, o bitkiler farklıydı... Şimdi ne yapacak? Fakat çılgın bir zahitti, bütün dağı aldı!</span></p>
				<p class="Style16 para-style-override-13"><span class="char-style-override-6" xml:lang="tr-TR">Dini hikâyelerde her şey mümkündür: İsa suyun üzerinde yürür, suyu şarap yapar, taşları ekmeğe çevirir. Böylece Hanu-mana dağla birlikte geri döndü. Fakat oyunda ne oldu?</span></p>
				<p class="Style16 para-style-override-13"><span class="char-style-override-6" xml:lang="tr-TR">Dağın içine girdi -dağ kartondan yapılmıştı- ve iple asılıy­ken dağı taşıyordu. Bir şekilde ip takıldı ve havada asılı kaldı! İnsanlar -en az elli bin kişi, çünkü oyun için çok uzaklardan insanlar gelirdi- çığlık atıyor, bağırıyordu. Rama orada duru­yor, Lakshmana yerde komada yatıyor ve doktor da yanında oturuyordu. Sufleci Rama’ya repliğini söylemeye devam edi­yor, Rama da “Oh, Hanumana, neredesin?” deyip duruyordu ve Hanumana tam tepesindeydi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Nereye gittin? Çabuk dön;güneş doğmadan önce dönmezsen kardeşim ölecek.”</span></p>
				<p class="Style16 para-style-override-18"><span class="char-style-override-6" xml:lang="tr-TR">Oyunun yönetmeni ne yapacağını şaşırmıştı. Sahneye koştu, ipi kurtarmaya çalıştı ama hiçbir şey işe yaramadı. O kadar sinirlendi ki ipi kesti. Hanumana dağıyla birlikte Lakshmana’nın üzerine düştü. Lakshmana ayağa kalktı ama Rama hâlâ verilen sufleyi söylüyordu: “Oh, Hanumana, tam zamanında </span><span class="char-style-override-6" xml:lang="tr-TR">geldin.”</span></p>
				<p class="Style16 para-style-override-27"><span class="char-style-override-6" xml:lang="tr-TR">Hanumana, “Kapa çeneni! Sen ve kardeşin, cehenneme kadar yolunuz var! Önce bana ipi kimin kestiğini söyle. Önce onunla ilgileneceğim, sonra hikâye tekrar başlayabilir” dedi. Kendisi kasabada güreşçiydi, dolayısıyla yönetmen kaçtı, Hanumana’nın birkaç yerini kıracağından korkmuştu.</span></p>
				<p class="Style16 para-style-override-17"><span class="char-style-override-6" xml:lang="tr-TR">İzlerken bir şey gördüm: Hanumana rolünü oynamasına rağmen, yere düştüğü anda oyunla ilgili her şeyi unuttu. “Cehenneme git” -Tanrı’sına “Cehenneme git” diyordu!- “ve kardeşin de cehenneme gitsin! Önce bana yönetmenin nerede olduğunu söyle! İpi kim kesti? Bu gösteri biraz bekleyebilir.” Elbette herkes duymuştu ve elli bin kişi ona gülüyordu.</span></p>
				<p class="Style16 para-style-override-17"><span class="char-style-override-6" xml:lang="tr-TR">Dağ parçalara ayrılmıştı ve Lakshmana çoktan iyileştiği için gerek kalmamıştı. Doktor arka kapıdan sıvışmıştı. Artık sanjivani’ye ihtiyaç yoktu; Lakshmana çoktan ayağa kalkmış neler olduğunu anlamaya çalışıyordu. Hemen perde­leri indirmek ve herkesi sahneden çıkarmak zorunda kaldılar. Hanumana’yı değiştirdiler; perdeler yeniden açıldığında başka biri vardı, çünkü o Hanumana o kadar öfkeliydi ki, “Yönet­meni görmedikçe oynamayacağım. Onu bulacağım” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Tek bir vuruşla, sadece kafana tek bir darbeyle, büründü-ğün kimlik -Buddha, İsa, Krishna rolü yapıyor olabilirsin-unutulup gidecek. Taklit senin varlığına ulaşamaz; yüzeyde kalacaktır. Onu otuz-kırk yıl uygulayabilirsin. Elli yıldır uygulayan rahipler var. Bir giren rahibin bir daha çıkamadığı Katolik manastırları var; binlerce insan böyle manastırlarda yaşıyor. Ne yapıyorlar? Sürekli bir biçimde birazcık İsa gibi olmak için uğraşıyor, çaba sarf ediyorlar; tamamen İsa olmasa da, kısmen İsa bile iş görür. Fakat o taklidin faydası olmaya­cak. Sana sahte bir maske sağlayabilir ama biraz kazıdığında asıl kişinin hâlâ orada olduğunu göreceksin. Varoluşu taklitle kandıramazsın; ancak kendini kandırabilirsin.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bu dinler, sana idealler vererek -yapılması gereken, düşü­nülmesi gereken, olunması gereken- her şeyi temin ettiler. Sana yapacak hiçbir şey bırakmadılar; sen sadece körü körüne uymak zorundasın. Bütün insanlığın körleme iş görmesine şaşmamak gerek.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat kim sorumlu? Bu dinlerin hepsi seni sahte, plastik yapmaktan sorumlular. Sana ayrıntılı olarak ne yiyeceğini, ne yemeyeceğini, ne zaman uyuyacağını, ne zaman kalkacağını söylediler; tamamen kontrol altındasın. Robota dönüştürül­dün ve ne kadar robotlaşırsan, o kadar büyük bir aziz oluyor­sun. O zaman sana tapılacak ve dinine saygı gösterilecek. Ne kadar gerçekdışı olursan, o kadar saygı görürsün. Gerçeğini gösterdiğin anda, sana gösterilen saygının tamamı geri çekilir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Haydarabad’da başıma geldi. Beni dinleyen bir Cayna rahibi o kadar ilgilendi ki, rahipliği bıraktı. Kaldığım yere geldi; ev sahibi­me, “Büyük bir adım attı, o yüzden dikkatli o. Şimdi Caynalar bu adama karşı öldürücü olacak. Yıllardır aynı adamın ayaklarına dokunuyorlardı ama şimdi onu öldürmek isteyecekler, o yüzden dikkatli ve koruyucu ol. Ben üç gün sonra gideceğim, onu da yanımda götüreceğim ve Caynalarla sorun yaşamadan birkaç ay geçirebileceği bir yere göndereceğim” dedim.</span></p>
				<p class="Style16 para-style-override-15"><span class="char-style-override-6" xml:lang="tr-TR">Fakat o gün Haydarabad şehrinin belediye salonunda konu­şacaktım ve Cayna rahibi “Seninle gelmek istiyorum” diye ısrar etti.</span></p>
				<p class="Style16 para-style-override-13"/>
				<p class="Style16 para-style-override-13"><span class="char-style-override-6" xml:lang="tr-TR">Bunda bir sorun görmediğim için “Tamam, gelebilirsin” dedim.</span></p>
				<p class="Style16 para-style-override-33"><span class="char-style-override-6" xml:lang="tr-TR">Fakat belediye binasına vardığımda, bütün Cayna cemaati­nin orada olduğunu fark ettim. Belediye salonunda konuşma yapacağımı duyunca, rahibin de benimle geleceğini tahmin etmişlerdi. “Bu bizim için fırsat olacak.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Durumu görünce rahibe, “Benimle sahneye gel ve sahnede arkamda otur. Şimdi neler olacağını görmemiz gerekecek” dedim.</span></p>
				<p class="Style16"><span class="char-style-override-6" xml:lang="tr-TR">Belediye başkanı beni tanıttı ama daha konuşması bitmeden yüzlerce kişi ayağa kalktı ve “Cayna rahibinin sahneden çıka­rılmasını istiyoruz” dediler.</span></p>
				<p class="Style16"><span class="char-style-override-6" xml:lang="tr-TR">Belediye başkanı zor durumdaydı. Ben onun konuğuydum ve rahip de benimle gelmişti; o da benim konuğumdu. Başka­na, “Siz oturun, sorunu ben çözmeye çalışayım” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Yine onun ayaklarına mı dokunmak istiyorsunuz?” diye sordum o insanlara.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Ayak mı? Kafasını keseceğiz!” dediler.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Sadece ana fikri görün” dedim. “Kaç yıldır rahipti, yirmi yıl mı? Daha yirmisindeyken rahip oldu, şimdi kırkında. Yirmi yıl ayaklarına dokundunuz, ondan nasihat aldınız; ve birkaç saat içinde kafasını kesmeye hazırsınız. Ne oldu? Adam aynı. Kendinize asla onunla aynı yerde oturma imkânı vermezdiniz ve şimdi sahneden indirilmesini ve herkesin oturduğu yerde oturmaya zorlanmasını istiyorsunuz. Ne değişiklik görüyorsu­nuz? Bana neyin değiştiğini söyler misiniz?”</span></p>
				<p class="Style16 para-style-override-24"><span class="char-style-override-6" xml:lang="tr-TR">“Her şey değişti” dediler. “Artık Cayna rahibi değil.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bu doğru” dedim. “Cayna rahibi giysisi içinde değil ama siz elbiseye mi tapıyordunuz? Yanımda getirdim.”</span></p>
				<p class="Style16 para-style-override-20"><span class="char-style-override-6" xml:lang="tr-TR">Elbiseyi bir çantada taşımıştım; kendisi farkında değildi. Elbiseyi çıkardım, platformun üzerine koydum ve “Elbisenin ayaklarına dokunabilirsiniz” dedim. “Bu sizin rahibiniz. O adamın sizinle hiç ilgisi yok, çünkü asla onun ayaklarına dokunmadınız. Onun kafasını kesecek kadar öfkelenmenize gerek yok. Ne onun ayaklarına dokundunuz ne de kafasını kesmek zorundasınız. Bu adam size tamamen yabancı, ama bu elbise ve dilenme çanağı, bunlar burada. İstediğinizi yapa­bilirsiniz: Ayaklara dokunmak isterseniz, yapabilirsiniz. Kafa kesmek isterseniz, kesin.</span></p>
				<p class="Style16 para-style-override-20"><span class="char-style-override-6" xml:lang="tr-TR">“Basit bir şeyi göremiyor musunuz? Öğretiye uymakla geçen o yirmi yıl...”</span></p>
				<p class="Style16"><span class="char-style-override-6" xml:lang="tr-TR">Caynaları kandıramazsın, çünkü beş rahip bir arada yaşa­mak zorundadır. Hiçbir rahibin tek başına yaşamasına izin verilmez, çünkü tek başına bir rahibe güvenemezsin; kurallara uymayan bir şey yapmanın bir yolunu bulabilir. Dördü, beşin­cinin casusluğunu yapar; aslında hepsi birbirlerini gözetlerler.</span></p>
				<p class="Style16 para-style-override-13"><span class="char-style-override-6" xml:lang="tr-TR">Kimsenin evinde kalmamaları gerekir, ancak bir tapınakta kalabilirler, çünkü evde her şey mümkündür. Kadınlar olacak, yiyecek olacak; ve bu insanlar yiyeceğe, kadına, her şeye açlar. Tamamen açlar.</span></p>
				<p class="Style16 para-style-override-33"><span class="char-style-override-6" xml:lang="tr-TR">Günde yalnızca bir kez yemeleri gerekir ve kadına dokuna­mazlar. Dokunmak da laf mı, kadın görmeleri bile yasaktır. Kadınları görmelerini önlemek için verilen talimat, yüz yirmi santim, tam yüz yirmi santim uzaklıkta yere bakarak, gözleri yavaşça yüz yirmi santim uzağa sabitlenerek yürümeleridir. Böyle yürümek zorundadırlar, böylece bir kadın görecek olsa­lar bile, ayaklarından başka bir şey görmezler.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bir aileyle kalmaları yasaktır, çünkü kim bilir, gece buzdola­bını açabilirler. Aç insanlar, aç insanlardır. Tapınakta buzdola­bı yok, yiyecek ve su yok. Gece su içmeleri bile yasaktır.</span></p>
				<p class="Style16 para-style-override-19"><span class="char-style-override-6" xml:lang="tr-TR">“Bu insana yirmi yıldır Tanrı gibi tapıyordunuz” dedim. “Sırf bugün elbisesini attı ve giysilerini değiştirdi diye onu öldürmeye hazırsınız. Sizler şiddete karşı insanlarsınız ama onun kafasını kesmekten bahsediyorsunuz.”</span></p>
				<p class="Style16"><span class="char-style-override-6" xml:lang="tr-TR">Rahibe döndüm ve “Bu insanları görüyorsun, bu insanların hepsi ayaklarına dokunuyordu. Bu karşılıklı bir anlayıştı, sana saygı gösterdiler; onların kölesi olarak kaldın. Onların ne kadar kölesi olursan, sana o kadar saygı gösterecekler. Bireyselliğini tamamen yitirir, sahte olursan, seni omuzlarında taşıyacaklar. Fakat tek bir gerçeklik anında, onlar senin düş­manların” dedim.</span></p>
				<p class="Style16"><span class="char-style-override-6" xml:lang="tr-TR">Hayır, hiç kimse sana öğreti veremez. Onu kendi farkındalı-ğınla bulmak zorunda kalacaksın. İnsanlar bana nasıl yaşama­ları, ne yapmaları, ne yapmamaları gerektiğini sorduklarında, onlara sadece, “Beni anlamıyorsunuz. Benim tek mesajım giderek daha fazla kendin olmaktır” diyorum.</span></p>
				<p class="Style16 para-style-override-25"><span class="char-style-override-6" xml:lang="tr-TR">Birinci konu, kendin olmaktır.</span></p>
				<p class="Style16 para-style-override-25"><span class="char-style-override-6" xml:lang="tr-TR">İkincisi, kim olduğunu bilmektir.</span></p>
				<p class="Style16"><span class="char-style-override-6" xml:lang="tr-TR">O yüzden kendin olarak kal, doğallığını koru. İçinde akan bu yaşam akımının daha fazla farkında olmaya çalış. Yüreğin­de kim atıyor? Nefesinin gerisinde kim var?</span></p>
				<p class="Style16"><span class="char-style-override-6" xml:lang="tr-TR">Daha uyanık ol -yaptığın, düşündüğün, hissettiğin her şeyle ilgili- sadece uyanık kal, tepede bir izleyici ol. Bu izleme senin öğretin olan öğretiyi bulmana yardım edecek.</span></p>
				<p class="Style16"><span class="char-style-override-6" xml:lang="tr-TR">İzlemek ne yiyeceğini, ne yemeyeceğini, ne yapacağını, ne yapmayacağını bulmana yardım edecek. Sürekli izlemek gereksiz yere taşıdığın yüke dönüşmüş şeyleri bırakmak ve sadece seninle uyumlu olanı -yük değil, ferahlama- seçmek için farkında olmanı sağlayacak.</span></p>
				<p class="Style16 para-style-override-19"><span class="char-style-override-6" xml:lang="tr-TR">Uyanıklıkla yaşarsan, doğru yaşarsın. Taklit ederek yaşar­san, yanlış yaşarsın.</span></p>
				<p class="Style16"><span class="char-style-override-6" xml:lang="tr-TR">Bana göre tek bir günah vardır, o da kendin olmamak. Bana göre tek bir erdem vardır, o da kendini bilmek.</span></p>
				<p class="Style16 para-style-override-26"><span class="char-style-override-6" xml:lang="tr-TR">Bütün dinler bunun olmasını engelledi. Geçmişin kafala­rımızda bıraktığı bütün bu saçmalıktan kurtulmanın zamanı geldi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Yeniden Adem ve Havva olabilirsen: Musa değil, Mahavira değil, İsa değil, Konfüçyüs değil, Lao Tzu değil... Adem ve Havva’ysan, yeni doğmuş, Cennet Bahçesi’nden yeni çıkıyor-san -ne yapacağını soracak kimse yok, hangi öğretinin doğru olduğunu soracak kimse yok, rahip yok, rabbi yok, papa yok-ne yapacaksın?</span></p>
				<p class="Style16 para-style-override-25"><span class="char-style-override-6" xml:lang="tr-TR">Onu yap!</span></p>
			</div>
		</div>
	</body>
</html>