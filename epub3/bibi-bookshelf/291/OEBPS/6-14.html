<html xmlns="http://www.w3.org/1999/xhtml">
	<head>
		<title>6-14.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-14.html" xml:lang="en-US">
			<div class="Basic-Text-Frame">
				<p class="BOLUM" id="toc_marker-15" xml:lang="tr-TR">Bölüm 15-Onlar inanmanı söylüyorlar; ben keşfetmeni söylüyorum</p>
				<p class="Style16 para-style-override-17"/>
				<p class="Style8">Soru: Bir politikacının gerçekten dindar bir insan olması ya da gerçekten dindar bir insanın politikacı olması mümkün mü?</p>
				<p class="Style16 para-style-override-17"/>
				<p class="Style16 para-style-override-64"><span class="char-style-override-6" xml:lang="tr-TR">Bir politikacının gerçekten dindar olması kesinlikle imkânsız, çünkü politika ve sahici dindarlığın yolları taban tabana zıttır. Bunun kişiliğine bir şey ekleme meselesi olmadığını anlamak zorundasın; gerçek din bir ilave değildir. Eğer politiksen, res­sam olabilirsin, şair olabilirsin, müzisyen olabilirsin; bunlar ilavedir.</span></p>
				<p class="Style16 para-style-override-18"><span class="char-style-override-6" xml:lang="tr-TR">Politika ve müzik tamamen zıt değildir; tam tersine müzik daha iyi bir politikacı olmana yardım edebilir. Rahatlatacak, bütün günün yüklerinden ve bir politikacının katlanmak zorunda kaldığı kaygılardan kurtulmana yardım edecektir. Fakat dindarlık bir ilave değildir; tamamen zıt bir boyuttur. O yüzden önce politik insanı, tam olarak ne anlama geldiğini anlaman gerekiyor.</span></p>
				<p class="Style16"><span class="char-style-override-6" xml:lang="tr-TR">Politikacı hasta bir insandır, psikolojik olarak hasta, ruhen hasta. Fiziksel olarak gayet iyi durumda olabilir. Politikacılar genellikle fiziksel olarak iyidir; bütün yükleri psikolojilerine çöker. Bunu görebilirsin. Bir politikacı gücünü kaybettiğinde, fiziksel sağlığını kaybetmeye başlar. Tuhaf, iktidardayken bir sürü kaygı ve gerilimle yüklüydü ama fiziksel olarak mükem­meldi.</span></p>
				<p class="Style16 para-style-override-18"><span class="char-style-override-6" xml:lang="tr-TR">Güç gittiğinde, bütün kaygılar da gitmiştir; artık başkasının meselesi olurlar. Psikolojik olarak yükten kurtulur; bundan sonra bütün hastalığı bedenine çöker. Politikacı fiziksel olarak ancak iktidardan düştüğü zaman acı çeker; aksi takdirde poli­tikacılar uzun ve fiziksel açıdan iyi yaşamaya meyillidir. Tuhaf ama nedeni bütün hastalıklarının psikolojilerine yansımasıdır; ve psişe bütün hastalığı aldığında, beden yüksüz yaşayabilir. Fakat psişe bütün hastalığını serbest bırakırsa, hastalık nereye gidecek? Fiziksel varlığın, psişik varlığının aşağısındadır; bütün hastalık bedenin üzerine çöker. İktidarı kaybeden politikacılar çok geçmeden ölür. İktidardaki politikacılar çok uzun yaşar. Bu bilinen bir gerçek ama nedeni çok iyi bilinmiyor.</span></p>
				<p class="Style16 para-style-override-26"><span class="char-style-override-6" xml:lang="tr-TR">Bu nedenle anlaşılması gereken ilk şey, politikacının psiko­lojik yönden hasta olduğu ve hastalık aşırı hale geldiğinde ve psişe onu artık taşıyamadığında, psikolojik hastalığın ruhsal hastalığa dönüşme eğilimi gösterdiğidir. Şimdi, dikkatli ol: Eğer politikacı iktidardaysa, psikolojik hastalığının ruhsal varlığına yayılması kaçınılmazdır, çünkü psikolojik hastalığını tuttuğu için aşağıya doğru inmez. Bu onun gücüdür, bunun hazinesi olduğunu düşünür; aşağıya inmesine izin vermez.</span></p>
				<p class="Style16 para-style-override-13"><span class="char-style-override-6" xml:lang="tr-TR">Ben buna hastalık diyorum. Politikacı için bu onun bütün ego tribidir. </span><span class="char-style-override-6" xml:lang="tr-TR">O,</span><span class="char-style-override-6" xml:lang="tr-TR"> bunun için yaşıyor; onun için başka amaç yoktur. Dolayısıyla iktidardayken, hastalığını sıkıca tutar ama ruhsal alan hakkında hiçbir şey bilmediği için, o kapılar açıktır. O kapıları kapatamaz; zihninden daha fazla bir şey olduğuna dair hiçbir fikre sahip değildir. İktidardayken, eğer psikolojik hastalığı çok ağırsa, belli bir noktadan sonra psişesinden taşar ve maneviyatına ulaşır.</span></p>
				<p class="Style16"><span class="char-style-override-6" xml:lang="tr-TR">Güçten yoksunsa, o zaman bütün bu aptallığı tutmamaya yönelir. Artık ne olduğunu bilir, artık onun tutulmaya değer bir şey olmadığının farkındadır. Zaten tutulacak bir şey de yoktur; iktidar gitmiştir, artık önemsiz biridir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Umutsuzluktan gevşer; belki de gevşemenin ona kendiliğin­den geldiğini söylemeliyim. Artık uyuyabilir, sabah yürüyüşe çıkabilir. Dedikodu yapabilir, satranç oynayabilir; her şeyi yapabilir. Psikolojik olarak gevşediğini fark eder. Psişesiyle bedeni arasında kapalı tuttuğu kapılar açılmaya başlar ve artık bedeninin acı çekmesi kaçınılmazdır: Kalp krizi geçirebi­lir, herhangi bir hastalığa yakalanabilir; her şey mümkündür. Psikolojik hastalığı bedeninin en zayıf bölgesine akar. Fakat iktidardayken yukarı doğru, farkında olmadığı varlığına doğ­ru akar.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hastalık nedir? Hastalık aşağılık kompleksidir. Güce ilgi duyan herkes aşağılık kompleksinden kıvranıyor; derinde bir yerde kendi değersiz, başkalarından aşağı hisseder.</span></p>
				<p class="Style16 para-style-override-13"><span class="char-style-override-6" xml:lang="tr-TR">Elbette birçok bakından herkes aşağıdır. Yehudi Menuhin değilsin ama aşağı hissetmeye gerek yok, çünkü asla olmaya çalışmadın ve bu senin işin değil. Yehudi Menuhin de sen değil; o zaman sorun ne, çatışma nerede?</span></p>
				<p class="Style16 para-style-override-18"><span class="char-style-override-6" xml:lang="tr-TR">Fakat politik zihin aşağıda olma yarasının acısını çeker ve politikacı da yarayı kaşımaya devam eder. Zekâ bakımından Albert Einstein değildir -kendini devlerle karşılaştırır- psiko­lojik bakımdan Sigmund Freud değildir. Kendini insanlığın devleriyle karşılaştırdığında, tümüyle çökmüş, değersiz hisset­men kaçınılmazdır.</span></p>
				<p class="Style16"><span class="char-style-override-6" xml:lang="tr-TR">Bu değersizlik iki yolla ortadan kaldırılabilir: Biri dindarlık, meditasyondur; diğeri politika. Politika onu gerçekten orta­dan kaldırma, yalnızca üzerini örter. Aynı hasta adam, kendini aşağı hisseden aynı adam başka olarak oturur. Fakat başkan olarak bir sandalyede oturmak, içsel durumunda nasıl bir fark yaratabilir?</span></p>
				<p class="Style16 para-style-override-19"><span class="char-style-override-6" xml:lang="tr-TR">Morarji Desai’yle ilk çatışmam tam da böyle bir durumda ortaya çıktı. Büyük Cayna rahiplerinden biri -Caynalara göre büyük, bana göre değil, bana göre bulabileceğin en sahtekâr insan, aslında onu herhangi bir sahtekârla kıyaslamak benim için zor, hepsini geride bırakır- bir din konferansına davet etmişti. Bu onların yıldönümü kutlamasıydı, kurucularının doğum günüydü. Morarji Desai davet edilmişti. Ben de davet­liydim. Hindistan’ın her yerinden, her dinden, her düşünce ve ideolojiden en az yirmi konuk ve Acharya Tulsi’nin en az elli bin takipçisi vardı.</span></p>
				<p class="Style16 para-style-override-15"><span class="char-style-override-6" xml:lang="tr-TR">Toplantıdan önce Acharya Tulsi konukları, o yirmi özel konuğu karşıladı. 1960 yılında, Rajsamund Rajasthan’da küçük, güzel bir yerde olmalı. Çok güzel bir göl var, çok büyük ve uçsuz bucaksız, bu yüzden adı Rajsamund. Rajasthan dilin­de samund okyanus, raj </span><span class="char-style-override-6" xml:lang="tr-TR">da asil demektir. O kadar güzeldir ki ismi ona çok uygundur. İmparatorvari, asil bir okyanustur. Dalgaları okyanustakiler kadar büyüktür. Alt tarafı göldür ama öteki kıyıyı göremezsin.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hepimiz gidip orada toplanmış elli bin kişinin karşısında konuşmadan önce bizi tanıştırmak için ve kendisi bizi oraya davet eden ev sahibi olduğu için görüşmeye çağırdı. Fakat daha en başında sorun çıktı.</span></p>
				<p class="Style16 para-style-override-18"><span class="char-style-override-6" xml:lang="tr-TR">Sorun onun yüksek bir kaidenin üzerinde, bütün konukların yerde oturuyor olmasıydı. Bu durum politikacı Morarji Desai dışında kimse için sorun değildi. O yirmi kişinin arasındaki tek politikacıydı; birisi bilimciydi, Hindistan’ın atom enerjisi komisyonunun başkanı D.S. Kothari, birisi bir rektör yardım­cısıydı... O insanlar farklı yönlerden gelmişti ama bu durum hiçbiri için sorun değildi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Morarji, “Konuşmayı ben başlatmak istiyorum” dedi. Hemen yanımda oturuyordu. O anda hayat boyu sürecek bir dostluğun başladığını ikimiz de bilmiyorduk. “İlk sorum” dedi. “Sen ev sahibisin, biz de konuğuz. Konuklar yerde oturuyor, ev sahibi yüksek bir kaidenin üzerinde. Bu nasıl bir nezakettir? Bir toplantıda konuşma yapıyor olsaydın,insanların seni görebilmesi ve duyabilmesi için daha yüksekte oturman anlaşılırdı. Ancak burada sadece yirmi kişi var ve sen konuşma yapmıyorsun; sadece sohbet ediyor, konferans­tan önce, asıl konferans başlamadan önce insanları birbiriyle tanıştırıyorsun.”</span></p>
				<p class="Style16 para-style-override-15"><span class="char-style-override-6" xml:lang="tr-TR">Acharya Tulsi ne yapacağını şaşırmıştı. Gerçek bir dindarın aşağıya gelip özür dilemesi çok kolay olurdu: “Kendi adıma bu gerçekten çok aptalca bir hata.” Fakat yerinden kımıl­damadı. Onun yerine müritlerinden birine, halefi olan Muni Nathmal’a, “Soruyu sen cevapla” dedi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Muni Nathmal daha da gergindi; ne diyecek? Morarji Desai o sırada Hindistan’ın maliye bakanıydı, onu bu yüzden davet etmişlerdi. Caynacılık için bir üniversite kurma çabası içindey­diler ve Desai de adamlarıydı. Eğer o isterse, maliye sorun olmazdı. Muni Nathmal, “Bu konuklara nezaketsizlik değil, mezhep liderinin yüksekte oturması bizim geleneğimiz. Sadece geleneğe uyuluyor, başka bir anlamı yok. Kimseye hakaret edilmiyor” dedi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Morarji böyle cevaplarla kolayca susturulacak biri değildir. “Biz senin müritlerin değiliz, sen de bizim liderimiz değilsin. Burada bulunan yirmi kişiden hiç kimse seni üstadı veya</span></p>
				<p class="Style16 para-style-override-19"><span class="char-style-override-6" xml:lang="tr-TR">lideri olarak görmüyor. Müritlerin, mezhebin, insanların arasında istediğin kaidenin üzerinde oturabilirsin ama biz misafiriz. ikinci olarak devrimci bir ermiş olduğunu iddia ediyorsun, o zaman neden bu kadar medeniyetsiz, kültürsüz bir geleneğe uyuyorsun?” Bu, Acharya Tulsi’nin iddialarından biriydi, devrimci bir ermiş olduğunu iddia ediyordu.</span></p>
				<p class="Style16 para-style-override-33"><span class="char-style-override-6" xml:lang="tr-TR">Şimdi Nathmal sessizdi, Acharya Tulsi sessizdi ve bütün konuklar biraz huzursuz olmaya başlamıştı; bu iyi bir başlan­gıç değildi. Morarji Desai’ye, “Benim meselem olmamasına, beni ilgilendirmemesine rağmen, durumu görünce, sana cevap vermemi ister misin? Sadece bu grup sıkıntılı bir durumla karşı karşıya kalmasın diye konuşmayı başlatmak için” dedim.</span></p>
				<p class="Style16 para-style-override-25"><span class="char-style-override-6" xml:lang="tr-TR">“Cevabı merak ediyorum. Evet, cevaplayabilirsin” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bir-iki şey” dedim ona. “Önce, on dokuz kişi daha var, burada yalnız değilsin; bunu neden bir tek sen istedin? Benim aklıma gelmedi.” insanlara sordum: “Soru sizin aklınıza geldi mi? Gelmediyse, lütfen ellerinizi kaldırın.” On sekiz kişi elini kaldırdı; onların da aklına gelmemişti.</span></p>
				<p class="Style16"><span class="char-style-override-6" xml:lang="tr-TR">O zaman Morarji’ye, “Bir tek sen gücendin” dedim. “Bir yara taşıyor, aşağılık kompleksi çekiyor olmalısın; psikolojik bir vakasın. Buna kimsenin aldırmadığını görebilirsin. Doktor D.S. Kothari’yi gayet iyi tanıyorsun, çünkü Hindistan’ın atom komisyonunun başkanı; öteki seçkin insanları da biliyorsun. Hem ne önemi var?</span></p>
				<p class="Style16 para-style-override-13"><span class="char-style-override-6" xml:lang="tr-TR">“Tavanda yürüyen örümceği görüyor musun? O da Achar-ya Tulsi’den yukarıda. Sadece daha yüksekte olmakla daha mı büyük oluyorsun? Fakat bu bir şekilde seni kırıyor. içinde Hindistan’ın maliye bakanı olmanın bile dolduramadığı bir yara var. Bir gün başbakan olmak istersin.”</span></p>
				<p class="Style16 para-style-override-20"><span class="char-style-override-6" xml:lang="tr-TR">Çok öfkelenmişti. “Psikolojik olarak hasta olduğumu mu söylüyorsun?” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Kesinlikle” dedim. “Bu on sekiz el ne için kalktı? Beni destekliyorlar, ‘Egosu söz konusu olduğunda bu adam çok kırılgan, güçsüz görünüyor’ diyorlar. Alt tarafı bir rahibin biraz yüksekte oturması seni rahatsız ediyor.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Örnek olarak varsayalım Acharya Tulsi seni yanına, yüksek kaidenin üzerinde oturmaya davet </span><span class="char-style-override-6" xml:lang="tr-TR">ediyor.”</span><span class="char-style-override-6" xml:lang="tr-TR"> Hatırla­tayım, Acharya Tulsi onu davet bile etmedi. “Örneğin, eğer seni davet etseydi ve sen de kaidenin üzerine çıksaydın, yerde oturan bu zavallı on sekiz ruh adına aynı soruyu yine sorar mıydın? Soru hiç aklına gelir miydi?”</span></p>
				<p class="Style16 para-style-override-34"><span class="char-style-override-6" xml:lang="tr-TR">“Bunu hiç düşünmedim” dedi. “Belki soru gündeme gel­mezdi, çünkü yüzlerce toplantı ve konferansta ben hep yüksek yerde oturdum ama soru hiç aklıma gelmedi.”</span></p>
				<p class="Style16 para-style-override-23"><span class="char-style-override-6" xml:lang="tr-TR">“Bu da meselenin Acharya Tulsi’nin senden yüksekte otur­ması olmadığını açıklıyor” dedim. “Mesele senin Acharya Tulsi’den alçakta oturman. Soruyu, ‘Ben neden Acharya Tulsi’den alçakta oturuyorum?’ diye değiştir. Bunu sorma­lıydın. Daha gerçekçi olurdu. Kendi hastalığını başkasına yansıtıyorsun.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Fakat belki o başkası da senin kadar hastadır, çünkü öncelikle ben onun yerinde olsaydım, ev sahibi olsaydım ve siz de benim konuğum olsaydınız, orada oturmazdım. ikinci olarak, diyelim kaza eseri, tesadüfen oraya oturmuşum, sen soruyu sorduğun anda aşağı gelirdim. Bu yeterli bir cevap olurdu: ‘Sorun yok; sadece geleneğimiz ve ben sizin konuğum olduğunuzu unuttum, çünkü sadece senede bir konuklarla görüşüyorum ama müritlerimle her gün toplanıyorum. O yüzden beni bağışla ve toplanma nedenimiz olan konuşmayı başlatalım.’</span></p>
				<p class="Style16 para-style-override-13"><span class="char-style-override-6" xml:lang="tr-TR">“Fakat aşağıya gelmedi. Cesareti yok. Orada adeta ölü gibi oturuyor, o kadar korkuyor ki nefes bile alamıyor. Ve cevabı da yok; sekreterinden cevaplamasını istedi. Devrimci bir ermiş olduğunu iddia etmesiyle ilgili ortaya attığın soru karşısında da sessiz kaldı. Kendisi ne devrimci ne de ermiş, dolayısıyla sana ne cevap verebilir? Fakat benim asıl ilgilendiğim o değil, sensin. Daima aşağısı ve yukarısı açısından, güç açısından düşünen bu politik zihindir.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Elbette kızdı; hâlâ da kızgın ve kızgınlığı yirmi dört-yirmi beş yıl boyunca devam etti. Bana zarar verebileceği pozisyon­larda oldu ama cesareti de yoktu. Başbakan yardımcısıydı ve sonra başbakan oldu. Başbakan olmadan önce benden yardım bile istemişti. Gaflete düşerek beni çağırmıştı... Daha sonra beni çağırmanın tamamen saçmalık olduğunu öğrendi. Indira Gandhi’nin yardımcısıydı; böyle bir makam anayasada bile yoktu.</span></p>
				<p class="Style16 para-style-override-15"><span class="char-style-override-6" xml:lang="tr-TR">Hindistan’ın ilk başbakanı Jawaharlal Nehru, Gandhi’nin başka bir müridiyle, Vallabhbhai Patel’le mücadele halindey­di. Mücadele o kadar büyüktü ki, oylama imkânı verilseydi, Vallabhbhai Patel kazanırdı. Gerçek bir politikacıydı. Aynı Joseph Stalin gibiydi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Devrim olduğunda Joseph Stalin komünist parti sekreteriy­di. Büyük bir lider falan değildi. Ofiste görevliydi; tam olarak söylemek gerekirse Komünist Parti’nin başkâtibiydi. Fakat sekreter olduğu için her şeyi biliyordu, her şey onun elinden geçiyordu. Herkes ona bilgi vermek zorundaydı ve insanlar üzerinde muazzam bir kontrol sahibiydi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Durum Sardar Vallabhbhai Patel için de aynıydı. Çok kuvvetli bir adamdı, dedim ya, Stalin gibiydi. Bu, Stalin’in gerçek adı değil, ona verilmiş bir isim, çünkü Rusçada “çelik­ten adam” anlamına geliyor. Tuhaftır ki Sardar Vallabhbhai Patel’e de Hindistan’da </span><span class="char-style-override-6" xml:lang="tr-TR">lauha purush denirdi; bu da “çelikten adam” demektir. Tam olarak Stalin’in tercümesidir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Sardar Vallabhbhai Patel organizasyon üzerinde içeriden kontrol sahibiydi. Jawaharlal gibi halkın önünde etkileyici bir insan değildi. Bütün Hindistan oylamaya gidecek olsaydı, Jawaharlal kazanırdı, kimse onun önüne geçemezdi. Fakat oylama iktidar partisinde yapılacaksa, o zaman Vallabhbhai herkesi yenebilirdi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bu oylamaya meydan vermemek için, çünkü bu bir parti kararı olacaktı, Gandhi, “Başbakan yardımcılığı diye bir makam oluşturmak iyi olacak, böylece Sardar Vallabhbhai Patel birinci değilse de, en azından ikinci adam olduğu için sevinecek” dedi. Ayrıca bir kez birinci adamı devre dışı bırak­tın mı ya da ölürse falan, ikinci adamın birinci adam olması için her zaman her fırsat vardı.</span></p>
				<p class="Style16"><span class="char-style-override-6" xml:lang="tr-TR">Sardar Vallabhbhai Patel önündeki adamı kapı dışarı edebi­lecek kadar akıllıydı. Jawaharlal, o yönden masumdu. Hiçbir şekilde politikacı değildi. Dolayısıyla hiçbir anayasal dayanak olmaksızın, bir başbakan yardımcılığı makamının oluşturul­ması için derhal değişiklik yapıldı. Sardar Vallabhbhai Patel için yapıldı.</span></p>
				<p class="Style16 para-style-override-19"><span class="char-style-override-6" xml:lang="tr-TR">Nehru ve Patel öldüklerinde, makam da sona erdirildi, çün­kü anayasaya aykırıydı ama Indira ve Morarji Desai’yle bir­likte yeniden canlandırıldı. Aynı çatışma: Indira, Jawaharlal’ın kızıydı ve Morarji Desai de Sardar Vallabhbhai Patel’in adeta politik açıdan evlat edinilmiş oğluydu. Politikada onun baş müridiydi.</span></p>
				<p class="Style16"><span class="char-style-override-6" xml:lang="tr-TR">Indira’ya onun atılmasını önerdiğimi Morarji daha sonra fark etti. Ve konu açıldığında öylesine söylemiştim. Indira’yla yaklaşık bir saattir konuşuyordum. Dinledi ve sonunda sade­ce, “Söylediğin her şey doğru ve yapılmalı ama durumumu bilmiyorsun: Kabinem benim değil, başbakan yardımcım benim değil. Kabinede çok fazla çatışma ve sürekli kavga var; Morarji beni öyle ya da böyle atmaya ve başbakan olmaya çalışıyor.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Senin söylediklerini söylersem, herkes onunla birlik ola­cak; kimse benim yanımda olmayacak; senin önerdiğin şeyler Hintli zihnine, Hintli geleneğine, Hintli düşünce tarzına çok aykırı olduğundan kimse beni desteklemeyecek. İstersen bunu kabineden önce önerebilirim ama ertesi gün Indira’nın artık başbakan olmadığını duyacaksın.”</span></p>
				<p class="Style16 para-style-override-33"><span class="char-style-override-6" xml:lang="tr-TR">O zaman ona öylesine, “Öyleyse neden önce Morarji Desai’yi atmıyorsun” dedim, “çünkü diğerlerini de yönlendirecek olan insan o. Diğerlerinin hepsi pigme. Hiçbir milli karaktere sahip değiller; hepsi taşralı insanlar. Belli eyaletlerde, Bengal’de, Andhra’da veya Maharashtra’da önemliler ama taşralı biri seninle mücadele edemez, hiçbir zemini yok.</span></p>
				<p class="Style16 para-style-override-13"><span class="char-style-override-6" xml:lang="tr-TR">“O pigmelerin hepsini ancak tek bir adam yönlendirebilir ve o da Morarji Desai, o yüzden önce onu bitir. Onun işini biti-rirsen, hepsi seninle birlikte olacaklar; onun yüzünden hiçbiri ikinci adam olamıyor. Bu adam herkesin önünü kesiyormuş havasını yaratırsan, kimse onu desteklemez.”</span></p>
				<p class="Style16 para-style-override-19"><span class="char-style-override-6" xml:lang="tr-TR">Ve aynen böyle oldu: Morarji Desai sekiz gün içinde kovul­du ve kimse onu desteklemedi. Hepsi mutluydular, çünkü artık hepsi eşittiler; Indira dışında kimse milli öneme sahip değildi. Dolayısıyla bir kez Indira gittiğinde, öldüğünde veya bir şey olursa, o pigmelerin iktidarı ele geçirmesi kaçınılmazdı; bunun dışında mümkün değildi. Dolayısıyla Morarji’nin ortadan kal­dırılması neredeyse yolculuğun yarısını bitirmekti; şimdi tek problem Indira’ydı.</span></p>
				<p class="Style16 para-style-override-19"><span class="char-style-override-6" xml:lang="tr-TR">Morarji bunun farkında değildi ama daha sonra farkına vardı. Indira’nın öteki odadan dinleyen sekreteri ona anlat­mıştı. Fakat sekreter ona anlatmadan önce, Morarji Desai benden ona yardım etmemi istemişti. Bana atıldığını ve bunu adaletsizlik, haksızlık olduğunu söylemişti; hiçbir gerekçe gösterilmeden istifa etmesi söylenmişti.</span></p>
				<p class="Style16 para-style-override-13"><span class="char-style-override-6" xml:lang="tr-TR">“En tuhafı” dedi, “sekiz gün önce hiçbir değişiklik söz konusu değildi, aramızda hiçbir çatışma yoktu. Başka bir tuhaflık da şu: Hep öteki insanların Indira’ya karşı beni destekleyeceklerini düşünmüştüm. Atıldığımda, tek bir bakan buna karşı çıkmadı. Sevindiler! Parti yaptılar, kutladılar.” Ve bana, “Yardıma ihtiyacım var” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Yanlış insana sordun” dedim. “Dünyada sana yardım edecek son insan olurdum. Nehirde boğuluyor olsan ve ben de yanından geçerken ‘Yardım et! Yardım et! Boğuluyorum!’ diye bağırsan, “O işi sessiz yap. Sabah yürüyüşümü bozma” derdim.”</span></p>
				<p class="Style16 para-style-override-24"><span class="char-style-override-6" xml:lang="tr-TR">“Ne? Şaka mı yapıyorsun?” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Yapmıyorum. Politikacılarla asla şaka yapmam; çok cid­diyim” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Daha sonra Indira’nın aklına takılan önerinin temelde bana ait olduğunu öğrendi; bu adamı attığı takdirde endişelenecek hiçbir şeyin kalmayacağı açık matematikti. Diğerlerinin hepsi taşralı insanlardı, ondan sonra istediğini yapabilirdi ve kimse de ona karşı çıkamazdı, çünkü kimse Hindistan’ı bu şekilde temsil etmiyordu. Hindistan o kadar büyük bir ülkedir ki -otuz eyalet- bir eyaleti temsil etmenin ne önemi var? Dolayısıyla aklına takılmıştı. Ve Morarji daha da düşman olmuştu.</span></p>
				<p class="Style16 para-style-override-13"><span class="char-style-override-6" xml:lang="tr-TR">Aynı benden yardım istediği gibi, insanlar üzerinde biraz güç sahibi olduğunu düşündüğü herkesten yardım istiyor, herkese soruyordu. Dilenciydi. Milli bir karakter olan ama asla politikanın içinde olmayan bir adam buldu: Jaiprakash Narayan. Bu adam politikayı bırakmıştı ve samimi bir insandı ama ben sana açıklamaya devam ederken, en samimi insan bile...</span></p>
				<p class="Style16"><span class="char-style-override-6" xml:lang="tr-TR">Büyük bir halk hizmetkârıydı, Hindistan’a çeşitli şekillerde çok hizmet etti ama benim iddiamı kanıtlıyor. Bütün hayatını özgürlük mücadelesine adamıştı ve özgürlükten sonra Jawa-harlal onun halefi olmasını istedi; o da reddetti. Doğal olarak insan onun alçakgönüllü biri olduğunu düşünür; bundan daha alçakgönüllü, daha yumuşak başlı olunabilir mi? Jawaharlal ona teklifte bulunurken önemsiz biri olarak kalmayı kabul etti: “Yalnızca kabinemde ol, seni halefim yapacağım. Bunu ilan etmeye hazırım.” Ve Jawaharlal’ın doğru halefi olabilecek kapasitedeydi.</span></p>
				<p class="Style16 para-style-override-19"/>
				<p class="Style16 para-style-override-19"><span class="char-style-override-6" xml:lang="tr-TR">Morarji ona da gitti ve Jaiprakash Narayan tuhaf bir nedenle ona yardım etmeyi kabul etti; hikâyeyi Hindistan’ın başbakanlığını reddedebilen böyle bir insanın bile derinde egoist biri olabileceğini anlaman için anlatıyorum. O feragat alçakgönüllülükten değil, egodandı: “Umurumda değil.” Belki de Jawaharlal’ın kendisine haleflik önermesi fikrinin kendisi onun egosuna göre değildi. Kendi başına başbakan olabilir. Sen kim oluyorsun da onun senin halefin olduğunu duyuru-yorsun, açıklıyorsun?</span></p>
				<p class="Style16 para-style-override-18"><span class="char-style-override-6" xml:lang="tr-TR">Kendi yetkisine sahipti ve çok etkiliydi; belki Hindistan’da Jawaharlal’ın yanında insanlar tarafından en sevilen insandı. Jawaharlal giderek politikaya daha çok daldıkça ve insanlar­dan giderek daha uzaklaştıkça, o sevgi de giderek büyüdü. Jaiprakash insanlara giderek daha yakınlaştı ve insanlar da onu sevmeye başladılar, çünkü: “İşte feragat edebilen bir insan.” Hindistan’da feragat son sözdür; ondan ötesine gide­mezsin. En yüksek noktadır. Fakat küçük bir şey onu tetikledi ve bütün insaniyet, bütün yumuşak başlılık, her şey yok oldu.</span></p>
				<p class="Style16 para-style-override-19"><span class="char-style-override-6" xml:lang="tr-TR">Sana Hindistan’ın en zengin adamı Jugal Kisore Birla’nın, Hinduizm’i bütün dünyaya yaymaya ve Hindistan’da hükü­meti inek öldürmeyi yasaklamaya zorlayacak bir hareket başlatmaya hazır olduğum takdirde, bana boş bir çek vermeyi önerdiğini anlatmıştım. Onu geri çevirdiğim zaman, “Genç adam, bir daha düşün, çünkü Jawaharlal benden para alıyor, Jaiprakash Narayan benden para alıyor, Ram Manohar Lohia benden para alıyor, Ashok Mehta benden para alıyor” dedi. Bunların hepsi en tepedeki liderlerdi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Onlara her ay para veriyorum” dedi. “İstedikleri kadar. Zenginlere karşı olan Hindistan Sosyalist Partisi’nin başkanı Ashok Mehta’ya bile; o bile benim adamım. Bütün parti başkanlarına, önemli insanlara para veriyorum; kim iktidara gelirse benim adamım olacak. Bırak istediklerini söylesinler; konuşmak mesele değil, onları satın aldım.”</span></p>
				<p class="Style16"><span class="char-style-override-6" xml:lang="tr-TR">Indira’ya Jaiprakash’dan bahsettim, Morarji’den bahsetti­ğimiz -onun atılmasından- o konuşma sırasında. Buna ina­namadı, çünkü ona amca derdi; Jawaharlal’ın kardeşi gibiydi. Yıllarca Jawaharlal’ın sekreterliğini yapmıştı ve ilişkileri çok sıkıydı. Indira onun gözünün önünde büyümüştü; daha küçük bir çocukken ona “Kaka”, amca derdi.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Jugal Kisore bana kendisi anlattı” dedim. “Yaşlı adamın yalan söylediğini sanmam. Aslında Jaiprakash kendini nasıl geçindiriyor? Bir partiye mensup değil. Bir destekçi grubuna sahip değil; politikadan feragat etti. Tek kuruş kazanmıyor. İki sekreter, bir yazıcıya nasıl para ödüyor? Sürekli uçakla seyahat etmeyi nasıl beceriyor? Para bir yerden geliyor olmalı ve görünürde bir kaynağı yok. Jugal Kisore’nin yalan söyleme­diğini hissediyorum.”</span></p>
				<p class="Style16 para-style-override-20"><span class="char-style-override-6" xml:lang="tr-TR">Indira, Jaiprakash’a bundan bahsetti: “Birla Evi’nden her ay maaş alıyor musun?” Ona sert bir darbe indiren olay buy­du; Indira’ya artık müsamaha edilemeyeceğine o zaman karar verdi. Kendi isteğiyle Morarji Desai ve bütün o insanlara -bu hep olur, iktidardayken düşman edinmeyi başarırsın-, bütün düşmanlara ortak oldu. Fakat Jaiprakash anahtardı. Morarji kimseyi toplama kapasitesine sahip değildi ama Jaiprakash zeki bir adamdı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hükümeti devirmeyi başardı ve son feragati gösterdi: Hükümeti devirmesine rağmen, başbakan olmayacaktı. Jawaharlal’dan üstün olduğunu göstermek istiyordu. Bu onun tek, en derin arzusuydu: Jawaharlal’dan üstün olmak. Böylece Morarji Desai’yi başbakanlığa yerleştirdi, sırf tarihe şunu göstermek için: “Biri beni başbakan yapmaya çalışıyordu ama bu başbakanlıklar benim umurumda değil, ben kendi başba­kanlarımı yaratabilirim.” Fakat hepsi egoizmdi.</span></p>
				<p class="Style16 para-style-override-18"><span class="char-style-override-6" xml:lang="tr-TR">Patna’da konuşma yapardım ve Jaiprakash da Patna’ya mensup olduğu için karısı benim toplantılarıma katılırdı. Kafam karışmıştı. Ev sahibime sordum: “Karısı geliyor ama Jaiprakash’ı hiç görmüyorum.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Ev sahibim güldü ve şöyle dedi: “Aynı soruyu Jaiprakash’ın karısı Prakashwati’ye sordum. ‘Geliyor ama dışarıda arabada oturuyor ve oradan dinliyor. İçeri gelmeye ve birisini dinlemeye geldiğinin insanlar tarafından görülmesine cesaret edemiyor’</span></p>
				<p class="Style18 para-style-override-30"><span class="char-style-override-6" xml:lang="tr-TR">dedi.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Ego çok zeki ve çok kaypaktır. Ve politikacı egosu yüzünden hastadır. Şimdi iki yol vardır: Başkan, başbakan olarak yarayı örtebilir. Yarayı örtebilir ama yara oradadır. Bütün dünyayı kandırabilirsin ama kendini nasıl kandıracaksın? Onu biliyor­sun. Orada, onu sen örttün.</span></p>
				<p class="Style16"><span class="char-style-override-6" xml:lang="tr-TR">Garip bir hikâye geldi aklıma. Prayag’da geçiyor, Hinduların üç nehrin buluştuğu çok kutsal yeri. Biliyorsun Hindistan’da bütün ülkeye tuvalet muamelesi yapılır; neresinin tuvalet olduğunu, neresinin olmadığını gösteren bir işaret yoktur. Bulduğun her yer tuvalettir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bir brahman sabahın erken saatinde yıkanmaya gitmiş olmalı ve yıkanmadan önce de bağırsaklarını boşaltmaya git­miş. Belki acelesi vardı, belki bir mide sorunu falan yaşıyordu ama tam nehre inen merdivene gitmiş. Elbiselerini basamak­lara bırakır, yıkanmaya gidersin. Orada yasaktır; kimse seni engellemez ama geleneksel olarak oraya, insanların giysilerini koyacağı o taş döşeli yere abdestini yapmana izin verilmez.</span></p>
				<p class="Style16 para-style-override-19"><span class="char-style-override-6" xml:lang="tr-TR">Fakat adamın başı dertte olmalı. Anlayabiliyorum, niyetin­den şüphem yok; ben asla kimsenin niyetinden şüphe etmem. Oraya abdestini yapmış ve tam bitirirken insanların geldiğini görmüş. Böyle olunca hemen dışkısını ibadet için getirdiği çiçeklerle örtmüş. Yapacak başka ne var?</span></p>
				<p class="Style16 para-style-override-25"><span class="char-style-override-6" xml:lang="tr-TR">İnsanlar gelip sormuşlar: “Nedir bu?”</span></p>
				<p class="Style16 para-style-override-20"><span class="char-style-override-6" xml:lang="tr-TR">“Bir şivalinga, ibadet ediyorum” demiş. Ve ibadet etmeye başlamış; bir brahman ibadet ettiği için diğer insanlar da üzerine çiçeklerini atmaya başlamışlar - bir şivalinga belirmiş! Hindistan’da bunun büyük bir mucize olduğu düşünülür; ne zaman bir heykel belirse veya ne zaman bir mucize yaratmak istesen, en basit yolu budur. Öteki insanlar mantralar söyle­meye başlamışlar... Brahman kendini çok kötü hissediyormuş. Sadece orayı kirletmekle kalmamış, yalan da söylemişti. Bir yalan başka bir yalanı doğurur ve sonra. Şimdi ne yapıyor­du? Ona ibadet ediyordu ve aynı şeyi diğerleri de yapıyordu!</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat ne olduğunu nasıl unutacaksın? Bu adamın çiçeklerin altında duranın ne olduğunu unutmasının bir yolu var mı? Durum politikacı için de aynısıdır: sadece cerahat, yaralar, aşağılık kompleksi, değersizlik hissi.</span></p>
				<p class="Style16 para-style-override-17"><span class="char-style-override-6" xml:lang="tr-TR">Evet, daha daha yükseğe ulaşmıştı ve merdivenin her basa­mağında umut, yaranın bir sonraki basamağında iyileşeceğiy­di. Aşağılık kompleksi hırs yaratır, çünkü hırs basitçe üstün olduğunu kanıtlama çabası demektir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Hırsın kendi üstünlüğünü kanıtlama çabasından başka bir anlamı yoktur. Ancak, aşağılık kompleksinden mustarip değil­sen, neden kendine üstünlüğünü kanıtlama çabasına girişesin?</span></p>
				<p class="Style16 para-style-override-13"><span class="char-style-override-6" xml:lang="tr-TR">Hayatım boyunca hiç oy kullanmadım. Amcalarım, iki amcam da -ikisi de özgürlük mücadelesindeydi- hapse girdi. İkisi de öğrenimini tamamlayamadı, çünkü yakalanıp hapse atıldılar. Bir amcam festival için buradaydı. Yakalandığında üniversiteye girmek üzereydi; çünkü bir treni tahrip etmeye, bir köprüyü bombalamaya yönelik bir komploya karışmıştı. Bomba yapıyorlardı; ve amcam kimya öğrencisiydi, dolayı­sıyla bomba yapmak için kimya laboratuarından malzemeler getiriyordu. Tam sınava girecekken, on gün önce yakalandı. Ve eğitimi bitti, çünkü üç yıl sonra geri döndüğünde yeniden başlamak için çok geçti.</span></p>
				<p class="Style16 para-style-override-20"><span class="char-style-override-6" xml:lang="tr-TR">O da iş hayatına girdi. Büyük amcam yakalandığında final sınavındaydı, çünkü o da hükümete karşı bir komplo grubuna mensuptu. Bütün ailem politikti, babam hariç. Dolayısıyla hepsi bana soruyorlardı: “Neden kaydolmuyorsun? Neden oy kullanmıyorsun ve neden enerjini boşa harcıyorsun? Politika yönünde ilerlersen, ülkenin başkanı olabilirsin, ülkenin başba­kanı olabilirsin.”</span></p>
				<p class="Style16 para-style-override-19"><span class="char-style-override-6" xml:lang="tr-TR">“Kiminle konuştuğunuzu tamamen unuttunuz” dedim. “Ben aşağılık kompleksiyle kıvranmıyorum, ülkenin başkanı olmakla neden ilgileneyim? Neden ülkenin başkanı olarak hayatımı boşa harcayayım? Bu aynı kanser olmama rağmen kanser ameliyatı olmamı istemeniz gibi; tuhaf. Gereksiz yere neden ameliyat olayım?</span></p>
				<p class="Style16 para-style-override-13"><span class="char-style-override-6" xml:lang="tr-TR">“Siz aşağılık kompleksi çekiyorsunuz ve kendi kompleksi­nizi bana yansıtıyorsunuz. Olduğum şey için evrene tümüyle minnettarım. Bugün olan her ne ise iyidir. Asla istemediğimden de fazla, o yüzden beni hayal kırıklığına uğratmak mümkün</span></p>
				<p class="Style18 para-style-override-30"><span class="char-style-override-6" xml:lang="tr-TR">değil.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Tuhaf şeyler söylüyorsun. Bu aşağılık kompleksi nedir ve bunun politikayla ne ilgisi var?” dediler.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Basit psikolojiden anlamıyorsunuz, ne de büyük politika­cılarınız basit psikolojiden anlıyor” dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Dünyada en yüksek noktadaki bu politikacıların hepsi hasta insanlardır, dolayısıyla bir yol yaralarını örtmeye devam etmektir. Evet, başkalarını kandırabilirler. Jimmy Carter gülümsediğinde sen kanarsın ama Jimmy Carter kendini nasıl kandırabilir? Bunun yalnızca bir dudak hareketi olduğunu bilir. İçinde başka hiçbir şey, gülümseme yoktur.</span></p>
				<p class="Style16 para-style-override-13"/>
				<p class="Style16 para-style-override-13"><span class="char-style-override-6" xml:lang="tr-TR">İnsanlar merdivenin en yüksek basamağına ulaşır; sonra bütün hayatlarının bir israf olduğunu fark ederler. Vardılar ama nereye? Uğruna savaştıkları -üstelik önemsiz bir savaş da değildi; dişe diş göze göz- ve bu kadar insanı ortadan kaldırdıkları, bu kadar insanı araç olarak kullandıkları ve kafalarının üzerine bastıkları yere vardılar.</span></p>
				<p class="Style16 para-style-override-19"><span class="char-style-override-6" xml:lang="tr-TR">Merdivenin en üst basamağına ulaştın ama ne kazandın? Sadece bütün hayatını boşa harcadın. Şimdi bunu kabul etmek bile büyük cesaret ister. Gülümsemek ve yanılsamayı devam ettirmek daha iyidir: En azından başkaları büyük olduğuna inanıyor. Sen kim olduğunu biliyorsun. Daha önce nasılsan aynen öylesin; belki daha da kötü, çünkü bütün bu mücadele, bütün bu şiddet seni daha da kötüleştirdi. Bütün insanlığını kaybettin. Artık bir varlık değilsin.</span></p>
				<p class="Style16 para-style-override-13"><span class="char-style-override-6" xml:lang="tr-TR">Senden o kadar uzakta ki, Gurdjieff herkesin bir ruha sahip olmadığını söylerdi -bu kelime anlamıyla doğru olduğundan değil ama söylerdi- “Herkes bir ruha sahip değil, ancak var­lıklarını keşfeden birkaç kişi sahip.” Ona sahipler; diğerleri tamamen yanılsama içinde yaşıyor, çünkü bir ruhla doğduğu­nu kitaplar söylüyor ve bütün dinler vaaz ediyor.</span></p>
				<p class="Style16 para-style-override-20"><span class="char-style-override-6" xml:lang="tr-TR">Gurdjieff çok sertti. “Hepsi saçmalık. Ruhla doğmazsın. Onu kazanmak zorundasın; hak etmek zorundasın” derdi. Onun ne demek istediğini anlayabiliyorum ama ruhla doğma­dığını söylemeyeceğim.</span></p>
				<p class="Style16 para-style-override-19"><span class="char-style-override-6" xml:lang="tr-TR">Ruhla doğarsın ama o ruh yalnızca bir potansiyeldir ve Gurdjieff’in söylediği şey tamamıyla aynıdır. O potansiyeli ortaya çıkarman gerekir. Onu kazanman gerekir, hak etmen gerekir.</span></p>
				<p class="Style16 para-style-override-18"><span class="char-style-override-6" xml:lang="tr-TR">Politikacı bunu bütün hayatı boşa gittiği zaman fark eder. Şimdi ya itiraf etmek zorundadır - ki bu da çok aptalca görünür, çünkü bütün hayatının bir aptalın hayatı olduğunu itiraf ediyor.</span></p>
				<p class="Style16 para-style-override-19"><span class="char-style-override-6" xml:lang="tr-TR">Yaralar üzerlerini örterek iyileşmez. Sahici din bir tedavidir. Meditasyon kelimesi medicine (ilaç) kelimesiyle aynı kökten gelir. İlaç beden içindir; beden için ilaç neyse, ruh için meditas­yon odur. İyileştirici özelliğe sahiptir, tedavidir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bana politikacının gerçekten dindar olup olamayacağını soruyorsun? Politikacı olarak kaldığı sürece bu imkânsız. Evet, eğer politikayı bırakırsa, o zaman artık politikacı değildir; ger­çekten dindar bir insan olabilir. Ayırmıyorum; politikacının dindar, meditatif olmasını engellemiyorum. Benim söylediğim, iki farklı boyut oldukları için politikayla uğraşırken gerçekten dindar olamayacağıdır.</span></p>
				<p class="Style16 para-style-override-19"><span class="char-style-override-6" xml:lang="tr-TR">Yaranı ya örtersin ya da onu tedavi edersin. İkisini aynı anda yapamazsın. Tedavi etmek için de üzerini örtmemeli, onu ortaya çıkarmalısın. Üzerini açmalı, onu bilmeli, derinine inmeli, acısını çekmelisin.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bana göre azla yetinmenin anlamı budur; güneşte durmak değil, aptalca bir hareket. Özellikle Oregon’da bunu yapma­malısın. Güneşte, Oregon güneşinde ve havasında durursan, derhal Geri Zekâlı Oregon Generali olursun. Bundan kaçın! Kendini aç bırakmak veya soğukta durmak, nehirde, günlerce, kendini tedavi etmenin yolu bu değildir; sadece kandırılıyor­sun. Hiçbir şey bilmeyen herkes sana nasihat verecek: “Bunu yaparsan, iyileşirsin” ama bu tedavi için bir şey yapma mese­lesi değil.</span></p>
				<p class="Style16"><span class="char-style-override-6" xml:lang="tr-TR">Gerekli olan bütün varlığının yargılamadan, kınamadan keşfedilmesidir, çünkü sana kötü ve uğursuz olduğu anlatılmış bir sürü şey bulacaksın. Geri çekilme, olmalarına izin ver. Tek yapman gereken onları kınamamak.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bir keşfe girişmelisin. Sadece orada bir şeyin olduğunu fark et, onu kaydet ve devam et. Onu suçlama; ona isim verme. Lehinde veya aleyhinde bir yargıda bulunma, çünkü</span></p>
				<p class="Style16 para-style-override-37"><span class="char-style-override-6" xml:lang="tr-TR">seni keşfetmekten alıkoyan budur. İç dünyan derhal kapanır, gerginleşirsin - kötü bir şey. İçeri gider ve bir şey görürsün ve onun kötü olmasından korkarsın: açgözlülük, öfke, kıskanç­lık, ihtiras. “Tanrım! Bu şeylerin hepsi, benim içimde; içeri girmemek daha iyi.”</span></p>
				<p class="Style16"><span class="char-style-override-6" xml:lang="tr-TR">Bu yüzden milyonlarca insan içeri girmiyor. Evin dışında­ki merdivende oturuyorlar. Hayatları boyunca verandada yaşıyorlar. Bu bir veranda yaşamıdır! Evlerinin kapısını asla açmazlar. Evin bir sürü odası var, bir saray. İçeri girersen, başkalarının sana yanlış olduğunu anlattığı bir sürü şeyle karşılaşacaksın. Bilmezsin, sadece “Ben cahil bir insanım. Senin kim olduğunu bilmiyorum. Sadece keşfetmeye, araştır­maya geldim” dersin. Bir araştırmacının neyin iyi neyin kötü olduğuyla ilgilenmesi gerekmez; o sadece bakmaya, izlemeye, gözlemlemeye devam eder.</span></p>
				<p class="Style16 para-style-override-18"><span class="char-style-override-6" xml:lang="tr-TR">Deneyimlerin en tuhafı seni şaşırtacak: Şimdiye kadar sevgi dediğin şeyin hemen gerisinde nefret saklıdır; sadece not et. Bugüne kadar alçakgönüllülük olduğunu söylediğin şeyin hemen gerisinde senin egon saklıdır; sadece not et.</span></p>
				<p class="Style16 para-style-override-13"><span class="char-style-override-6" xml:lang="tr-TR">Birisi bana “Sen alçakgönüllü bir insan mısın?” diye sorarsa, “Öyleyim” diyemem, çünkü alçakgönüllülüğün baş aşağı duran egodan başka bir şey olmadığını biliyorum. Ben bencil biri değilim, alçakgönüllü nasıl olabilirim? Beni anlıyor musun? Bir egoya sahip olmadan alçakgönüllü olmak imkânsızdır. Bir kez ikisinin birlikte olduğunu gördüğünde, sana anlattığım gibi, en tuhaf şey gerçekleşir.</span></p>
				<p class="Style16 para-style-override-17"><span class="char-style-override-6" xml:lang="tr-TR">Sevginle nefretinin, alçakgönüllülüğünle egonun bir olduk­larını gördüğün anda, buharlaşırlar.</span></p>
				<p class="Style16 para-style-override-15"><span class="char-style-override-6" xml:lang="tr-TR">Senin hiçbir şey yapmana gerek kalmaz. Sırlarını gördün. O sır senin içinde kalmalarına yardım ediyordu. Sırrı gördü­ğün için artık saklanacak yerleri kalmadı. Tekrar tekrar içeri girdiğinde orada giderek daha az şey bulacaksın. İçindeki biri­kimler kayboluyor; kalabalıklar gidiyor. Tek başına kalacağın ve ellerinde boşlukla, hiç kimsenin olmadığı gün uzak değildir. </span><span class="char-style-override-6" xml:lang="tr-TR">Ve</span><span class="char-style-override-6" xml:lang="tr-TR"> birden iyileşirsin.</span></p>
				<p class="Style16 para-style-override-19"><span class="char-style-override-6" xml:lang="tr-TR">Hiçbir karşılaştırma yapma, çünkü sen sensin, başkası da başkasıdır. Kendimi neden Yehudi Mehuhin veya Pablo Picasso’yla karşılaştırmalıyım? Hiçbir anlam göremiyorum. Onlar kendi işlerini yapıyorlar, ben kendi işimi yapıyorum. Onlar kendi işlerini yapmaktan zevk alıyorlar, belki; çünkü onlar konusunda emin olamam. Fakat yaptığım veya yapma­dığım şeyden keyif aldığım konusunda kendimden eminim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Onlarla ilgili emin olamayacağımı söyledim, çünkü Pablo Picasso mutlu bir insan değildi; aslında çok mutsuzdu. Tablo­ları içindeki acıyı pek çok şekilde gösteriyor ve Picasso o acıyı tuvale aktardı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Picasso neden bu çağın en büyük ressamı oldu? Nedeni, içsel acının en çok bu çağda bilinmesidir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Beş yüzyıl önce kimse onu ressam olarak görmezdi. Gülerler ve onu akıl hastanesine kapatırlardı. Hem beş yüzyıl önce akıl hastaneleri kolay yerler değildi. Her türlü şeyi yapıyorlar, özellikle de dövüyorlardı, çünkü deliliği döverek kovmanın mümkün olduğunu düşünüyorlardı, çünkü deliliğin seni ele geçiren kötü bir ruh gibi bir şey olduğu düşünülüyordu. Her gün temiz bir dayakla deliliğin geçeceğini düşünüyorlardı.</span></p>
				<p class="Style16 para-style-override-19"><span class="char-style-override-6" xml:lang="tr-TR">Daha üç yüzyıl önce delilerden kan alıyorlardı, zayıf düşsün diye. Delinin enerjisinin kötü bir ruh tarafından ele geçirildi­ğini düşünüyorlardı; eğer enerjisini boşaltırsan, beslenecek bir şey kalmadığı için kötü ruh orayı terk eder: Delinin kanıyla besleniyordu. İyi mantık; ve sadece bunu yapıyorlardı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Kimse bunların tablo olduğunu düşünmezdi. Ancak bu yüz­yıl Picasso’nun büyük bir ressam olduğuna inanabildi, çünkü bu yüzyıl acı çekiyor; acıya, içsel perişanlığa karşı biraz uyanık; ve bu adam onu renklere döktü. Kelimelere bile dökemeyece-ğini, Picasso renge dökebildi. Ne olduğunu anlamıyorsun ama bir şekilde derin bir uzlaşma hissediyorsun. Bir çekiciliği var; içinde bir yere dokunuyor. Düşünsel değil, çünkü ne olduğunu çözemiyorsun ama o bir aynaymış da senin içinden, bağırsak­larından bir şey oradaymış gibi saplanıp izlemeye, bakmaya devam ediyorsun. Picasso’nun tabloları bu çağda en büyük oldu, çünkü adeta röntgen vazifesini gördüler. Acını açığa çıkardılar. Bu yüzden belki dedim. Başkası hakkında ancak belki diyebilirim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Ancak kendimden emin olabilirim. İç dünyanı suçlamadan, takdir etmeden, hiçbir şey düşünmeden, sadece olguları izle­yerek araştırmaya devam ettiğinde, yok olmaya başladıklarını biliyorum. Tek başına kaldığın, bütün kalabalığın gittiği bir gün gelir; ve o anda ilk kez psikolojik iyileşmenin ne olduğunu hissedersin.</span></p>
				<p class="Style16 para-style-override-25"><span class="char-style-override-6" xml:lang="tr-TR">Ve</span><span class="char-style-override-6" xml:lang="tr-TR"> psikolojik iyileşmeden ruhsal iyileşmeye giden kapı açılır.</span></p>
				<p class="Style16 para-style-override-13"><span class="char-style-override-6" xml:lang="tr-TR">Onu açmana gerek yok, o kendiliğinden açılır. Sen sadece psişik merkeze ulaşırsın ve kapı açılır. Pek çok yaşamdır seni bekliyordu. Sen geldiğinde, kapı derhal açılır ve o kapıdan sadece kendini değil, bütün varoluşu, bütün yıldızları, bütün kozmosu görürsün.</span></p>
				<p class="Style16"><span class="char-style-override-6" xml:lang="tr-TR">Bu nedenle hiçbir politikacının gerçekten dindar olamaya­cağını kesinlikle söyleyebilirim, politikayı bırakmadıkça. O zaman artık politikacı değildir ve söylediğim şey onu ilgilen­dirmiyor.</span></p>
				<p class="Style16"><span class="char-style-override-6" xml:lang="tr-TR">Gerçekten dindar bir insanın politikacı olup olamayacağını da sordun. Bu birincisinden de imkânsız, çünkü politikacı olması için hiçbir neden yok. Seni hırsa götüren neden aşağılık kompleksiyse, meditasyon yapan biri nasıl politikacı olabilir?</span></p>
				<p class="Style18"/>
				<p class="Style18"><span class="char-style-override-6" xml:lang="tr-TR">İtici bir güç yoktur. Fakat geçmişte bu arada bir görüldü ve gelecekte de olabilir, o yüzden bunu sana söyleyeyim.</span></p>
				<p class="Style16"><span class="char-style-override-6" xml:lang="tr-TR">Geçmişte mümkündü, çünkü dünyaya monarşi hâkimdi. Arada bir kralın oğlu şair çıkabiliyordu. Bir şairin Amerika başkanı olması çok zordur; kim onu dinler? İnsanlar deli olduğunu düşünecekler ve o da hippiye benzeyecek. Kendine çekidüzen veremez, bütün dünyaya mı çekidüzen vermeye çalışıyor?</span></p>
				<p class="Style16 para-style-override-19"><span class="char-style-override-6" xml:lang="tr-TR">Fakat geçmişte monarşi yüzünden bu mümkündü. Hindistan’ın, İngilizlerin yönetimi devraldığı son imparatoru şairdi -bu yüzden İngilizler ele geçirebildi-; Bahadır Şah Zafer, en büyük Urdu şairlerinden biriydi. Şimdi, bir şairin imparator olması mümkün değil; imparator oğlu olarak doğması sadece tesadüftü.</span></p>
				<p class="Style16 para-style-override-19"><span class="char-style-override-6" xml:lang="tr-TR">Düşman kuvvetleri başkente girerken, o şiir yazıyordu. Başvekili kapıyı çalıp “Kesinlikle acil, çünkü düşmanlar baş­kente girdi” dediğinde, Bahadır Şah, “Beni rahatsız etme. Son dört dizeyi yazıyorum. Sanırım onlar buraya gelmeden o dört dizeyi bitirebilirim. Rahatsız etme” dedi. </span><span class="char-style-override-6" xml:lang="tr-TR">Ve</span><span class="char-style-override-6" xml:lang="tr-TR"> yazmaya başladı. Şiirini bitirdi; bu onun için daha önemliydi.</span></p>
				<p class="Style16 para-style-override-17"><span class="char-style-override-6" xml:lang="tr-TR">O kadar basit ve iyi bir insandı ki, dışarı çıktı ve “Bu insanları öldürme saçmalığı nedir? Ülkeyi istiyorsanız, alın, bu patırtı neden? Bütün kaygılar sırtımda yüktü, şimdi o kaygıları siz yüklenebilirsiniz. Beni rahat bırakın” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat onu rahat bırakmadılar, çünkü onlar politikacı ve generallerdi. Bu adamı Yeni Delhi’de bırakmak tehlikeliydi: Kuvvetlerini toplayabilir, kuvvetleri olabilir, kim bilir. Onu Burma’ya götürdüler; Rangoon’da öldü. Ölüm döşeğinde yazdığı son şiirinde, “Ne kadar zavallıyım. Sevgilimin soka­ğında gömülecek yerim bile yok” dedi. Sevdiği, yarattığı Yeni Delhi’den bahsediyor; ve şair olduğu için şehri mümkün olan en güzel şekilde yapmıştı. “Sevgilimin sokağında gömülmek için bir yerim bile yok. Ne kadar bahtsızsın Zafer” dedi. Zafer, şiirde kullandığı ismiydi.</span></p>
				<p class="Style16 para-style-override-17"><span class="char-style-override-6" xml:lang="tr-TR">Rangoon’da gömüldü; naaşını bile Yeni Delhi’ye getirmedi­ler. “En azından öldüğümde cesedimi şehrime, ülkeme götürün. Bir ceset tehlikeli olamaz” diye ısrar etti. Fakat politikacılar ve generaller farklı şekillerde düşünürler. Bahadır Şah insan­lar tarafından sevilen bir imparatordu. Ölüsünü görürlerse, “İsyan çıkabilir, sorun olabilir, neden başımızı dert açalım? Rangoon’a gömün. Yıllarca kimse öldüğünü bile duymaz.”</span></p>
				<p class="Style16 para-style-override-17"><span class="char-style-override-6" xml:lang="tr-TR">Dolayısıyla eski monarşi zamanlarında, Batı yarımkürede Marcus Aurelius gibi bir insanın ortaya çıkması mümkündü. Dindar bir insandı ama bu tesadüftü. Marcus Aurelius bugün başkan veya başbakan olamazdı, çünkü oy istemeye gidemez­di; dilenmezdi. Ne için?</span></p>
				<p class="Style16"><span class="char-style-override-6" xml:lang="tr-TR">Bu, Hindistan’da birkaç kez oldu. Hindistan’ın büyük impa­ratorlarından biri olan Ashoka, gerçekten dindar bir insandı; o kadar ki, oğlu -kendisinin halefi olacak tek oğlu- rahip olmak istediğinde dans etti. “Bunu bekliyordum, bir gün anla­yacaktın” dedi. Sonra kızı, tek kızı Sanghamitra da -sadece iki çocuğu vardı, bir kız ve bir erkek- meditasyon dünyasına girmek istediğinde, “Git. Bu benim tek mutluluğum” dedi. Fakat bugün bu imkânsız.</span></p>
				<p class="Style16"><span class="char-style-override-6" xml:lang="tr-TR">Hindistan’da büyük bir kral vardı, Poras; Büyük İskender’e karşı savaşmıştı. Hindistan’da, kız kardeşin bileğine bir ip bağladığı, kız kardeşler günü diye bir gün vardır. Kızın gerçek­ten erkek kardeşi olabilirsin veya olmayabilirsin de, ama kız ipliği bileğine bağladığı anda, onun erkek kardeşi olursun. </span><span class="char-style-override-6" xml:lang="tr-TR">Ve </span><span class="char-style-override-6" xml:lang="tr-TR">bu iki taraflı bir yemindir: Erkek kardeş, “Seni koruyacağım” der ve kız kardeş de, “Senin korumana duacıyım” der.</span></p>
				<p class="Style16"><span class="char-style-override-6" xml:lang="tr-TR">O özel günde, İskender karısını Poras’a gönderdi. İskender,Poras’ın krallığının dışında kalıyordu. Poras’ın krallığının sınırı olan bir nehir vardır; İskender dışarıda kalıyordu ve karısını gönderdi. Poras’ın sarayında, “Büyük İskender’in eşi sizinle görüşmek ister” denince, Poras onu karşılamak için dışarı çıktı, çünkü Hindistan’da bu bir gelenekti. Evine gelen düşman bile olsa, misafirdir ve misafir bir tanrıdır.</span></p>
				<p class="Style16 para-style-override-19"><span class="char-style-override-6" xml:lang="tr-TR">Poras onu saraya götürdü, oturması için tahtını verdi ve “Beni çağırabilirdiniz. Bu kadar yolu gelmenize gerek yoktu” der.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Sizi kardeşim yapmaya geldim. Benim erkek kardeşim yok, bugünün kız kardeşler günü olduğunu duydum; dayana­madım” der İskender’in karısı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Politik bir oyundu bu. İskender ve karısının kız kardeşler gününden ne anladığını ve İskender’in karısını göndermek için neden bu güne kadar beklediğini Poras anlayabiliyordu ama “Bu çok doğru. Erkek kardeşiniz yoksa, ben sizin erkek kar­deşinizim” dedi. İskender’in karısı ip getirmişti; ipi bağladı ve Poras onun ayaklarına dokundu. Erkek kardeşin kız kardeşin ayaklarına dokunması gerekir; kız ister daha küçük olsun ister daha büyük, fark etmez.</span></p>
				<p class="Style16 para-style-override-33"><span class="char-style-override-6" xml:lang="tr-TR">Orada kadınlığa büyük bir saygı vardı, kadına karşı büyük muazzam bir sertlikle yan yana. Belki sertlik rahipler ve keşişler tarafından, saygı ise dindar insanlar tarafından yara­tılmış olabilir. İskender’in karısı derhal, “Şimdi benim erkek kardeşimsiniz ve beni koruyacağınızı umuyorum ama beni korumanın tek yolu, İskender’i öldürmemek. Kız kardeşinizin hayatı boyunca dul kalmasını ister misiniz?” dedi.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Bu söz konusu değil” dedi Poras. “Bu konuda konuşma­nıza bile gerek yok, anlaşılmıştır. İskender’e dokunulmayacak. Biz artık akrabayız.”</span></p>
				<p class="Style16 para-style-override-18"><span class="char-style-override-6" xml:lang="tr-TR">Ve</span><span class="char-style-override-6" xml:lang="tr-TR"> bu oldu: Ertesi gün İskender saldırdı ve mücadelede Poras’ın İskender’in atını öldürdüğü bir an geldi. İskender attan düştü ve Poras da filinin üzerindeydi -çünkü Hindistan’da gerçek savaşçının hayvanı fildi, at değil-; fil sadece ayağını İskender’in üzerine koyacak ve İskender’in işi bitecekti. Poras sırf alışkanlıktan mızrağını çekti </span><span class="char-style-override-6" xml:lang="tr-TR">ve</span><span class="char-style-override-6" xml:lang="tr-TR"> tam İskender’i öldüre­cekken, bileğindeki ipi gördü. Mızrağını yerine koydu, fil sürücüsüne, fili idare eden adama, “İlerle ve İskender’e onu öldürmeyeceğimi söyle” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">O anda İskender ölecek ve dünyayı fethetme arzusu bitecek­ti; bütün tarih farklı olacaktı. Fakat Poras dindar bir insandı, farklı bir tabiatı vardı: yenilmeye hazır ama ahlakını bozmaya hazır değil. </span><span class="char-style-override-6" xml:lang="tr-TR">Ve</span><span class="char-style-override-6" xml:lang="tr-TR"> yenildi; şansını kaybetti.</span></p>
				<p class="Style16"><span class="char-style-override-6" xml:lang="tr-TR">Poras ellerinde ve ayaklarında geçici sarayında İskender’in karşısına çıkarıldı. Fakat yürüyüş tarzı... İskender bile ona, “Hâlâ imparator gibi yürüyorsun, ellerinde </span><span class="char-style-override-6" xml:lang="tr-TR">ve</span><span class="char-style-override-6" xml:lang="tr-TR"> ayaklarında zincirler varken bile” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bu benim yürüme biçimim. İmparator ya da mahkûm olmamla ilgisi yok. Ben böyleyim” dedi Poras.</span></p>
				<p class="Style16 para-style-override-20"><span class="char-style-override-6" xml:lang="tr-TR">“Sana nasıl muamele edilmesini istersin?” diye sordu İsken­der.</span></p>
				<p class="Style16 para-style-override-55"><span class="char-style-override-6" xml:lang="tr-TR">“Bu nasıl bir soru! Bir imparatora, imparator gibi davranıl-malıdır. Ne aptalca bir soru” dedi Poras.</span></p>
				<p class="Style16 para-style-override-17"><span class="char-style-override-6" xml:lang="tr-TR">İskender notlarında şöyle der: “Poras gibi bir insanla hiç karşılaşmamıştım. Zincire vurulmuştu, esir düşmüştü -onu hemen, oracıkta öldürebilirdim- ama yürüyüş şekli, konuşma­</span><span class="char-style-override-6" xml:lang="tr-TR">sı.”</span><span class="char-style-override-6" xml:lang="tr-TR"> İskender gerçekten etkilenmişti. “Zincirlerini çıkarın; bu adam her yerde imparator olarak kalacak. Krallığını ona geri verin, ama” dedi, “ayrılmadan önce bir soru sormak istiyo­rum. Fırsatın varken beni öldürebilirdin, neden mızrağını geri koydun? Bir saniye daha ve işim bitmiş olacaktı veya filin beni ezecekti ama sen onu engelledin. Neden?”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bunu sorma” dedi Poras. “Biliyorsun; sen politikacısın, ben değilim. Bu ip, onu hatırlıyor musun? Bu ipi karınla sen göndermiştin; şimdi o benim kız kardeşim ve ben kendi kayın­biraderimi öldüremem. Onu dul bırakmam mümkün değil. Seni öldürmektense, yenilmeyi seçerim. Fakat senin kendini bana borçlu hissetmene gerek yok; gerçekten merkezlenmiş bir insanın bu şekilde davranması gerekir.”</span></p>
				<p class="Style16"><span class="char-style-override-6" xml:lang="tr-TR">Geçmişte monarşi yüzünden mümkündü. Fakat monarşinin içinde gerizekâlılar da kral oldu, deliler de kral oldu, her şey mümkündü. O yüzden monarşiyi desteklemiyorum, ben sadece monarşi içinde gerçekten dindar bir insanın tesadüfen imparator olmasının mümkün olduğunu söylüyorum.</span></p>
				<p class="Style16 para-style-override-13"><span class="char-style-override-6" xml:lang="tr-TR">Gelecekte, demokrasi uzun süremeyecek, çünkü politikacı bilimcinin karşısında zaten cahil; zaten bilimcinin elinde. Gelecek bilimcinin olacak, politikacının değil.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bu da demokrasi kelimesini değiştirmek zorunda kalacağız. Benim bunun için bir kelimem var: meritokrasi.</span></p>
				<p class="Style16 para-style-override-20"><span class="char-style-override-6" xml:lang="tr-TR">Başarı belirleyici faktör olacak. Türlü vaatlerle seçim kampanyası yaparak oy toplayabilirsin ama bilim dünyasında başarın, gerçek gücün belirleyici olacak. Hükümet bir kez bilimcinin eline geçtiğinde, o zaman her şey mümkün, çünkü ben bilime nesnel din, dine de öznel bilim dedim.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bir kez bilimin eline geçtiğinde, dünya haritası farklı olacak, çünkü Rus bilimciyle Amerikalı bilimci arasındaki savaş nedir? İkisi de aynı projeler üzerinde çalışıyorlar; birlikte çalışırlarsa çok daha çabuk olacak. Dünyanın her yerinde aynı deneylerin her ulusta tekrarlanıyor olması tam bir aptallık; inanılmaz. Bu insanlar birlikte mucizeler yaratabilir. Bölününce daha pahalıya patlıyor.</span></p>
				<p class="Style16 para-style-override-13"><span class="char-style-override-6" xml:lang="tr-TR">Örneğin, Albert Einstein Almanya’dan kaçmasaydı, İkinci Dünya Savaşı’nı kim kazanırdı? Amerika, Britanya ve Rusya’nın mı kazanacağını sanıyorsun? Hayır. Tek bir insa­nın, Albert Einstein’ın Almanya’dan kaçışı tarihi şekillendirdi. Bütün bu düzmece isimler: Roosevelt, Churchill, Stalin, Hitler, hiçbir anlam ifade etmiyorlar. O adam bütün olayı bitirdi, çünkü atom bombasını yaptı. Roosevelt’e bir mektup yazdı: “Atom bombası hazır ve siz onu kullanmadıkça, savaşı sona erdirmenin yolu yok.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Hayatı boyunca bunun pişmanlığını yaşadı ama bu başka bir hikâye. Atom bombası kullanıldı ve kullanıldığı anda, Japonya’nın savaşmaya devam etmesi söz konusu değildi. Savaş kazanıldı: Hiroşima ve Nagazaki’nin yakılması İkinci Dünya Savaşı’nı sona erdirdi. Albert Einstein Almanya’da aynı proje üzerinde çalışıyordu. Sadece farklı bir adrese yaza­bilirdi -Roosevelt yerine Adolf Hitler’e- ve bütün tarih farklı, tamamen farklı olurdu.</span></p>
				<p class="Style16 para-style-override-13"><span class="char-style-override-6" xml:lang="tr-TR">Gelecek bilimcinin ellerinde olacak. Çok uzak değil. Şimdi nükleer silahlar var, politikacılar en tepede olmayı başaramaz. Bu konuda hiçbir şey bilmiyorlar, ABC’sini bile.</span></p>
				<p class="Style16"><span class="char-style-override-6" xml:lang="tr-TR">Einstein hayattayken, onun izafiyet teorisini bütün dünyada yalnızca on iki kişinin anladığı söyleniyordu. O on iki kişiden biri, anlayamayanlar için küçük bir kitap yazan Bertrand Russell’dı: </span><span class="char-style-override-6" xml:lang="tr-TR">Rölativitenin Abc’si. Russell en azından ABC’yi anlayabileceklerini düşünüyordu; ama o bile mümkün değil, çünkü ABC’yi anlayabilirsen, bütün alfabe basitleşir. Bu, sade­ce ABC’yi anlama meselesi değildir; o zaman XYZ de uzak değildir. Asıl sorun ABC’yi anlamaktır.</span></p>
				<p class="Style16 para-style-override-13"><span class="char-style-override-6" xml:lang="tr-TR">Şimdi bütün bu politikacılar hiçbir şeyden anlamıyorlar. Dünya er ya da geç nitelik sahibi insanların ellerinde olacak. Önce bilimcilerin eline geçecek.</span></p>
				<p class="Style16"><span class="char-style-override-6" xml:lang="tr-TR">Bunu bir tahmin olarak alabilirsin; dünya bilimcilerin eline geçecek. </span><span class="char-style-override-6" xml:lang="tr-TR">Ve</span><span class="char-style-override-6" xml:lang="tr-TR"> ondan sonra yeni bir boyut açılır.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bilimci er ya da geç bilgeyi, ermişi davet edecek, çünkü tek başına başaramaz.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bilimci kendinin üstesinden gelemez. Her şeyi başarabilir ama kendini çekip çeviremez. Albert Einstein evrendeki yıl­dızlar hakkında her şeyi bilebilir ama kendi merkezi hakkında hiçbir şey bilmez.</span></p>
				<p class="Style16 para-style-override-13"><span class="char-style-override-6" xml:lang="tr-TR">Gelecek bu olacak: politikacılardan bilimcilere, bilimciler­den dindar insana; ama bu tamamen farklı bir dünya olacak. Dindar insanlar oy isteyemez. Sen onlara sormak zorunda kalacaksın. Sen onları istemek zorunda kalacaksın. </span><span class="char-style-override-6" xml:lang="tr-TR">Ve</span><span class="char-style-override-6" xml:lang="tr-TR"> eğer isteğinin samimi olduğunu hissederlerse ve ihtiyaç varsa, dün­yada görev yapabilirler. Fakat bunun hiçbir şekilde politika olmayacağını hatırla.</span></p>
				<p class="Style16 para-style-override-19"><span class="char-style-override-6" xml:lang="tr-TR">Tekrarlayayım, politikacı politikayı bırakırsa dindar olabi­lir; aksi takdirde bu imkânsızdır. Dindar insan, eğer politika bütün yapısını değiştirirse, politikaya dahil olabilir; yoksa dindar bir insanın politikada olması imkânsızdır. Politikacı olamaz.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat işlerin ilerleyiş şekline göre, dünyanın önce bilimcinin eline geçeceği ve sonra bilimciden mistiklere geçeceği kesin. Ancak mistiklerin ellerinde güvende olabilirsin.</span></p>
				<p class="Style16 para-style-override-18"><span class="char-style-override-6" xml:lang="tr-TR">Dünya gerçekten cennet olabilir. Aslında, biz burada bir tane yapmadıkça, başka cennet yoktur.</span></p>
				<p class="Style22 para-style-override-35"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph" xml:lang="en-GB"/>
			</div>
		</div>
	</body>
</html>