<html xmlns="http://www.w3.org/1999/xhtml">
	<head>
		<title>6-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-2.html" xml:lang="en-US">
			<div class="Basic-Text-Frame">
				<p class="BOLUM" id="toc_marker-3" xml:lang="tr-TR">Bölüm 3-Politika ve güç istemi</p>
				<p class="Style16 para-style-override-17"/>
				<p class="Style8">Soru: Oregon senatörü Bob Smith, senin bütün Oregonlu-ların aptal olduğunu söylediğini belirtti. Lütfen bu konudaki düşüncelerini söyler misin?</p>
				<p class="Style16 para-style-override-33"><span class="char-style-override-6" xml:lang="tr-TR">Hüsrana uğramadım. Kendisi düşüncemi doğruladı. Onun insanlara söylediğimi söylediği şeyi asla söylemedim. Benim söylediğim o kadar açık ki, aptal biri bile anlayabilirdi ama zavallı Bob Smith bunu bile atlamış.</span></p>
				<p class="Style16 para-style-override-18"><span class="char-style-override-6" xml:lang="tr-TR">Ben, “Aptalın her türlüsünü gördüm ve hepsinin bu kadar olduğunu, başka bir aptal çeşidi olmadığını düşünüyordum. Fakat Oregon’a geldikten sonra yanıldığımı anladım. Oregon-lu aptal kendi başına bir türdür” dedim.</span></p>
				<p class="Style16 para-style-override-18"><span class="char-style-override-6" xml:lang="tr-TR">Bu ifadenin neresinde bütün Oregonluların aptal olduğunu söylüyorum? Ben sadece Oregonlu aptalın özel bir tür oldu­ğundan bahsediyorum. Ben cömert bir insanım ama o kadar da cömert değilim. Oregon’un tamamını dünyada bu kadar özel yapamam. Bütün Oregonlular aptal olsaydı, orası benzer­siz bir yer olurdu. O zaman, orayla karşılaştırılacak başka bir yer olmazdı, tam anlamıyla olağanüstü bir yer olurdu.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bob Smith fikrimi olduğu gibi doğruladı. Bekliyordum... Birisi düşüncemi doğrulayacaktı ve şimdi Senatör Bob Smith Oregon’daki o aptal türünün başında. Hepsinin üstünde olmaktan mutluluk duyması gerekir! Artık herkes ikinci sırada olacak. Bob Smith, Nobel Ödülü’nü kazandı.</span></p>
				<p class="Style16 para-style-override-19"><span class="char-style-override-6" xml:lang="tr-TR">Ayrıca burada kalmamıza izin verilmemesi gerektiğini de söyledi. Biz bir suç işlemedik, kimseye zararımız dokunmadı. Biz kendi işimizle meşgulüz. Fakat neden bu politikacılar bu kadar sarsıldı, endişelendi? Daha bir buçuk yıl önce aynı adam, “Bu insanlar kesinlikle yasal, aleyhlerinde söyleyebile­ceğim hiçbir şey yok” dedi. Şimdi, bir buçuk yıl içinde, her şey değişti.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bizler aynı insanlarız; ama onun siyasi konumu değişti ve şimdi onun siyasi konumunu sağlamlaştırmak isteyen herkes bizden faydalanabilir. Bunu bütün politikacılar yapıyor. Onlara büyük iyilikte bulunuyoruz; bunun için bize minnettar kalmaları gerekir. Seçimi kazanmak isteyen her politikacının yapması gereken sadece bir şey var: Bizim aleyhimizde saçma sapan konuşması gerek; bu kadarı yeter, seçimi kazanır. Şimdi Bob Smith’in siyasi konumu o kadar sağlam değil, sallantıda.</span></p>
				<p class="Style16"><span class="char-style-override-6" xml:lang="tr-TR">Ona yardım edebiliriz; bu konuda sorun yok. Bizi suç­layabilir, bizi kovmakla tehdit edebilir; onun konumunu sağlamlaştıracaksa, istediğini yapabilir. Boğulan bir insanı desteklemekten, onun mevkiini kurtarmaktan mutluluk duya­rız. Bize minnet duymayabilir ama biz kimseden minnettarlık beklemiyoruz, biz sadece insani görünen her şeyi yapıyoruz.</span></p>
				<p class="Style16 para-style-override-19"><span class="char-style-override-6" xml:lang="tr-TR">Unutma, bu senatörler bir gün sokak insanları olabilir. Politikacılar ya iktidardadır ya da sokaklarda; orta noktası yoktur. Indira Gandhi gibi güçlü bir politikacı bile bir kere­sinde bana bir mesaj yolladı: “Oğlum Rajiv’i sana gelmeye ikna etmeye çalışıyorum, çünkü Hindistan havayollarındaki pilotluk görevini bırakmaya, istifa etmeye yanaşmıyor.”</span></p>
				<p class="Style16 para-style-override-20"><span class="char-style-override-6" xml:lang="tr-TR">Rajiv’in gerekçesi sağlamdı. Ona, “İktidarda olmadığın gün, aileyi nasıl destekleyeceksin? Kendi evimiz yok. Ailenin para kazanan tek üyesi benim. Yaşlılığında seni sokaklarda görmek zorunda mı kalacağım?” der. Indira Gandhi onu istifa etmeye ikna edemedi. Oğlunun savunması gayet açıktı: “Sen nerede olacaksın?” İktidarda olmadığı, başbakanlığı Morarji Desai’nin yaptığı üç yılda, onu kurtaran Rajiv’di. En azından dilenmek zorunda kalmadı.Siyaset garip bir meslektir. Bu konuda anlaşılmaya değer,</span><span class="char-style-override-6" xml:lang="tr-TR">insan zihnine ışık tutacak birkaç şey var. Birincisi: Aynı belli insan tiplerinin bilime, şiire, resme, müziğe, dansa ilgi duyması gibi, yalnızca belli bir insan tipi politikaya ilgi duyar. Winston Churchill’i dans ederken düşünemezsin. Ne de Nijinsky’yi başbakan olarak düşünebilirsin. Nijinsky dansçıydı ve belki de dünyanın bugüne kadar gördüğü en iyi dansçıydı; onun dansı adeta sihirliydi. Dans etmek için doğmuştu.</span></p>
				<p class="Style16 para-style-override-13"><span class="char-style-override-6" xml:lang="tr-TR">Dans öğrendiği bir yetenek değildi; doğuştan gelen bir özellik, bir içgüdüydü. Büyü o düzeydeydi ki, başka hiçbir dansçı onu taklit edemedi. Dans ederken arada bir o kadar yükseğe sıçrardı ki, yerçekimi yasasına tersti. Fizik bunu açık­layamıyor. O ağırlıkla o kadar yükseğe sıçramak imkânsız. En mucizevi şey de yere inişiydi: Aynı sonbaharda düşen bir kuru bir yaprak gibi, yere varmak için acele etmeden, yavaşça inerdi. Bu, kesinlikle yerçekimi yasasına aykırıdır.</span></p>
				<p class="Style16"><span class="char-style-override-6" xml:lang="tr-TR">Çekim o kadar kuvvetlidir ki, mıknatıs gibidir. Seni büyük bir güçle çeker; bu konuda bir şey yapamazsın. Yavaş ya da hızlı inmek senin elinde değildir. Yere doğru düşen her şey tamamen çaresizdir; düşme hızını yerçekimi belirler. Yeryüzü o kadar büyüktür, yerçekimi kuvveti o kadar muazzamdır ki, bir yaprak gibi hafif bile değilizdir. Bu durum Nijinsky’yi bile hep şaşırtıyordu. Düşmediğini, yere kayar gibi yavaşça indiğini görüyordu.</span></p>
				<p class="Style16 para-style-override-13"><span class="char-style-override-6" xml:lang="tr-TR">İnsanlar ona tekrar tekrar soruyorlardı: “Bunun tekniği, stratejisi, yöntemi nedir?”</span></p>
				<p class="Style16 para-style-override-23"><span class="char-style-override-6" xml:lang="tr-TR">“Ben de sizin kadar şaşkınım” dedi. “Bilmiyorum. Bunu yapmaya çalıştığımda, asla olmuyor. Ancak arada bir, bunu tamamen unuttuğumda oluyor. Bu, dansçı yok olduğunda, Nijinsky olmadığında gerçekleşiyor. Aynı sizin gibi ben de gözlemciyim. Bedenimin düştüğünü görüyorum.Bunu şahsen denedim, mümkün olan her şekilde denedim.</span></p>
				<p class="Style18"><span class="char-style-override-6" xml:lang="tr-TR">Ne o kadar yükseğe sıçrayabiliyorum, ne de o kadar yavaş inebiliyorum. Arkadaşlarımın, sevgililerimin önünde denedim ama ne zaman denediysem, elimden kaçıverdi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Dolayısıyla bir şeyi öğrendim: Deneyemeyeceğiniz şeyler vardır. Hiçbir yöntemle, teknikle mümkün olmayan şeyler vardır. Meydana gelen şeyler vardır; senin tek yapman gereken meydana gelmelerine izin vermektir. Ve izin verme şekli de müdahale etmek değildir; o kadar ki mevcut bile değilsindir, çünkü varlığın da bir müdahale olacaktır.”</span></p>
				<p class="Style16 para-style-override-21"><span class="char-style-override-6" xml:lang="tr-TR">Bunu biliyorsun. Şimdi fizik tuhaf bir gerçeği keşfetti. Biz bunu insanlarla ilgili biliyorduk. Kimsenin izlemediğinden emin bir şekilde banyonun aynasında yüzünü tuhaf şekillere sokarken birden birisinin anahtar deliğinden izlediğini fark edersin. Her şey değişir. Kaşını gözünü oynatmaktan vazgeçer, yerinde, mantıklı bir şey yapmaya başlarsın. Suçüstü yakalan­dın. Meşgul görünürsün; daha bir dakika önce hiç de meşgul değildin.</span></p>
				<p class="Style16 para-style-override-19"><span class="char-style-override-6" xml:lang="tr-TR">Modern fizik her şeyden önce elektronların davranışını, nasıl hareket ettiklerini gözlemlemenin çok zor olduğunu keşfetti. Fakat şimdi elektronların hareketlerini gözlemleyebileceğin aletlere sahibiz. Fakat sorun şu ki, sen izlediğin anda davranış değişiyor; aynı anahtar deliği hikâyesi. Elektron farklı bir şekil­de hareket etmeye başlıyor. Daha şimdi sen gözlemlemezken, farklı davranıyordu. Fizik hiçbir sonuca varamadı. Bu konuda nasıl bir sonuca varacaksın? Elektronun senin kadar bilinçli olduğu çok açık. Başka yolu yok; aksi takdirde elektron senin onun farkında olduğunu nasıl fark edebilir?</span></p>
				<p class="Style16 para-style-override-19"><span class="char-style-override-6" xml:lang="tr-TR">Nijinsky, “Ben var olmadığım, hiçbir şekilde mevcut olmadığım anda, birden bu gerçekleşiyor. Ve bu olurken, ben sadece gözlemciyim. O anda bunun nasıl olduğunu anlamak için etrafa bakınmaya başladığım anda bile her şey bozuluyor.</span></p>
				<p class="Style18"/>
				<p class="Style18"><span class="char-style-override-6" xml:lang="tr-TR">Tam bir sıçramanın ortasında o kadar hızlı düştüm ki bacak­larımı kırdım. Çünkü ben devreye girdiğimde, olay bozuldu ve yerçekimi o kadar kuvvetliydi ki pat diye yere düştüm” dedi. Aksi takdirde tüy gibi düşerdi. Yere indiğinde ses bile çıkmazdı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Doğuştan şairler, doğuştan dansçılar vardır. Esasında herkes bir şey olmak üzere doğar. Bir şekilde ne için doğduklarını bulanlar, dünyanın en mutlu insanlarıdır. Fakat kendilerine göre olmayan yönlerde ilerlemeye başlayanlar, en mutsuz olanlardır.</span></p>
				<p class="Style16 para-style-override-20"><span class="char-style-override-6" xml:lang="tr-TR">Politikacı belli bir tiptir. Suç işleyen biriyle aynı tiptir. Suçlu, politikacı olmayı başaramamıştır. İkisi de güç peşindedir, ikisine de güç istemi hükmeder. Politikacı kanuna göre, yasal yoldan ilerler ama bir kez iktidarı ele geçirdiğinde, kanunu, anayasayı, her şeyi bin bir yoldan değiştirebilir. Bir kez ikti­dara geldiğinde her şeyi bozabilir, orta malı yapabilir. Fakat iktidara gelinceye kadar yasaya, kanuna, ahlaka son derece uygun şekilde ilerler.</span></p>
				<p class="Style16"><span class="char-style-override-6" xml:lang="tr-TR">Suçlu da güç peşindedir ama nasıl kanuna, anayasaya, ahlaka uygun şekilde ilerleyeceğini bilmez. Daha yabanidir, politikacı kadar evcilleşmemiştir. Kültürü atlama tahtası olarak kulla­nan politikacı kadar kültürlü değildir. İfadesi politikacı kadar güçlü değildir. Politikacının temel sanatı hitabet yeteneğinin olması, senin umutlarını kendi vaatleri haline getirerek ifade edebilmesidir. Hitabet yeteneği o kadar gelişmiştir ki, senin bilinçli ve bilinçsiz hayallerini ve umutlarını bulur ve onları gelecek için vaatlere dönüştürür: Onu iktidara getirirsen, bu hayalleri gerçekleştirecektir. Bu bir pazarlıktır: Sen ona güç verdiğin takdirde, o da sana vaat edilmiş toprakları verecektir.</span></p>
				<p class="Style16"><span class="char-style-override-6" xml:lang="tr-TR">Ona bir kez iktidarı verdiğinde, sen kimin umurundasın? Sana vaatte bulunan insan güçsüzdü. Şimdiki tamamen farklı </span><span class="char-style-override-6" xml:lang="tr-TR">bir insan; güçlü. Lord Acton’ın sözünü hayatım boyunca hep tekrar tekrar aktarmışımdır: “Güç bozar ve mutlak güç mutlaka bozar.” Lord Acton bunu kendi deneyimine dayana­rak söylüyor; öylesine felsefe yapmıyor. Kendisi gücü tanıdı, bozulmayı tanıdı ve bozucu etkisi yüzünden ondan vazgeçti.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bir kez güce sahip olduğunda, bilinçaltında gizli bozucu güçlerin hepsi başını kaldırmaya başlar. Başkaları kimin umu­runda? O vaatler dürüst bir zihinle verilmedi, senin tarafından yerine getirilmeyeceklerini gayet iyi bilerek verildiler. O sadece güç elde etmek içindi ve güce sahip oldun. Şimdi gerçekleştiril­mesi gereken kendi bilinçaltı arzuların var.</span></p>
				<p class="Style16 para-style-override-13"><span class="char-style-override-6" xml:lang="tr-TR">Politikacı, anında suçluya dönüşebilir. Bunun olduğunu tarih boyunca görüyor, buna rağmen hâlâ farkına varmıyoruz. Joseph Stalin iktidara gelmeden önce suçlu değildi. Tek bir insanı öldürmemişti, katil değildi. İktidara geldiğinde ne oldu? İlk yaptığı komitenin on iki üyesinin, bütün Komünist Parti’yi idare eden yürütme komitesinin, en tepedeki liderlerin hepsini ortadan kaldırdı. Onları bir bir öldürmeye başladı.</span></p>
				<p class="Style16 para-style-override-20"><span class="char-style-override-6" xml:lang="tr-TR">Kamenev’i öldürdü, sonra Zinovyev’i öldürdü, sonra Trotsky’yi öldürdü. Birer birer öldürmeye devam etti ve birini öldürürken, diğerlerinin desteğini aldı. Bir kişi eksildiği için hepsi mutluydular; güç giderek daha az insanın eline kalıyor­du ve böylesi daha iyiydi. On iki kişiden sadece dokuz kişi kaldı; sonra sadece altı kişi kaldı. Devrimin en yukarıdaki adamını, Lenin’i zehirledi. İkinci adam Trotsky’ydi. Birinci­sinde Trotsky’yi öldüremedi; Trotsky burada, Amerika’da, Meksika’da öldürüldü; çünkü kaçmıştı. Zinovyev ve Kamenev’in öldürüldüğünü görünce kaçtı.</span></p>
				<p class="Style16 para-style-override-13"><span class="char-style-override-6" xml:lang="tr-TR">İnanamazsın, kılık değiştirerek -mecburdu- ve büyük bir telaş içinde kaçtı, çünkü Stalin tam da onun işini bitirmeye hazırlanıyordu... İki veya üç günlük olaydı, daha fazla değil.</span></p>
				<p class="Style16 para-style-override-13"><span class="char-style-override-6" xml:lang="tr-TR">Trotsky bakandı, Rusya’nın savunma bakanıydı. Bütün güç­ler, asker onun denetimi altındaydı. Farkına vardığı anda, o gece kaçtı. Çok sevdiği köpeğini götüremedi. Stalin köpeği bile öldürdü; Trotsky’nin köpeğiydi. Böyle suçlu zihinler! Trotsky’yi öldürmesi için Meksika’ya kiralık katil gönderdi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Trotsky, Joseph Stalin’in biyografisini yazıyordu. Bugüne kadar yazılmış en kapsamlı biyografilerden biridir, çünkü Stalin’i kimsenin bilmediği kadar tanıyordu: Trotsky devrimin en önemli ikinci adamıydı. Stalin bir şey değildi; on birinci-on ikinci sırada bir yerdeydi. Fakat Trotsky tetikteydi, bu adam tehlikeliydi, çünkü hiç konuşmamıştı; hep sessiz kalıyordu, hakkındaki her şey gizliydi. Arkadaşları - arkadaşları kim? Düşmanları - düşmanları kim? O güne kadar hiçbir şey açığa çıkmamıştı. Bu adam Trotsky’yi endişelendiriyordu; tehlikeli bir tipe benziyordu. Bu yüzden onunla ilgili bilgi toplamaya başladı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Stalin öldürmeye başladığında, benimsenen yöntem güzel bir komploydu: Lenin’e ilaç adı altında her gün zehir verildi. Doktor, Stalin’in adamıydı. Uzun sürede öldürmesi için zeh­rin çok küçük dozlarda verilmesi gerekiyordu. Hayattayken liderliği devam eder, çünkü kitleler hâlâ onu tanımaktadır. Hemen ölmemesi gerekir, çünkü hemen ölürse, ülkenin kontrolü Trotsky’ye geçecektir. Lenin ölmeden önce, Stalin’in kendi zeminini sağlamlaştırması ve Lenin’den sonra Stalin’in ikinci adam olması için diğer herkesin ortadan kaldırılması gerekmektedir. Bu yüzden Lenin’in hayatta ama adeta koma­da tutulması gerekiyordu. Felç oldu ve yavaş yavaş ölüyordu. Yatağa mahkûm oldu; görme gücünü kaybettiği için Stalin ne getirirse imzalıyordu, okuyamıyordu. Stalin, davasının gerek­tirdiği şekilde herkesi öldürdükten sonra Lenin’i öldürdü: Lenin’e son doz verildi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Trotsky, Meksika’da kaldığı sırada kendini Stalin’in biyog­rafisini yazmaya adadı. Benzersiz bir kitaptır, çünkü hiçbir düşman asla bu kadar büyük bir içgörü, böyle bir derinlikle ve nefret duymadan -tamamen gerçeklere dayanan, hayal ürünü değil- bir biyografi yazmamıştır. Son sayfayı yazarken öldürüldü. Son sayfa yarım kaldı. Yaklaşık bin iki yüz sayfalık büyük bir biyografidir. Arkadan bir çekiçle öldürüldüğünde son sayfayı yazıyordu. Çekiç kafasına defalarca indi. Başı kitabın üzerine düştü ve kanı son sayfaya yayıldı. Bir bakıma bu olay, baştan sona insanların nasıl öldürüldüğünü anlattığı kitabı kesinlikle güvenilir bir biyografi haline getirdi. Son say­fanın üzerinde öldürüldü; kitabın üzerinde öldü ve ilk baskı kan izleriyle yapıldı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Stalin daha önce hiç kimseyi öldürmemişti; tek bir suç işlememişti. Esasında, eğitimini bir Katolik manastırında yap­mıştı -Hıristiyan’dı- ve onu rahipler büyütmüştü. Manastırda yaşıyordu, çünkü köyü uzaklarda, Kafkasya’daydı ve manastır eğitimin mümkün olduğu tek yer olduğu için babası -yoksul bir adamdı- onu orada bırakmıştı. Manastırdaki rahipler merhametten çocuğu kabul ettiler, onu eğittiler, yetiştirdiler; ve böyle bir insan ortaya çıktı. Güç sahibi olduktan sonra, milyonlarca insanı öldürmüş olmalı. Öldürdüklerini saymanın yolu yok; öylece öldürmeye devam etti. Ondan yana olmayan herkesin öldürülmesi gerekiyordu. Başka bir ceza yoktu. Bunu çok basit hale getirdi: “Ya benden yanasın ya da yoksun.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Politikacı esasen bir suçludur. Yasal yöntemlerle güç kazan­maya çalışır, farkı budur. Suçlu yasal yöntemlere aldırmaz ve yakalanır. Politikacı asla yakalanmaz; ya da arada bir yaka­lanır, Watergate’te yakalanan Nixon gibi. Nixon yakalandı­ğında Mao Zedong’un ne dediğini biliyor musun? “Nedir bu? Yok yere bir sürü yaygara. Bütün politikacılar bunu yapıyor!”</span></p>
				<p class="Style18"/>
				<p class="Style18"><span class="char-style-override-6" xml:lang="tr-TR">Aslında bunu bütün politikacılar yapıyor. Watergate, Nixon’ın yaptığı şey istisnai bir durum değildi. Dünyanın her yerinde, iktidardaki politikacıların hepsi benzer şeyler yapıyorlar; sadece yakalanmıyorlar. Nixon’ın yakalanması talihsizlikti, becerememişti...</span></p>
				<p class="Style16 para-style-override-13"><span class="char-style-override-6" xml:lang="tr-TR">Aslında Nixon’a saygım var. Nixon’ın yerinde Stalin, Mao Zedong, Adolf Hitler veya Mussolini gibi bir adam olsaydı, hayal bile edemeyeceğin bir şey yapardı; bu fikir Nixon’ın da aklından geçmiş olmalı. Bu, basit bir yöntemdir: işler kızıştı­ğında, en iyi yol dünyayı savaşa sürüklemek olurdu. Watergate güme giderdi; o zaman Watergate kimin umurunda? Gereken tek şey insanların dikkatini başka yöne çekmekti. O liderler bunu yapardı, derhal bir dünya savaşı başlatırlardı. Nixon başkan kalırdı ve Amerika’nın en büyük başkanı olurdu. Bir savaş geçirip savaştan galip çıksaydı, bütün tarihteki en büyük insan olduğunu kanıtlamış olurdu.</span></p>
				<p class="Style16 para-style-override-19"><span class="char-style-override-6" xml:lang="tr-TR">Aklına gelmesi kaçınılmaz olan bu canice fikirden uzak durduğu için adama belli bir ölçüde saygım var. Bunu garanti edebilirim; bu kadar basit. Politikadan fazla anlamam; poli­tika okumuş olmama rağmen, aktif politika hakkında hiçbir şey bilmem. Fakat sadece siyaset öğrencisi olmakla, bu fikrin Nixon’ın aklından geçmesinin kaçınılmaz olduğunu mutlak surette biliyorum: Dünyayı kargaşaya sürükle, bir dünya sava­şının doğuracağı karmaşayla karşılaştırıldığında Watergate önemsiz bir şey olsun. O zaman herkes olayı unuturdu.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat adam insanların onun olduğunu zannettiğinden çok daha ahlaklı görünüyor. Bu yüzden ona belli bir ölçüde saygı­mın olduğunu söylüyorum. Tersine Amerika tarihinde Beyaz Saray’da böyle bir suçlamayla çıkan ilk başkan olarak çekil­meye karar verdi. Suçlamayı, bütün dünyanın diline düşmeyi kabul etti ve dünyayı savaşa sürüklemedi. Politikacıdan ziyade insan olduğunu, başka herhangi bir politikacının ispatlayaca­ğından daha insancıl olduğunu kanıtladı.</span></p>
				<p class="Style16 para-style-override-20"><span class="char-style-override-6" xml:lang="tr-TR">Suçlu zihin güç ister, çünkü güç olmadan hiçbir şey yapa­mazsın. Ressamın boyalara ihtiyaç duyması; şairin harika bir kelime dağarcığına, dile, farklı kelimeleri ve onların ince ayrıntılarını, kelimelerin içinden geçen gizli eğilimleri hisset­meye ihtiyacının olması gibi, politikacı da derinde güç peşinde koşmasının nedenini gayet iyi bilir. Sürekli boya toplayıp duruyor ama resim yapmıyorsan, sen delisin demektir. Her tür müzik aletini ediniyorsan ama müzik yapmayacaksan, sen çıldırmışsın demektir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Neden güç? Daha geçen gün Jawaharlal Nehru’nun beni davet ettiğini ve onu görmeye gittiğimi anlattım. Beni dinledi. Ben çok gençtim ve o da büyük bir devlet adamıydı, ama politikadan çok anlarmışım ve ülkede ne yapılması gerektiğini biliyormuşum gibi beni sessizce ve dikkatle dinledi. “Neden politikaya girmiyorsun?” dedi bana. “Söylediğin şeyler, eğer bunları gerçekten yapmak istiyorsan, o zaman politikaya girmek zorunda kalacaksın. Bunu senin adına başka kimse yapamaz, ancak sen yapabilirsin. Fikirlerini anlayabilirim ama onları kim uygulayacak? Politikaya gir!”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Hayır” dedim, “çünkü güç sahibi olmakla hiç ilgilenmi­yorum. Size söylediklerim sadece yüreğimi açmaktan ibaretti, çünkü siz o kapasiteye, bir şeyler yapma gücüne, bir şeyler yapmak için gerekli anlayışa sahipsiniz. Ben sadece yüreği­mi açtım. Bitirdim. Güç peşinde koşmayacağım. </span><span class="char-style-override-6" xml:lang="tr-TR">Ve</span><span class="char-style-override-6" xml:lang="tr-TR"> başka kimseden istemiyorum, sizden istiyorum. Haklı olduğumu hissediyorsanız, o zaman bir şeyler yaparak bunu kanıtlayın.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Haklısın” dedi, “ama ben bunları yapamam, çünkü bura­da olmam için beni destekleyen insanlar, senin bana verdiğin fikirlerin hiçbirini desteklemeyecek. Bu fikirleri uygulayaca­ğımı öğrenirlerse, kovulurum. Politika bir piramittir. Gide­rek daralır: En tepede bir kişi vardır. Sen tepedeki o insanı görürsün ama onun altında üç kişi daha vardır; o üç kişinin altında dokuz kişi vardır; o dokuz kişinin altında doksan... Herkes kendinden aşağıdakilere dayanır. Onların omuzlarının üzerinde dururlar; her an atılabilirler.”</span></p>
				<p class="Style16 para-style-override-33"><span class="char-style-override-6" xml:lang="tr-TR">Politikada, pek çok insanın desteğiyle elde ettiğin güce kavuş­tuğunda, o insanların arzularını yerine getirmek zorundasın. Birisi seni yasal izinler almak için destekledi, birisi bir sanayiyi başlatmak için destekledi; birisi başka bir şey için destekledi. Şimdi onların arzularını yerine getirmek zorundasın. Yoksa sen onların omuzlarının üzerinde dururken, uzaklaşabilirler. Bir açıdan en tepedeki insan çok zayıftır; kendisinin üzerinde tutunabileceği hiçbir şey yoktur. Altında onu üzerlerinden atmak için tek bir fırsatı kaçırmayacak insanlar vardır, çünkü eğer bu insanı atabilirlerse, onun altındaki o üç kişiden biri tepeye çıkacaktır. Bu yüzden en tepedekinin suç teşkil eden her şeyi yapmak zorundadır.</span></p>
				<p class="Style16 para-style-override-20"><span class="char-style-override-6" xml:lang="tr-TR">Indira Gandhi böyle iktidara geldiği için biliyorum, çünkü babasıyla yaşıyordu. Politikacı olarak doğmuştu; kocası öyle değildi. ingiltere’de okurken birbirlerine âşık oldular. Kocası bir Hindu, bir brahman bile değildi. Indira brahmandı, çok yüksek bir kasttan brahman, Keşmirli brahman. Âşık oldu­ğu adam, Feroz Gandhi, Parsi’ydi. Bütün aile ona karşıydı; brahman bir kızın bir Parsi’yle, Hindu bile olmayan birisiyle evlendiğini o güne kadar kimse duymamıştı. Tamamen farklı bir dindir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat Jawaharlal’ın tek kızıydı ve Jawaharlal’ın karısı öldükten sonra -çok erken öldü- Indira ona yakın tek insandı. Kızının yanında durdu ve ona, “Büyükbabanla büyükanneni dert etme. Ben onları idare ederim. Önce evlen. Onların iznini </span><span class="char-style-override-6" xml:lang="tr-TR">beklersen, imkânsızlaşır; onları ben bile ikna edemem. Kırıla­caklar. Önce evlenip sonra eve gelmen daha iyi, o zaman onları ikna ederim, ‘Artık yapacak bir şey yok; evlilik gerçekleşmiş’ derim” dedi. Böylece evlendiler.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat Feroz Gandhi’nin politikaya hiç ilgisi yoktu. Sırf Jawaharlal’ın damadı olduğu için parlamentoya girdi ama hiç ilgi duymuyordu; bu onun işi değildi. Fakat Indira için bu tek şeydi. Çok geçmeden tartışmaya, kavga etmeye başladılar ve kısa bir süre sonra Indira Jawaharlal’ın evine, başbakanın evine taşındı ve Feroz Gandhi’den ayrıldı. Ayrı yaşadılar, boşanmadılar ama yıllardır birbirlerini görmüyorlardı. O yıllarda bütün politikacıları gözlemledi ve her politikacı hakkında bilgi topluyordu: zayıflığı, topluma karşı suçları, başkalarını sömürmesi, yozlaşması - bununla birlikte o insan saf bir Gandhici çehresini korumaya devam ederdi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Liderler hakkında bir dosya oluşturuyordu -bana dosyayı gösterdi- ve bu dosya onun gücüydü. Jawaharlal öldüğünde, bütün politikacılar Indira’dan korkuyordu, çünkü anahtara sahipti. Herhangi birinin kirli çamaşırlarını halkın önünde, mahkemede ortaya çıkarabilirdi. Bütün kanıtlara, bütün mek­tuplara sahipti. Onları bir tek o kurtarabileceği için ondan korkuyorlardı; yoksa her şeyleri ortaya dökülecekti. O dosya onun gücüydü.</span></p>
				<p class="Style16 para-style-override-13"><span class="char-style-override-6" xml:lang="tr-TR">Dosyaya baktım. Bu insanların hepsi o yoksul ülkeyi sömü-rüyorlardı. Hepsinin yabancı ülkelerde, Amerika’da, isviçre’de banka hesapları vardı. Hepsinin Hindistan dışında, verdikleri sırlara karşılık rüşvet, para ve her şeyi aldıkları bağlantıları var­dı. Hepsi şu ya da bu ülkeye bağlıydı; hepsi ajandı. Kitlelerin, yoksul halkın karşısında bir görüntüsü vardı; ve gerçek halleri tamamen farklı bir şeydi. Indira’yı bozmak kesinlikle imkânsız olduğu için de korkuyorlardı. Bu Indira’nın Jawaharlal’dan öğrendiği bir şeydi. Jawaharlal’ı bozmak imkânsızdı, çünkü politikacı değildi; daha ziyade şairdi. Ressam veya heykeltıraş olmak isterdi; sanat onun doğasına daha yakındı.</span></p>
				<p class="Style16 para-style-override-13"><span class="char-style-override-6" xml:lang="tr-TR">Politika onun için tesadüftü, buna adeta zorlanmıştı. Bu bazen olur. Hindistan’ın bağımsızlığıyla ilgilendiği için, ingiliz hükümetine karşı savaştı ama ülke bağımsızlığına kavuştu­ğunda başbakan olacağına dair en ufak fikri yoktu. Bunu hiç düşünmemişti. Binlercesi gibi o da yalnızca özgürlük hareketi­nin askeriydi. Vurulmuş, öldürülmüş, ölüme mahkûm edilmiş olabilirdi; her şey olmuş olabilirdi. iktidar söz konusu değildi.</span></p>
				<p class="Style16"><span class="char-style-override-6" xml:lang="tr-TR">Özgürlük savaşı bittiğinde, iktidara kimin geleceği sorusu ortaya çıktı. O zamana kadar iktidar söz konusu değildi. Soru, istilacıların nasıl kovulacağıydı. ilgilendi, çünkü çok duyarlı bir insan olduğu için özgürlük fikrini seviyordu. Bunun poli­tikayla hiçbir ilgisi yoktu; özgürlük fikrini seviyordu, bir şair olarak. Fakat özgürlük geldiğinde, kimin başbakan olacağına ilişkin büyük bir mücadele vardı. Sardar Vallabhbhai Patel gibi gerçek bir politikacı, her suçu işleyebilecek katı bir politikacı olan insanlar vardı. Patel başbakan yardımcısı olduğunda o suçları işledi. Onu Jawaharlal bile durduramadı.</span></p>
				<p class="Style16 para-style-override-19"><span class="char-style-override-6" xml:lang="tr-TR">Ve başkaları vardı, çünkü özgürlük savaşında binlerce vasıflı insan vardı. Bir tek Jawaharlal politikayla, iktidarla ilgilenmiyordu. Gandhi bu yüzden onu seçti, çünkü iktidarla gerçekten ilgili o insanlar seçmek... Aslında onların özgürlük kavgası da özgürlük için verilen bir savaş değil, güce ulaşmak için atılan bir adımdı. Gandhi tarafından hiçbirinin başbakan olarak seçilmemesi bütün politikacıları şaşkına çevirdi; Gand-hi, Hintli düşüncesinin üzerinde tam kontrol sahibiydi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Sardar Patel şoke olmuştu, çünkü Gandhi’ye çok yakındı ve o da Gujaratlıydı -Gandhi de Gujaratlıydı-, hayatı boyunca tam bir güvenle Gandhi’ye hizmet etmişti. Son anda Gandhi,Sardar’a, “Çekil. Jawaharlal’la uğraşma. Seni başbakan yar­dımcısı yapacağım ama Jawaharlal’ın başbakan olmasına izin ver” dedi.</span></p>
				<p class="Style16 para-style-override-24"><span class="char-style-override-6" xml:lang="tr-TR">“Neden?” diye sordu Patel.</span></p>
				<p class="Style16"><span class="char-style-override-6" xml:lang="tr-TR">Gandhi’nin verdiği neden haklıydı. “İktidarla bir tek o ilgi­lenmiyor. Siz, hepiniz birbirinizle kavga edeceksiniz; hepinizin üzerinde bir tek o var.”</span></p>
				<p class="Style16 para-style-override-33"><span class="char-style-override-6" xml:lang="tr-TR">Çünkü Gandhi, “Başbakan ol” dediğinde, Jawaharlal kabul etti. Gandhi 1942’de, “Özgürlük savaşında ikinci asker ol” dediğinde -birinci Vinoba Bhave’ydi-, Jawaharlal kabul etti.</span></p>
				<p class="Style16 para-style-override-19"><span class="char-style-override-6" xml:lang="tr-TR">Vinoba Bhave o zamana kadar Hindistan’da hiç tanınma­mıştı. Gandhi’nin aşramının sakinlerinden biriydi sadece. Gandhi’ye masaj yapar, Gandhi’yi yıkar, Gandhi’ye kutsal kitapları okur ve Sanskritçe uzmanı olduğu için Gandhi’ye o kitapların ne anlama geldiğini açıklardı. Fakat ülke söz konu­su olduğunda, tanınmamış biriydi. Gandhi birinci özgürlük savaşçısı olarak isimsiz birini seçti -hapse ilk o gidecekti-, ikinci Jawaharlal olacaktı.</span></p>
				<p class="Style16 para-style-override-19"><span class="char-style-override-6" xml:lang="tr-TR">Jawaharlal, “Bu bana saygısızlık gibi geliyor. Bu ada­mı kimse tanımıyor” demedi; ve özellikle de Jawaharlal, Vinoba’dan hiç hoşlanmıyordu. Jawaharlal adeta Batılı bir insandı; Batı’da eğitim görmüş, Batı’da yetişmişti; yaşam tarzı Batılıydı. Hindistan’da doğmuş olmasının dışında, ne taraftan bakarsan bak Hintli değildi. Et yerdi; İngiltere’de yaşadığı ve orada yetiştiği için vejetaryen olması söz konusu değildi. Vinoba’yı sevmemesi için her türlü nedeni vardı ama sorun yoktu, çünkü Vinoba farklı iş yapıyordu. Hem Vinoba’yla hem de Jawaharlal’la konuştum ve ikisi de birbirlerinden hoşlanmadıklarını doğruladılar.</span></p>
				<p class="Style16"><span class="char-style-override-6" xml:lang="tr-TR">Örneğin, Vinoba’nın sakalı Jawaharlal’ın hoşuna gitmi­yordu. Kendisi günde iki kez tıraş olurdu ve sakal kendisi </span><span class="char-style-override-6" xml:lang="tr-TR">için doğru bir şey değildi. Son derece hoşgörüsüz, sabırsızdı: Vinoba’nın kullandığı elbise “doğru” elbise değildi; yirminci yüzyılda, yirminci yüzyıl insanı olmak zorundasın. Vinoba’nın eğitimi, Ortodoks brahman eğitimiydi. Varanasi’de, Sanskritçe eğitim veren bir okulda okumuş ve eski bir Sanskrit âlimi gibi yaşamıştı. Batılı konularda, Batı dillerinde eğitim almadığı için ikisinin arasında ortak hiçbir şey yoktu. Ve bu adamı birinci yapmak. Jawaharlal kırılmış olmalı ama Gandhi’ye bağlılığı tartışma götürmezdi: Eğer Gandhi, Vinoba’yı birinci seçiyorsa, öyle olması gerekiyordu.</span></p>
				<p class="Style16 para-style-override-34"><span class="char-style-override-6" xml:lang="tr-TR">Gandhi, Sardar Vallabhbhai Patel’i başbakan seçseydi, Jawaharlal itiraz etmeyecek veya bir şey söylemeyecekti. Aslın­da Gandhi’ye, “İnsanları bu kadar mutsuz etmek niye? Ben çekilebilirim; istedikleri kişiyi seçebilirler. Ben ilgilenmiyorum, bunu hiç düşünmemiştim. Özgürlük için savaşıyordum ve özgürlük geldi, mutluyum” dedi. Bu yüzden başbakanlığı onu bozmadı. Gandhi’nin ikinci adamıydı ve Gandhi’nin ölümün­den sonra, Hintli düşüncesi üzerinde kontrol sahibiydi.</span></p>
				<p class="Style16 para-style-override-20"><span class="char-style-override-6" xml:lang="tr-TR">Fakat Indira politikacıydı, doğuştan politikacı. Kocasını bıraktı ve onu unuttu; politika kocadan daha önemliydi. İkisi arasında seçim yapması söz konusu olduğunda, aşk hikâyesi tamamen bitti. Feroz ısrar etti: “Ya benimle ya da babanla ol, başbakan ol. Umurumda değil ama bu böyle gidemez. Bütün gün oradasın, buraya birkaç dakikalığına sadece merhaba demeye geliyor, sonra tekrar kaçıyorsun ve başbakanın evin­desin. Onunla birlikte seyahatlere gidiyorsun ama benimle hiçbir yere gitmiyorsun.” Bir seçim yapılması gerektiğini belli etti.</span></p>
				<p class="Style16 para-style-override-13"><span class="char-style-override-6" xml:lang="tr-TR">Indira taşındı. “Seçim söz konusu değil; ben politikaya aidim ve politikaya giriyorum” dedi. Babasından bir şey öğrenmişti: Dürüstsen, hiçbir politikacı seni yıkamaz. Bırak</span></p>
				<p class="Style16 para-style-override-37"><span class="char-style-override-6" xml:lang="tr-TR">hepsi rüşvete açık olsun, sen gözünü açık tut ve haklarında bilgi toplamaya devam et. Bu, Indira’nın bütün gücüydü; onun itibarını sarsamadılar, çünkü yanlış hiçbir şey yapmamıştı ve hepsinin itibarını zedeleyebilirdi. Politikacılar yasal anayasal suçlulardır.</span></p>
				<p class="Style16 para-style-override-19"><span class="char-style-override-6" xml:lang="tr-TR">Şimdi bu adam, Senatör Bob Smith beni ve komünümü Oregon’dan tamamen atmak istiyor. Bu insanların konuşma şekli -bunlar senatörler- bir faşistin, komünistin, Nazi’nin tarzıdır. Demokrasiden bahsederler, konuşma özgürlüğünden bahsederler, bireye saygıdan bahsederler ama Washington, Jef-ferson, Lincoln’e ait olduklarını sanmıyorum; Joseph Stalin’e, Kruşçev’e, Brejnev’e aitler. Bu insanların kendilerini doğru çizgiye koyması lazım.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat bizden faydalanıyorlar. Şimdi, bu adam Oregonlulara hepsinin aptal olduğunu söylediğimi söyleyerek bizden yarar­lanmaya çalışıyor. Bunu hiçbir şekilde söylemedim. Fakat şim­di ilk aptalı bulduğumu söylüyorum. Kendisi bunu açıkladı. İkincisini bekleyeceğim, çünkü Oregon’un iki senatörü var, dolayısıyla ikincisi de yoldadır. Geç bile kaldı. Yarışta Senatör Bob Smith birinci geldi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Benim ifadem o kadar basit ki, çocuk bile anlar. Oregonlu aptalın kendi içinde bir tür olduğunu söyledim. Bu ifadeden bütün Oregonluların aptal olduğunu anlamayı nasıl beceri­yor? O zaman ben ne oluyorum? O zaman sen ne oluyorsun? Hepimiz Oregonluyuz ve Oregonlu kalacağız.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bu insanlar her şeyi yapabilir, söyleyebilir. Sannyasinlerimiz onun konuştuğu bir duruşmada hazır bulundu. Duruşmaya çağırdı ve iki veya üç sannyasinimiz de hazır bulundu ama asla katılmadılar, çünkü böyle saçma şeylere katılmanın ne anlamı var? Çok saçma bir duruşmaydı; insanların böyle şeyleri nasıl hoş gördüğünü anlamak zor.</span></p>
				<p class="Style16 para-style-override-13"><span class="char-style-override-6" xml:lang="tr-TR">Arazimizde hükümete, federal hükümete ait birkaç küçük toprak parçası var. Elli yıllığına kiralanmışlar ve biz araziyi satın aldığımızda, kira da bize geçti. Bu duruşma insanların hükümet arazisine yaklaşmasına izin vermememizle ilgili bir endişeye dayanıyordu. Kesinlikle yalan bir suçlama, çünkü hükümet arazisine göz kulak olan memurlar bile yasaya aykırı bir şey yapmadığımızı, asla kimseyi engellemediğimizi söyledi. Ayrıca kimsenin çıplak araziye veya tepelere gitmesi için bir neden de yok.</span></p>
				<p class="Style16"><span class="char-style-override-6" xml:lang="tr-TR">Dolayısıyla, devlet dairesi bizi kendisi savunduğu, asla yasadışı bir şey yapmadığımızı ve her şeyin kesinlikle gerektiği gibi olduğunu söylediği için -dolayısıyla ortada dava yoktu-, duruşmaya kesinlikle katılmadık ve itiraz etmedik. Fakat buraya geldiğimizden beri bize karşı olan bağnazların hepsi orada hazır ve nazırdı, aleyhimize kanıtlarını sunuyorlardı.</span></p>
				<p class="Style16 para-style-override-19"><span class="char-style-override-6" xml:lang="tr-TR">Ve bu senatör, bu Don Kişot komisyon üyelerine komünü­müzü, şehri nasıl yok edebileceklerini anlatıyordu. Bu insanla­ra -orada oturan insanlarımızın önünde- yasal boşluklardan nasıl faydalanabileceklerine, gitmek zorunda kalmamız için yaşamamızı nasıl imkânsız hale getirebileceklerine dair açık­lamalar yapıyorlardı.</span></p>
				<p class="Style16 para-style-override-29"><span class="char-style-override-6" xml:lang="tr-TR">Bu, demokrasi. Bunlar demokrat insanlar. Bunlar insanların ihtiyaçlarını gözeten insanlar. Bu, “Halk adına, halk için, halk tara­fından” diye tanımlanan demokrasi. Bu insanların kim olduğunu bilmiyorum; bizim o insanlar olmadığımız kesin.</span></p>
				<p class="Style16"/>
				<p class="Style8">Soru: Hepimiz tek başına doğuyor ve tek başına ölüyorsak ve varlık halimiz yalnızlıksa, komünün işlevi nedir?</p>
				<p class="Style16"/>
				<p class="Style16 para-style-override-38"><span class="char-style-override-6" xml:lang="tr-TR">Komünün işlevi tam olarak budur: mutlak tek başınalığını fark etmeni sağlamak.</span></p>
				<p class="Style16 para-style-override-19"><span class="char-style-override-6" xml:lang="tr-TR">Aile buna izin vermez. Aile sana bir anneye, bir babaya, bir kocaya, bir erkek kardeşe, bir kız kardeşe sahip olduğun -tek başına olmadığın- yanılgısını verir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Toplum sana Rotary Kulüp’ün, Lions Kulüp’ün üyesi olduğun; bu kiliseye, şu tapınağa, bu cemaate veya şu cemaate ait olduğun; tek başına olmadığın fikrini verir. Toplum sana katılman için her türlü topluluğu sağlar. Cumhuriyetçisin, demokratsın, liberalsin ama yalnız değilsin, bütün cumhuri­yetçiler seninle birlikte.</span></p>
				<p class="Style16 para-style-override-13"><span class="char-style-override-6" xml:lang="tr-TR">Komünün işlevi temel olarak bu kurguların hepsini yok etmektir. Kimse seninle birlikte değil. Tek başınasın ve çok değerli olan bu tek başınalığı kaybetmemen gerektiğini anla­mak zorundasın.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bu, ilişki kuramayacağın anlamına gelmiyor. Bu sadece iliş­kilere inanmadığın anlamına geliyor. ikisinin arasındaki farkı görmeye çalış.</span></p>
				<p class="Style16 para-style-override-19"><span class="char-style-override-6" xml:lang="tr-TR">ilişki kurmak akan bir nehir gibidir. ilişki kurabilirsin ve ancak tek başına olduğun için ilişki kurabilirsin, çünkü sen bir bireysin; senin tarafından ilişki kurabilen biri vardır. Ve ancak tek başınalığını anlayan bir insanla ilişki kurabilirsin, yoksa ilişki kuramazsın.</span></p>
				<p class="Style16 para-style-override-15"><span class="char-style-override-6" xml:lang="tr-TR">Kendi tek başınalığını biliyorsan ve kendi tek başınalığını bilmeyen bir kadına âşık olursan, bu aşk hiçbir yere gitmez. Senin hayal ettiğinden daha çabuk biter, çünkü kadın bir ilişki ister. Yalnız insan bir ilişki ister: “Boşluğu doldur, yalnızım. Varlığımın parçası ol.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat tek başına olan bir insan, ne senin kimsenin boşluğu­nu doldurabileceğini ne de başkasının senin boşluğunu doldu­rabileceğini bilir. Bir araya gelebilirsiniz ama iki tek başınalık olarak kalacaksınız.iki tek başınalığın buluşabilmesi, iki bireyin buluşabilmesi </span><span class="char-style-override-6" xml:lang="tr-TR">güzeldir ama buluşma kesintisiz, somut bir hale getirilemez. Bir ilişkiye dönüştürülemez, ilişki kurmak olarak kalacaktır. Daima değişen bir akış, bir hareket olarak kalacaktır; çünkü diğer kişi değişiyor, sen değişiyorsun. Sabit değilsin; ama insanların beklediği budur.</span></p>
				<p class="Style16 para-style-override-29"><span class="char-style-override-6" xml:lang="tr-TR">iki kişi evlendiğinde, ikisi de yarın değişecek belirli bir imgeyle evleniyorsun. Evlendiğin kadın yarın aynı olmayacak. O kadın canlı, gelişiyor, ilerliyor; yarın, yarın olacak. Onun burada, nikâh salonunda deftere imza attığın o anda sıkışıp kalmasını bekliyorsan, saati durdurmaya çalışıyordun demek­tir.</span></p>
				<p class="Style16"><span class="char-style-override-6" xml:lang="tr-TR">Fakat saati durdursan bile, senin saatin zamana göre hareket etmiyor. ikisi de zihinlerine takılıp kalmış bir imgeyi taşıyacak ve birbirlerinden o imgeyi devam ettirmesini isteyecekler. Olur da bir şekilde o imgeden farklı görünürsen kandırıyorsun, aldatıyorsun demektir. O imgeyi kimse gerçekleştiremez, bu imkânsız, doğaya aykırı.</span></p>
				<p class="Style16"><span class="char-style-override-6" xml:lang="tr-TR">Komünün işlevi sana ilişki olmadan birlikte olma fırsatını vermektir. Sana insanlara zincirlenmeden insanlarla birlikte olma fırsatını verir. Sana başkalarını tanıma, başkalarını his­setme fırsatını verir ama hiçbir pazarlık olmadan, hiçbir esaret olmadan, hiçbir tutsaklık olmadan. Sen, sen olarak kalırsın; öteki, öteki olarak kalır.</span></p>
				<p class="Style16 para-style-override-17"><span class="char-style-override-6" xml:lang="tr-TR">Bugün buluşmamız güzel, birlikte olmak keyifli ama eğer bu yarın olmayacaksa, olup bitmiş bir şey için üzülüp durmaya gerek yok. Anlamsız. Belki de buluşmanın sadece bu seferlik olması gerekiyordu. Sen bir yabancı olarak kalıyorsun, öteki bir yabancı olarak kalıyor ve birbirinizi tanıdığa dönüştürmü­yorsunuz.</span></p>
				<p class="Style16 para-style-override-25"><span class="char-style-override-6" xml:lang="tr-TR">Yabancılık mutlak, yok edilemezdir.</span></p>
				<p class="Style16 para-style-override-25"><span class="char-style-override-6" xml:lang="tr-TR">Dolayısıyla komün başka bir topluluk değildir. Sana bir topluluk, bir kulüp, bir cemaat, bir parti sağlamıyor. Hayır, komün sana sadece bir alan ve bu insanların hepsinin aynı senin gibi yalnız olduğu anlayışını sağlıyor. Onu doldurmaya çalışma, çünkü eğer bunu yapmaya çalışırsan, doğaya aykırı bir şey yapar ve mutsuz olursun. Bu nedenle yalnızlık üzerin­den düşünme; tek başınalık üzerinden düşünmek daha iyidir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Tek başına olmak çok güzeldir; çiğnenmemiş, kimse üzerine basmıyor, kendin olmaya bırakılmışsın ve sen de başkalarını kendisi olmaya bırakıyorsun. Evet, arada bir de buluşuyorsu­nuz...</span></p>
				<p class="Style16 para-style-override-19"><span class="char-style-override-6" xml:lang="tr-TR">Hindistan bu yüzyılda birkaç büyük dahi yetiştirdi; bunlar­dan biri Rabindranath Tagore’du. Onun romanlarından birini severim: romanın adı The Last Poem (Son Şiir).</span></p>
				<p class="Style16 para-style-override-19"><span class="char-style-override-6" xml:lang="tr-TR">iki kişi var: biri genç bir erkek, bir şair, felsefeci, aslın­da Rabindranath’ın söylemek isteyeceği şeyi söylüyor -Rabindranath’ı temsil ediyor- ve ilişkiye ihtiyaç duyan bir kadın. Erkeği evlilik konusunda sürekli rahatsız ediyor. Özel­likle Hindistan’da, bir kadın ve bir erkeğin birlikte yürürken görülmesi bile dedikodu için yeterlidir. Hiçbir şey yapmıyor olabilirler ama sadece birlikte yürümek dedikodu için yeterli­dir; bütün kasaba heyecanlanır ve durduk yere bir sürü hikâye türemeye başlar. Şüphesiz kadın daha fazla acı çeker, çünkü insanlar her yerde onu göstermeye başlarlar.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bu yüzden kadın mutsuzdu. “Neden erteliyorsun? Beni sevi­yorsun, benimle birlikte olmak istiyorsun. Beni sevmiyorsan, seni zorlamayacağım” diyordu.</span></p>
				<p class="Style16 para-style-override-13"><span class="char-style-override-6" xml:lang="tr-TR">Erkek, “Seni seviyorum, bu yüzden seninle evlenmeyece­ğim” der. Şimdi, kadın için bu çok zordur. O kadın benim komünümden olsaydı, anlardı. Fakat bu nasıl bir ifade? Seni sevdiğim için seninle evlenemem. Fakat kadın sürekli sormaya devam eder ve erkek, “Seninle bir koşulla evlenirim” der.</span></p>
				<p class="Style16 para-style-override-29"><span class="char-style-override-6" xml:lang="tr-TR">Bir gölün kıyısında otururlar. “Ben evimi gölün bu tarafında yapacağım, sen de evini gölün öteki tarafında yapacaksın” der erkek. “Arada bir, yürürken, belki karşılaşabiliriz. Arada bir, belki kapını çalabilirim veya sen benim kapımı çalabilirsin. Arada bir belki ben bir kayıkta olurum, sen de bir kayıkta olursun ve gölün üzerinde karşılaşırız.</span></p>
				<p class="Style16 para-style-override-39"><span class="char-style-override-6" xml:lang="tr-TR">“Fakat daima hazırlıksız olmak zorunda. Bir buluşma olma­malı. Sana geldiğimi asla haber vermeyeceğim; sen bana geldiğini asla haber vermeyeceksin. Seninle ancak bu koşulla evlenirim. Birbirimizi birkaç gün görmeyebiliriz. Bana asla, ‘Neredeydin?’ diye sormayacaksın. Ben sana asla nerede olduğunu sormayaca­ğım. Birbirimizin özgürlüğüne asla müdahale etmeyeceğiz. Şimdi olduğu gibi yabancı kalacağız.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“O zaman evlenmenin ne amacı var?” der kadın. Doğal olarak anlayamaz.</span></p>
				<p class="Style16 para-style-override-13"><span class="char-style-override-6" xml:lang="tr-TR">Evliliğin amacı günün yirmi dört saati birbirinin tepesinde olmaktır. Evliliğin amacı sevgi adına birbirini yok etmektir: dır­dırlanmak, bezdirmek, kavga etmek. Erkek kesinlikle doğru şeyi öneriyor: “Seni birden gölün üzerinde görmek büyük bir keyif olacak. Bunu beklemiyor olacağım. Beklenmedik bir şekilde, seni gölün kıyısındaki ormanda bulacağım.” Sadece o beklenmedik anı düşünmek, ilişki kurmaktır. ilişki yoktur.</span></p>
				<p class="Style16 para-style-override-28"><span class="char-style-override-6" xml:lang="tr-TR">Mesaj gönderemez: “Karım olduğun için bu gece gelmek zorun­dasın, yoksa mahkemeye giderim.” Aslında koca karısına, “Öteki odada uyu” diyemez. Bu kadarı sorun çıkarmaya yeter, çünkü basit bir şeyi tamamen unuttuk: tek başınalığımızı. Ve olabildiğin­ce unutmaya çalışıyoruz. Tek başınalık doğal bir olaydır. Bunda acı verici hiçbir şey yoktur. Bunu öğrenmek en büyük huzurdur.</span></p>
				<p class="Style16 para-style-override-26"><span class="char-style-override-6" xml:lang="tr-TR">Komünün işlevi sana alan vermek, sana anlayış vermek, sana tek başınalık duygusunu ve ilişkiye girmeden ilişki kurma deneyimini vermektir.</span></p>
			</div>
		</div>
	</body>
</html>