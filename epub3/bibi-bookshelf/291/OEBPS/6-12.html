<html xmlns="http://www.w3.org/1999/xhtml">
	<head>
		<title>6-12.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-12.html" xml:lang="en-US">
			<div class="Basic-Text-Frame">
				<p class="BOLUM" id="toc_marker-13" xml:lang="tr-TR">Bölüm 13-Vecd, kimsenin elini tutmadığını bilmektir</p>
				<p class="Style8">Soru: Senin din görüşünde hangisi daha önemli, kendi olmak mı yoksa kendini bilmek mi?</p>
				<p class="Style16 para-style-override-17"/>
				<p class="Style16 para-style-override-64"><span class="char-style-override-6" xml:lang="tr-TR">Farklı olduklarını mı zannediyorsun? Kendin değilsen, kendini nasıl bilebilirsin? Ve tersi: Kim olduğunu bilmiyorsan, nasıl kendin olabilirsin? Kendin olmak ve kendini bilmek iki farklı şey değildir, bu nedenle tercih sorunu ortaya çıkmaz. Tek bir sürecin iki unsurudurlar.</span></p>
				<p class="Style16 para-style-override-19"><span class="char-style-override-6" xml:lang="tr-TR">Aynı anda ikisinin de üzerinde çalışmak zorundasın; ikisi de ihmal edilemez. Fakat kendin olmaktan başlamak daha kolaydır; daha kolaydır çünkü başkaları tarafından kendinden uzaklaştırıldın. Taşıdığın maskeler, senin kendi uygulaman değil. İstemeyerek, gönülsüzce kendinden başka biri olmaya zorlandın; bu nedenle kurtulmak daha kolay.</span></p>
				<p class="Style16"><span class="char-style-override-6" xml:lang="tr-TR">Her tür kölelikten kurtulmak daha kolaydır, çünkü özünde kim köle olmak ister? İnsan olsun veya olmasın hiçbir varlığın doğasında yoktur bu. Kölelik varoluşa aykırıdır, bu yüzden kurtulmak kolaydır. Hep yük olarak kalır ve derinde bir yerde onunla mücadele etmeyi sürdürürsün. Yüzeyde ona uysan bile, derinlerde kimse kabullenmeni sağlayamaz. Varlığının en derindeki çekirdeğinde sonsuza kadar reddedilmiş olarak kalır, bu yüzden kurtulmak kolaydır.</span></p>
				<p class="Style16"><span class="char-style-override-6" xml:lang="tr-TR">Süreç basittir. Ne yaparsan ya, ne düşünürsen düşün, neye karar verirsen ver, bir şeyi hatırla: Senden mi geliyor, yoksa başkası mı konuşuyor? Gerçek sesi bulmak seni şaşırtacak; belki annendir, onun yeniden konuştuğunu duyacaksın. Belki baban­dır; belirlemek hiç zor değil. Orada, içinde, aynı sana ilk verildiği zamanki gibi kayıtlı kalır: nasihat, buyruk, eğitim, emir.</span></p>
				<p class="Style16"><span class="char-style-override-6" xml:lang="tr-TR">Çok sayıda insan bulabilirsin: rahip, öğretmenler, arkadaş­lar, komşular, akrabalar. Savaşmaya gerek yok. Sadece onun senin değil başkasının sesi olduğunu bildiğinde -o başkası her kimse- onu dinlemeyeceğini biliyorsun. İyi ya da kötü, sonuçları ne olursa olsun, şimdi kendi başına ilerlemeye karar veriyor, olgunlaşmaya karar veriyorsun. Yeterince çocuk kal­dın. Yeterince bağımlı kaldın. Bu seslerin hepsini dinledin ve onlara yeterince uydun. Seni nereye sürüklediler? Karışıklığa!</span></p>
				<p class="Style16 para-style-override-13"><span class="char-style-override-6" xml:lang="tr-TR">Bu yüzden kimin sesi olduğunu bulduğun an, onunla veda-laş, çünkü o sesi sana veren kişi senin düşmanın değildi, niyeti kötü değildi. Fakat söz konusu onun niyeti değil; mesele onun sana, senin kendi içsel kaynağından gelmeyen bir şey dayatmış olması; ve dışarıdan gelen her şey seni psikolojik olarak köle yapar.</span></p>
				<p class="Style16 para-style-override-19"><span class="char-style-override-6" xml:lang="tr-TR">Seni gelişmeye, özgürlüğe götürecek olan yalnızca kendi sesindir.</span></p>
				<p class="Style16 para-style-override-32"><span class="char-style-override-6" xml:lang="tr-TR">Evet, yol ilk başta tehlikeli görünecek, çünkü hep babanın, rahibin, annenin elini tutuyordun; çocuk babasının elini tuttu­ğunda korku, tehlike yoktur. Babasına güvenebilir. Fakat şimdi onun elini tuttuğunu hayal ediyorsun; baba yok, sadece hayal var. Tek başına olduğunu ve seni destekleyen bir el bulunma­dığını bilmek iyidir, çünkü o zaman kendini tehlikelere karşı korumak için kendi yolunu bulmaya çalışacaksın.</span></p>
				<p class="Style16 para-style-override-20"><span class="char-style-override-6" xml:lang="tr-TR">Gerçekte korunmadığın halde, hâlâ korunduğuna inanmaya devam etmek tehlikelidir. Dünyadaki milyonlarca insanın başına gelen bu. Korunduklarını, Tanrı tarafından korunduklarını, bir sürü şey tarafından korunduklarını hissediyorlar.</span></p>
				<p class="Style16 para-style-override-19"><span class="char-style-override-6" xml:lang="tr-TR">Tanrı yok. Seni koruyacak kimse yok. Tek başınasın ve tek başınalığını keyifle kabul etmek zorundasın. Aslında kimsenin elini tutmaması muazzam bir vecd.</span></p>
				<p class="Style16 para-style-override-19"><span class="char-style-override-6" xml:lang="tr-TR">Büyükbabam beni çok severdi, sırf yaramazlıklarım yüzünden.</span></p>
				<p class="Style18"><span class="char-style-override-6" xml:lang="tr-TR">İleri yaşlarında bile haylazdı. Babamı veya amcalarımı hiç sevmezdi, çünkü hepsi bu yaşlı adamın haylazlıklarına kar­şıydılar. Hepsi ona, “Artık yetmişine geldin, uslu durmalısın. Oğulların elli-elli beş, kızların elli yaşında; onların çocukları evlendi, onların çocuklarının da çocukları var. Ama sen bizi utandıran şeyler yapmaya devam ediyorsun” dediler.</span></p>
				<p class="Style16 para-style-override-13"><span class="char-style-override-6" xml:lang="tr-TR">Yakın olduğu bir tek ben vardım, çünkü yaşlı adamı bir tek yetmişinde bile çocuksuluğunu kaybetmediği için seviyordum. Her çocuk kadar yaramazdı. Kendi oğullarına, kızlarına ve damatlarına bile haylazlık yapardı ve onlar da şoke olurlardı.</span></p>
				<p class="Style16 para-style-override-33"><span class="char-style-override-6" xml:lang="tr-TR">Tek dostu bendim, çünkü birlikte tuzak kurardık. Elbette o pek çok şeyi yapamadığı için benim yapmam gerekirdi. Örne­ğin; damadı odada uyuyordu ve büyükbabam çatıya çıkamı-yordu ama ben çıkabilirdim. Dolayısıyla birlikte plan yaptık; o bana yardım edecek, çatıya çıkmam için bana merdiven olacaktı ve ben de bir kiremidi yerinden çıkaracaktım. Gece, bir bambunun ucuna bağlanmış bir fırçayla damadın yüzüne dokunulacaktı... Damat çığlık atacak ve bütün ev halkı oraya koşacaktı: “Ne oldu?” Fakat biz o zamana kadar ortadan kaybolmuş olacaktık ve o da “Bir hayalet veya biri yüzüme dokunuyordu. Onu yakalamaya çalıştım ama yapamadım, karanlıktı” diyecekti.</span></p>
				<p class="Style16 para-style-override-13"><span class="char-style-override-6" xml:lang="tr-TR">Büyükbabam masumiyetini tamamen korudu; sahip olduğu büyük özgürlüğü gördüm. Ailenin en büyüğüydü. Bunca sorun ve kaygıyla en ciddi ve en ağır yükü taşıyanın kendisi olması gerekirdi ama onu hiçbir şey etkilemedi. Sorunlar olduğunda herkes ciddi ve endişeliydi; bir tek o kaygılanmazdı. Fakat bir tek onunla birlikte uyumaktan hiç hoşlanmazdım. Yüzünü örterek uyuma alışkanlığı olduğu için ben de yüzümü örterek uyumak zorunda kalırdım ve bu bunaltıcıydı.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Başka her şeyi kabul ediyorum” dedim ona açıkça, “ama buna dayanamıyorum. Sen yüzün açık uyuyamıyorsun; ben de yüzüm örtülüyken uyuyamıyorum. Bu beni bunaltıyor. Sen severek yapıyorsun” -beni kalbine yakın tutardı ve tamamen örterdi- “bu gayet iyi ama sabah kalbim durmuş olacak. Niyetin iyi ama sabah sen hayatta olacaksın, bense ölmüş olacağım. Bu yüzden dostluğumuz yatağın dışında.”</span></p>
				<p class="Style16 para-style-override-21"><span class="char-style-override-6" xml:lang="tr-TR">Beni orada istiyordu, çünkü seviyordu ve “Neden gelip benimle birlikte uyumuyorsun?” demişti.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Niyeti iyi olsa bile kimse tarafından boğulmak istemedi­ğimi gayet iyi biliyorsun” dedim. “Beni seviyorsun ve beni gece bile kalbine yakın tutmak istiyorsun.” Ayrıca sabahları ve bazen Ay varken gece de yürüyüş yapardık. Fakat asla elimi tutmasına izin vermezdim. “Ama neden? Düşebilirsin, taşa falan takılabilirsin” derdi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Daha iyi” derdim. “Takılayım, ölmem. Bu bana nasıl tökezleyeceğimi, nasıl uyanık olmam gerektiğini, taşların nerede olduğunu hatırlamam gerektiğini öğretir. Sen elimi tutarsan. daha ne kadar elimi tutacaksın? Daha ne kadar benim yanımda olacaksın? Hep yanımda olmayı garanti eder­sen, o zaman elbette isterim.”</span></p>
				<p class="Style16 para-style-override-13"><span class="char-style-override-6" xml:lang="tr-TR">Çok içten bir insandı, “Bunu garanti edemem; yarın için bile bir şey söyleyemem. Kesin olan bir şey var; senin önünde uzun bir yaşam var ama ben öleceğim, o yüzden elini tutmak için sonsuza kadar burada olmayacağım” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“O</span><span class="char-style-override-6" xml:lang="tr-TR"> zaman” dedim, “şimdiden öğrenmem iyi olur, çünkü bir gün beni ortada, çaresiz bırakacaksın. Beni elini tutmaya eğitmiş olsaydın, o zaman sadece iki yol var: ya bir kurgunun içinde yaşamaya başlarım: Tanrı </span><span class="char-style-override-6" xml:lang="tr-TR">Baba.”</span></p>
				<p class="Style16 para-style-override-21"><span class="char-style-override-6" xml:lang="tr-TR">Neden Tanrı’ya “baba” diyorsun? Evet, dünyada iki tür din var. Birkaç din Tanrı’ya “ana” ve birkaçı da “baba” der. Dinlerin çoğu Tanrı’ya “baba” der, çünkü toplumların büyük çoğunluğu ataerkildir, kadınları küçük görür. Fakat dünya üzerinde, kadının erkekten üstün olduğu çok az sayıda küçük kabile hâlâ anaerkildir. Haliyle o topluluklarda Tanrı erkek olamaz; o toplumlarda Tanrı anadır.</span></p>
				<p class="Style16 para-style-override-17"><span class="char-style-override-6" xml:lang="tr-TR">Fakat hiçbir toplum Tanrı’ya “amca” demez. Bu çok tuhaf, çünkü amca babadan daha eski bir kelime. Baba çok eski değil; dile çok yeni bir ekleme. Daha geriye gittikçe, dünyanın her yerinde annenin her şeyle ilgilendiği -tıpkı diğer hayvanlarda, kuşlarda olduğu gibi- toplumlar olduğunu göreceksin. Kadın gebe kaldığında babanın işlevi bitiyordu.</span></p>
				<p class="Style16 para-style-override-15"><span class="char-style-override-6" xml:lang="tr-TR">Aslında eski günlerde babanın kim olduğunu bilmek de zor­du. Dolayısıyla muhtemel babanın -birisi babaydı- yaşındaki erkeklerin hepsine amca denirdi. O yüzden amca daha eski, daha saygın bir kelimedir. Baba ancak erkekler kadınlara karşı sahiplenici olduktan sonra geldi.</span></p>
				<p class="Style16 para-style-override-17"><span class="char-style-override-6" xml:lang="tr-TR">Özel mülkle birlikte geldi. Baba kelimesi özel mülkle ilişkili­dir. İnsanlar özel mülk sahibi olmaya başladığında -toprakları, evleri- oğulları konusunda emin olmak istediler, çünkü mülkü oğul miras alacaktı. O zaman monogami temel sistem haline geldi: Bir kadınla evlenmek zorundaydın ve başka birinin oğluna gebe kalmaması ve o oğlun senin mülkünü sahiplen­memesi için kadının sana tamamen teslim olması ve sadık kalması gerekiyordu. Bu monogami işi tamamen ekonomik bir meseledir, psikolojik değil.</span></p>
				<p class="Style16"><span class="char-style-override-6" xml:lang="tr-TR">Erkek özgürlüğünü korudu. Fahişeleri ortaya çıkardı ve kadını rahatsız etmeden monogaminin dışına çıkmanın her türlü yolunu oluşturdu. Fakat kadının kesinlikle erkeğe sadık kalması gerekiyordu; sadece yaşamda değil, ölümde de.</span></p>
				<p class="Style16"><span class="char-style-override-6" xml:lang="tr-TR">Hindistan’da kadın kocasıyla birlikte ölmek zorundaydı; kocasının yakıldığı cenaze ateşinin üzerine diri diri atlaması gerekiyordu; çünkü koca çok kıskançtı: “Ben öldükten sonra karımın başka birisiyle ilişkiye girmeyeceğinin garantisi var mı?” Asıl problem biriktirdiği mülkün -onu kazanmış, onun için sömürmüş, onun için çalmıştı- başka birisine gitmemesiy-di; kendi soyuna gitmeliydi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Dolayısıyla bir gün babanın elinin olmadığını gördüğünde, bir kurgu yaratmaya başlarsın: Tanrı Baba -elbette görünmez­dir- elini tutuyor ve sana yolu gösteriyor.</span></p>
				<p class="Style16 para-style-override-19"><span class="char-style-override-6" xml:lang="tr-TR">Büyükbabama, “Yaşamak için bir kurgu yaratmak zorun­da kaldığım bir duruma düşmek istemem. Gerçek bir hayat yaşamak istiyorum, kurmaca bir hayat değil. Ben bir roman kahramanı değilim. O yüzden beni bırak, düşeyim. Ayağa kalkmaya çalışacağım. Bekle, sadece izle; bana elimi tutmak­tan daha fazla şefkat göstermiş olacaksın” dedim.</span></p>
				<p class="Style16 para-style-override-25"><span class="char-style-override-6" xml:lang="tr-TR">Bunu anladı, “Haklısın, bir gün burada olmayacağım” dedi.</span></p>
				<p class="Style16 para-style-override-15"><span class="char-style-override-6" xml:lang="tr-TR">Birkaç kez düşmek, yaralanmak, tekrar ayağa kalkmak, birkaç kez yoldan çıkmak iyidir. Zararı yok. Yoldan çıktığını gördüğün anda, geri dön. Yaşamın deneme ve yanılmayla öğrenilmesi gerekir.</span></p>
				<p class="Style16 para-style-override-18"><span class="char-style-override-6" xml:lang="tr-TR">O yüzden sesleri dinlemeye başladığın an -ve hepsi aynı sana verildikleri gibi kayıtlıdır-, kimin seninle konuştuğunu duymaya çalıştığında şaşıracaksın. Güleceksin: “Oh, bu annem. Onu yirmi yıldır görmedim ama hâlâ beni yönetmeye çalışıyor.” Ölmüş olabilir ama mezarından hâlâ elini senin boğazında tutuyor. Niyeti kötü değildi ama sana zarar veriyor.</span></p>
				<p class="Style16 para-style-override-28"><span class="char-style-override-6" xml:lang="tr-TR">Babama, “Ben sorsam bile bana nasihat verme” derdim. “Bu konuda çok açık yürekli olmalısın. ‘Kendi yolunu bul’ demek zorundasın. Bana öğüt verme.” Ucuz bir nasihat mev­cutsa, kim kendi yolunu bulmaya uğraşır?</span></p>
				<p class="Style16 para-style-override-13"><span class="char-style-override-6" xml:lang="tr-TR">Öğretmenlerime sürekli, “Lütfen bir şeyi hatırlayın: Sizin bilgeliğinizi istemiyorum, sadece konuyu öğretin. Coğrafya öğretmenisiniz ve bana ahlak öğretmeye mi çalışıyorsunuz?</span></p>
				<p class="Style16 para-style-override-13"><span class="char-style-override-6" xml:lang="tr-TR">Ahlakla coğrafyanın ne ilgisi var?” derdim.</span></p>
				<p class="Style16"><span class="char-style-override-6" xml:lang="tr-TR">Coğrafya öğretmenim olan zavallı adamı hatırlıyorum. Dertliydi, çünkü yanımda oturan öğrencinin cebinden bir şey almıştım. Cebinden parasını almıştım ve bu öğretmen bana, “Bunu yapma” diyordu.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Bu sizi ilgilendirmez” dedim. “Siz coğrafya öğretmenisiniz ve bu bir ahlak meselesi. isterseniz müdüre gitmeye hazırım; siz de benimle gelin. Coğrafya kitabının hiçbir yerinde... Okudum, hiçbir yerinde başkasının parasını alamayacağın söylenmiyor. Para, paradır; ona kim sahipse, onundur. Şu anda benim. Birkaç dakika önce onun olabilir ama onu kay­betti. Daha uyanık olmalıydı. Nasihat vermek istiyorsanız, ona verin.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Öncelikle coğrafya dersine bu kadar para getirmenin ne gereği var? Satın alacak hiçbir şey yok, alışveriş yapılmayacak. Parasını neden buraya getirdi? Eğer getiriyorsa, uyanık olmalı. Benim hatam değil, onun hatası ve ben de bundan yararlan­dım, bunu yapmak benim hakkım. Durumlardan yararlanmak herkesin hakkıdır.”</span></p>
				<p class="Style16"><span class="char-style-override-6" xml:lang="tr-TR">O zavallı adamı hatırlıyorum. Benimle hep sorunu vardı. Beni ders dışında görür, “Ne istersen yapabilirsin, yalnız zavallı coğrafya dersine bu kadar felsefe getirme. Ben felsefe konusunda hiçbir şey bilmiyorum, ben sadece coğrafya bilirim. Ve sen soruyu öyle bir çeviriyorsun ki coğrafyayla mı ilgiliydi yoksa din veya felsefeyle mi diye gece bile düşünmeye devam ediyorum” derdi.</span></p>
				<p class="Style16"><span class="char-style-override-6" xml:lang="tr-TR">Hemen bizim okulun önünde iki güzel Kadamb ağacı vardı. Kadamb çok kokulu bir çiçektir; dersten kaçabildiğim zamanlar o ağaçlara çıkıp otururdum. Orası en iyi yerdi, çün­kü öğretmenler altından geçerdi ve müdür de geçecekti ama kimse benim ağaçta saklanabileceğimi düşünmeyecekti. Ağaç­lar çok yapraklıydı. Fakat ne zaman bu coğrafya öğretmeni geçse, dayanamaz kafasına bir-iki taş atardım. Yukarı bakar ve “Orada ne yapıyorsun?” derdi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bir gün, “Burası coğrafya dersi değil. Meditasyonumu boz­dunuz” dedim.</span></p>
				<p class="Style16 para-style-override-25"><span class="char-style-override-6" xml:lang="tr-TR">“Kafama düşen o iki taş neydi?” dedi.</span></p>
				<p class="Style16 para-style-override-18"><span class="char-style-override-6" xml:lang="tr-TR">“Sadece tesadüf” dedim. “Taşları düşürdüm; ne tuhaftır ki tam o sırada siz ortaya çıktınız. Şimdi bunu merak edeceğim. Siz de merak edebilirsiniz, tam olarak nasıl gerçekleştiğini.”</span></p>
				<p class="Style16 para-style-override-19"><span class="char-style-override-6" xml:lang="tr-TR">Babama gelir, “Olaylar fazla ileri gidiyor” derdi. Kafası kel­di; Hintçede kel başa munde denir. Adı Chotelal’dı ama Cho-telal Munde olarak biliniyordu. Chotelal nadir kullanılırdı, sadece Munde yeterliydi, çünkü bir tek onun kafası tamamen keldi. Tam evinin önünden geçerken kapıyı çalardım; karısı ya da başkası kapıyı açardı ve “Neden ona eziyet ediyorsun? Ona okulda eziyet ediyorsun, çarşıda eziyet ediyorsun, yıkanmaya gittiğinde nehirde eziyet ediyorsun” derlerdi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bir gün kapıyı karısı açtı ve “Munde’ye eziyet etmekten vazgeçmeyecek misin?” dedi. Munde tam onun arkasındaydı.</span></p>
				<p class="Style16 para-style-override-20"><span class="char-style-override-6" xml:lang="tr-TR">Karısını yakaladı ve “Sen de bana Munde diyorsun! Bu çocuk bütün kasabaya adımın Chotelal Munde olduğu fikrini yaydı. Şimdi kendi karımı da döndürdü. Bana Munde dersen seni öldürürüm. Herkesi affedebilirim ama kendi evimde ken­di </span><span class="char-style-override-6" xml:lang="tr-TR">karımı.”</span><span class="char-style-override-6" xml:lang="tr-TR"> dedi.</span></p>
				<p class="Style16 para-style-override-19"><span class="char-style-override-6" xml:lang="tr-TR">Fakat öğretmenlerim konusunda ısrarcıydım: “Lütfen kendi dersinizi yapın, bana kendi konunuzla ilgisi olmayan öğütler vermeyin, ben kendi hayatımı kendi yöntemimle keşfedeyim. Evet, bir sürü hata yapacağım. Hata yapmaya istekliyim, çünkü öğrenmenin tek yolu bu.”</span></p>
				<p class="Style16"><span class="char-style-override-6" xml:lang="tr-TR">Öğrenmenin başka yolu yok. Öğrenmeyi tümüyle hatasız yaparsan, hiçbir hata mümkün değilse, papağana dönüşürsün.</span></p>
				<p class="Style16"><span class="char-style-override-6" xml:lang="tr-TR">Kelimeleri, cümleleri tekrar etmeye başlayabilirsin ama söyle­diğin şeyin anlamını tam olarak bilemeyeceksin.</span></p>
				<p class="Style16"><span class="char-style-override-6" xml:lang="tr-TR">O yüzden önce içindeki sesleri bul; bunu yapmak basittir. Bir şey yapmaya karar verdiğinde, sessizce otur ve sana şunu yapmanı ya da bunu yapmamanı söyleyen sesi dinle. Kimin sesi olduğunu bulmaya çalış. Bir kez baban, annen, amcan, öğretmenin, halan ya da kardeşin olduğunu buldun mu işler çok kolaydır; ondan sonra kardeşine teşekkür et ve ona, “Çok iyisin; ölmüş olmana rağmen hâlâ beni gözetiyorsun. Fakat lütfen artık beni rahat bırak” de.</span></p>
				<p class="Style16 para-style-override-18"><span class="char-style-override-6" xml:lang="tr-TR">Bir sese bir kez açıkça “Beni rahat bırak” dediğinde, onunla bağlantın, özdeşliğin bozulur. Seni kontrol edebiliyordu, çünkü onun senin sesin olduğunu düşünüyordun. Bütün stra­teji özdeşlikti. “Bu benim sesim, bu benim düşüncem” diye düşünüyor, o yüzden de onun söylediğini yapıyordun. Artık onun senin sesin, senin düşüncen olmadığını; senin tabiatına yabancı bir şey olduğunu biliyorsun. Bunu fark etmek yeterli. Babana minnettarlık duy: “Hâlâ benimle ilgileniyorsun ama artık ilgilenilmeye ihtiyacım yok. Beni yeterince olgunlaştır-dın, artık ben kendime bakmaya başlayabilirim.”</span></p>
				<p class="Style16 para-style-override-17"><span class="char-style-override-6" xml:lang="tr-TR">içindeki seslerden kurtulduğunda, çok geçmeden daha önce hiç duymadığın sakin, zayıf bir sesi duymak seni şaşırtacak. Onun kimin sesi olduğuna karar veremezsin. Hayır, annenin değil, babanın değil, rahibin değil, öğretmeninin değil. O zaman birden onun senin sesin olduğunu fark edersin. Bu yüzden onun kime ait olduğunu bulamıyorsun.</span></p>
				<p class="Style16 para-style-override-17"><span class="char-style-override-6" xml:lang="tr-TR">Hep oradaydı ama çok sakin ve zayıf bir sestir; çünkü sen çok küçükken ve ses çok zayıfken -tomurcuktu ve üzeri her tür çerçöple örtüldü- bastırıldı. Şimdi sen o süprüntüyü taşımaya devam ediyorsun ve senin yaşamın olan, hâlâ canlı olan, onu keşfetmeni bekleyen bitkiyi unuttun.</span></p>
				<p class="Style16 para-style-override-25"><span class="char-style-override-6" xml:lang="tr-TR">Kendi sesini keşfet! Ondan sonra korkusuzca onu takip et.</span></p>
				<p class="Style16 para-style-override-13"><span class="char-style-override-6" xml:lang="tr-TR">O nereye götürürse, yaşamının hedefi orasıdır; yazgın orasıdır. Ancak orada doyum, memnuniyet bulacaksın. Ancak orada gelişeceksin; ve o gelişimde, bilme gerçekleşir.</span></p>
				<p class="Style16 para-style-override-13"><span class="char-style-override-6" xml:lang="tr-TR">Kendini nasıl bilebilirsin? Daha büyümedin. Belki hâlâ tohum halindesin, belki tomurcuk bile engellendi. Her din gözetir: Çocuğu vaftize götürür, çocuğu sünnete götürür, çocu­ğu bir Hindu törenine götürür. Ve çocuk ona yaptığın şeyden haberdar değildir.</span></p>
				<p class="Style16 para-style-override-19"><span class="char-style-override-6" xml:lang="tr-TR">Sadece bekle; oy hakkına sahip olmak için bile yirmi bir sene beklemesi gerekecek; üçüncü sınıf bir siyaset için bile yaşamın yirmi bir yılına ihtiyacı olacak. Fakat, din için olgunlaşmaya gerek yoktur. Bir insanın dine karar vermesi için doğru zaman belki kırk iki yaş olabilir. Çocuğun doğduğu ve başkalarının karar verdiği zaman değil.</span></p>
				<p class="Style16 para-style-override-19"><span class="char-style-override-6" xml:lang="tr-TR">Evet, onu oy vermeye götürebilirsin. Ona oyu verebilir, oyu sandığa atmak için elini tutabilirsin ve başkanı, başbakanı seçmesini sağlayabilirsin; ama çocuk olan bitenden tamamen habersizdir: Sandık neyle ilgili, pusula neyle ilgili?</span></p>
				<p class="Style16 para-style-override-19"><span class="char-style-override-6" xml:lang="tr-TR">Fakat bunu yapmazsın. Bir insanın politikadan anlama­sı için en az yirmi bir yıl gerektiğini bilirsin. Fakat din söz konusu olduğunda hiç zaman vermezsin. Bunun bir nedeni var. Korkuyorsun, çünkü eğer ona zaman verirsen ve kendi başına düşünmeye başlamadan önce aklını karıştırmazsan, senin hiç şansın yok. Onu asla Yahudi, Hıristiyan veya Hindu yapamayacaksın.</span></p>
				<p class="Style16 para-style-override-15"><span class="char-style-override-6" xml:lang="tr-TR">Bir gün dindar olabilir ama bu onun kendi arayışı olacak. Bir gün sessizliğe götüren yolları, varoluşun en içteki çekirde­ğine gitmenin yöntemlerini bulabilir ama bu onun kendi keşfi olacaktır.Bir şeyi hatırla: Kendi başına bulduğun her şey vecd verir.</span></p>
				<p class="Style18"/>
				<p class="Style18"><span class="char-style-override-6" xml:lang="tr-TR">Tanrı bile sana hazır verilse, bundan hiç vecde gelmeyeceksin.</span></p>
				<p class="Style16"><span class="char-style-override-6" xml:lang="tr-TR">Kumsalda koşan, değersiz deniz kabukları toplayan bir çocuğun vecd halinde olduğunu görebilirsin.</span></p>
				<p class="Style16 para-style-override-13"><span class="char-style-override-6" xml:lang="tr-TR">Çok küçükken nehirden gelirdim. Bütün ceplerim... Çok cebim vardı, çok cebim olmasında ısrar ederdim. “İnsanlar bana soruyor” dedi babam. “Sürekli sorun çıkarıyorsun ve bunun hiçbir nedeni de yok. Neden önde dört, yanlarda iki cebin olması gerekiyor?”</span></p>
				<p class="Style16 para-style-override-23"><span class="char-style-override-6" xml:lang="tr-TR">“Onlara ihtiyacım var” dedim. “Senin ve benim ihtiyaçları­mız farklı. Ben sana asla çok cebin olması gerektiğini veya hiç cebin olmaması gerektiğini söylemiyorum; bu seni ilgilendi­rir.” Ceplere ihtiyacım vardı, çünkü nehre gittiğimde hazineler buluyordum; bir sürü güzel taş, renkli, onları toplamak için saatlerce kumda yürüyordum. Ev dolu, neredeyse kendi ağırlı­ğımın iki katı olarak dönüyordum.</span></p>
				<p class="Style16"><span class="char-style-override-6" xml:lang="tr-TR">Baba eve girerken görünce, “Ceplerin faydası bu mu? Deli misin nesin? Neden bu taşları getirip duruyorsun? Her gün onları atmamız gerekiyor” derdi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Anlamıyorsun” dedim. “Sen onları atabilirsin ama basit bir şeyi anlayabilirsen. Bu taşları gördüğüm zaman o kadar kendimden geçiyorum, o kadar keyifleniyorum ki. Senin paranla veya başka bir şeyle ilgilenmiyorum; ben sadece taş topluyorum.” Fakat işin zevki taşları aramakta, onları ta uzakta nehir kıyısında bulmaktaydı.</span></p>
				<p class="Style16 para-style-override-19"><span class="char-style-override-6" xml:lang="tr-TR">Bir gün babam o kadar bıktı ki, dört işçi bulmuş ve onlara, “Nehre gidin ve olabildiğince çok taş getirin, çünkü her gün saatlerini geçiriyor” demiş. Böylece kovalar dolusu taş getir­diler. Tam olarak nerede bulacaklarını biliyorlardı -bir maden olduğunu bilmiyordum- ve taşları kendime ait bir dünyamın olduğu, kimsenin girmesine izin vermediğim küçük odama döktüler.  “Bunların hepsini saklayabilirsin” dedi babam.</span></p>
				<p class="Style18"><span class="char-style-override-6" xml:lang="tr-TR">Oraya gitmene gerek kalmadı, çünkü artık orada hiçbir şey bulamazsın. Her türden, her renkten taşı senin için topladık... Bir sürü zaman harcıyorsun.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Keyfimi yok ettin” dedim. “Mesele taşlar değildi, onları bulmaktı. Şimdi şunu görüyorum: Burada binlerce taş var ve ben hiç keyif almıyorum. Götür onları. Bir şeyi yok ettin.”</span></p>
				<p class="Style16 para-style-override-25"><span class="char-style-override-6" xml:lang="tr-TR">“Fakat taşları sevdiğini sanıyordum” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Hayır” dedim, “konu taşları sevmek değil, onları bulmak­tı. Taşlar bahaneydi. Bazen bulduğun taştır, bazen bulduğun kelebeklerdir, bazen çiçek bulursun, bazen de hakikati bulur­sun; ama hatırla, güzellik daima bulmaktadır, bulduğunda değil. O işin bahanesidir.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Ne yaparsak yapalım, seni mutlu etmek zor görünüyor” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bu doğru” dedim. “Asla birini mutlu etmeye çalışma. Bunu kimse yapamaz. Beni mutsuz edebilirsin -bu mümkün- ama mutlu edebilir misin? Olmak ya da olmamak benim mutlak hakkım. Beni mutlu olmaya zorlayamazsın; bu bir zorlamadır. Bütün bu taşları önüme yığarak beni mutlu etmeye mi çalışı­yorsun?”</span></p>
				<p class="Style16 para-style-override-18"><span class="char-style-override-6" xml:lang="tr-TR">Fakat bu sürekli her konuda oluyordu. Yavaş yavaş bu çocuğun tuhaf olduğunu, onu rahat bırakmak gerektiğini anlamaya başla­dılar.</span></p>
				<p class="Style16 para-style-override-33"><span class="char-style-override-6" xml:lang="tr-TR">Çok küçükken, kız çocuğu gibi uzun saçlarım vardı. Hindistan’da erkek çocukların saçı o kadar uzun olmaz; en azından o günlerde mümkün değildi. Saçım çok uzundu ve içeri her girdiğimde -giriş dükkânın içinden yapılıyordu, ev dükkânın arkasındaydı, o yüz­den eve girmek için dükkândan geçmem gerekiyordu- babam ve müşteriler orada olurdu ve “Bu kimin kızı?” diye sorarlardı.</span></p>
				<p class="Style16 para-style-override-18"><span class="char-style-override-6" xml:lang="tr-TR">Babam bana bakar ve “Ne yapayım? Dinlemiyor” derdi. Kırı­lırdı.</span></p>
				<p class="Style16 para-style-override-65"><span class="char-style-override-6" xml:lang="tr-TR">“Kırılmana gerek yok” dedim. “Ben bir sorun görmüyo­rum. Birileri oğlan ya da kız olduğumu söyleyebilir, bu onun meselesi; benim için ne fark eder?”</span></p>
				<p class="Style16 para-style-override-17"><span class="char-style-override-6" xml:lang="tr-TR">Fakat oğlunun kız zannedilmesine alınıyordu. Sadece erkek ve kız görüşü. Hindistan’da bir erkek çocuk doğduğunda gonklar, bandolar, şarkılar vardır ve bütün mahalleye tatlı dağıtılır. Kız çocuk doğduğunda hiçbir şey olmaz, hiçbir şey! Kız doğduğunu hemen anlarsın, çünkü gonk, çan, bando, şar­kı, hiçbiri yoktur, tatlı dağıtılmaz. Bu, kız çocuk doğduğunu gösterir. Bu seni inciteceği için kimse gelip sormaz: Cevap olarak kız çocuk doğurduğunu söylemek zorunda kalacaksın. Baba suratı bir karış oturuyor.   Kız doğdu.</span></p>
				<p class="Style16 para-style-override-26"><span class="char-style-override-6" xml:lang="tr-TR">“Bu tuhaf” dedim babam. “Bir oğlum var ve kız çocuk sahi­bi olmanın sıkıntısını çekiyorum.” Bir gün gerçekten kızdı, çünkü soran adam çok önemli biriydi; bölge vergi tahsildarıy­dı. Dükkânda oturuyordu ve “Bu kimin kızı? Garip, giysileri oğlana benziyor; bir sürü cebi var ve hepsi taş dolu” dedi.</span></p>
				<p class="Style16 para-style-override-23"><span class="char-style-override-6" xml:lang="tr-TR">“Ne yapayım? Kız değil, oğlan. Fakat bugün saçını kese­ceğim, bu kadar yeter!” dedi babam. Gelip makasıyla saçımı kesti. Ona hiçbir şey söylemedim. Bizim evin karşısındaki berbere gittim ve ona anlattım. Berber afyon bağımlısıydı, çok güzel bir adamdı ama bazen bıyığının yarısını keser, diğer yarısını unuturdu. Boynunda örtüyle sandalyede otururken giderdi, sen de arardın. Nereye gitti? Zordu; nereye gittiğini kimse bilmezdi. Yarım bıyıkla onu nerede arayacaksın? Fakat bir tek onu seviyordum, çünkü saatler sürüyordu.</span></p>
				<p class="Style16 para-style-override-13"><span class="char-style-override-6" xml:lang="tr-TR">Dünyada hiçbir şeyle alakası olmayan bin bir şey anlatır­dı. Bundan keyif alırdım. İnsan zihninin nasıl olduğunu bu adamdan, Nathur’dan öğrendim. İnsan zihniyle ilk tanışmam onun sayesinde oldu, çünkü ikiyüzlü değildi. Aklına gelen her şeyi söylerdi; aslında zihniyle ağzı arasında hiç fark yoktu!</span></p>
				<p class="Style18"/>
				<p class="Style18"><span class="char-style-override-6" xml:lang="tr-TR">Zihninde biriyle kavga ediyorsa, orada biri varmış gibi yüksek sesle kavga etmeye başlardı. “Kiminle kavga ediyorsun?” diye sormayan bir ben vardım. O yüzden benden çok memnundu, o kadar memnundu ki tırnaklarımı vs. kestiği zaman benden asla para almazdı.</span></p>
				<p class="Style16 para-style-override-13"><span class="char-style-override-6" xml:lang="tr-TR">O gün oraya gittim ve ona -ona Kaka derdik, Kaka amca demektir- “Kaka, aklın yerindeyse, bütün kafamı tıraş et” dedim.</span></p>
				<p class="Style16 para-style-override-32"><span class="char-style-override-6" xml:lang="tr-TR">“Harika” dedi. Aklı yerinde değildi. Olsaydı, itiraz ederdi, çünkü Hindistan’da ancak baban öldüğünde kafanı tıraş eder­sin; yoksa tıraş edilmez. Belli ki sağlam bir doz afyon almıştı, kafamı tamamen tıraş etti.</span></p>
				<p class="Style16 para-style-override-51"><span class="char-style-override-6" xml:lang="tr-TR">“Bu iyi” dedim.</span></p>
				<p class="Style16 para-style-override-25"><span class="char-style-override-6" xml:lang="tr-TR">Geri döndüm. Babam bana baktı ve “Ne oldu?” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Ne önemi var?” dedim. “Makasla saçımı kestin; yine uzayacak. Bu işi bitirdim. Kaka da razıydı. Ona sordum; hazır olduğunu söyledi: ‘Müşteri olmadığı her zaman gelebilirsin, kafanı tamamen tıraş edeceğim, para sorun değil.’ O yüzden endişelenmene gerek yok. Ben onun bedava müşterisiyim, çünkü kimse onu dinlemiyor; dinleyen bir ben varım.”</span></p>
				<p class="Style16 para-style-override-13"><span class="char-style-override-6" xml:lang="tr-TR">“Fakat şimdi bunun daha da sorun yaratacağını gayet iyi biliyorsun” dedi babam.</span></p>
				<p class="Style16 para-style-override-21"><span class="char-style-override-6" xml:lang="tr-TR">Ve derhal bir adam gelip sordu: “Ne oldu? Bu çocuğun babası mı ölmüş?”</span></p>
				<p class="Style16 para-style-override-13"><span class="char-style-override-6" xml:lang="tr-TR">O zaman babam, “Bak! Kız olman daha iyiydi. Şimdi ölüyüm! Saçını olabildiğince çabuk uzat. Şu afyon bağımlısı Kaka’na git ve bir şekilde yardım edip edemeyeceğini sor; yok­sa bu benim başıma daha çok iş açacak. Bütün kasaba gelecek. Sen ortalıkta dolaştıkça herkes babanın öldüğünü düşünecek. Gelmeye başlayacaklar” dedi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Ve gelmeye başladılar. Bu, bana bir şey yaptığı son şeydi.</span></p>
				<p class="Style18"><span class="char-style-override-6" xml:lang="tr-TR">Bundan sonra, “Hiçbir şey yapmayacağım, çünkü daha çok soruna yol açıyor” dedi.</span></p>
				<p class="Style16 para-style-override-34"><span class="char-style-override-6" xml:lang="tr-TR">“Ben istememiştim” dedim. “Ben sadece kendi işimi yapma­ya devam ediyorum. Sen gereksiz yere karıştın.”</span></p>
				<p class="Style16 para-style-override-20"><span class="char-style-override-6" xml:lang="tr-TR">Fakat bana nasihat etmesine asla izin vermedim. Çok geçme­den ailemde herkes nasihate çok karşı olduğumu anladı, çünkü bana nasihat vermelerini engellemek için ne söylerlerse tersini yapardım. “Bana öğüt verirseniz, tam tersini yapacağım” dedim onlara, “o yüzden bana hiç nasihatte bulunmayın. Bu sesleri hayatım boyunca içimde taşımak istemiyorum; lütfen zihnimi temiz bırakın. Ben eğer varsa, kendi sesimi dinlemek istiyorum. Eğer yoksa, bundan da gayet memnunum. Kendi sahiciliğimden memnunum.”</span></p>
				<p class="Style16 para-style-override-19"><span class="char-style-override-6" xml:lang="tr-TR">Yavaş yavaş bana karışılmaması gerektiğini, bunun anlamı olmadığını, daha çok sorun yarattığını, çünkü başlarına daha büyük bir iş açmanın yolunu bulacağımı anladılar. Ondan sonra öyle bir zaman geldi ki, ben odada otururken annem etrafa bakınıp “Kimse yok. Birisinin bakkala gidip yumurta almasını istiyordum” derdi.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Ben de kimseyi görmüyorum. Kimse yok; burada bir tek ben oturuyorum, kimse yok” derdim.</span></p>
				<p class="Style16 para-style-override-18"><span class="char-style-override-6" xml:lang="tr-TR">Ben adamdan sayılmıyordum, hiç kimseydim. Beni karşısın­da görürdü ve “Kimseyi görmüyorum” derdi. Ve benimle aynı fikirde olurdu: “Ben de kimseyi görmüyorum, oda boş.” Ve bir yerde bakkala göndermek için başka birisini bulmaya giderdi.</span></p>
				<p class="Style16 para-style-override-33"><span class="char-style-override-6" xml:lang="tr-TR">Benim hiç kimse olduğumu kabul ettikleri anda... O andan itibaren hiç ses duymadığımı kendi içimde görebiliyorum. Bunu kabul ettiklerinde dokuz-on yaşlarında olmalıyım. Beni hiç kimse olarak kabul etmek, bana hiçbir şekilde güvenmemek, herhangi bir iş veya küçük şeyler için bana bağlı olmamak zorundaydılar.</span></p>
				<p class="Style16 para-style-override-15"><span class="char-style-override-6" xml:lang="tr-TR">Annem, “Gidip bir düzine muz al” derdi, ben de giderdim. Bakkal uzakta değildi, sadece iki yüz metre; küçük bir yerdi. Fakat o iki yüz metrede o kadar çok insanla karşılaşır, o kadar çok tartışmaya girerdim ki, bakkala vardığımda, ne için geldi­ğimi unutmuş olurdum. Dahası vakit geçmiş olurdu. Çabucak bir şey almam gerekirdi, çünkü güneş batıyor veya çok zaman önce batmış olurdu.</span></p>
				<p class="Style16 para-style-override-51"><span class="char-style-override-6" xml:lang="tr-TR">Eve gelip “İstediğin neydi?” diye sorardım.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Bir işe yaramazsın” derdi annem. “Basit bir şey istedim, bir düzine muz, sormak için boş elle geri dönmen beş saat sürdü.”</span></p>
				<p class="Style16 para-style-override-18"><span class="char-style-override-6" xml:lang="tr-TR">“Ne yapayım?” dedim. “Yolda çok insan, bir sürü sorun, bir sürü soru, tartışma vardı. Bakkala vardığımda unutmuştum, o yüzden sormak için geri geldim.” Bir işe yarayabileceğimi düşünmekten vazgeçtiler; ama bunun bana çok faydası oldu. Yavaş yavaş kendi evimde yok oldum. İnsanlar yanımdan geçerdi ama kimse yokmuş gibi geçerlerdi. Bana selam verme­lerine gerek yoktu. Benden bir şey istemeye gerek yoktu.</span></p>
				<p class="Style16 para-style-override-18"><span class="char-style-override-6" xml:lang="tr-TR">O zamandan itibaren hiç ses bulmadığımı hatırlıyorum. Fakat on yaşına kadar var güçleriyle çabaladılar ve ben kendi üzerimde çalışmaya başladığımda, bütün o seslerin içinden geçmek ve onları bilinçli olarak bırakmak zorunda kaldım. Zor bir süreç değil, sadece onun senin sesin olmadığını, babanın, annenin, rabbinin sesi olduğunu fark etmek ve minnettarlıkla teşekkür etmek zorundasın: “Beni bu güne kadar takip etmen harika ama daha fazla değil. Burada ayrılıyoruz.”</span></p>
				<p class="Style20 para-style-override-13"><span class="char-style-override-6" xml:lang="tr-TR">Bir kez bütün seslerden kurtulduğunda, ancak o zaman. çünkü kalabalıkta, içinde bulunduğun pazaryerinde kendi sesini duymak neredeyse imkânsızdır. Kendin olmanın başlan­gıcı budur, sonra çok daha fazlası olur ama bu çok doğaldır; senin bu konuda hiçbir şey yapman gerekmez.</span></p>
				<p class="Style16 para-style-override-13"><span class="char-style-override-6" xml:lang="tr-TR">Tek yapman gereken senin sesini örten sesleri etkisiz hale getirmek. Bu gerçekleştiğinde, kendi içgörünü geliştirmeye başlarsın. Yavaş yavaş daha önce cevaplar taşıdığın için hiç farkında olmadığın sorunların farkına varmaya başlarsın. İlk kez taşıdığını bile fark etmediğin çok önemli soruları duymaya başlarsın.</span></p>
				<p class="Style16 para-style-override-13"><span class="char-style-override-6" xml:lang="tr-TR">Senin sorun, sırf senin olduğu için önemli, çünkü cevap o sorunun içinde saklı.</span></p>
				<p class="Style16 para-style-override-17"><span class="char-style-override-6" xml:lang="tr-TR">Senin sorun olmak zorunda, ancak o zaman kendi cevabını taşır. Fakat bu sözde iyi niyetli reformcular sana kendi sorun­larını, kendi cevaplarını vermeye devam eder. Kimse onların senin soruların ve cevapların olup olmamasıyla ilgilenmez. Aslında bir gün kendi sorunu bulmandan korkarlar. Senin kendi sorunu bulduğun gün, onların cevapları geçersiz hale gelecek, bütün kitapları süprüntü olacak. Kendi varlığını bularak birey olmandan korkuyorlar.</span></p>
				<p class="Style16 para-style-override-13"><span class="char-style-override-6" xml:lang="tr-TR">Toplum birey olmanı istemez. Hıristiyan, iyi bir Hıristiyan, iyi bir Yahudi, iyi bir Hindu olmanı, saygın olmanı ister. Birey olmanı istemezler, çünkü bireyler ilerler, hareket eder, özgür yaşar. Bireyler ölmekten mutlu olacaktır ama psikolojik köle­ler olmaya zorlanamazlar.</span></p>
				<p class="Style16 para-style-override-13"><span class="char-style-override-6" xml:lang="tr-TR">Bir kez birey oldun mu, kendini bilmek çok basittir, çünkü artık kendinsindir. O zaman iş sadece gözlerini kapatmaya ve kim olduğunu görmeye kalır.</span></p>
				<p class="Style16"><span class="char-style-override-6" xml:lang="tr-TR">O yüzden soruyu ikiye bölme. Bana hangisinin, kendin olmanın mı yoksa kendini bilmenin mi daha önemli olduğunu sorma. Sorunun neden ortaya çıktığını görebiliyorum, çünkü Sokrates’in ünlü sözü “Kendini bil” ve modern psikolojinin en büyük bulgularından biri “Kendin ol”dur. Hangisi önemli sorusunun nedeni bu.</span></p>
				<p class="Style16"><span class="char-style-override-6" xml:lang="tr-TR">Sokrates geçmişe koyabileceğin biri değil. Daima çağdaş kalabilen birkaç kişi var. Sokrates onlardan biri. “Kendini bil” dediğinde, kendin olmadan kendini bilemeyeceğini belirtiyor. O yüzden kendini bilmek istiyorsan, kendin olmak zorunda kalacaksın; ikisi aynı madalyonun iki yüzüdür.</span></p>
				<p class="Style16 para-style-override-21"><span class="char-style-override-6" xml:lang="tr-TR">Fakat kendin olmakla başla, çünkü içinde bir sürü şey bozul­du, bir sürü şeyden senden uzaklaştırıldı, bir sürü şey senden saptırıldı. Varlığın çok sayıda kişilik katmanıyla örtüldüğü için onu aynı soğan gibi soymaya başlamak zorunda kalacak­sın. Soğan soyarken bir katmanı kaldırdığında, altından taze bir katman çıkar. Onu da soyduğunda, başka bir tane vardır, o daha da taze ve canlıdır. Sen böylesin, kişilik katmanlarıyla örtülüsün.</span></p>
				<p class="Style16 para-style-override-21"><span class="char-style-override-6" xml:lang="tr-TR">Kişilik (personality) kelimesi hatırlanmaya değer. Persona </span><span class="char-style-override-6" xml:lang="tr-TR">kökünden geliyor. Yunan tiyatrosunda oyuncular maskeler kullanırlar, maskenin arkasından konuşurlardı. Sona, ses demektir. Persona maskeden gelen ses demektir. Şahsın kim olduğunu bilmezsin, sadece maskeden gelen sesi duyarsın. İngilizce personality kelimesi bu persona kelimesinden gelir. Kelime anlamıyla doğrudur: Kişiliğin bir sürü maskeden başka bir şey değil. Söylediğin ve yaptığın her şey maskeden geliyor; hiçbir zaman gerçekten senin değil, üzerinde senin işaretin yok.</span></p>
				<p class="Style16 para-style-override-25"><span class="char-style-override-6" xml:lang="tr-TR">Önce bütün kişilikleri bırak.</span></p>
				<p class="Style16 para-style-override-13"><span class="char-style-override-6" xml:lang="tr-TR">Sadece bir kişiliğin yok, hatırla. İnsanlar genelde bir tane kişiliğe sahip olduklarını sanırlar; kesinlikle yanlış. Pek çok kişiliğin var. Saklı duran pek çok kişiliğe sahipsin; farklı bir kişiliğe ihtiyaç duyduğun zamanlarda derhal maskeni değiş­tirirsin. Hemen farklı biri olursun; tek bir an kaybolmaz. Bir kişilikten ötekine değişim neredeyse otomatik olur. Hem o kadar çok var ki, kaç tane kişiliğe sahip olduğunu sayamaya­caksın bile.</span></p>
				<p class="Style16 para-style-override-19"/>
				<p class="Style16 para-style-override-19"><span class="char-style-override-6" xml:lang="tr-TR">Ne kadar çok kişiliğe sahipsen, toplumda o kadar çok yönlü, saygın bir vatandaş olacaksın. Açıkçası kişiliklerin sana daha fazla olanak sağlar. Seni başkalarının faaliyete bulunamadığı pek çok yönde iş görebilir hale getirir.</span></p>
				<p class="Style16 para-style-override-33"><span class="char-style-override-6" xml:lang="tr-TR">Gurdjieff müritleriyle bir oyun oynarmış. Kendisi ortaya, bir mürit bu tarafına, öteki mürit de diğer tarafına otururmuş. Kişilik üzerinde çok çalışmıştı. O kadar bilinçli bir şekilde çalışmıştı ki, pek çok aktörün yapabildiği gibi rol yapabilme yeteneğine sahipti. Ağzının bu tarafından bir mürit çok mutlu bir ruh hali içinde olduğunu görüyordu ve öteki taraftan da diğer mürit çok öfkeli olduğunu ve bir şey söylemek için uygun zaman olmadığını görüyordu; sana vurabilir veya bir şey yapabilir. Ağzının yarısıyla gülümseyebiliyor, diğer tarafıy­la son derece karamsar ve ciddi durabiliyordu. Öğrenmesi zor ama çalışarak yapılabilir. Çok büyük bir sorun değil; aktörler, büyük aktörler bunu sürekli yapıyor.</span></p>
				<p class="Style16 para-style-override-13"><span class="char-style-override-6" xml:lang="tr-TR">Filmi izliyorsun; aktörün bir an gülmesi, başka bir anda da ağlaması gerektiğini görmüyorsun. Çekim yapılırken, oyuncu kişilikleri değiştirip duruyor. Sen sadece sana sunulan hikâyeyi görüyorsun ama oyuncuya ne oluyor? Nefret ettiği bir kadına âşık oluyor ve bir sevgilinin bile gösteremeyeceği her şeyi gösteriyor: gözleriyle, yüzüyle, kelimeleriyle, sarılmasıyla, her şeyiyle. O an için sevgili oluyor. Karşısındaki kadının sevgilisi­nin bütün kişiliğini oynuyor.</span></p>
				<p class="Style16"><span class="char-style-override-6" xml:lang="tr-TR">İkinci sahnede ağlaması gerekebilir; ve oyuncular ağlamayı, gözlerine yaş getirmeyi becerir. Başlarda ağlatmak için kimya­sallar kullanmaları gerekir ama bu sadece amatör oyuncular içindir. Bir aktör yeteneğini geliştirdiğinde buna ihtiyaç kal­maz; kişiliğini kolayca değiştirir. Hüzünlü bir çehreye bürünür ve gözyaşları akmaya başlar. Sadece seni kandırmıyor, kendi kimyasını bile kandırabilir.</span></p>
				<p class="Style16 para-style-override-15"/>
				<p class="Style16 para-style-override-15"><span class="char-style-override-6" xml:lang="tr-TR">Bu kişiliklerin hepsi sürekli seninle birlikte hareket ediyor. Sen, hepsi farklı pek çok insanın bir arada bulunduğu bir kala­balıksın; pek çoğu birbirine düşman, sürekli çatışma halinde, kavga ediyor, güreşiyor. Bu yüzden insanları bu kadar kederli görüyorsun. İçinde çatışan, kavga eden, diğerlerini kontrol etmeye çalışan -bir ses tekel olmaya çalışıyor- bu kadar çok ses olmasa, kederli olman için hiçbir neden yok.</span></p>
				<p class="Style16"><span class="char-style-override-6" xml:lang="tr-TR">Gurdjieff onlara benlikler der; aynı şey. Kişilik, benlik veya ego diyebilirsin ve onlara bakmaya başlayabilirsin; onlara bakmak acayip güzel bir oyundur. Gece, ertesi gün beşte kalk­maya karar verirsin. Bu kararı yıllardır uyguluyorsun ve her gece buna karar verdiğini biliyorsun. Fakat bu gece farklı; onu da biliyorsun. Her gece, “Bu gece farklı; yarın kalkacağım. Her şeyin bir sınırı var!” diyorsun.</span></p>
				<p class="Style16 para-style-override-19"><span class="char-style-override-6" xml:lang="tr-TR">Fakat bunların hepsini her gece söylüyorsun. Yeni tek bir şey yok ama sen bunun farkında değilsin. Ve beşte alarm çaldığında, düğmeye basıyorsun; saate öfkelisin. Saati atabilir, dönüp “Bu kadar soğuk bir sabah ve bu aptal alarm” diyerek uyumaya devam edebilirsin. Sadece birkaç dakika için... Ve bu yıllardır oluyor.</span></p>
				<p class="Style16 para-style-override-13"><span class="char-style-override-6" xml:lang="tr-TR">Her sabah, “birkaç dakika daha” diyor ve uyumaya devam ediyorsun. Uyandığında saat dokuz ve yine pişmanlık, üzüntü duyuyor, “Bu nasıl oluyor? Kalkmaya karar vermiştim” diyor­sun. Bunu tekrar yapacaksın ama gece karar veren kişiliğin belli bir kişilik olduğunu, saati fırlatan kişiliğin farklı bir kişilik olduğunu asla görmeyeceksin. İkisi aynı kişilik değildir; aynı kişilik olamazlar.</span></p>
				<p class="Style16 para-style-override-13"><span class="char-style-override-6" xml:lang="tr-TR">“Yarın kalkacağım” diyen kişilik artık üstte değildir, artık görevde değildir. Başka birisi üsttedir ve “Bu saçmalığı tama­men unut” diyerek saati atar ve “Uyumaya devam et. Çok soğuk, aptal mısın?” der. Yatak o kadar sıcaktır ve dönmek o kadar güzeldir ki saatin verdiği rahatsızlıktan sonra daha da ağır bir uyku bastırır. Dokuzda uyandığında yine üzülürsün. Bu farklı bir kişiliktir. Saati atan o değildi; sana “Sadece birkaç dakika daha...” diyen kişilik değildi. Ve bu kişilik “Artık ne olursa olsun, yarın sabah kalkacağım” der.</span></p>
				<p class="Style16"><span class="char-style-override-6" xml:lang="tr-TR">Bunu hayatın boyunca yapacak ve basit bir gerçeği asla göremeyeceksin: Pek çok kişiliğe sahipsin ve her seferinde farklı bir kişilik konuşuyor, farklı bir şekilde konuşuyor, farklı fikirlere sahip.</span></p>
				<p class="Style16 para-style-override-33"><span class="char-style-override-6" xml:lang="tr-TR">Sadece bunu izle; sadece bunu izlemek çok büyük bir keyif­tir, o kadar büyük bir oyun ki kimsenin sinemaya gitmesine gerek yok. Sadece gözlerini kapatıp birçok aktör ve aktrisle orada devam eden filmi izleyebilirsin; ihtiyaç duyulan her şey vardır: işlenmemiş, düzenlenmemiş film çekimi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Fakat kendini bilme noktasına gelmeden önce, kendin olmak zorundasın. Bu kişiliklerin hepsini giysi gibi bırakmak ve kendi mutlak çıplaklığınla kalmak zorundasın.</span></p>
				<p class="Style16"><span class="char-style-override-6" xml:lang="tr-TR">Başlangıcı burasıdır; ikincisi çok basittir. Kişilikler gitti­ğinde, kalabalık seni terk ettiğinde, tek başına kalıp gözlerini kapadığında; kim olduğunu görürsün, çünkü başka kimse yoktur. Sadece cisimsiz, muazzam sessizliğin farkındalığı vardır.</span></p>
				<p class="Style16 para-style-override-33"><span class="char-style-override-6" xml:lang="tr-TR">Orada Tanrı’yla, bir ruhla veya melekle karşılaşmayacaksın; bunların hepsi kurmacadır. Birisiyle karşılaşırsan, yine halüsi-nasyon gördüğünü hatırla. İsa’yla karşılaşırsan, onu fırlat at! Krishna’yla karşılaşırsan, ona “Dışarı çık. Burası sizlerin yeri değil, beni rahat bırakın” de. Bir tek Buddha “Yolda benimle karşılaşırsan, hemen kafamı kes” deme cesaretini gösterdi.</span></p>
				<p class="Style16 para-style-override-13"><span class="char-style-override-6" xml:lang="tr-TR">Buddha’nın kafasını kesmek zorundasın; yoksa tek başına olmayacaksın; ve tek başına olmadan kendini nasıl bilebilir­sin? Tek başınalıkta, hiç ortada yokken aniden aydınlanma denen rayiha gelir. Aydınlanırsın, ilk kez ışıkla dolarsın, bütün karanlık dağılır.</span></p>
				<p class="Style16 para-style-override-17"><span class="char-style-override-6" xml:lang="tr-TR">Gece bitmiş, gündoğumu gerçekleşmiştir ve asla günbatımı-na dönmeyecek bir gündoğumu.</span></p>
			</div>
		</div>
	</body>
</html>