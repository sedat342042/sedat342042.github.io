<html xmlns="http://www.w3.org/1999/xhtml">
	<head>
		<title>5.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5.html" xml:lang="en-US">
			<div class="Basic-Text-Frame">
				<p class="Style15 para-style-override-11"><span class="Font-Style37" xml:lang="tr-TR">Giriş</span></p>
				<p class="Style16-1"/>
				<p class="Style16-1 para-style-override-12"><span class="Font-Style40" xml:lang="tr-TR">Gerçek din hakikati bulmana yardım edecek. Unutma, benim hakikatim asla senin hakikatin olamaz, çünkü hakikati bir insandan ötekine aktarmanın hiçbir yolu yoktur. Hakikati bilen bir Gautam Buddha bile olsa, senin onun hakikati bilip bilmediğini anlamanın hiçbir yolu yoktur. Evet, hakikati bilen birisini ayırt edebilirsin, eğer sen de biliyorsan. O zaman onun kokusunu alma yeteneğine sahip olacaksın. Başka türlü sadece genelin fikrine inanırsın. - Osho</span></p>
				<p class="Style16-1 para-style-override-13"/>
				<p class="Style16-1 para-style-override-14"><span class="Font-Style35-1" xml:lang="tr-TR">Dikkat: Hakikat Çağı Geliyor </span><span class="Font-Style40" xml:lang="tr-TR">en temel insani kaygıları­mızın doğruca özüne iner. Neden mutlu ve doyumlu yaşaya­mayız? İnsanlık problemlerinin hepsini çözmesi için gereken her bilgiye sahipmiş gibi duruyor ama buna rağmen -hakikat şu ki- problemler asla gerçekten çözülmez ve çoğu zaman daha da kötüye gidiyormuş gibi görünürler. Başarısızlığımızın altında yatan neden nedir? İnsan doğasına özgü bir şey midir, yoksa...?</span></p>
				<p class="Style16-1 para-style-override-13"><span class="Font-Style40" xml:lang="tr-TR">Osho’nun burada sorunların kökenleriyle ilgili ortaya koyduğu hakikat rahatsız edicidir, çünkü o burunlarımızı dosdoğru çoğumuzun görmek istemediği şeyin içine sokar: dine ilişkin koşullanmamızın! “Ben ve din yönünden koşullan­dırılmak mı? Mümkün değil; ben bunların hepsinden bağım­sızım.” Yahut, “Ben ruhani bir insanım, dindar değil,” veya “Ben ateistim ve pek çok problemin nedeninin din olduğunu kabul ediyorum ama benim problemlerimin nedeni değil.” Belki de “Dalga mı geçiyorsun? Dinin etkisi olmasaydı, şu an içinde bulunduğumuzdan çok daha berbat bir batağın içinde olurduk!” diyenler arasındasınız.Şimdi,  ilk  aklınıza  gelen  -belki  de “yukarıdakilerin hepsi”dir- bu itirazların hepsini bir kenara bırakmayı başa­rabilirseniz, bu kitabın yolculuğuna açık bir yürekle giriş yapabilirsiniz. Her bölüm gözlerinizi size öğretilen her şeye karşı çıkan hakikatlere açma potansiyelini taşır. Öğrendiğiniz her şeyi zaten bıraktığınızı düşünüyorsanız, şimdi “koşullan­manızdan bağımsızlığınız” olarak bildiğiniz rahatlık alanının sınırlarını zorlayan bölümlerle karşılaşacaksınız. Olayları alışılmadık bir şekilde gördüğünüzü, televizyon âlimlerinden politikacılara, en yeni new age kâhinine herkesin sözlerinin altında yatan dini koşullanmayı duyduğunuzu fark edeceksiniz. “Öteki yanağını dön” ve “Sana nasıl davranılmasını istiyorsan başkalarına öyle davran” daha önce hiç düşünmediğiniz ince farklar gösterecek. Bir parça şansla, dünyaya bakış şeklinizin ne kadarının gerçekten size ait olduğunu, ne kadarının “miras alınmış bilgeliğin” salt mekanik tekrarı olduğunu görmeye başlayacaksınız.</span></p>
				<p class="Style16-1 para-style-override-13"><span class="Font-Style40" xml:lang="tr-TR">Bu, sadece okunacak bir kitap değil, başka bir ifadeyle, koşullanmanın kırıldığı canlı bir deneyimdir. Osho buna zih­niniz için “kuru temizleme” adını verir. Sorabilirsiniz: Neden koşullanmayı kırmam gerekiyor? Çünkü ancak kendimizi başkaları tarafından içimize ekilen -çoğu zaman niyetlerin en iyisiyle- fikir ve inançlardan kurtardıktan sonra, hayattan onun bize kendini her an sunduğu haliyle gerçekten keyif ala­bilir, ona doğal bir şekilde ve kendimize ters düşmeden karşılık verebiliriz. Başka bir ifadeyle başkaları tarafından aktarılan hakikatlere inanmanın getirdiği elden düşme yalanı kabullen-mektense kendi hakikatimizle yaşayarak sahici olabiliriz.</span></p>
				<p class="G-vde-3" xml:lang="tr-TR"/>
			</div>
		</div>
	</body>
</html>