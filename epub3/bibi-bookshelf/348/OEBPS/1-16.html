<html xmlns="http://www.w3.org/1999/xhtml">
	<head>
		<title>1-16.html</title>
		<link href="template.css" rel="stylesheet" type="text/css"/>
	</head>
	<body>
		<div id="x1-16.html" xml:lang="tr-TR">
			<div class="Basic-Text-Frame">
				<p class="split"/>
				<p class="resim"><span><img alt="6.tif" class="image" height="151" src="images/6_fmt1.jpeg" width="382"/></span></p>
				<p class="paragraf">Gece yarısı olduğunda, Küçük Kara Balık uyan­mış, ırmağın yüzeyinden yansıyan ay ışığının bütün çevresini aydınlattığını görmüş. Aydede’yi seviyormuş. Evindeyken, onunla konuşmak istediği geceleri anımsamış; ay ışığı evlerini aydınlatırken yosunların altından süzülerek çıkıp Aydede’yle konuşmak ister­miş, ama annesi onu hep geri çeker, yeniden uyuma­sını söylermiş. Bundan böyle özgürmüş Küçük Kara Balık; taşın altından kayarak çıkmış,</p>
				<p class="paragraf">“Merhaba, sevimli Aydede,” demiş.</p>
				<p class="paragraf">“Merhaba Küçük Kara Balık,” diye selamlamış onu Aydede. “Burada ne yapıyorsun?”</p>
				<p class="paragraf"/>
				<p class="paragraf">“Dünyanın çevresinde yolculuk ediyorum,” demiş Küçük Kara Balık.</p>
				<p class="paragraf">“Dünya çok büyük,” demiş Aydede, “Her yere gi­demezsin ki.”</p>
				<p class="paragraf">“Haklısın,” demiş Küçük Kara Balık. “Ama gide­bildiğim kadar giderim.”</p>
				<p class="paragraf">“Keşke sabaha kadar senin yanında kalabilseydim,” diyerek içini çekmiş Aydede. “Ama kocaman bir bulut yaklaşıyor, benim ışığımı kapatır o.”</p>
				<p class="paragraf">“Ah, güzel Aydedem,” demiş Küçük Kara Balık, “ışığını o kadar çok seviyorum ki. Keşke sonsuza ka­dar beni aydınlatabilsen.”</p>
				<p class="paragraf">Aydede yanıtlamış onu:</p>
				<p class="resim"><span><img alt="6.tif" class="image" height="235" src="images/6_fmt2.jpeg" width="382"/></span></p>
				<p class="paragraf">“Sevgili Küçük Kara Balık, ne yazık ki benim kendi ışığım yok. Ben ışığımı güneşten alıyorum. Yalnız­ca güneşin benim üzerimdeki ışığını yansıtabilirim sana...”</p>
				<p class="paragraf">O sırada kocaman bir kara bulut gelip ayın yü­zünü örtmüş, Küçük Kara Balık da Aydede’nin sesini duymaz olmuş. Karanlığın içinde yeniden yapayalnız kalınca korkmuş, ama çok geçmeden kendini toparlamış, taşının altına girip uyumaya ha­zırlanmış.</p>
				<p class="paragraf">Ertesi sabah uyandığında yalnız olmadığını gör­müş. Bir gün önce karşılaştığı minik balıklardan bir­kaçı taşın yanında durmuş, kendi aralarında fısıldaşıyorlarmış. Onun uyandığını görünce hep bir ağız­dan,</p>
				<p class="paragraf">“Günaydın, Küçük Kara Balık!” diye bağırmışlar.</p>
				<p class="paragraf">“Günaydın. Görüyorum ki sonunda benim peşim­den gelmeye karar vermişsiniz.”</p>
				<p class="paragraf">“Evet,” demiş minik balıklardan biri. “Ama yine de korkuyoruz.”</p>
				<p class="resim"><span><img alt="19.png" class="image" height="106" src="images/19_fmt.jpeg" width="260"/></span></p>
				<p class="paragraf">“Pelikanları düşündükçe huzursuz oluyoruz,” de­miş bir başkası.</p>
				<p class="paragraf">“Siz biraz fazla düşünüyorsunuz,” demiş Küçük Kara Balık. “Durmadan düşünmenin yararı yok. İler­lemek istiyorsak harekete geçmeliyiz.”</p>
				<p class="paragraf">Ama, harekete geçtikleri anda çevrelerinin sarıl­dığını hissetmişler. Her taraf birdenbire kapkaranlık oluvermiş. Minik balıklar, bir pelikanın torbalı gagasına düşmüş olduklarını hemencecik anlayıvermişler. Küçük Kara Balık elinden geldiğince sakin olmaya çalışarak minik balıklara dönmüş,</p>
				<p class="Style20 para-style-override-14"><span>“Arkadaşlar, bir pelikanın eline düştük,” demiş. Ama korkmayın, bir kaçış yolu var.”</span></p>
				<p class="paragraf">Hepsi birden bağırıp ağlaşmaya başlamışlar. Bir tanesi içini çeke çeke,</p>
				<p class="paragraf">“Hepsi senin yüzünden Küçük Kara Balık,” demiş. “Bir pelikandan kaçamayacağımızı biliyorduk biz.”</p>
				<p class="Style20 para-style-override-14"><span>Bir başkası da eklemiş:</span></p>
				<p class="Style20 para-style-override-14"><span>“Bizi yutacak, böylece hepimizin sonu gelecek.”</span></p>
				<p class="paragraf">Tam o sırada ürkütücü bir kahkaha yankılanmış suyun içinde. Pelikanmış gülen. Sonra da şöyle söy­lediği duyulmuş:</p>
				<p class="paragraf">“Ne de güzel yakaladım bunları. Gerçekten de acı­yorum sizlere; hepinizi birden yutmak istemiyorum!”</p>
				<p class="paragraf">Minik balıklar kurtulmak için yalvarmaya başla­mışlar:</p>
				<p class="paragraf">“Ah efendim,” demişler pelikana, “sizin hakkınız­da öyle hoş şeyler duyduk ki. Lütfen, efendim, lütfen bize bir iyilik yapın, ağzınızı açın da gidelim!”</p>
				<p class="resim"><span><img alt="20.png" class="image" height="99" src="images/20_fmt.jpeg" width="93"/></span></p>
				<p class="Style20 para-style-override-14"><span>Pelikan şu yanıtı vermiş:</span></p>
				<p class="Style20 para-style-override-14"><span>“Sizi şimdi yutmak istemiyorum. Şu anda midem tıpkı sizin gibi lezzetli balıklarla tıka basa dolu za­ten!”</span></p>
				<p class="paragraf">Bunu söyler söylemez de başını öyle bir sallamış ki bütün balıkçıklar torbalı gaganın dibine inivermişler.</p>
				<p class="paragraf">“Efendim, biz hiçbir suç işlemedik ki,” diye yal­varmışlar minik balıklar, “biz masumuz. Bizi yanıltan şu Küçük Kara Balık oldu...”</p>
				<p class="resim"><span><img alt="7.tif" class="image" height="229" src="images/7_fmt.jpeg" width="244"/></span></p>
				<p class="paragraf">“Sizi gidi korkaklar,” diye onların sözünü kesmiş Küçük Kara Balık. “Bu acınası bahanelerinizi duy­duktan sonra bu akıllı kuşun sizi özgür bırakacağını mı sanıyorsunuz?”</p>
				<p class="paragraf">“Sen hiçbir şeyin fakında değilsin,” demişler mi­nik balıklar, “biraz sonra bizi özgür bırakacak, seni de yutacak!”</p>
				<p class="paragraf">“Evet,” diye gürlemiş pelikan, “sizi özgür bıraka­cağım, ama bir tek koşulla!”</p>
				<p class="resim"><span><img alt="21.png" class="image" height="108" src="images/21_fmt.jpeg" width="112"/></span></p>
				<p class="paragraf">“Koşul ne olursa olsun, kabul ediyoruz!” diye bağrışmışlar minik balıklar.</p>
				<p class="paragraf">“Özgürlüğünüze kavuşmak istiyorsanız, şu ken­dini beğenmiş Küçük Kara Balık’ı öldürmeniz gereki­yor!” demiş pelikan.</p>
				<p class="paragraf">Bunu duyan Küçük Kara Balık hemencecik,</p>
				<p class="Style2"><span>“Ona inanmayın,” diye atılmış, “bu iğrenç kuşun istediği tek şey, bizi birbirimize düşürmek. Dinleyin, bir planım var.”</span></p>
				<p class="paragraf">Ama minik balıklar öylesine korkmuşlar, kurtulmayı öylesine istiyorlarmış ki, Küçük Kara Balık’ın üstüne atlayıvermişler. Küçük Kara Balık ise onlarla alay ederek gülmüş ve,</p>
				<p class="paragraf">“Sizi gidi korkaklar!” demiş. “Beni nasıl öldüreceksiniz? O kadar güçlü değilsiniz ki! Hem buradan kaçabileceğinizi filan da sanmayın.”</p>
				<p class="resim"><span><img alt="13.tif" class="image" height="94" src="images/13_fmt1.jpeg" width="87"/></span></p>
				<p class="paragraf">“Seni öldürmeliyiz!” diye hep bir ağızdan bağırmışlar minik balıklar. “Özgürlüğümüze kavuşmak istiyoruz!”</p>
				<p class="paragraf">“Siz aklınızı kaçırmış olmalısınız,” demiş Küçük Kara Balık. “Beni öldürseniz bile pelikan sizi yine de özgür bırakmayacaktır. Sakın ona kanmayın!”</p>
				<p class="Style6 para-style-override-13">“Kendi canını kurtarmak için böyle söylüyorsun. Zaten senin bizi düşündüğün filan yok,” diye yanıtlamışlar onu. Bir yandan da var güçleriyle saldırmaya devam ediyorlarmış.</p>
				<p class="paragraf">Küçük Kara Balık şöyle bir silkelenip onları üstünden atarken,</p>
				<p class="paragraf">“Dinleyin beni!” demiş ciddi bir sesle. “Şimdi si­ze ne yapacağımızı göstereceğim. Şurada yatan yarı ölü balıkların yanına gideceğim,” bunu derken torba­lı gaganın dibindeki balıkları gösteriyormuş, “ve ölü taklidi yapacağım. Bakın bakalım o zaman pelikan sizi özgür bırakacak mı. Bu dediğimi yapmazsanız, yanımdaki kamayla hepinizi öldürürüm ve torbayı ke­sip özgürlüğüme kavuşurum.”</p>
				<p class="paragraf">Minik balıklardan biri, Küçük Kara Balık’ın yanı­na koşup,</p>
				<p class="paragraf">“Sus artık,” demiş, “bunları duymak istemiyo­rum!”</p>
				<p class="paragraf">“Alın şu korkağı buradan,” demiş Küçük Kara Balık ve kamasını çekip balıklara doğru tehdit eder­cesine sallamış. Bunu gören minik balıklar korkmuşlar, Küçük Kara Balık’ı rahat bırakmışlar. Bunun üzerine Küçük Kara Balık yavaşça sırtüstü dönmüş, torbanın dibindeki öteki balıkların yanına doğru inmiş. Küçük Kara Balık yavaşça torbalı gaganın dibine inerken, ona saldıran minik balıklar yukarı doğru yüzüp pelikana seslenmişler:</p>
			</div>
		</div>
	</body>
</html>