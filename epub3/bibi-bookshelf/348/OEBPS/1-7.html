<html xmlns="http://www.w3.org/1999/xhtml">
	<head>
		<title>1-7.html</title>
		<link href="template.css" rel="stylesheet" type="text/css"/>
	</head>
	<body>
		<div id="x1-7.html" xml:lang="tr-TR">
			<div class="Basic-Text-Frame">
				<p class="split"/>
				<p class="Style6 para-style-override-13">“Böyle amaçsızca yüzmekten bıktım usandım. Başka yerlerde neler olduğunu öğrenmek istiyorum. Bu düşünceleri kafama bir başkasının soktuğunu sanabilirsin, ama ben uzunca bir süredir kendim düşünüyorum bunları. Arkadaşlarımdan da bazı şeyler öğrendim elbette; örneğin, birçok balığın yaşlanınca, hayatta hiçbir şey yapmadık, hayatımızı boşa geçir­dik, diye yakındıklarını biliyorum. Durmadan sızla­nıp dururlar. Ben yaşamanın nasıl bir şey olduğunu öğrenmek istiyorum; durmadan aynı şeyleri yapmak, yaşlanana kadar başka bir şey yapmadan yaşamak olamaz; dünyada yaşamanın anlamı bundan daha fazla olmalı!”</p>
				<p class="resim"><span><img alt="33.png" class="image" height="81" src="images/33_fmt.jpeg" width="115"/></span></p>
				<p class="paragraf">Küçük Kara Balık bunları soluk almadan sırala­dıktan sonra annesi,</p>
				<p class="paragraf">“Sevgili yavrum,” demiş, “sana ne oldu böyle? Dünya, dünya diye tutturdun. Ne demek istiyorsun? Dünya bizim olduğumuz yerdir, yaşam da bizim bu­rada sürdürdüğümüz şeydir.”</p>
				<p class="paragraf">Tam o sırada iri bir balık kapılarına gelip anneyi selamlamış.</p>
				<p class="paragraf">“Merhaba, yavrunla neler konuşuyorsun böyle? Bugün dışarı çıkmıyor musunuz?”</p>
				<p class="paragraf">Komşusunun sesini duyunca, Küçük Kara Balık’ın annesi dışarı koşup,</p>
				<p class="resim"><span><img alt="13.tif" class="image" height="93" src="images/13_fmt.jpeg" width="86"/></span></p>
				<p class="paragraf">“Zaman nasıl da değişti!” demiş ona, “şimdi ço­cuklar büyüklerine öğretmenlik taslıyorlar!”</p>
				<p class="paragraf">“Ne demek istiyorsun?” diye sormuş komşusu, şaşkınlıkla.</p>
				<p class="paragraf">“Bu ufaklık ne yapmak istiyor, biliyor musun?” demiş anne balık. “Dünyada neler olup bittiğini görmek istediğini söylüyor. Şu lafa bak!”</p>
				<p class="paragraf">“Seni doğduğun günden beri tanırım yavrum,” demiş komşu, Küçük Kara Balık’a. “Ne zamandan be­ri bilim adamı ya da filozof kesildin sen? Hem neden bize bundan hiç söz etmedin?”</p>
				<p class="paragraf">“Bilim adamı ve filozofun ne demek olduğunu bilmiyorum,” diye yanıtlamış onu Küçük Kara Balık.</p>
				<p class="Style2"><span>“Ben yalnızca sağa sola dolaşıp durmaktan bıktım, can sıkıntısı içinde yüzmek istemiyorum artık, bir nedeni olmadan mutlu olmak da istemiyorum; günün birinde gözlerimi açıp hepiniz gibi yaşlandığımı, ama hâlâ aynı balık olduğumu, ilk başta bildiğimden fazla bir şey bilmediğimi görmek istemiyorum!”</span></p>
				<p class="Style12 para-style-override-14"><span>“Saçma sapan konuşma!” demiş büyük balık.</span></p>
				<p class="Style12 para-style-override-14"><span>Annesi de,</span></p>
				<p class="Style12 para-style-override-14"><span>“Biricik yavrumun böyle olacağı hiç aklıma gel­mezdi!” demiş. “Onu kandıranın kim olduğunu bir bilsem!”</span></p>
				<p class="resim"><span><img alt="44.png" class="image" height="78" src="images/44_fmt.jpeg" width="114"/></span></p>
				<p class="Style12 para-style-override-14"><span>“Beni kandıran filan yok,” diye itiraz etmiş Küçük Kara Balık. “Benim kendi beynim var, düşünebilirim; gözlerim de var, görebilirim...”</span></p>
				<p class="paragraf">Büyük balık, anne balığa dönüp,</p>
				<p class="paragraf">“Kıvrıla büküle yürüyen o salyangozu anımsıyor musun?” demiş.</p>
				<p class="paragraf"/>
				<p class="paragraf">“Evet, anımsıyorum,” demiş anne balık. “Yavrumun peşinden hiç ayrılmazdı. Ah, Allah onun cezasını ve­rir inşallah!”</p>
				<p class="Style14 para-style-override-15"><span>Küçük Kara Balık dehşete kapılmış. “Sus anneciğim,” demiş, “o benim arkadaşımdı.”</span></p>
				<p class="paragraf">“Balıklarla salyangozların arkadaş olduğu duyul­muş şey değil,” diye yanıtlamış onu annesi.</p>
				<p class="paragraf">“Düşman olduklarını da duymadım ben,” demiş Küçük Kara Balık üzüntülü bir sesle. “Ama siz onu ortadan kaldırdınız.”</p>
				<p class="paragraf">“Geçmişi unutalım,” demiş komşu balık.</p>
				<p class="paragraf">“Bu konuyu sen açtın,” demiş anne balık. “Keşke onu öldürseydik. Ortalıkta dolaşıp söylediği o kötü şeyleri de anımsıyor musun?”</p>
				<p class="paragraf">“O zaman beni de öldürseydin!” diye haykırmış Küçük Kara Balık. “Çünkü ben de onun söylediklerini söyledim.”</p>
				<p class="paragraf">Bu tartışma öteki balıkların da ilgisini çekmiş. Küçük Kara Balık’ın söylediği şeyler onları çok kız­dırmış. </p>
				<p class="resim"><span><img alt="55.png" class="image" height="98" src="images/55_fmt.jpeg" width="123"/></span></p>
				<p class="paragraf">Yaşlıca balıklardan biri,</p>
				<p class="paragraf">“Bu söylediklerini hoşgöreceğimizi sanma,” de­miş.</p>
				<p class="paragraf">Bir başkası da,</p>
				<p class="paragraf">“Bunun aklını başına getirmek gerek!” demiş.</p>
				<p class="paragraf">“Çekilip gidin!” demiş anne balık, “yavruma elini­zi sürmeye kalkmayın sakın!”</p>
				<p class="paragraf">Balıklardan biri anne balığa dönmüş, kınarcasına,</p>
				<p class="paragraf">“Çocuklarına terbiye vermezsen neler olurmuş gör bakalım!” demiş.</p>
				<p class="paragraf">Büyük balık başını sallayıp,</p>
				<p class="paragraf">“Derenin bu bölümünde yaşadığım için utanç du­yuyorum,” diye söylenmiş.</p>
				<p class="paragraf">Bir başkası da,</p>
				<p class="paragraf">“İşler sarpa sarmadan, bu küçük baş belasını da, o yaşlı salyangozun gittiği yere gönderelim!” demiş.</p>
			</div>
		</div>
	</body>
</html>