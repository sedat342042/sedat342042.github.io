<html xmlns="http://www.w3.org/1999/xhtml">
	<head>
		<title>1-15.html</title>
		<link href="template.css" rel="stylesheet" type="text/css"/>
	</head>
	<body>
		<div id="x1-15.html" xml:lang="tr-TR">
			<div class="Basic-Text-Frame">
				<p class="split"/>
				<p class="Style2"><span>Küçük Kara Balık bu sözleri yanıtlamamış. Irmağın ne olduğunu düşünmüş. Minik balıklardan biri,</span></p>
				<p class="paragraf">“Buralarda bir pelikan olduğunu biliyor musun?” diye sormuş.</p>
				<p class="paragraf">“Evet,” demiş Küçük Kara Balık.</p>
				<p class="paragraf">“Peki kocaman bir torbalı gagası olduğunu biliyor musun?” diye sormuş bir başka minik balık.</p>
				<p class="paragraf">“Evet, onu da biliyorum,” demiş Küçük Kara Ba­lık.</p>
				<p class="Style2"><span>“Yine de yoluna devam etmek istiyor musun?” diye sormuş bir üçüncüsü, şaşkınlıkla. </span></p>
				<p class="Style2"><span>“Evet,” demiş Küçük Kara Balık, kararlı bir sesle, “Devam etmeliyim.”</span></p>
				<p class="resim"><span><img alt="17.png" class="image" height="81" src="images/17_fmt.jpeg" width="84"/></span></p>
				<p class="paragraf">Oralara yeni bir balığın geldiği ve derenin ucunu bulmak istediği, pelikanlardan da korkmadığı çok geçmeden duyulmuş. Küçük Kara Balık’ın ilk karşı­laştığı minik balıklar da onunla birlikte gitmek isti­yorlarmış, ama anneleriyle babalarının kızmasından korkuyorlarmış. İçlerinden bazıları Küçük Kara Balık’a şöyle demişler:</p>
				<p class="paragraf">“Çevrede hiçbir pelikan olmasaydı seninle bir­likte gelirdik, ama biz onların torbalı gagalarından korkuyoruz.”</p>
				<p class="paragraf">Küçük Kara Balık yüzmeye devam etmiş. Irmağın kıyısındaki bir köyün önünden geçmiş. Köyün kadın­larıyla çocukları suda kirli tabak-çanakları, kirli ça­maşırları yıkıyorlarmış; Küçük Kara Balık bir yandan yüzerken bir yandan da onların seslerine kulak veri­yormuş. Sonunda hepsi geride kalmış.</p>
				<p class="paragraf">Artık hava kararmaya başlamış, o da altına girip uyuyabileceği bir taş aramış. Çok geçmeden uygun bir taş bulmuş, geceyi geçirmek üzere onun altına yerleşmiş. Uzun süren yolculuk onu öylesine yormuş ki hemencecik uyuyuvermiş.</p>
				<p class="resim"><span><img alt="18.png" class="image" height="95" src="images/18_fmt.jpeg" width="101"/></span></p>
			</div>
		</div>
	</body>
</html>