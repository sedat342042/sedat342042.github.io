<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alman.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="h1baslik" id="calibre_toc_13"><br class="calibre2"/>
  <br class="calibre2"/>
  <br class="calibre2"/>
  Friedrich Engels&nbsp;<br class="calibre2"/>
  <span class="h2baslik2">Hakiki Sosyalistler</span><sup class="calibre5">[205]</sup></h1>

  <p class="normal">Hakiki sosyalistlerle ilgili yukarıdaki tasvirlerin kaleme alınışının üzerinden birkaç ay geçti. Bu süre boyunca, şimdiye dek kendini şurada burada, tek tük gösteren hakiki sosyalizm, muazzam bir yükseliş kaydetti. Memleketin dört bir yanında kendine temsilciler buldu, hatta yazınsal bir odak olarak da belli bir önem kazandı. Dahası, Alman içtenliği ve bilimselliğinin ortak bağıyla, ortak çaba ve amaçlarla birbiriyle yakından ilintili olmakla birlikte her birinin özel karakteri nedeniyle de birbirlerinden şimdiden kesin olarak ayrılan muhtelif gruplara bölündü. Dolayısıyla, Bay Grün'ün güzelce ifade ettiği gibi, hakiki sosyalizmin "kaotik ışık kütlesi" zamanla "düzenli bir berraklığa" kavuştu; kendi yıldız kümelerine sahip takımyıldızları halinde derlendi toparlandı. Bunların yaydığı hafif, dingin ışık altında da Alman yurttaşı, dürüstçe küçük bir servet edinme planlarına ve halkın alt sınıflarının kalkındırılmasına dair umutlarına tasasızca dalıp gidebilir.</p>

  <p class="normal">Bu grupların hiç değilse en gelişmiş olanlarını daha yakından gözlemlemeden hakiki sosyalizmle işimizi bitirmemeliyiz. Başlangıçta genel insan sevgisinin Samanyolu'nda<sup class="calibre5"><a href="../Text/alman_split_788.html#footnote-74279-742" id="footnote-74279-742-backlink">742</a></sup> birbirine karışmış bir haldeyken kesilme sürecinin, (yetkin bir otorite olduğu su götürmeyen Bay Dr. Lüning'in ifade ettiği gibi) "insanlığa hakiki tutkunluk" sürecinin vuku bulmasıyla bunların her birinin, burjuva-liberal kesik sütünden ayrı bir öbek olarak kendini nasıl yapılandırdığını, ardından bir süre sosyalist semalarda bir nebula olarak nasıl boy gösterdiğini ve bu nebulanın nasıl büyüyüp parlaklığı artarak sonunda havai fişek misali patlayıp göz kamaştırıcı bir yıldız takımına ve burçlara ayrıştığını göreceğiz.</p>

  <p class="normal">En eski, bağımsız bir gelişme gösteren ilk grup <span class="ideitalik1">Vestfalya sosyalizmidir</span>. Bu grubun Prusya kraliyet polisiyle son derece önemli pazarlıkları sayesinde, bu Vestfalyalı ilerlemecilerin kendilerini kamuoyuna duyurma hırsı sayesinde Alman halkı bu grubun tüm hikâyesini "Kölnischen..."den<sup class="calibre5">[206]</sup>, "Tier'schen..."den<sup class="calibre5">[207]</sup> ve öteki gazetelerden takip etme şansına sahip oldu. Dolayısıyla burada yalnızca en elzem noktalara değineceğiz.</p>

  <p class="normal">Vestfalya sosyalizminin memleketi, Bielefeld civarındaki Teutoburg ormanıdır. Zamanında söz konusu gazeteler, onun ilk dönemlerindeki mistik karakterinin gizemli belirtilerini taşıyordu. Fakat Vestfalya sosyalizmi kısa zamanda, nebula aşamasını geçip "<span class="ideitalik1">Westphälisches Dampfboot</span>"un<sup class="calibre5">[31]</sup> ilk sayısıyla birlikte açılıp saçılarak şaşkınlık içinde açılan gözlere ışıl ışıl bir yıldızlar ordusu takdim etti. Bizler ekvatorun kuzeyinde bulunuyoruz ve eski bir tekerleme der ki:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kuzeyde görülür <span class="ideitalik1">Koç</span>'la <span class="ideitalik1">Boğa</span>,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">İkizler</span>, <span class="ideitalik1">Yengeç</span> ve <span class="ideitalik1">Aslan</span>, <span class="ideitalik1">Başak</span>'ın yanı sıra.</p>

  <p class="normal">"İyi basın"<sup class="calibre5"><a href="../Text/alman_split_789.html#footnote-74279-743" id="footnote-74279-743-backlink">743</a></sup> "<span class="ideitalik1">Başak</span>"ın varlığına dair iddiaları erkenden öne sürmüştü; "<span class="ideitalik1">Aslan</span>", Vestfalyalı nebula kendisini halka tanıtmasının ardından kadim dostlarını bırakıp bundan böyle "halk kürsüsü" olarak Amerika'dan doğru boy gösterip sarı yelelerini savuran Çerusker<sup class="calibre5"><a href="../Text/alman_split_790.html#footnote-74279-744" id="footnote-74279-744-backlink">744</a></sup> Hermann'ın ta kendisiydi.<sup class="calibre5">[208]</sup> Çok geçmeden "tatsız bir senet hikâyesi nedeniyle" Yengeç gitti peşinden. Böylece Vestfalya sosyalizmi dul kaldı kalmasına ama dükkânına hiç de kilit vurmuş sayılmaz. Aynı şekilde İkizlerden biri de bir koloni kurmak amacıyla Amerika'ya gitti, o orada kayıplara karışırken öteki İkiz "gelecekteki biçimiyle ulusal ekonomiyi" keşfetti. (Karşılaştırmak için bakınız: Lüning, "<span class="ideitalik1">Dies Buch gehört dem Volke</span>", Yıl II.)<sup class="calibre5">[209]</sup>. Ne var ki tüm bu şahsiyetler görece önemsizdir. Grubun asıl ağırlığı <span class="ideitalik1">Koç</span> ve <span class="ideitalik1">Boğa</span> burçlarında toplanmıştır. Bunlar gerçek Vestfalyalı yıldızlardır ve <span class="ideitalik1">Vestfalya Buharlısı</span> onların himayesinde dalgaları güvenle yarıp geçmektedir.</p>

  <p class="normal">"<span class="ideitalik1">Westphälische Dampfboot</span>", hakiki sosyalizmin <span class="ideitalik1">mode simple</span>'sine<sup class="calibre5"><a href="../Text/alman_split_791.html#footnote-74279-745" id="footnote-74279-745-backlink">745</a></sup> uzun süre bağlı kaldı. "<span class="ideitalik1">Gecenin tek bir saati bile geçmedi ki</span>"<sup class="calibre5"><a href="../Text/alman_split_792.html#footnote-74279-746" id="footnote-74279-746-backlink">746</a></sup> acı çeken insanlığın sefaleti üzerine için için ağlayıp gözyaşı dökmesin. İnsan düsturunu, hakiki insan, hakiki gerçek insan, hakiki gerçek cismani insan düsturunu var gücüyle savundu ve o güç hakikaten de pek büyük sayılmazdı. Yumuşak bir mizacı vardı ve sütlacı İspanyol biberinden daha çok seviyordu. Bu nedenle eleştirisi son derece halim selim bir karaktere sahipti ve kısa bir süre önce boy veren kalpsiz, soğuk keskinliğe sahip eleştiriye değil de kendine eş merhametli, müşfik eleştirmenlere katılmayı tercih etti. Cesareti az ama geniş yürekliydi ve böylece duygusuz "Kutsal Aile"<sup class="calibre5">[12]</sup> bile merhametine mahzar oldu. Büyük bir vicdanlılıkla Bielefeld'de, Münster'de vs. emekçi sınıfların koşullarını düzeltmek için kurulan yerel birliklerin çeşitli gelişme aşamalarını izleyip aktardı.<sup class="calibre5">[210]</sup> Bielefeld Müzesi'ndeki önemli olaylara azami ilgi gösterdi. Vestfalyalı her kentli ve köylü olup bitenlerden haberdar olsun diye de her sayının sonunda "Dünyadaki Gelişmeler"in aylık özetinde, o sayıda yer alan makalelerde eleştirilen liberaller methedildi. Ayrıca Vestfalyalı kentlilerle köylüler, Kraliçe Viktorya'nın ne zaman doğum yaptığı, Mısır'da vebanın ortalığı ne zaman kasıp kavurduğu ve Rusların Kafkaslarda bir muhabereyi ne zaman kaybettiği konusunda da aydınlatılıyordu.</p>

  <p class="normal">"<span class="ideitalik1">Westphälische Dampfboot</span>"un, bütün iyi niyetli insanların şükranlarını ve Bay Fr. Schnake'nin "<span class="ideitalik1">Gesellschaftsspiegel</span>'deki<sup class="calibre5">[211]</sup> coşkulu övgülerini sonuna kadar hak eden bir dergi olduğu görülüyor. Boğa, memnuniyetle gülümseyerek hakiki sosyalizmin bataklıklı otlağında yayıncılığını sürdürüyordu. Sansür zaman zaman onun etini kesse de asla "bu en iyi pasajdı" diyerek iç çekmek zorunda kalmıyordu; Vestfalyalı boğa bir koşum hayvanıydı, damızlık değil. "<span class="ideitalik1">Rheinische Beobachter</span>"<sup class="calibre5">[212]</sup> bile hiçbir zaman ne genelde "<span class="ideitalik1">Westphälische Dampfboot</span>"u ne de özelde <span class="ideitalik1">Dr. Otto Lüning</span>'i ahlaka saldırmakla itham etme cüretini gösterdi. Kısacası, Weser<sup class="calibre5"><a href="../Text/alman_split_793.html#footnote-74279-747" id="footnote-74279-747-backlink">747</a></sup> kendisine yasaklandığından bu yana yalnızca efsane olarak yıldızların arasına yerleştirilmiş Eridanus ırmağında<sup class="calibre5">[213]</sup> yol alan (zira Bielefeld'den geçen başka bir akarsu yok) "<span class="ideitalik1">Dampfboot</span>"un, insani gelişimin en yüksek mertebesine ulaştığı zannedilebilir.</p>

  <p class="normal">Ne var ki "Dampfboot", şimdiye kadar gösterdiği tüm performansıyla hakiki sosyalizmin yalnızca en basit evresini geliştirdi. 1846 yazına doğru Boğa burcunun etki alanından çıkarak Koç burcuna yaklaştı, ya da tarihsel olarak daha doğru bir ifadeyle Koç ona yaklaştı. Koç, çok gezip görmüş tümüyle çağdaş bir adamdı. Boğa'ya dünyanın asıl durumunu anlattı ve şu an esas olanın "gerçek ilişkiler" olduğunu, bu yüzden de yeni bir manevrada bulunmak gerektiğini anlattı. Boğa onunla tamamen aynı fikirdeydi ve o andan itibaren "<span class="ideitalik1">Westphälische Dampfboot</span>" çok daha heyecan verici bir gösteri ortaya koydu: Hakiki sosyalizmin <span class="ideitalik1">mode composé</span>'sini<sup class="calibre5"><a href="../Text/alman_split_794.html#footnote-74279-748" id="footnote-74279-748-backlink">748</a></sup>.</p>

  <p class="normal">"Koç ve Boğa", bu zarif dönüşü gerçekleştirmenin en iyi yolunun, New Yorklu "<span class="ideitalik1">Volks-Tribun</span>"a dair yazdığımız eleştiriyi basmak olduğunu düşündüler.<sup class="calibre5">[214]</sup> Gazeteye el yazması halinde gönderdiğimiz bu eleştiri gazete tarafından kabul edilmişti. Uzaklarda, Amerika'da yaşayan kendi Aslan'ına saldırmaktan geri durmayan "<span class="ideitalik1">Dampfboot</span>" (hakiki sosyalizmin <span class="ideitalik1">mode composé</span>'si <span class="ideitalik1">mode simple</span>'sinden daha büyük bir küstahlıkla hareket ediyor) aşağıdaki insan sever notu yukarıda sözü edilen eleştiriye ekleyecek kadar da uyanıktı üstelik:</p>

  <p class="indentmetin">"Şayet yukarıdaki makaleyi 'Dampfboot'un bir <span class="ideitalik1">özeleştirisi</span> (?!) olarak görmek isteyen olursa, buna itirazımız yok."</p>

  <p class="normal">Böylece, hakiki sosyalizmin <span class="ideitalik1">mode composé</span>'si yeterince uygun bir başlangıç yapmış oldu ve artık yeni yolunda dörtnala ilerlemektedir. Doğası itibarıyla savaşçı bir yaratık olan Koç'un şimdiye kadarki mülayim eleştiri tarzıyla tatmin olması beklenemez. Vestfalyalı kuzu sürüsünün yeni kösemeni, tüm uzuvlarını dolaşan dövüşme arzusuyla yanıp tutuşmaktadır ve daha pısırık olan yoldaşları onu engelleyemeden boynuzlarını aşağıya indirip Hamburg'daki Dr. Georg Schirges'in üzerine çullanır. Eskiden "<span class="ideitalik1">Dampfboot</span>"un dümencileri Dr. Schirges'e öyle kötü gözle bakmazlardı; ama artık durum değişti. Zavallı Dr. Schirges, hakiki sosyalizmin <span class="ideitalik1">mode simplicissimus</span>'unu<sup class="calibre5"><a href="../Text/alman_split_795.html#footnote-74279-749" id="footnote-74279-749-backlink">749</a></sup> temsil ediyor ve kısa süre öncesine kadar onunla paylaştığı bu basitliği <span class="ideitalik1">mode composé</span> bağışlamıyor. "<span class="ideitalik1">Dampfboot</span>"un Eylül 1846 sayısında (sf. 409-414) Koç'un en acımasız boynuz darbeleriyle onun "<span class="ideitalik1">Atölye</span>"sinin<sup class="calibre5">[215]</sup> duvarında gedikler açılmasının nedeni budur. Gelin bir an için bu gösterinin tadını çıkaralım.</p>

  <p class="normal">Bazı hakiki sosyalistler ve <span class="ideitalik1">soi-disant</span><sup class="calibre5"><a href="../Text/alman_split_796.html#footnote-74279-750" id="footnote-74279-750-backlink">750</a></sup> komünistler, bildikleri kadarıyla Fourier'in burjuva yaşam koşullarına yönelik parlak hicivlerini, Alman burjuvazisinin ahlakçı diline tercüme ettiler. Bu vesileyle geçtiğimiz yüzyıl aydınlanmacılarının ve fabl yazarlarının zaten bildikleri zenginlerin talihsizliği teorisini keşfettiler; dolayısıyla da en bitip tükenmez ahlaki tiratlar için gerekli malzemeyi bulmuş oldular. Hakiki doktrinin sırlarına henüz yeterince vakıf olmayan Dr. Georg Schirges, "zenginlerin de tıpkı yoksullar gibi mutsuz olduklarını" kesinlikle düşünmemektedir. Bu nedenle, Vestfalyalı kösemen ona, "bir piyango kazanarak ... dünyanın en mutlu mesut kişisi haline gelebilecek birinin" hak ettiği türden hiddetli bir tos vuruyor.</p>

  <p class="indentmetin">"Evet", diye haykırıyor bizim Stoacı Koç'umuz, "Bay Schirges'e rağmen mal mülkün insanları mutlu etmeye yetmediği, zenginlerimizin büyük bir bölümünün kendilerini hiç de mutlu hissetmediği doğrudur." (Haklısınız dürüst Koç, sağlık, altınla tartılamayacak kadar değerli bir hazinedir). "Zengin insan açlık çekmese de, soğuğa maruz kalmasa da onu etkileyen, kaçıp kurtulamadığı" (özellikle de ölüme karşı henüz bir deva bulunmuş değil) "başka kötülükler vardır." (Örneğin zührevi hastalıklar, aralıksız yağan yağmur ve Almanya'da da arada bir çekilen vicdan azapları.) "Pek çok ailenin özel hayatına bir göz atıldığında... her şeyin köhnemiş ve çürümüş olduğu görülür... Koca tamamen borsaya ve ticari ilişkilere gömülmüştür." (<span class="ideitalik1">beatus ille qui procus negotiis</span><sup class="calibre5"><a href="../Text/alman_split_797.html#footnote-74279-751" id="footnote-74279-751-backlink">751</a></sup> <span class="ideitalik1">–</span> zavallının hâlâ birkaç çocuk yapmaya zaman bulabilmesi şaşırtıcıdır) ... "paranın kölesi durumuna düşmüştür" (vah zavallı!), "İçi boş kadın" (hamile olmadığı zamanlarda) "salonlarda boy gösteren bir sosyete kadını ya da yemek yapmak, çamaşır-bulaşık yıkamak ve çocuk bakmak dışında hiçbir şeyle ilgilenmeyen iyi bir ev kadını olarak yetiştirilmiştir" (Koç'umuz hâlâ <span class="ideitalik1">"zenginler</span>"den mi söz ediyor?) "ve olsa olsa dedikodu yapmakla ilgilenmektedir." (görüldüğü üzere, "iyi ev kadını"nın "ilgilendiği" şeyler için en uygun fırsatların sunulduğu Alman topraklarındayız hâlâ; son derece "mutsuz" olmak için yeter de artar.) "Bu arada ikisi sürekli birbiriyle savaş halindedir... ebeveynlerle çocuklar arasındaki bağ bile toplumsal koşullar yüzünden çoğu zaman kopuktur." vs. vs.</p>

  <p class="normal">Yazarımız en büyük ıstırabı unuttu. Her bir "zengin" Alman aile babası ona, evlilikteki geçimsizliğin zamanla bir ihtiyaç haline geldiğini, hayırsız çocukların Batavia'ya<sup class="calibre5"><a href="../Text/alman_split_798.html#footnote-74279-752" id="footnote-74279-752-backlink">752</a></sup> gönderilip orada unutulmalarının mümkün olduğunu ama hırsızlık meraklısı ve asi uşakların katlanılamaz ve genel olarak sıradan kadın ile erkekler arasında artan ahlaki çöküntü karşısında artık neredeyse kaçınılmaz bir "musibet" haline geldiğini söyleyebilirdi.</p>

  <p class="normal">Eğer Paris'te Bay Rotschild, Bay Fulchiron ve Bay Decazes, Londra'da Samuel Jones Lloyd, Baring ve Lord Westminster "zengin"lerin çektiği sıkıntılara dair bu satırları okumuş olsalardı, iyi yürekli Vestfalyalı Koç'a acırlardı!</p>

  <p class="indentmetin">"Ama bu sırada, koşullarımızın oluşturduğu baskının" (bilhassa inç kare başına düşen 15 librelik basınç) "yoksulun üzerine bindiği şiddette olmasa da zenginin de sırtına yüklendiği <span class="ideitalik1">kanıtlandığında</span>" (yukarıda görüldüğü üzere) "ortaya çıkan sonuç, genel olarak içinde bulunduğumuz ilişkiler ve koşulların ortaya çıkardığı sonuçla aynıdır: Ona ulaşma çabasında olan herkes için aydınlanma." (Öyle görünüyor ki, hakiki sosyalizmin <span class="ideitalik1">mode composé</span>'sinden <span class="ideitalik1">mode simple</span>'sine oranla neredeyse daha az şey "çıkıyor".) "Zenginin memnuniyetsizliğinden <span class="ideitalik1">elbette</span> proleterin lehine bir devrim doğmayacaktır, bunun için devasa dürtülere" (bilhassa divitlere<sup class="calibre5"><a href="../Text/alman_split_799.html#footnote-74279-753" id="footnote-74279-753-backlink">753</a></sup>) "ihtiyaç vardır. 'Siz milyonlar, sarmalanın tüm dünyanın bu öpücüğüyle'<sup class="calibre5">[216] de</sup> mesele hallolmuş değildir; <span class="ideitalik1">ama</span> aynı şekilde, yamalarla ve palyatif önlemlerle" (yukarıda bahsedilen mutsuz ev hayatında barıştırma girişimleri mesela) "didinip uğraşıp bunun ötesindeki esas olanı, gerçek reformları" (boşanmalar olsa gerek) "tamamen unutmanın da faydası yoktur."</p>

  <p class="normal">Yukarıda geçen "elbette"nin ardından gelen "de" ve "ama aynı şekilde" ile arasındaki bağlam, basit hakiki sosyalizmden bileşik olanına geçişin, bir Vestfalyalının kafasında yarattığı kargaşanın "elbette" içler acısı bir örneğini sunuyor. Bir sonraki sayfada (sf. 413) "politik gelişkinliğe ulaşmış ülkelerde... her tür sınırlamanın olmadığı bir durumun söz konusu olduğu"nu okuduğumuzda "da" kederimiz hafiflemeyecek; "ama aynı şekilde" bu aynı sayfaya göre "Egoizmin ... devrimin en parlak devrinde, meclis döneminde bile <span class="ideitalik1">cezalandırılmasının nadir olmaması</span>" da –muhtemelen falakayla– Vestfalya sosyalizminin tarih bilgisinin lehine değildir. Ancak "'bizim Koç'un diğer faaliyetlerinden daha iyisini beklememiz için bir neden yok. Dolayısıyla ona muhtemelen öyle hemen dönmeyiz."</p>

  <p class="normal">Gelin bunun yerine Boğa'ya bir bakalım. O, bu aralar "Dünya Olayları"yla<sup class="calibre5">[217]</sup> meşgul olmaya başladı. 421. sayfada da (1846 Eylül sayısı) "yalnızca ortaya atılması gereken bir sürü soruyu" ortaya atmakta ve "<span class="ideitalik1">Charivari</span>"ye<sup class="calibre5"><a href="../Text/alman_split_800.html#footnote-74279-754" id="footnote-74279-754-backlink">754</a></sup> göre Bay Guizot'nun "büyük" diye nitelendirdiği politikanın içine balıklama dalmakta. Burada da basit sosyalizmin önceki dönemine göre ilerleme aşikâr. Birkaç örnek:</p>

  <p class="normal">Prusya hükûmetinin içinde bulunduğu mali sıkıntılar nedeniyle bir anayasa kabul etmeye kolayca zorlanabileceği söylentisi Vestfalya'ya ulaştı. Aynı sırada gazeteler Berlin borsasındaki mali sıkıntılara dair haberler yayınlıyordu. Politik ekonomisi zayıf Vestfalyalı koşum hayvanımız, Berlin <span class="ideitalik1">hükûmetinin</span> mali sıkıntısıyla Berlinli <span class="ideitalik1">commerçant</span>'ların<sup class="calibre5"><a href="../Text/alman_split_801.html#footnote-74279-755" id="footnote-74279-755-backlink">755</a></sup> tamamen farklı nitelikteki mali sıkıntısını <span class="ideitalik1">tout bonnement</span><sup class="calibre5"><a href="../Text/alman_split_802.html#footnote-74279-756" id="footnote-74279-756-backlink">756</a></sup> özdeşleştiriyor ve aşağıdaki derinlikli hipotezi geliştiriyor:</p>

  <p class="indentmetin">"...belki bu yıl eyalet zümre temsilcileri, imparatorluk zümre temsilcileri halinde toplanacak. Zira mali sıkıntı hâlâ olduğu gibi sürüyor, banka da buna bir çözüm bulabilecekmiş gibi görünmüyor. <span class="ideitalik1">Evet</span>, hatta planları hazırlanmış ve yapımına başlanmış olan demiryolu yapımları bile para sıkıntısı nedeniyle ciddi anlamda tehlikeye girebilir. O zaman bu durumda devlet kolayca" (<span class="ideitalik1">o sancta simplicitas!</span><sup class="calibre5"><a href="../Text/alman_split_803.html#footnote-74279-757" id="footnote-74279-757-backlink">757</a></sup><span class="ideitalik1">) "</span>tek tek hatların yapımını üstlenmeye sevk edilebilir" (son derece zekice) "ki bu yine borçlanmaya gitmeden mümkün değildir."</p>

  <p class="normal">En son söylenen çok doğru. Akıllı uslu Vestfalya'da gerçekten hâlâ babacan bir hükûmet altında yaşanıldığında inanılıyor. Bizim aşırı <span class="ideitalik1">mode composé</span> sosyalistimiz bile Prusya hükûmetinin, sırf bir dış borçlanmayla Berlin borsasının müşkülüne çare bulmak için bir anayasa kabul edecek kadar naif olduğuna inanıyor. Mübarek kör inanç!</p>

  <p class="normal">Ama Vestfalyalı koşum hayvanımızın keskin burnu en büyük maharetini dış politika üzerine yaptığı yorumlarda gösterdi. Birkaç ay önce hakiki sosyalizmin <span class="ideitalik1">mode composé</span>'si, okurun neşelenmesi maksadıyla aktarmak istediğimiz Paris ve Londra menşeli yeni gizemlerin kokusunu aldı:</p>

  <p class="normal"><span class="ideitalik1">Eylül sayısı</span>:</p>

  <p class="indentmetin">Fransa – "Kabine seçimlerden zaferle çıktı, başka türlüsü de beklenmiyordu zaten." (Bir Vestfalyalı ne zaman "beklenen"den "başka" bir şey bekledi ki?) "Varsın yolsuzluğun tüm manivelaları harekete geçmiş olsun, varsın Henri suikasti... yeter; <span class="ideitalik1">eski</span> muhalefet (Thiers, Barrot) hatırı sayılır bir bozguna uğradı. <span class="ideitalik1">Ama</span> Bay Guizot da bundan böyle artık böyle sağlam, muhafazakâr ve bakanları <span class="ideitalik1">quand même</span><sup class="calibre5"><a href="../Text/alman_split_804.html#footnote-74279-758" id="footnote-74279-758-backlink">758</a></sup> onaylanan bir partinin desteğine güvenemeyecek; <span class="ideitalik1">zira</span> muhafazakâr parti de ikiye bölündü: 'Débats' ve 'Epopue' dergilerine sahip <span class="ideitalik1">conservateurs bornés</span><sup class="calibre5"><a href="../Text/alman_split_805.html#footnote-74279-759" id="footnote-74279-759-backlink">759</a></sup> ve yayın organı 'Presse' olan <span class="ideitalik1">conservateurs progressifs</span><sup class="calibre5"><a href="../Text/alman_split_806.html#footnote-74279-760" id="footnote-74279-760-backlink">760</a></sup><span class="ideitalik1">."</span> (Boğa, ilerici muhafazakârlık terimini <span class="ideitalik1">ilk kez</span> kullanan kişinin, Lisieux'deki<sup class="calibre5">[218]</sup> seçmenlerine seslenirken Bay Guizot'nun bizzat kendisi olduğunu unutuyor sadece.) "<span class="ideitalik1">Genel olarak</span>" (burada, yukarıda Koç'ta da gördüğümüz o garip kelalakalık işte yine başlıyor; "başka türlüsü de beklenmiyordu zaten") "sadece, Thiers'in mi yoksa Guizot'nun mu bakan olacağı etrafında dönen soyut politik parti meseleleri" (buna Vestfalya'da "soyut politika parti meseleleri" denir ve orada hâlâ, Fransa'da şimdiye dek meselenin "sadece bunun etrafında döndüğü"ne inanılır"!) "muhtemelen biraz arka plana atılacaktır. İktisatçılar Blanqui, ... kabineye seçildiler ve onlarla birlikte muhtemelen orada" (Vestfalyalıların aydınlanması adına) "iktisadi sorunlar da gündeme gelecektir." ("orada" şimdiye dek "gündemde" olan "sorunlar" hakkında Vestfalya'da nasıl bir tasavvur vardı kim bilir!) (sf. 426, 427)</p>

  <p class="normal">Soru: İngiliz aristokrasisi askerlere kırbaç cezasında neden ısrar ediyor? Cevap:</p>

  <p class="indentmetin">"Dayak kaldırılmak isteniyorsa eğer, o halde başka bir askerlik sistemi getirmek gerek; ve eğer <span class="ideitalik1">daha iyi askerlere sahip olduğunuzda</span>, <span class="ideitalik1">o halde</span> mevkilerini rüşvete ya da kayırmacılığa değil hizmetlerine borçlu olan <span class="ideitalik1">daha iyi subaylara da ihtiyacınız olur</span> (!!). <span class="ideitalik1">Bu nedenle</span> aristokrasi 'kırbaç cezasının kaldırılması'na karşı, çünkü bu şekilde yeni bir mevzisini, 'genç evlatları'nın iaşesini kaybetmiş olacak. Ne var ki orta sınıf adım adım kendi çıkarını takip ediyor ve bu konuda da zaferi o kazanacak."</p>

  <p class="normal">(Ne efsane ama! İngilizlerin Hindistan'daki, Afganistan'daki vs. seferleri, bugün "daha iyi subaylara ihtiyaç" duymadıklarını kanıtlıyor. İngiliz orta sınıfı da ne daha iyi subaylar, ne başka bir askerlik sistemi istiyor, ne de kırbaç cezasının kaldırılmasıyla çokça ilgileniyor. Ama "<span class="ideitalik1">Dampfboot</span>" bir süredir İngiltere'de orta sınıf ile aristokrasinin mücadelesi dışında hiçbir koku almıyor.) (sf. 428)</p>

  <p class="normal"><span class="ideitalik1">Ekim sayısı</span>:</p>

  <p class="indentmetin">Fransa – "Bay Thiers yıllarca kendisinin yayın organı olan 'Constitutionel'i kaybetti, gazete muhafazakâr bir vekil tarafından satın alındı ve şimdi yavaş yavaş ve sezdirmeden" (elbette yalnızca hakiki sosyalizmin <span class="ideitalik1">mode composé</span>'sinin "sezebildiği" bir durum) "muhafazakâr kampa geçiş yapıyor. Daha önce de, üstüne fazla gelinirse 'National'daki eski kalemini yeniden eline alacağı tehdidini savuran Bay Thiers'in gerçekten de 'National'i satın aldığı söyleniyor şimdilerde."</p>

  <p class="normal">(Ne yazık ki, "1830'un '<span class="ideitalik1">National</span>'i" meşruiyetçi ve Orleancı bir <span class="ideitalik1">National</span>'dı; Bay Thiers'in 1846 yılında "gerçekten satın aldığı söylenen" "1834'ün '<span class="ideitalik1">National</span>'"inden çok farklıydı. Kaldı ki "<span class="ideitalik1">Dampfboot</span>" sorumsuz bir eşek şakasının kurbanı olmuştur. İyilik davası düşmanı vicdansız zalimin biri, "<span class="ideitalik1">Corsaire-Satan</span>"ın<sup class="calibre5">[219]</sup> birkaç sayısını çaktırmadan editörün elinin altına sokuşturuvermiş ve şimdi "<span class="ideitalik1">Dampfboot</span>", Vestfalyalı okurlar için kesinlikle ahlaki yeterliliğe sahip olmayan bu gazetede yer verilen güncel dedikoduları <span class="ideitalik1">bona fide</span><sup class="calibre5"><a href="../Text/alman_split_807.html#footnote-74279-761" id="footnote-74279-761-backlink">761</a></sup> kehanet olarak aynen basmaktadır. Gerçekten de <span class="ideitalik1">"Dampfboot</span>", "<span class="ideitalik1">Corsaire-Satan</span>"ın yüce basın ahlakına ve bilincine hiç değilse kendisi kadar sahip olduğundan nasıl kuşku duyabilirdi ki?)</p>

  <p class="indentmetin">"Bay Thiers'in bu adımla cumhuriyetçilerin safına geçip geçemeyeceğini zaman gösterecek."</p>

  <p class="normal">Dürüst <span class="ideitalik1">Çerusker</span>, bu "...ip ...meyecek"i "<span class="ideitalik1">Corsaire</span>"e borçlu değilsin sen; <span class="ideitalik1">cela sent la forêt teutobourgienne d'une lieue!</span><sup class="calibre5"><a href="../Text/alman_split_808.html#footnote-74279-762" id="footnote-74279-762-backlink">762</a></sup> Buna karşılık, ticaret özgürlüğünden yana olan <span class="ideitalik1">"Corsaire</span>"nin kendisini Fransa'da <span class="ideitalik1">libre échange</span><sup class="calibre5"><a href="../Text/alman_split_809.html#footnote-74279-763" id="footnote-74279-763-backlink">763</a></sup> lehine ajitasyona –kesinlikle söz konusu olmayan– bir başarı ve önem payesi biçmeye sevk etmesine izin veriyor.</p>

  <p class="indentmetin">"Bu nedenle tüm sanayileşmiş ülkelerin İngiltere'yle aynı yolu izlemeleri ve aynı hedefe ulaşmaları gerektiğine dair öngörümüz... demek ki çok da yanlış değilmiş; zira şimdi gerçekleşmekteler. Ve demek ki biz 'pratikten uzak teorisyenler', <span class="ideitalik1">gerçek koşulları</span>" (Yaşasın!) "en az, pratik koşullar konusundaki deneyimleri ve bilgileriyle böbürlenmeyi pek bir seven 'pratikçiler' kadar biliyormuşuz ve onlardan daha iyi yorumluyormuşuz."</p>

  <p class="normal">Talihsiz Teutoburglu "teorisyenler"! Siz "<span class="ideitalik1">Corsaire-Satan</span>"ın "gerçek koşulları"ndan bile bi"haber"siniz! (Bu güzellikler 479. sayfada geçiyor.)</p>

  <p class="normal"><span class="ideitalik1">Kasım sayısı</span>:</p>

  <p class="indentmetin">Fransa – "Âlimler, sık sık tekrarlanan sellerin neden kaynaklandığına boşuna kafa patlatıyorlar. Geçmişte <span class="ideitalik1">akademinin yetkili kararıyla</span> dağlardaki uğuldayan ormanlar <span class="ideitalik1">musibetin nedeni</span> oldukları gerekçesiyle kesildiler, ardından yeniden yerlerine dikildiler ama musibette değişen bir şey olmadı." (sf, 522)</p>

  <p class="normal">"Âlimler boşuna kafa patlatıyor"muş; oysa en büyük saçmalık şurada gizli: 1. Vestfalyalı, Fransa'da akademinin yetkili kararlar alabildiğine ve ormanları yerle bir ettirebildiğine inanıyor; 2. ormanların kereste ve bu kerestenin satışından elde edilecek gelir uğruna değil de seller nedeniyle kesildiğine inanıyor; 3. âlimlerin bu sellerin nedenlerine dair kafa patlattıklarına inanıyor; 4. bir zamanlar sellerin müsebbibi olarak ormanların görüldüğüne inanıyor, oysa Fransa'da her çocuk tam da ormanların <span class="ideitalik1">yok edilmesinin</span> sellere neden olduğunu bilir ve 5. ormanlık arazilerin yeniden ağaçlandırıldığına inanıyor; oysa tam da Fransa'da, ormanların ihmali ve ormanların giderek daha çok yok edilip yeniden ağaçlandırma konusundaki ihmalkârlıktan hiçbir yerde olmadığı kadar çok şikâyet edilmektedir. (Karşılaştırmak için ayrıca "<span class="ideitalik1">Réforme</span>", "<span class="ideitalik1">National</span>", "<span class="ideitalik1">Démocratie pacifique</span>" ile 1846'nın Ekim ve Kasım aylarında yayınlanan diğer muhalif gazetelere bakınız.) Vestfalyalı Boğa, her bakımdan talihsiz. "<span class="ideitalik1">Corsaire-Satan</span>"ı takip ettiğinde de, kendi dehasının yolunda gittiğinde de sarpa sarıyor.</p>

  <p class="normal">İkinci kuvvete çıkmış hakiki sosyalizm, gördüğümüz gibi, yüksek siyaset alanında büyük işler başardı. Ne büyük basiret, "Dünya Olayları" üzerine önceki makalelerle karşılaştırıldığında ne muazzam bir öngörü! "Gerçek koşullar" hakkında ne dört dörtlük bir bilgi! Bununla birlikte "<span class="ideitalik1">Dampfboot</span>" açısından en önemli "gerçek koşul" Prusyalı kraliyet subaylarının konumudur. Bir süredir Alman süreli basınında boy göstermesi kaçınılmaz olan Teğmen Anneke, kılıç taşıma üzerine Bielefeld Müzesi'nde yürütülen önemli tartışma, bu tartışma dolayısıyla haysiyet divanlarında görülen davalar vs. Ekim ve Kasım sayılarının ana içeriğini oluşturmaktadır.</p>

  <p class="normal">Ayrıca, hayata geçmeyen "<span class="ideitalik1">Deutsche Zeitung</span>" ile 17. yüzyılda yok olan, Monteil'in tasvir ettiği Fransız Dilenciler Krallığı<sup class="calibre5">[220]</sup> ve aynı ölçüde "gerçek" olan başka koşullar hakkında da ilginç bilgiler ediniyoruz. Zaman zaman bunların arasında, hâlâ tamamen hakiki sosyalizmin <span class="ideitalik1">mode simple</span>'sini temsil eden ve onun tüm söylemlerini muazzam bir fütursuzlukla üst üste yığan bir çarpı işareti<sup class="calibre5">[221]</sup> geziniyor: Alman teorisi ile Fransız pratiği birleşmeli, hümanizmin hayata geçirilebilmesi <span class="ideitalik1">için</span> komünizm hayata geçirilmeli (sf. 455-458) vs. Geçmişe ait benzer kalıntılar zaman zaman bizzat Koç'un, hatta Boğa'nın da ağzından kaçsa bile, bu, "gerçek koşullar"ın ilahi uyumuna en ufak bir biçimde halel getirmez.</p>

  <p class="normal">Şimdi, komutasının uzağına düşüp kutsal Wupper vadisinde devasa bir Nemesis'in<sup class="calibre5">[222]</sup> iç etekliğinin altına sığınmış olan bir müfrezenin geçirdiği evrimleri izlemek üzere, Westfalya ordusunun ana gövdesini bir tarafa bırakalım. Bay Fr. Schnake isminde biri, hayli uzun bir süredir <span class="ideitalik1">Perseus</span> rolünde halkın önüne çıkıp "<span class="ideitalik1">Gesellschaftsspiegel</span>"in Gorgon kalkanını<sup class="calibre5">[223]</sup> tutmaktadır; ve bunda öylesine başarılı oldu ki yalnızca izleyici <span class="ideitalik1">Gesellschaftsspiegel</span> karşısında değil <span class="ideitalik1">Gesellschaftsspiegel</span> de izleyici karşısında uyuyakaldı. Bizim Perseus'umuz bir şakacıdır. Bu imrenilecek sonucu elde ettikten sonra (son sayının son sayfasında) 1. <span class="ideitalik1">Gesellschaftsspiegel</span>'in ebedi uykuya daldığını; 2. gecikmelerden kaçınmak için onu bundan böyle <span class="ideitalik1">posta</span> yoluyla edinmenin en iyisi olduğunu belirtir ve böylece son baskı hatalarının düzeltmelerini yayınlayarak sahneden ayrılır.</p>

  <p class="normal">"Gerçek koşullar"ın bu göz önüne alınışından da anlaşılacağı üzere, burada da hakiki sosyalizmin <span class="ideitalik1">mode composé</span>'siyle karşı karşıyayız. Bu arada Koç ve Boğa ile bizim Perseus arasında önemli bir fark var. Koç ile Boğa'nın "gerçek koşullar"a, yani Vestfalya'daki ve genel olarak da Almanya'daki koşullara mümkün olduğunca bağlı kaldıklarını unutmayalım. Bunun kanıtı, Koç'un yukarıdaki sızlanma sahnesidir; bunun kanıtı, Boğa'nın Alman siyasi hayatına dair yukarıda yer veremediğimiz hoş tasvirleridir.</p>

  <p class="normal">Onlar <span class="ideitalik1">mode simple</span>'den yeni mevzilerine geçerken bilhassa basit, kaba küçük burjuvalığı, Alman gerçekliğini beraberlerinde götürdüler; insanı, Alman teorisini vs. geçerli kılma işini ise çeşitli çarpım işaretlerine ve diğer tali yıldızlara devrettiler. "<span class="ideitalik1">Gesellschaftsspiegel</span>"de durum bunun tam tersidir. Burada ordu komutanı Perseus, sömürüsünü tebaasına bıraktığı küçük burjuva gerçekliğini olabildiğince terk eder ve efsaneye sadık kalarak kendini Alman teorisinin yüce semalarına fırlatır. Çok daha kesin bir noktada durduğundan "gerçek koşullar"a yönelik birtakım küçümsemeler ortaya koyması daha kolaydır. Doğrudan doğruya Vestfalyalı yıldızlar <span class="ideitalik1">mode composé</span>'yi temsil ediyorsa, Perseus da <span class="ideitalik1">tout ce qu'il y a de plus composé en Allemagne</span>'dir<sup class="calibre5"><a href="../Text/alman_split_810.html#footnote-74279-764" id="footnote-74279-764-backlink">764</a></sup>. En cüretli ideolojik uçuşu sırasında dahi daima "maddi temel" üzerinde durur ve bu sağlam iskele ona çarpışma anında, Gutzkow, Steinmann, Opitz beyler ve daha başka önemli şahsiyetlerin yıllar sonra bile unutmayacakları cesareti verir. Ne var ki bizim Perseus'umuzun "maddi temeli" asıl olarak aşağıdakilerden<sup class="calibre5">[224]</sup> ibaret:</p>

  <p class="indentmetin">1. "Ancak toplumumuzun <span class="ideitalik1">maddi temeli</span> olan özel kazancın ortadan kaldırılmasıyla birlikte insan da başka bir insan haline gelecektir." (Sayı X, sf. 53)</p>

  <p class="normal">Bu kadim düşünceyi sık sık dile getiren <span class="ideitalik1">mode simple</span>, özel kazancın bizim toplumumuzun maddi temeli olduğunu bir bilseydi eğer, o zaman <span class="ideitalik1">mode composé</span> olan kendisi olacaktı ve Perseus'umuzun himayesi altında takva ve saygınlık içinde sakin ve mütevazı bir yaşam sürmeye devam edebilirdi. Ne var ki bu şekilde bizzat kendisi maddi bir temelden yoksundu ve onun şahsında uzak görüşlü Goethe peygamberin yazdıkları gerçekleşti:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yoksa eğer <span class="ideitalik1">kıçı</span>,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nasıl otursun kıymetli beyimiz?<sup class="calibre5">[225]</sup></p>

  <p class="normal">Bu temelin, özel kazancın, ne kadar "maddi" olduğu ayrıca aşağıdaki pasajlar da ortaya koyuyor:</p>

  <p class="indentmetin">"Egoizm, özel kazanç," (demek ki bunlar özdeş ve buna göre 'egoizm' de bir '<span class="ideitalik1">maddi temel</span>'dir) "dünyayı 'Herkes kendisi için' ilkesiyle tarumar ediyor vs. (sf. 53)</p>

  <p class="normal">Yani, "maddi" olgularla değil de manevi "ilkeler"le "tarumar eden" bir "<span class="ideitalik1">maddi temel</span>". Sefalet bilindiği gibi, (eğer bilmeyen varsa hâlâ, Perseus sözü edilen yerde bizzat açıklayacaktır kendisine) "toplumumuz"un bir yüzüdür. Fakat, diye öğreniyoruz, "maddi temel, özel kazanç" değil, <span class="ideitalik1">au contraire</span><sup class="calibre5"><a href="../Text/alman_split_811.html#footnote-74279-765" id="footnote-74279-765-backlink">765</a></sup> <span class="ideitalik1">"transzendenz</span><sup class="calibre5"><a href="../Text/alman_split_812.html#footnote-74279-766" id="footnote-74279-766-backlink">766</a></sup> düşürmüştür insanlığı sefalete". (sf. 54 ....her üç alıntı da aynı makaleden.)</p>

  <p class="normal">Dileriz ki "aşkınlık", "maddi temelin" talihsiz Perseus'u içine "düşürdüğü" yoksulluktan bir an önce kurtarsın.</p>

  <p class="indentmetin">2. "Gerçek kitle de bir düşünceyle değil, "iyi kavranmış çıkarlar"la harekete geçirilir... Sosyal devrimde... muhafazakâr partinin egoizminin karşısına, kurtarılmaya ihtiyaç duyan halkın" (Kurtarılmaya ihtiyaç duyan bir halk devrim yapıyor!) "<span class="ideitalik1">daha kıymetli</span> egoizmi çıkacak" ... "işte o halk, <span class="ideitalik1">ahlaki</span> bir güç ve aralıksız bir çabaya dayanarak ve sayesinde kendisinin 'iyi kavranmış çıkarları' doğrultusunda özel şahısların münhasır, vahşi çıkarlarına karşı savaşır." (Sayı XII, sf. 86)<sup class="calibre5">[226]</sup></p>

  <p class="normal">"Kurtarılmaya ihtiyaç duyan" hiç kuşkusuz ahlaki bir güç ve aralıksız bir çabaya dayanarak ve sayesinde Perseus'umuzun "iyi kavranmış çıkarları", "muhafazakâr partinin egoizminin karşısına" sessizliğin "daha kıymetli egoizminin çıkarılması"ndan ibarettir; zira o, aynı zamanda hakiki sosyalizmin <span class="ideitalik1">mode composé</span>'sini kepaze etmeden "<span class="ideitalik1">tek bir</span> düşünceyi harekete geçirememektedir".</p>

  <p class="indentmetin">3. "Yoksulluk mülkiyetin bir sonucudur; bu, özel mülkiyettir ve doğası gereği münhasırdır"!! (XII, 79)<sup class="calibre5">[227]</sup></p>

  <p class="indentmetin">4. "Burada <span class="ideitalik1">hangi birliklerin kastedildiği kestirilememektedir; ancak</span>, yazar kapitalistlerin egoistik birliklerini <span class="ideitalik1">kastediyorsa</span> eğer, <span class="ideitalik1">o halde</span> işverenlerin keyfi gücüne karşı zanaatçıların önemli birliklerini unutmuş demektir"!! (XII, 80.)</p>

  <p class="normal">Perseus daha şanslı. Onun ne tür bir saçmalık meydana getirmek istediği "kestirilmemektedir", fakat yalnızca üsluptaki saçmalığı "<span class="ideitalik1">kastediyorsa</span>" eğer, o halde bir o kadar "önemli" olan mantıksal saçmalığı "unutmuş" demektir. Birlikler konusuna gelmişken, 84. sayfada, proleter bilincini yükselten ve mevcut koşullara karşı enerjik (!), proleter (!), bütünlüklü (!!!) muhalefeti geliştiren <span class="ideitalik1">sözcüğün gerçek anlamıyla birlikler</span> hakkında bilgilendirildiğimizi de belirtelim.</p>

  <p class="normal">Yukarıda daha önce Bay Grün'le ilgilendiğimiz yerde, hakiki sosyalizmin anlaşılamayan gelişmeleri, tek tek sloganları ve söylemleri ezberlemek suretiyle kendine mal etme alışkanlığından söz etmiştik.<sup class="calibre5"><a href="../Text/alman_split_813.html#footnote-74279-767" id="footnote-74279-767-backlink">767</a></sup> <span class="ideitalik1">Mode composé</span>'nin <span class="ideitalik1">mode simple</span>'den tek farkı, dolambaçlı yollardan elde edilip bu yüzden de alelacele mideye indirilen bu türden sindirilmemiş lokmaların daha fazla oluşu, ve bunun yol açtığı korkunç karın ağrısıdır. Vestfalyalılar, her lafta "gerçek ilişkiler"i, "politik ekonomi meseleleri" vb. nasıl saptadıklarını ve korkusuz Perseus'un "maddi temel", "iyi kavranmış çıkarlar" ve "proleter muhalefet" üzerinde nasıl gayret gösterdiğini gördük. Ayrıca, bu son andığımız ayna şövalyesi<sup class="calibre5"><a href="../Text/alman_split_814.html#footnote-74279-768" id="footnote-74279-768-backlink">768</a></sup> "paranın feodalizmi" sözünü canının istediği gibi kullanmak üzere yanında taşıyor; ne var ki onu asıl sahibi Fourier'e bıraksaydı daha iyi ederdi. Bu parolanın ne anlama geldiğini kavramaktan o kadar uzak ki, XII. sayının 79. sayfasında bu feodalizmin "feodal aristokrasi yerine mülkiyet aristokrasisini yarattığını" öne sürüyor. Buna göre 1. "paranın feodalizmi", yani "mülkiyet aristokrasisi" <span class="ideitalik1">kendi kendini</span> "yaratmaktadır"; ve 2. "feodal aristokrasi" bir "mülkiyet aristokrasisi" değildi. Daha sonra 79. sayfada "<span class="ideitalik1">paranın</span> feodalizmiyle" (yani <span class="ideitalik1">daha küçük kapitalistleri ve sanayicileri</span> kendilerine –konudan kopmamak adına– vassal yapan bankerlerin feodalizmi) "sanayi feodalizminin" (onun vassalları da <span class="ideitalik1">proleterler</span>dir) "sadece <span class="ideitalik1">bir ve aynı</span> şey olduğunu söylüyor.</p>

  <p class="normal">"Maddi temel"e, ayna şövalyesinin aşağıdaki isteği de teklifsizce eklenmektedir; ki bu istek Vestfalyalıların, Fransız Temsilciler Meclisi'nin, onların yani Teutoburgluların bilgilendirilmesi için bir iktisat semineri vermeleri doğrultusundaki sevinçli umudunu hatırlatıyor:</p>

  <p class="indentmetin">"Yalnız, (New York) "Volks-Tribun"un bize gönderilen sayılarında şimdiye dek... Amerika'nın <span class="ideitalik1">sanayisi ve ticareti</span> hakkında hemen hiçbir şey öğrenemediğimizi belirtmek zorundayız... Amerika'nın sınai ve iktisadi koşulları hakkında –ki sosyal reform <span class="ideitalik1">işte</span>" (ay!) "her zaman bu koşullardan doğar– öğretici bilgi yok." vs. (X. sf. 56)<sup class="calibre5"><a href="../Text/alman_split_815.html#footnote-74279-769" id="footnote-74279-769-backlink">769</a></sup></p>

  <p class="normal">Demek ki Amerika'da yaygın propaganda yürütmek isteyen bir gazete olan "<span class="ideitalik1">Volks-Tribun</span>" işini yanlış yaptığı için değil de, "<span class="ideitalik1">Gesellschaftsspiegel</span>"e, burada talep edilen biçimiyle elbette en ufak bir alakasının olmadığı şeyler hakkında "öğretici bilgiler" vermeyi ihmal ettiği için azarlanıyor. Perseus, ne yapacağını bilmediği "maddi temel"i tutup yakaladığından bu yana herkesten kendisine bu konuda bilgi verilmesini talep ediyor.</p>

  <p class="normal">Ayrıca, Perseus bize bir de rekabetin küçük orta sınıfı yıkıma uğrattığını, "giyim kuşamdaki lüksün ... kullanılan ağır kumaşlar nedeniyle ... son derece sıkıntı verici" olduğunu (XII. sf. 33 – Perseus, saten bir elbisenin zırhlı bir giysi kadar ağır olduğuna inanıyor herhalde) ve daha birçok şey anlatıyor.</p>

  <p class="normal">Ve Perseus'umuzun tasavvurlarındaki "maddi temel"in ne olduğu konusunda okurda bir soru işareti kalmaması için X. sayının 53. sayfasında şöyle deniyor:</p>

  <p class="indentmetin">"Bay Gutzkow, <span class="ideitalik1">mekruh Fransız</span> komünizmi, Babeuf, Cabet ...'e dair anıları yoluna çıkmaması için her şeyden önce Alman bilimiyle tanışsa iyi eder."</p>

  <p class="normal">52. sayfada ise:</p>

  <p class="indentmetin">"<span class="ideitalik1">Alman</span> komünizmi <span class="ideitalik1">emek</span> ve <span class="ideitalik1">hazzın özdeş</span> olduğu ve artık <span class="ideitalik1">dışsal ücret</span> aracılığıyla birbirinden ayrı olmadıkları bir toplum ortaya koymak istiyor."</p>

  <p class="normal">Yukarıda hem "Alman toplum bilimi"nin hem de "ortaya konulacak" toplumun ne olduğunu gördük. Ne var ki, kendimizi en iyi toplumda gördüğümüzü söyleyemeyiz.</p>

  <p class="normal">Ayna şövalyesinin yoldaşlarına gelecek olursak, onlar son derece sıkıcı bir "toplum" "ortaya koyuyorlar". Onlar bir süre Alman kasabalısı ve köylüsünün alınyazısını oynamaya niyet ettiler. <span class="ideitalik1">Gesellschaftsspiegel</span>'in bilgisi ve iradesi dışında hiçbir kiremitçi çatıdan düşmediği gibi hiçbir çocuk da suya düşmedi. Neyse ki, bu rekabetin kendileri için riskli bir hal almaya başlayan köy gazetelerinin şansına Ayna Kardeşliği söz konusu yorucu faaliyete çok geçmeden son verdi, bitkin düşüp birer birer uykuya daldılar. Onları uykularından uyandırıp dergiye taze kan zerk etmek için her yöntem denendi, ama nafile; Gorgonlar kalkanının<sup class="calibre5">[223]</sup> taşlaştırıcı etkisi dergi elemanlarına da sirayet etti. Sonunda Perseus'umuz elinde kalkanı ve "maddi temeli"yle bir başına, "cesetler arasında çarpan tek yürek"<sup class="calibre5">[228]</sup> olarak kalakaldı. Devasa Nemesis'in akıl almaz kaba gövdesi parçalanıp yıkıldı ve "<span class="ideitalik1">Gesellschaftsspiegel</span>"in varoluşu sona erdi.</p>

  <p class="normal">Külleri huzur içinde yatsın! Biz bu arada yönümüzü değiştirelim ve Kuzey Yarımküreye komşu olan bir bölgede başka, daha aydınlık bir takımyıldızına bakalım. Parlak kuyruğuyla Ursa Major, <span class="ideitalik1">Büyük Ayı</span> ya da Ayı-binbaşısı<sup class="calibre5"><a href="../Text/alman_split_816.html#footnote-74279-770" id="footnote-74279-770-backlink">770</a></sup> Püttmann bize ışıklarını saçmaktadır. Ona yedi yıldızlı burç da denir, çünkü gerek duyulan yirmi formayı<sup class="calibre5">[229]</sup> elde etmek için daima diğer yıldızlarıyla birlikte ortaya çıkmaktadır. Cesur bir savaşçı! Gökyüzü haritasındaki dört ayaklı eski konumundan sıkılıp arka ayakları üzerine dikildi ve yazıldığı gibi kendisini donattı: Haydi; olabildiğince düşük üretim maliyetle propaganda yürütebilmek için kişilik üniformasını üzerinize geçirin artık ve fikir kuşağını belinize sarın; yaldızlı apoletleri takıverin omuzlarınıza ve üç köşeli şapkanıza coşkuyu yerleştirin; erkeksi göğsünüze üçüncü sınıf fedakârlık nişanı takın; despotizme duyduğunuz öfkeyle zehirli kargıyı kuşanın ve çizmelerinizi geçirin ayaklarınıza<sup class="calibre5"><a href="../Text/alman_split_817.html#footnote-74279-771" id="footnote-74279-771-backlink">771</a></sup>. Böylece giyinip kuşanmış olan binbaşımız, taburunun karşısına çıkar, kılıcını çeker ve emir verir: "Dikkat!" Ardından da şu konuşmayı yapar:</p>

  <p class="normal">Askerler! Şuradaki yayınevinin yüksek penceresinden kırk <span class="ideitalik1">Louisd'ore</span> size bakıyor!<sup class="calibre5"><a href="../Text/alman_split_818.html#footnote-74279-772" id="footnote-74279-772-backlink">772</a></sup> "Toplumsal genel reform"un kahraman savunucuları etrafınıza bakın; güneşi görüyor musunuz? Bu Austerlitz güneşidir askerler, bize zaferi müjdeliyor!<sup class="calibre5"><a href="../Text/alman_split_819.html#footnote-74279-773" id="footnote-74279-773-backlink">773</a></sup></p>

  <p class="indentmetin">"<span class="ideitalik1">Yalnızca yoksullar</span> ve <span class="ideitalik1">dışlanmışlar</span>, <span class="ideitalik1">ihanete uğramışlar</span> ve <span class="ideitalik1">umutsuzluğa düşmüşler</span> için dövüştüğümüz bilinci, bize sonuna kadar gitmek için cesaret veriyor, korkusuz kılıyor. <span class="ideitalik1">Yarım</span> bir şey değil savunduğumuz, <span class="ideitalik1">belirsiz</span> bir şey değil" (daha çok tamamen zihni bulanık bir şey) "istediğimiz; işte bu nedenle kararlıyız ve her şeye rağmen <span class="ideitalik1">halka</span>, <span class="ideitalik1">ezilen halka</span> daima sadık kalacağız!" (<span class="ideitalik1">Renanya Yıllıkları</span>, II. Cilt, Önsöz)</p>

  <p class="normal">Silah Omza! – Dikkat! – Silah Göster! Yaşasın, Babeuf'e göre gözden geçirerek 14 bölüm ve 63 savaş makalesinde tasarladığımız yeni toplumsal düzen!</p>

  <p class="indentmetin">"Nihayetinde, olayların bizim söylediğimiz gibi olup olmayacağının elbette bir önemi yoktur. Ama düşmanın sandığından, şimdiye kadar olanlardan farklı olacak! Yüzyıllar içerisinde aşağılık bir çalışmayla halkların ve insanların yıkımı için tüm hain kurumlar yok olacak! (<span class="ideitalik1">Renanya Yıllıkları</span>, II, sf. 240)</p>

  <p class="normal">Kahretsin! – Dikkat! – Silah Omza! – Sola Dön! – Silah İndir! – Rahat! – Hazırol! – İleri Marş! Ama ayı, doğası gereği hakiki bir Alman hayvanıdır. Bu konuşmayla genelden coşkulu bir "Yaşasın!" haykırışı aldıktan ve böylece yüzyılımızın en kahramanca eylemlerinden birini gerçekleştirdikten sonra evine gidip oturur ve yumuşak, duyarlı kalbinin dizginlerini serbest bırakarak "ikiyüzlülük" üzerine uzun ve dokunaklı bir ağıt yakar (<span class="ideitalik1">Renanya Yıllıkları</span>, II, sf. 129-149). Bencillik kurdunun bedeni ve ruhu içten içe kemirip çürüttüğü çağımızda –ne yazık ki!– göğüslerinin içinde çarpan sıcak bir kalp bulunmayan, gözleri asla bir merhamet damlasıyla ıslanmamış olan, ıssız kafataslarının içinde insanlık tutkusunun parlak coşku şimşeği hiç çakmamış olan bireyler vardır. Okur, eğer böyle biriyle karşılaşırsan, ona Büyük Ayı'nın "İkiyüzlülük"ünü okut; işte o zaman ağlayacak, ağlayacak, ağlayacaktır! İşte o zaman kendisinin ne kadar yoksul, sefil ve çıplak olduğunu görecektir, çünkü ister teolog olsun, ister avukat, fizikçi, devlet adamı, tüccar, süpürge imalâtçısı veya loca görevlisi, burada her zümre için kendi hususi ikiyüzlülüğünü hususi olarak ifşa edilmiş bulacak. Eğer bu onun pişmanlık duymasını ve doğru yola girmesini sağlamazsa, o adam Büyük Ayı'nın çağında doğmuş olmayı hak etmemiş demektir. Gerçekten de, bu kötü dünyanın ikiyüzlülüğünün böyle milim milim izini sürüp ortaya çıkarmak için dürüst ve İngilizlerin dediği gibi "sofistikesizleşmiş" bir <span class="ideitalik1">ayı</span> olmak gerekir. Büyük Ayı ne yana dönse her yerde ikiyüzlülükle karşılaşıyor. Selefinin "Lilis Park"ta<sup class="calibre5">[230]</sup> başına gelen, onun da başına geliyor.</p>

  <table class="calibre8" width="100%">
    <tr class="calibre9">
      <td class="calibre11" width="48%">Ha işte! Köşede böyle dururum<br class="chapter"/>
      Ve uzaktan vakvaklarını duyarım,<br class="chapter"/>
      Kanat çırpıp uçuşmaları görürüm,<br class="chapter"/>
      Arkamı mı döndüm<br class="chapter"/>
      Ve brumm,</td>

      <td class="calibre11">&nbsp;</td>

      <td class="calibre11" width="48%">Ve biraz geriye koşarım,<br class="chapter"/>
      Ve etrafıma bakarım<br class="chapter"/>
      Ve Brummm,<br class="chapter"/>
      Ve yine biraz koşarım<br class="chapter"/>
      Ve sonunda yine de geri dönerim</td>
    </tr>
  </table>

  <p class="normal">Elbette, çünkü günümüzün baştan aşağı çürümüş toplumunda ikiyüzlülükten kaçmak ne mümkün! Ama çok üzücü!</p>

  <p class="indentmetin">"Herkes alaycı, kibirli, riyakâr, kötücül ya da her nasıl istiyorsa öyle olabilir, çünkü <span class="ideitalik1">münasip</span> kılıfı bulunmuştur." (sf. 145)</p>

  <p class="normal">Hakikaten de ümitsizliğe düşülecek bir durum, hele de Ursa Major'sanız!</p>

  <p class="indentmetin">Ve "ne yazık ki <span class="ideitalik1">aile</span> de yalanla lekelenmiştir... yalanlar zinciri ailenin tam ortasından geçerek nesilden nesile aktarılmaktadır."</p>

  <p class="normal">Alman anavatanının aile reislerinin vah haline! Hem de üç kez vah haline!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sonra birden öfkeyle köpürmeye başlar</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Soluyan burnundan güçlü bir ruh püskürür</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vahşi özünü dışa vurur –</p>

  <p class="normal"><br class="chapter"/>
  ve Ursa Major tekrar arka ayakları üzerinde dikilir:</p>

  <p class="indentmetin">"Bencillik laneti! İnsanların başları üzerinde nasıl da korkunç bir şekilde uçuşup duruyorsun! Siyah kanatlarınla... kulak tırmalayan ötüşünle... Bencillik laneti!... Milyonlarca ve milyonlarca zavallı köle... yakınıp sızlanarak... hıçkırıp ağlayarak ... Bencillik laneti!... Bencillik laneti!... Baal rahipleri çetesi... zehirli hava... Bencillik laneti! Bencillik canavarı!..." (sf. 146-148)</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hizmet etmeye alışkın değil</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnatçı boynum nazlanıyor</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Desteklere dayanmış sıska ağaçlar</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir bir alay ediyor! Bowlinggreen'den<sup class="calibre5"><a href="../Text/alman_split_820.html#footnote-74279-774" id="footnote-74279-774-backlink">774</a></sup>,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Güzelce biçilmiş çimlerden kaçıyorum;</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şimşir ağacı arkamdan nanik yapıyor,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;...........................................</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ölesiye çalışıyorum, yeterince bitkin düşünce</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Atıyorum kendimi yapay çavlanların kıyısına</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yarı ölü halde kıvranıyor, ağlıyorum</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kendimi oradan oraya atıyorum</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne yazık! Çilemi duyan</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sadece porselen dağ perileri!</p>

  <p class="normal">Tüm bu velveledeki en büyük "ikiyüzlülük", yavan edebi söylemler ve roman anılarından derlenip toplanmış böyle bir ilahiyi, günümüz toplumundaki "ikiyüzlülüğün" bir tasviri olarak sunulmasında ve bu umacıya karşı, acı çeken insanlığın lehine sanki muazzam bir çaba veriliyormuş gibi yapılmasında yatar.</p>

  <p class="normal">Yıldız haritasına az çok aşina olan herkes Ursa Major'un orada, elindeki tasmayla birkaç tazı dolaştıran <span class="ideitalik1">Bootes</span><sup class="calibre5">[231]</sup> denilen sıradan görünümlü bir bireyle koyu bir muhabbet halinde olduğunu bilir. Bu muhabbet hakiki sosyalizmin gök kubbesinde, <span class="ideitalik1">Renanya Yıllıkları</span>'nın (II. cilt) 241-256. sayfalarında yeniden sahneye konur. <span class="ideitalik1">Bootes</span> rolünü, yukarıda "sosyalizm, komünizm ve hümanizm" başlıklı incelemeyi tartıştığımız Bay Semming üstlenmektedir. Böylece <span class="ideitalik1">Saksonya Grubuna</span> gelmiş oluyoruz ve Bay Semming bu grubun en nezih yıldızıdır; "<span class="ideitalik1">Sächsische Zustände</span>"<sup class="calibre5"><a href="../Text/alman_split_821.html#footnote-74279-776" id="footnote-74279-776-backlink">776</a></sup> üzerine bir kitapçık yazması da bundandır. Ursa Major, yukarıda belirtilen yerde bu kitapçık hakkında hoşnut bir homurtu çıkarıyor ve ondan "büyük bir keyifle"<sup class="calibre5">[232]</sup> birkaç sayfayı eksiksiz aktarıyor. Bu alıntılar, kitapçığı tamamen karakterize etmek için kâfi gelmekle kalmıyor, Bootes'in çalışmalarına yurtdışında ulaşmak imkânsız olduğundan çok da makbule geçiyor.</p>

  <p class="normal">"<span class="ideitalik1">Saksonya'nın Halleri</span>"nde Bootes, spekülasyonunun yüksek doruklarından "gerçek koşullar"a inmiş olmasına rağmen, yine de bütün Saksonya grubuyla birlikte, tıpkı Ursa Major gibi, tüm varlığıyla hakiki sosyalizmin <span class="ideitalik1">mode simple</span>'sine aittir. Zaten <span class="ideitalik1">mode composé</span> genel olarak Vestfalyalılar ve ayna kardeşliğiyle, özel olarak da Koç, Boğa ve Perseus'la tükenmiştir. Dolayısıyla, Saksonya ve sonraki diğer tüm gruplar bize yalnızca yukarıda karakterize edilmiş olan <span class="ideitalik1">basit</span> hakiki sosyalizmin gösterdiği ileriki gelişmeleri sunmaktalar.</p>

  <p class="normal">Yurttaş ve meşruti-Alman devleti modelinin betimleyicisi olarak Bootes, öncelikle tazılarından<sup class="calibre5"><a href="../Text/alman_split_822.html#footnote-74279-777" id="footnote-74279-777-backlink">777</a></sup> birini çözüp <span class="ideitalik1">liberallerin</span> üzerine salıyor. Bu nefret kusan konuşmayı incelememiz gerekmiyor; zira bu da, hakiki sosyalistlerin bütün benzer tiratları gibi, Fransız sosyalistlerinin aynı konudaki eleştirilerinin sığ bir <span class="ideitalik1">Almanlaştırılmasından</span> başka bir şey değildir. Bootes, kapitalistlerle tam da aynı durumda. O, kendi sözleriyle ifade edecek olursak, "yabancı sermayenin <span class="ideitalik1">kör mirasının</span> bir sonucu olarak, Fransız işçileri" ile onların yazın alanındaki "temsilcileri" "tarafından üretilen ürünlere sahip" (<span class="ideitalik1">Renanya Yıllıkları</span>, II, sf. 256). Bunları Almanlaştırmaya kalkmadı bile; çünkü bu iş daha önce başkaları tarafından yapılmıştı (Karşılaştırma için bakınız: "<span class="ideitalik1">Alman Yurttaş Almanağı</span>"<sup class="calibre5">[163]</sup>, "<span class="ideitalik1">Renanya Yıllıkları" I</span>, vs.). O bu "kör mirası" yalnızca salt Almanlara değil, özellikle <span class="ideitalik1">Saksonyalılara</span> özgü "körlüklerle" büyüttü. Nitekim 243. sayfada (age) liberallerin "retorik alıştırmalarını pratiğe geçirip mahkeme salonlarında nutuk çekebilmek için hukuki davaların halka açık" şekilde yürütülmesini savunduklarını söylüyor! Demek ki Bootes burjuvaziye, kapitalistlere vs. karşı tüm çabasına rağmen liberalleri hem bizzat onlar olarak, hem de onların paralı uşakları, <span class="ideitalik1">avukatları</span> olarak görmüyor.</p>

  <p class="normal">Bizim Bootes'in liberalizmle ilgili keskin zekâlı araştırmalarının sonucu dikkate değer. Hakiki sosyalizm gerici politik eğilimini daha önce hiç bu kadar açık bir biçimde dile getirmemişti:</p>

  <p class="indentmetin">"Ama siz ... vaktiyle bu liberal burjuvazinin sizi yönlendirmesine ve büyük kargaşaların içine sürüklemesine izin vermiş olan (1830'u düşünün) proleterler, dikkatli olun! Onların emellerine ve mücadelelerine destek olmayın... bırakın sırf kendi çıkarları için girdikleri bu kavgayı kendi başlarına versinler... En önemlisi, <span class="ideitalik1">hiçbir zaman politik devrimlere katılmayın</span>. Bunlar daima, iktidar hırsıyla yanıp tutuşan, egemen gücü yıkıp denetimi kendi eline almak isteyen, memnuniyetsiz bir azınlığın eseridir!" (sf. 245-246)</p>

  <p class="normal">Bootes, Saksonya Kraliyet hükûmetinin takdirine nail olmak için en sağlam gerekçelere sahip ve onu ödüllendirebilecekleri en düşük nişan Sedefotu Tacı<sup class="calibre5">[233]</sup> olabilir ancak. Alman proletaryasının onun tavsiyesine uyduğunu düşünmek mümkün olsaydı, Saksonya feodal, küçük burjuva, köylü-bürokratik devlet modelinin varlığı uzun süreliğine güvence altına alınmış olurdu. Bootes, burjuvazinin <span class="ideitalik1">egemen olduğu</span> Fransa ve İngiltere için iyi olanın, burjuvazinin egemen olmaktan hâlâ çok uzak olduğu Saksonya için de iyi olması gerektiğini düşlüyor. Kaldı ki İngiltere'de ve Fransa'da bile her şeyden önce elbette yalnızca burjuvaziyi ya da onun bir kesiminin bir talebinden ibaret olan sorunlar karşısında proletaryanın ne kadar az kayıtsız kalabildiğini Bootes, her gün oralarda çıkan proleter gazetelerden okuyabilir. Örneğin İngiltere'de kilisenin devletten ayrılması, ulusal borca bir sözümona <span class="ideitalik1">equitable adjustment</span><sup class="calibre5"><a href="../Text/alman_split_823.html#footnote-74279-778" id="footnote-74279-778-backlink">778</a></sup> getirilmesi, dolaysız vergilendirme; Fransa'da ise oy hakkının küçük burjuvaziyi kapsayacak şekilde genişletilmesi, kentsel ticaret ayrıcalıklarının kaldırılması vs. bu türden sorunlardır.</p>

  <p class="normal">En sonunda, Saksonyalılara özgü o "meşhur düşünce özgürlüğü kibirli bir sabun köpüğünden... söz dalaşı"ndan başka bir şey değildir; bununla hiçbir şey elde edilemeyeceğinden ve burjuvazinin ileriye tek bir adım atmış bile olmayacağından değil, "siz" liberaller "onunla hasta düşmüş toplumu temelden iyileştirmeyi beceremediğinizdendir." (sf. 249) Bu beceriyi ortaya koymaları da iyice zor, çünkü onlar toplumu hasta olarak bile görmüyorlar.</p>

  <p class="normal">Bu konuda bu kadarı yeter. 248. sayfada Bootes ikinci ekonomik tazısının tasmasını çözüyor.</p>

  <p class="indentmetin">Leipzig'de... "koca koca semtler <span class="ideitalik1">yeni</span> ortaya çıktı." (Bootes "<span class="ideitalik1">yeni</span>" ortaya çıkmayıp daha en başından itibaren <span class="ideitalik1">eski</span> "ortaya çıkan" semtler biliyor) "bu sırada meskenlerde sıkıntılı bir durum doğdu. Ortalama (!) fiyata konut yok. Her yeni bina inşacısı, yüksek getiri" (daha yüksek kira getirisi demek isteniyor!) "uğruna evini yalnızca büyük ev ekonomilerine göre düzenliyor. Sırf başka türlü konutlar olmaması nedeniyle bile kimi aileler ihtiyacı olduğundan ve ödeyebileceğinden çok daha büyük meskenler kiralamak zorunda kalıyor. <span class="ideitalik1">Böylece</span> borçlar, hacizler, protesto edilen senetler vs. artmaktadır!" (bu "!" ikinci bir (!) hak ediyor.) "<span class="ideitalik1">Kısacası, orta tabakanın resmen ayağı kaydırılmak isteniyor.</span>"</p>

  <p class="normal">Bu ekonomik tazının ilkel sadeliğine şapka çıkarmalı! Bootes, kültürlü Leipzig kentinin küçük burjuvazisinin bizim açımızdan son derece eğlenceli bir şekilde yıkıma sürüklendiğini görmektedir. "Türün kendi içindeki tüm farklılıklarının silindiği günümüzde" (sf. 251) onun bu fenomeni de memnuniyetle karşılaması gerekirken, bu durum canını sıkıyor ve onu bunun nedenlerini araştırmaya sevk ediyor. Bu nedenleri, her komşu terziyi ve eldiven yapımcısını fahiş bir kira karşılığında bir saraya yerleştirmeyi amaç edinmiş olan inşaat spekülatörlerinin kötülüklerinde buluyor.</p>

  <p class="normal">Leipzigli "yeni bina inşacıları", Bootes'in olabildiğince hantal ve çapraşık Saksoncasıyla –Almanca olmadığı kesin– açıkladığı üzere, tüm rekabet yasalarından üstündürler. Onlar müşterilerinin ihtiyaç duyduğundan daha pahalı konutlar yapar; piyasanın durumuna göre değil "yüksek getiri"ye göre hareket ederler. Başka her yerde bunun sonucunda dairelerini fiyatlarının altında kiraya vermek zorunda kalacakken Leipzig'te piyasayı kendi <span class="ideitalik1">bon plaisir</span>'lerine<sup class="calibre5"><a href="../Text/alman_split_824.html#footnote-74279-779" id="footnote-74279-779-backlink">779</a></sup> tabi kılmayı ve kiracıları yüksek kiralar ödeyerek kendi kendilerini yıkıma uğratmak durumunda bırakmayı başarıyorlar! Bootes pireyi deve, arz ve talep arasındaki anlık bir uyumsuzluğu kalıcı bir durum, hatta küçük burjuvazinin yıkımının nedeni sanıyor. Ama Saksonya sosyalizminin bu türden <span class="ideitalik1">bonhomie</span>'leri<sup class="calibre5"><a href="../Text/alman_split_825.html#footnote-74279-780" id="footnote-74279-780-backlink">780</a></sup> "insanlığa yaraşır ve İnsanlar'<span class="ideitalik1">ın</span> 'onu' kutsayacakları bir fiilde bulunduğu" sürece hoş görülebilir. (sf. 242)</p>

  <p class="normal">Hakiki sosyalizmin iflah olmaz bir hastalık hastası olduğunu zaten biliyoruz. Yine de, "<span class="ideitalik1">Renanya Yıllıkları</span>"nın birinci cildinde yargıda bulunmanın böylesine sevimli bir cüretini ortaya koyduktan sonra Bootes'in bu hastalıktan kurtulmuş olduğu umulabilirdi; ama bu imkânsız. Bootes, 252. ve 253. sayfalarda, aşağıdaki sızlanma tazısının da tasmasını çözüyor ve böylece Ursa Major'u kendinden geçirip mest ediyor:</p>

  <p class="indentmetin">"Dresden kuş avlama müsabakası... bir halk şenliğidir. Çayıra varır varmaz, anayasanın<sup class="calibre5"><a href="../Text/alman_split_826.html#footnote-74279-781" id="footnote-74279-781-backlink">781</a></sup> doyurmadığı körlerin çaldığı laternaların inleyen nameleri karşılıyor bizi... kendi düzeni biçimsiz ve iğrenç bir biçimde çarpılmış olan toplumu, uzuvlarını eğip bükmelerle eğlendiren 'sanatçılar'ın çığırtkanlıkları şimdiden tiksindiriyor bizi."</p>

  <p class="normal">(İpteki cambaz başının üstünde duruyorsa bu Bootes'in gözünde, günümüzün tepe taklak olmuş dünyasını ifade etmektedir. Perendenin mistik anlamı iflastır. Yumurta dansının sırrı, tüm "eğilip bükülmelere" karşın zaman zaman yanlış bir adım atıp bütün "maddi temeli" yumurta sarısına bulayan hakikaten sosyalist bir yazarın kariyeridir. Laterna, karın doyurmayan anayasaya anlamına gelir. Ağız tamburası karın doyurmayan basın özgürlüğünü; eskici barakası, keza karın doyurmayan hakiki sosyalizmi ifade eder. Bu sembolizme dalmış olan Bootes, iç çekişlerle kalabalık arasında dolaşıyor, ve böylece, daha önce Perseus'un yaptığı gibi, "larvalar arasında çarpan tek yürek"<sup class="calibre5">[228]</sup> olduğunu hissetme onuruna erişiyor.)</p>

  <p class="indentmetin">"Ve orada, çadırlarda genelev bekçileri... edepsiz zanaatlarını yürütüyorlar." (Bunu fuhuş üzerine uzun bir tirat izliyor)... "Fuhuş, veba gibi yayılan canavar, sen günümüz toplumunun son meyvesisin." (Her zaman <span class="ideitalik1">son</span> meyve olmayabilir, belki peşinden gayrımeşru bir çocuk daha ortaya çıkar.) ... "Size hikâyeler anlatabilirdim; genç bir kızın yabancı bir adamın ayaklarının dibinde nasıl," ...(sonra hikâyeyi anlatıyor)... "hikâyeler anlatabilirim ama hayır, anlatmak istemiyorum" (çünkü az önce zaten anlattı)... "Hayır, <span class="ideitalik1">o</span> arzunun ve baştan çıkmanın zavallı kurbanlarını suçlamaz, ama <span class="ideitalik1">o</span> arsız muhabbet tellallarını yargı kürsüsünün önüne çıkarır ... Yok, yok o da değil! Onlar, ötekilerin yaptığından farklı ne yapıyorlar ki; onlar da herkes gibi ticaret yapıyor" vs.</p>

  <p class="normal">Böylece hakiki sosyalist tüm suçu tüm bireylerin üzerinden alıp dokunulmaz olan "Toplum"un üzerine atıyor. <span class="ideitalik1">Cosi fan tutti</span><sup class="calibre5">[234]</sup>; sonuçta tüm mesele bütün dünyayla aranı iyi tutmaktan ibaret. Fuhuşun en karakteristik yönü, yani proletaryanın burjuvazi tarafından sömürülmesinin en somut, doğrudan bedene yönelen biçimi olan yön, sayfa 253'teki "görgü tanıklığı yapan yürek ağrısı"nın kalın, ahlaki dilenci çorbalarıyla iflas ettiği ve tutkunun, intikam ateşiyle yanan sınıf kininin başladığı yöndür ve hakiki sosyalizm bu yönü tanımamaktadır. O daha çok fahişelerdeki kayıp Epicier'lere<sup class="calibre5"><a href="../Text/alman_split_827.html#footnote-74279-782" id="footnote-74279-782-backlink">782</a></sup> ve küçük zanaatçılara ve onların şahsında "yaratılışın şaheseri"ne, "en kutsal ve en tatlı duyguların kokusunu yayan çiçek çanakları"na artık hayranlık duyamadığına hayıflanıyor. <span class="ideitalik1">Pauvre petit bonhomme</span>!<sup class="calibre5"><a href="../Text/alman_split_828.html#footnote-74279-783" id="footnote-74279-783-backlink">783</a></sup></p>

  <p class="normal">Saksonya sosyalizminin taç çiçeği, "<span class="ideitalik1">Veilchen. Blätter für die harmlose moderne Kritik</span>"<sup class="calibre5">[235]</sup> ismiyle çıkan küçük bir haftalık gazetedir. Bautzen'de G. Schlüssel'in editörlüğünde yayınlanan "Menekşeler" aslına bakılırsa çuhaçiçekleridir.<sup class="calibre5"><a href="../Text/alman_split_829.html#footnote-74279-784" id="footnote-74279-784-backlink">784</a></sup> Bu narin çiçekler "<span class="ideitalik1">Trier'sche Zeitung</span>"ta<sup class="calibre5">[207]</sup> (bu yılın 12 Ocak günü), yine bu grubun üyelerinden biri olan Leipzigli bir yazar tarafından şöyle tanıtıldı:</p>

  <p class="indentmetin">"'Veilchen' nezdinde Saksonya edebiyatındaki bir ilerlemeyi, bir gelişmeyi selamlayabiliriz. Bu gazete gencecik olsa da büyük bir azimle eski Sakson siyasi yarım gönüllülüğünü günümüzün sosyal teorisiyle uzlaştırıyor."</p>

  <p class="normal">Bu "eski Sakson yarım gönüllülük", Öz-Saksonyalılar için yeterince yarım değildir. Onlar bunu "uzlaştırma" yoluyla bir kez daha ikiye bölmek zorundalar. Ziyadesiyle "zararsız"!</p>

  <p class="normal">Bu menekşelerden yalnızca bir tanesini görme şansına eriştik, ama o da:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Boynu bükük, tanınmayan</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">Sevimli</span> bir menekşeydi.<sup class="calibre5">[236]</sup></p>

  <p class="normal">Bootes arkadaş bu sayıda –1847 yılının ilk sayısında–, bağlılığının bir ifadesi olarak "zararsız modern" hanımların ayaklarının altına birkaç zarif dize seriyor; örneğin:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve dahi kadınların narin <span class="ideitalik1">yüreklerini</span></p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">Süslüyor</span> tiranlara duyulan kinin dikeni.<sup class="calibre5">[237]</sup></p>

  <p class="normal">Bizim Boote'nin "narin yüreğini" kuşkusuz vicdan azabı "diken"iyle "süslemiş" olması gereken cürette bir benzetme.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"Yalnızca <span class="ideitalik1">aşk nükteleriyle</span> yanıp tutuşmaz."</p>

  <p class="normal">"Hikâye anlata<span class="ideitalik1">bilen</span>" ama onları zaten <span class="ideitalik1">anlattığı</span> için anlatmak "<span class="ideitalik1">istemeyen</span>", "tiranlara duyulan kin"in dışında başka bir "diken"den söz etmeyen Bootes, bu mazbut ve kültürlü adam, kadınların ve genç kızların "güzel yanaklarını" çift anlamlı "aşk nükteleriyle tutuşturmaya" muktedir olabilir mi sahiden?</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"Yalnızca aşk nükteleriyle yanıp tutuşmamakta,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tutkulu özgürlük ateşiyle,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kutsalın ateşiyle tatlı güller gibi ışıldayan</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Güzel yanaklar yanıp tutuşmakta.</p>

  <p class="normal">"Özgürlük tutkusunun ateşinin" koru, kuşkusuz daha iffetli, daha ahlaki, daha "uçuk" <span class="ideitalik1">couleur</span>'ü sayesinde "aşk nükteleri"nin koyu kırmızı korundan kolaylıkla ayırt edilebilir olmalı, özellikle de "tiranlara kinin dikeni"ni öteki bütün "dikenlerden" ayırt edebilen Bootes gibi bir adam için.</p>

  <p class="normal">"<span class="ideitalik1">Menekşeler</span>" bize hemen, "narin yürekleri tiranlara duyulan kinin dikeniyle süslenen" ve "güzel yanakları tutkulu özgürlük ateşiyle yanıp tutuşan" bu güzellerden biriyle tanışma fırsatı veriyor: Hakiki sosyalist gök kubbenin <span class="ideitalik1">Andromeda</span>'sıyla (Bayan Luise Otto); prangaya vurulmuş, doğaüstü koşullar kayasına zincirlenmiş ve eski önyargıların etrafında uğuldadığı modern kadınla tanışıyoruz. Zira bu modern kadın Alfred Meissner'in<sup class="calibre5">[238]</sup> şiir çalışmalarına "zararsız modern eleştiriler" getiriyor. Karşımızda, taşkın coşkunluğun Alman bakiresinin zarif mahcubiyetiyle mücadelesinin garip ama ilgi çekici bir manzarasını buluyoruz. Kadının en derindeki gönül tellerini titreterek daha da derin, nazik duygulara değen, masum samimiyetleriyle ozana en güzel ödül olan biat tınıları elde eden "şairler kralı"na duyulan bir hayranlıktır bu. Gelin, bu ezgilerin naif orijinalliği içinde, bu kötücül dünyada pek çok şeyin kendisi için karanlıkta kaldığı bir bakirenin ruhundan gelen bu övgü dolu itirafları dinleyelim. Gelin bakir olana her şeyin <span class="ideitalik1">bakir</span> olduğunu işitelim ve unutmayalım:</p>

  <p class="indentmetin">Gerçekten de "Meissner'in şiirlerinde teneffüs eden o derin içtenliği ancak hissetmek mümkün; ama buna yeteneği olmayanlara bunu açıklamak imkânsız. Bu şiirler, şairin, yüreğinin tapınağındaki özgürlük sunağında fedakârlıkla tutuşturduğu kor alevlerin altın yansımasıdır. Parlaklığı, bize Schiller'in şu sözlerini anımsatan bir yansıma: Gelecek kuşaklar, eserlerinden <span class="ideitalik1">fazlası</span> olmayan yazarı aşıp geçmeli. Biz bu ozanın <span class="ideitalik1">kendisinin</span>, güzelim dizelerinden daha da <span class="ideitalik1">fazlası</span> olduğunu" (elbette Bayan Andromeda, elbette) "onda <span class="ideitalik1">tarif edilemez</span> bir şey olduğunu, Hamlet'in dediği gibi '<span class="ideitalik1">tüm görünüşü aşan</span>'<sup class="calibre5">[239]</sup> bir Şey olduğunu sezinliyoruz" (Seni önsezisi güçlü melek seni!<sup class="calibre5">[240]</sup>) "Bu <span class="ideitalik1">Şey</span>, yeni özgürlük şairlerinin çoğunun, örneğin Hoffmann von Fallersleben ile Prutz'un tamamen" (gerçekten öyle mi acaba?) "Herwegh ve Freiligratht'ın ise kısmen yoksun olduğu şeydir. Bu <span class="ideitalik1">Şey</span> belki de dehadır."</p>

  <p class="normal">Belki de Bootes'in "<span class="ideitalik1">dikeni</span>"dir sevgili bayan!</p>

  <p class="indentmetin">"Bununla birlikte", diyor aynı makale "eleştirinin kendi yükümlülükleri var. – Fakat böyle bir şair karşısında eleştiri bana çok <span class="ideitalik1">odunca</span> geliyor!</p>

  <p class="normal">Ne kadar da genç kızca! Elbette, pırıl pırıl bir genç kız ruhu, böylesi harika bir "Şey"e sahip olan bir şair karşısında kendisini "çok odunca" hissedecektir.</p>

  <p class="indentmetin">"Hafızalarımızda yerini daima sadakatle korumasını dilediğimiz son kıtaya kadar okumaya devam ediyoruz:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;'Ve nihayet gelecek...</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;O gün...</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Halklar, kucaklaşacak, el ele oturacak</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Çocuklar gibi büyük gök kubbenin altında</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve yeniden kadeh kaldırılacak, kaldırılacak</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">Sevginin</span> kadehi, halkların <span class="ideitalik1">sevgi</span> şöleninde'"</p>

  <p class="normal">Bu sözlerle Bayan Andromeda "elini kavuşturmuş bir çocuk misali" manidar bir sessizliğe gömülür. Aman, kendisini rahatsız etmeyelim!</p>

  <p class="normal">Okurlarımız bu duyduklarından sonra "şairler kralı" <span class="ideitalik1">Alfred Meissner</span>'i ve onun "<span class="ideitalik1">Şey</span>"ini daha yakından tanımaya can atıyordur. O, hakiki sosyalist gök kubbenin <span class="ideitalik1">Orion</span>'udur ve hakikaten de pozisyonuna halel getirmemektedir. Şiirin ışıldayan kılıcıyla kuşanmış, "kahır pelerinine" sarınmış ("<span class="ideitalik1">A. Meissner'den Şiirler</span>" Leipzig 1846, sf. 67 ve 260) güçlü yumruğuyla kavradığı anlaşılmazlık sopası ile iyi davanın tüm karşıtlarını yere sererek muzaffer oluyor. Ayağının dibinden ayrılmayan <span class="ideitalik1">küçük köpek</span><sup class="calibre5"><a href="../Text/alman_split_830.html#footnote-74279-785" id="footnote-74279-785-backlink">785</a></sup> kılığındaki Moritz Hartmann, iyi davanın hayrına "<span class="ideitalik1">Kadeh ve Kılıç</span>" (Leipzig 1845) başlıklı enerjik bir havlamayla takip ediyor kendisini. Dünyevi bir dille ifade edecek olursak, bu kahramanlarla birlikte, uzunca süredir hakiki sosyalizme çok sayıda sağlam neferler kazandıran bir bölgeye, yani <span class="ideitalik1">Bohemya Ormanları</span>'na girmiş bulunuyoruz.</p>

  <p class="normal">Bohemya Ormanlarındaki ilk hakiki sosyalist bilindiği gibi Karl Moor'du. O, rejenerasyonu sonuna kadar götürmeyi başaramadı; çağdaşları tarafından anlaşılamadı ve adalete teslim oldu. Şimdi bu soylu figürün ayak izlerini takip etme ve onun yüce çalışmasını en azından tinsel anlamda hedefe yaklaştırma görevini Orion-Meissner üstlendi. Onun, yani <span class="ideitalik1">İkinci Karl Moor</span>'un yanında, yukarıda sözünü ettiğimiz, Tanrı'yı, Kral'ı ve Anayurdu ağıt yakar gibi bir üslupla övüp göklere çıkaran ve özellikle bonhomme Kaiser Joseph'in mezarı başında onu şükranla anarak gözyaşı döken temiz kalpli <span class="ideitalik1">Schweitzer</span> kılığındaki Moritz Hartmann, Canis Minor<sup class="calibre5">[241]</sup> bulunuyor. Grubun geri kalanına gelince, bunların hiçbirinin Spiegelberg'in<sup class="calibre5">[242]</sup> rolünü üstlenecek kavrayışa ulaşamadıklarını söylemekle yetineceğiz.</p>

  <p class="normal">İkinci Karl Moor'un sıradan bir adam olmadığı ilk bakışta fark ediliyor. O, Almancayı Karl Beck'in okulunda öğrendi, buna uygun olarak kendini doğu belagatından daha büyük bir şatafatla ifade ediyor. Ona göre inanç bir "kelebek" (sf. 13), kalp bir "çiçek" (sf. 16), daha sonra "ıssız bir orman" (sf. 24); ve nihayet bir "akbaba"dır (sf. 31). Ona göre akşam seması (sf. 65):</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gözsüz, fersiz ve ruhsuz</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;bir göz çukuru gibi kızıl ve donuktur.</p>

  <p class="normal">Onun sevgilisinin gülüşü "Tanrı'nın çocuklarını şefkatle öpüp okşayan bir dünya çocuğudur." (sf. 19)</p>

  <p class="normal">Ama onu sıradan ölümlülerden ayıran, gösterişçi pitoresk dilinden çok dünyanın içinde bulunduğu durumdan dolayı duyduğu muazzam kötümserlik ve umutsuzluktur. Bu bakımdan Birinci Karl Moor'un gerçek oğlu ve halefi olduğunu kanıtlıyor. Nitekim 65. sayfada "dünyanın içinde bulunduğu durumdan dolayı duyduğu vahşi kötümserlik ve umutsuzluğun" her "kurtarıcı"nın başlıca gereklerinden biri olduğunu ispatlıyor. Gerçekten de bu konuda Orion-Moor tüm seleflerini ve rakiplerini yaya bırakır. Kendi ağzından dinleyelim:</p>

  <p class="indentmetin">"<span class="ideitalik1">Istırapla çarmıha gerilmiş</span>, ölmüştüm" (sf. 7). "<span class="ideitalik1">Ölüme adanmış</span> bu yürek" (sf. 8). "Zihnim karanlıktır" (sf. 10). Ona göre "kalbin ıssız ormanında çok eski acılar dövünür." (sf. 24) "<span class="ideitalik1">Hiç doğmamış olmak</span> daha iyiydi, ama ölüm de iyi olurdu." (sf. 29)</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu acı ve meşum anda</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Seni unuturken soğuk dünya</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;İtiraf et kalbim kansız dudaklarınla</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">Tarifsiz kederlerdesin</span> (sf. 30)</p>

  <p class="normal">100. sayfada "kimi gizli yaralardan" "kan kaybetmekte"; 101. sayfada da insanlığın çıkarına öylesine kötü hisseder ki kendini, "çatlamaya yüz tutan göğsüne .... bir kerpeten gibi sıkıca" bastırmak zorunda kalır kollarını. 79. sayfada ise sonbaharda kardeşleriyle birlikte güneye uçamayan, vurulup yaralanmış bir telli turnadır. "Kırık kanatlarıyla" çalılar arasında debelenip "kanlı, geniş kanatlarını çırpar." [sf. 78] Tüm bu acıların nedeni ne? Bütün bu yakınmalar, şairimizin kişisel acılarının yol açtığı mutsuzluğun çoğalttığı Werthervari aşk ıstırapları mı yalnızca? Hiç değil. Gerçi şairimiz epey acılar çekti; ama o, tüm acılarından genel sonuçlar çıkarmayı başardı. Sıklıkla, 64. sayfada örneğin, kadınların kendisine kimi ağır darbeler vurduklarını (Almanların, özellikle de şair olanların olağan yazgısı), hayatta acı deneyimler yaşadığını ima ediyor; ama tüm bunlar ona göre yalnızca dünyanın kötülüğünü ve toplumsal koşulların değiştirilmesinin zaruretini kanıtlıyor. Onun şahsında Alfred Meissner değil tüm insanlık acı çekti; bu yüzden de, bütün ıstıraplardan, tek bir sonuç, insan olmanın büyük bir maharet gerektirdiği ve acılarla dolu ağır bir yük olduğu sonucunu çıkarıyor.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Burada (ıssızlıkta), öğren kalbim, bin bir türlü haliyle</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">İnsan olmanın ağırlığını</span> taşımayı cesaretle (sf. 66).</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah tatlı ıstırap, ah lütuf dolu ilenç</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">Ah tatlı keder, öğren insan olmayı</span> (sf. 90)</p>

  <p class="normal">Böylesine soylu bir ıstırabın, duygu yoksunu dünyamızda bekleyebileceği tek şey kayıtsızlık, incitici bir biçimde itilip kakılma ve alaydır. İkinci Karl Moor'un başına gelen de budur. Yukarıda "soğuk dünyanın onu unuttuğunu" gördük. Bu bakımdan durumu gerçekten de son derece vahim:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Değmesin diye bana insanların soğuk alayı</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yaptım içime mezar soğukluğunda bir zindanı. (sf. 227)</p>

  <p class="normal">Bir ara tekrar cesaretini topluyor:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ey sen, beni aşağılayan soluk benizli riyakâr,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Söyle, hangi acı yüreğimi parçalamadı</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hangi yüce duygu sinemi dağlamadı? (sf. 212)</p>

  <p class="normal">Ama bunlar yine de biraz fazla geliyor kendisine, ricat ediyor ve 65. sayfada "ıssızlığa", 70. sayfada da "dağ çöllerine" çekiliyor. Tıpkı Birinci Karl Moor gibi. Burada bir derenin dilinden ifade ediyor kendini, çünkü her şey acı çekmektedir; örneğin kartalın parçaladığı kuzu acı çeker, rüzgârla haykıran sazlık acı çeker. "Bunlar karşısında insanın acılarının ne kadar da küçük" olduğunu ve "sevinçten haykırarak göçüp gitmekten" başka çaresinin kalmadığını söylüyor. Ama bu "sevinç çığlığı" ta gönlünden kopmamış ve "göçüp gitmek" kendisine nihayetinde o kadar da hitap etmemiş olacak ki, atlayıp atına "fundalığın seslerini" dinlemeye gider. Burada başına çok daha beteri gelir. Üç gizemli süvari birbiri ardına yanına yanaşıp oldukça kuru sözlerle, en iyisinin kendisini gömdürmesi olacağını salık verirler.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnan ki en iyisi ...</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Göm kendini arasına ölü yaprakların</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Altında can ver, üstünü örten nemli toprakla otların. (sf. 75)</p>

  <p class="normal">Bu, onun acılarının doruğudur. İnsanlar feryatlarına aldırmayınca doğaya çevirir yüzünü, ama orada da yalnızca suratsız yüzlerle ve kaba yanıtlarla karşılanır. Ve İkinci Karl Moor, "kanlı, geniş, kanatlarını..." tiksinti uyandırana dek çırptıktan sonra sayfa 211'de bu ozanın kendini savunma gereği duyduğu bir soneye rastlıyoruz:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;...çünkü <span class="ideitalik1">sessiz</span> ve <span class="ideitalik1">saklı</span></p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Taşırım acılarımla yaralarımı</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dudaklarım <span class="ideitalik1">kibirli yakınmaya tenezzül etmez</span></p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Feci deneyimlerle <span class="ideitalik1">övünmeyi sevmez</span>!!</p>

  <p class="normal">Ancak "dünyanın kurtarıcısı" yalnızca acılı değil, <span class="ideitalik1">vahşi</span> de olmalıdır. Bu nedenle "göğsünü <span class="ideitalik1">vahşi</span> bir tutku kasıp kavurur" (sf. 24). Sevdalanmışsa "onun güneşleri alevlenir" (sf. 17); onun "sevdası bir <span class="ideitalik1">yıldırım</span>, şiiri bir <span class="ideitalik1">fırtınadır</span>" (sf. 48). Onun vahşiliğinin ne kadar vahşi olduğunun örneklerini az sonra göreceğiz.</p>

  <p class="normal">Şimdi Orion-Moor'un bazı sosyalist şiirlerine hızla göz atalım:</p>

  <p class="normal">100. sayfadan 106. sayfaya kadar, günümüz toplumunun kötülüklerini kuş bakışı görebilmek için "kanlı, geniş kanatlarını" çırpar. "Dünyanın içinde bulunduğu durumdan dolayı duyduğu vahşi kötümserlik ve umutsuzluğun" yol açtığı bir öfke nöbetiyle Leipzig sokaklarında koşturur. Etrafında ve yüreğinde gece vardır. Nihayet durur. Gizemli bir iblis ona yaklaşır ve bir gece bekçisinin ses tonuyla, gecenin bu saatinde sokakta ne aradığını sorar. Tam o sırada "kerpeten" kollarını "çatlamaya yüz tutan" göğüs kafesine sıkıca bastırmakla meşgul olan İkinci Karl Moor, gözlerinin "alevlenen güneşleri"yle iblisin yüzüne dik dik bakar ve sonunda konuşur (sf. 102):</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">Görüyorum</span> bu kadarını ruhun ışığında</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Uyanıp inancından yıldızlı gecenin:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Golgota'daki kişi, o daha</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Getirmedi kurtuluşunu bu dünyanın!</p>

  <p class="normal">İkinci Karl Moor "bu kadarını" görüyor! Kalbinin ıssız ormanı, kahır pelerini, bir insan olmanın ağır yükü, şairimizin kurşunlanmış kanatları ve İkinci Karl Moor için kutsal olan diğer her şey aşkına; bize bu keşfi bildirmek için, kendini gecenin bir yarısı sokaklara atıp sinesini çatlama ve zatürre tehlikesiyle karşı karşıya bırakma ve sıra dışı bir iblisten alıntılar yapma zahmetine değer miydi! Ama devamını dinleyelim. İblis bununla tatmin olma niyetinde değil. Bunun üzerine İkinci Karl Moor, elinden tutan genç bir fahişenin, içinde türlü türlü acılı refleksiyonlara yol açtığını aşağıdaki kıtada dile getiriyor:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kadın, senin sefilliğinin suçu</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Merhametsiz toplumundur sadece!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Benzi soluk, hazin kurban</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kafir (!!) sunakların günahı üzerinde</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yatıyorsun sen; masumiyeti başka kadınların</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Lekelenmeden kalsın diye ev içlerinde!</p>

  <p class="normal">Şimdi kendini tamamen sıradan bir burjuva olarak gösteren iblis, bu satırlarda yatan, fuhuşun gerçekten sosyalist teorisine girmemekte, aksine şöyle karşılık vermektedir: Herkes mutluluğunu kendi eliyle yaratır, "herkes kendi işlediği suçun sorumlusudur" ve daha başka benzer beylik burjuva deyişler. "Toplum boş bir laftır" (Stirner'i okumuş olmalı<sup class="calibre5">[243]</sup>) der iblis ve İkinci Karl Moor'dan anlatmaya devam etmesini ister. O da proleter evlerini nasıl gözlemleyip çocuk ağlamalarını işittiğini anlatır:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Anaların solmuş memelerinde kalmadığında</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Onlara verecek tek bir damla tatlı teselli</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ölüyor suçsuz bebeler ana kucağında!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">Yine de</span> (!!) bir mucize, hoş ve sevgili,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ana göğsünde kızıl kandan</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ak sütün ayrışıp oluşması. [sf. 104]</p>

  <p class="normal">Bu mucizeyi görmüş olanlar, eğer İsa'nın suyu şaraba dönüştürdüğüne<sup class="calibre5"><a href="../Text/alman_split_831.html#footnote-74279-786" id="footnote-74279-786-backlink">786</a></sup> inanamıyorlarsa buna üzülmelerine gerek olmadığını düşünüyor. Cana'da düğün hikâyesi<sup class="calibre5"><a href="../Text/alman_split_832.html#footnote-74279-787" id="footnote-74279-787-backlink">787</a></sup> şairimizi Hıristiyanlık lehine oldukça etkilemişe benziyor. Dünyanın içinde bulunduğu durumdan duyduğu vahşi kötümserlik ve umutsuzluk burada o kadar şiddetli bir hal alıyor ki, İkinci Karl Moor konuyla her türlü bağlamı yitiriyor. İblis burjuva, onu yatıştırmaya çalışıyor ve anlatmasına devam etmesini sağlıyor:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Başka çocuklar, solgun yavrular</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gördüm yüksek bacaların tüttüğü yerde</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gümbürdeyen demirden çarklar</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ağır ağır dans ederken kor alevler içinde [sf. 105]</p>

  <p class="normal">İkinci Karl Moor'un "kor alevler içinde çarklar", üstelik de "gümbürdeyerek dans eden çarkları" gördüğü fabrika ne menem bir fabrikadır! Bu şairimizin aynı şekilde "ağır ağır dans eden" dizelerinin üretildiği fabrikanın ta kendisi olabilir ancak! Bunu, fabrika çocuklarının durumu üzerine bazı ayrıntılar izliyor. Bu, kendisi de bir fabrika sahibi olduğundan şüphe olmayan iblis burjuvanın cüzdanına dokunuyor. O da asabileşiyor ve bunların saçmalık olduğunu, proleter çocuk güruhunda önemsenecek bir durum olmadığını, bir dahinin asla böyle önemsiz şeyler yüzünden yok olup gitmediğini, ayrıca asıl önemli olanın tek tek insanlar değil tüm bir <span class="ideitalik1">insanlık</span> olduğunu, insanlığın Alfred Meissner'siz de yapabileceğini söylüyor. Zaten acı ve sefalet insanın kaderinde var diyor. Ayrıca,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tanrı'nın kötü yaptığı şeyi</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnsan asla düzeltemez. [sf. 107]</p>

  <p class="normal">Bunun üzerine gözden kayboluyor ve bizim sıkıntılı şairimizi bir başına bırakıyor. Şairimiz karışık kafasını sallıyor ve aklına eve gidip <span class="ideitalik1">her şeyi</span> kelimesi kelimesine kâğıda döküp basına dağıtmaktan başka bir şey gelmiyor.</p>

  <p class="normal">109. sayfada "zavallı bir adam" suya atlayıp intihar etmek istiyor; İkinci Karl Moor onu âlicenaplıkla durdurup nedenini soruyor. Zavallı adam çok gezip dolaştığını anlatıyor:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;İngiltere'nin bacalarının kanlı (!) yandığı yerde</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yeni cehennemleri ve lanetlenmişleri</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gördüm <span class="ideitalik1">donuk</span> ve <span class="ideitalik1">dilsiz</span> acılar içinde.</p>

  <p class="normal">Zavallı adam Çartistlerin<sup class="calibre5">[244]</sup> her bir sanayi kentinde Alman siyasi, sosyalist ve dini partilerin toplamından daha fazla faaliyet gösterdikleri İngiltere'de tuhaf şeyler görmüş. Onun kendisi "donuk ve dilsiz" olsa gerek.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Denizden Fransa'ya geçtiğimde</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gördüm <span class="ideitalik1">korku</span> ve <span class="ideitalik1">dehşet içinde</span></p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Etrafımda kabaran lav gibi</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kaynaşan proleter kitleleri.</p>

  <p class="normal">"Korku ve dehşet içinde" tüm bunları görmüş "zavallı adam!" Nitekim gittiği her yerde de "yoksullar ile zenginler" arasındaki mücadeleyi görmüş. Kendisi de "Helotlardan<sup class="calibre5"><a href="../Text/alman_split_833.html#footnote-74279-788" id="footnote-74279-788-backlink">788</a></sup> biri olduğu ve zenginler onu dinlemeyi reddettikleri ve "halkın günü hâlâ çok uzak olduğu" için kendini suya atmaktan daha iyi bir fikir gelmiyor aklına; ve buna aldanan Meissner de onu bırakıyor: "Elveda, artık seni tutamıyorum!"</p>

  <p class="normal">Şairimiz, İngiltere'de hiçbir şey göremeyen, Fransa'daki proleter hareketi görünce "korku ve dehşete" kapılan ve zalimlere karşı kendi sınıfının saflarında mücadeleye atılamayacak kadar <span class="ideitalik1">lâche</span><sup class="calibre5"><a href="../Text/alman_split_834.html#footnote-74279-789" id="footnote-74279-789-backlink">789</a></sup> olan bu dar kafalı tabansızın kendini suya atmasına izin vermekle çok iyi yapmış. Bu adamın artık hiçbir işe yarayacağı yoktu.</p>

  <p class="normal">Orion-Moor 237. sayfada <span class="ideitalik1">Tyrtaios</span><sup class="calibre5">[245]</sup> usulü bir kasideyle "kadınlara" sesleniyor. "Şimdi erkekler ödlekçe günah işlerken", Germania'nın sarışın kızları ayağa kalkmaya ve "bir özgürlük sözü müjdelemeye" davet ediliyor. Bizim narin sarışınlarımız onun davetini beklemediler; kamuoyu "korku ve dehşet içinde" Almanya'nın kadınlarının pantolon giyip sigara içmeye başlar başlamaz ne tür yüce eylemlerde bulunabileceklerini örnekleriyle gördü.</p>

  <p class="normal">Şairimizin mevcut toplumun bu eleştirisinin ardından, gelin şimdi de toplumsal bakımdan <span class="ideitalik1">pia desideria</span>'sının<sup class="calibre5"><a href="../Text/alman_split_835.html#footnote-74279-790" id="footnote-74279-790-backlink">790</a></sup> ne olduğuna bakalım. Son bölümde kesik kesik bir nesir halinde kaleme alınmış bir "Uzlaşma", K. Beck'in toplu şiirlerinin sonundaki "Diriliş"in taklidini aşan bir "uzlaşma" görüyoruz. Orada, başka şeylerin yanı sıra şöyle deniyor:</p>

  <p class="indentmetin">"Tekili doğurmak, insanlığın uğruna yaşadığı ve mücadele ettiği amaç değildir. – <span class="ideitalik1">Bir</span> insan insanlıktır." Buna göre, yani elbette ki "Tekil" olan şairimiz, "<span class="ideitalik1">insan</span> değildir". "İşte o zaman gelecek... insanlık da ayağa kalkacak, onun timsali bir Mesih, bir Tanrı..." Ama bu Mesih ancak "bin ve binlerce yıl sonra gelecek; o zaman orada "yeryüzünün bütün çocukları için kardeşçe eşit iş bölümünden söz edecek yeni Kurtarıcı"... ve ardından saban demiri<sup class="calibre5"><a href="../Text/alman_split_836.html#footnote-74279-791" id="footnote-74279-791-backlink">791</a></sup>, tinin gölgelediği yeryüzünün sembolü... içtenlikli yüceltmenin bir işareti... ışıl ışıl, güllerden taçlarla süslenmiş olarak, Hıristiyan hacından <span class="ideitalik1">bile daha güzel</span> bir halde ayağa kalkacak."</p>

  <p class="normal">Aslına bakılırsa "bin ve binlerce yıl sonra" neyin geleceği bizi pek ilgilendirmese de olur. Bu nedenle o zaman var olacak olan insanların, yeni kurtarıcının "konuşması" sayesinde bir dirhem yol alıp alamayacaklarını, o tarihte acaba hâlâ bir "Kurtarıcı"yı dinlemek isteyip istemeyeceklerini ve bu "Kurtarıcı"nın kardeşlik teorisinin uygulanabilir bir teori mi olduğu yoksa iflasının feci sonuçlarından muaf mı olduğunu araştırmamıza gerek yok. Bu seferlik şairimiz "bu kadarını" göremiyor. Koca pasajda ilgi çekici olan tek şey, geleceğin kutsalların kutsalı kırsal "saban demiri" karşısında hürmetle eğilmesidir. Hakiki sosyalistlerin saflarında şimdiye dek yalnızca kentli <span class="ideitalik1">yurttaşla</span> karşılaşmıştık; böylece İkinci Karl Moor'un bize Pazar giysileri içerisindeki köylüyü takdim edeceğini şimdiden seziyoruz. Gerçekten de 154. sayfada ozanımızı, dağdan aşağıya, köylülerle çobanların pek sessiz bir neşe içinde, keyif ve tevekkülle günlük işlerini sürdürdükleri Pazar günü dinginliğindeki şirin bir vadiye bakarken buluyoruz, ve;</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Haykırıyordu kuşkucu yüreğim:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dinle bak, neşeyle şarkı söyleyebiliyor yoksulluk!</p>

  <p class="normal">Burada yoksulluk "kendini satan bir kadın değildir, o bir çocuktur ve saftır onun çıplaklığı!"</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Anladım ki, neşeli, inançlı ve iyi olacak</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;sayısız sınamadan geçmiş insanlık ancak</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;sükut ederse kutlu unutuş içinde</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;zahmet ve emek çekerek toprağın sinesinde.</p>

  <p class="normal">Bize gerçek fikrini daha da açık bir biçimde ifade etmek için de 159. sayfada bir köy demircisinin aile saadetini tasvir ederek çocukları için şu dilekte bulunuyor:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;... tanımasınlar asla</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muzaffer komutan edasıyla</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kötüdür, ahmaktır kültür ve uygarlık</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Diyen salgın bir hastalık</p>

  <p class="normal">Hakiki sosyalizm, burjuva şiirin yanı sıra taşra şiiri de, Lafontaine'in romanlarının yanı sıra Gessner'in çoban öyküleri de rehabilite edilmedikçe huzur bulmadı. Bay Alferd Meissner'in şahsında hakiki sosyalizm, Rochow'un "<span class="ideitalik1">Kinderfreund</span>"unu<sup class="calibre5">[246]</sup> kendine dayanak aldı ve bu mağrur bakış açısıyla köylüleşmenin insanın kaderi olduğunu ilan etti. "Dünyanın içinde bulunduğu durumdan duyduğu vahşi kötümserlik ve umutsuzluk"un şairinden, "alevlenen güneşler"in sahibinden, elinde "yıldırımları" olan Karl Moor-zade'den böyle bir çocukluk yapmasını kim beklerdi ki?</p>

  <p class="normal">Taşra hayatının huzuruna duyduğu köylüce özleme rağmen gerçek faaliyet alanının büyük şehirler olduğunu söylüyor. Dolayısıyla şairimiz,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">...korku ve dehşet içinde</span></p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Etrafımda kabaran lav gibi</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kaynaşan proleter kitleleri [sf. 111.]</p>

  <p class="normal"><br class="chapter"/>
  burada da görmek için Paris'e gitti. <span class="ideitalik1">Hélas! il n'en fut rien</span>.<sup class="calibre5"><a href="../Text/alman_split_837.html#footnote-74279-792" id="footnote-74279-792-backlink">792</a></sup> <span class="ideitalik1">Grenzboten</span>'de<sup class="calibre5">[205]</sup> –Paris'ten bildirdiği bir yazısında– fena halde hayal kırıklığına uğradığını aktarıyor. Haysiyetli şairimiz her yerde, hatta o zamanlar Fransız Devrimi'nin trampet ve toplarla sahneye konduğu <span class="ideitalik1">Cirque olympique</span>'te<sup class="calibre5">[247]</sup> bile bu kaynaşan proleter yığınları arıyor. Ama aradığı asık suratlı erdem kahramanları ve <span class="ideitalik1">farouch</span><sup class="calibre5"><a href="../Text/alman_split_838.html#footnote-74279-793" id="footnote-74279-793-backlink">793</a></sup> cumhuriyetçiler yerine, bulduğu tek şey güleç, hareketli, sarsılmaz bir neşeye sahip, insanlığın büyük sorunlarından ziyade güzel kadınlara ilgi duyan bir halktı. Yine aynı şekilde, "Fransız halkının temsilcilerini" "Temsilciler Meclisi"nde arıyor ve sadece semirmiş, birbirinin lafını dinlemeden çene çalan bir <span class="ideitalik1">ventrus</span><sup class="calibre5"><a href="../Text/alman_split_839.html#footnote-74279-794" id="footnote-74279-794-backlink">794</a></sup> yığını buluyor.</p>

  <p class="normal">Paris proleterlerinin Karl Moor-zade'nin şerefine, haklarında "dehşet ve korku içinde" daha iyi bir intiba edinme fırsatı vermek amacıyla ona küçük bir Temmuz devrimi icra etmemiş olmaları hakikaten de sorumsuzca bir davranış. Haysiyetli şairimiz tüm bu talihsizlikler üzerine uzun bir feryat koparıyor ve hakiki sosyalizmin karnından fırlamış yeni Yunus olarak Seine-Ninova'nın yıkılacağı<sup class="calibre5"><a href="../Text/alman_split_840.html#footnote-74279-795" id="footnote-74279-795-backlink">795</a></sup> kehanetinde bulunuyor. Bu kehanetin ayrıntılarını 1847 yılının "<span class="ideitalik1">Grenzboten</span>"inde, (sayı 14) "Paris'ten" haberlerde okumak mümkün. Burada şairimiz bizzat son derece eğlenceli bir biçimde bir <span class="ideitalik1">bon bourgeois du marais</span>'yi<sup class="calibre5"><a href="../Text/alman_split_841.html#footnote-74279-796" id="footnote-74279-796-backlink">796</a></sup> nasıl bir proleter sanıp da ne tür garip yanlış anlamalara yol açtığını anlatıyor.</p>

  <p class="normal">Onun "Žiška"sını<sup class="calibre5"><a href="../Text/alman_split_842.html#footnote-74279-797" id="footnote-74279-797-backlink">797</a></sup> kendisine bırakmak istiyoruz, zira sadece sıkıcı.</p>

  <p class="normal">Tam da şiirlerden söz ediyorken bizim Freiligrath'ın "<span class="ideitalik1">Ça ira</span>" başlığıyla yayınladığı (Herisau, 1846) devrime yönelik altı kışkırtmaya dair birkaç kelam etmek isteriz. Bunlardan ilki Alman bir <span class="ideitalik1">Marseillaise</span>'dir ve "tıpkı Prusya'da olduğu gibi Avusturya'da da devrim denilen" "cesur bir korsan"ın şarkısını söyler. Gönderinde kendi bayrağı dalgalanan ve ünlü Alman filosuna <span class="ideitalik1">in partibus infidelium</span><sup class="calibre5">[248]</sup> önemli bir takviyeyi temsil eden bu gemiye şu çağrı yapılır:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yüküne, gümüş filoların</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Doğrult cüretle ağzını topların</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kokuşmuş dibinde denizin</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bırak çürüsün hazineleri ihtirasın [sf. 9]</p>

  <p class="normal">Kaldı ki tüm şarkı öyle tasasızca kaleme alınmış ki, nazım ölçüsüne karşın onu "Haydi tayfalar demir alıyoruz"un<sup class="calibre5"><a href="../Text/alman_split_843.html#footnote-74279-798" id="footnote-74279-798-backlink">798</a></sup> ezgisiyle söylemek en iyisi olurdu.</p>

  <p class="normal">En karakteristik olanı "Nasıl yapılır" şiiridir. Yani bu, Freiligrath bir devrimi nasıl yapar demek. Zaman kötüdür, halk açlık çeker ve paçavralar içindedir: "Ekmekle giysiyi nereden bulacak?" O sırada çare bulan "cesur bir delikanlı" çıkagelir. Tüm kalabalığa önderlik eder, onları ordunun levazım depolarına götürür, herkese üniforma dağıtır. Üniformalar hemen giyilir. Kalabalık ayrıca "denemek maksadıyla" oradaki tüfeklere de el atar ve onları yanlarına almanın "eğlenceli" olacağını düşünür. O sırada bizim "cesur delikanlı"mızın aklına "bu şakacıktan kılık değiştirmeye isyan, haneye tecavüz ve soygun da denebileceği", dolayısıyla "posttan olmamak için diş göstermek" gerektiği gelir. Böylece miğferler, kılıçlar, fişeklikler de beraberlerinde götürülür ve bir dilenci torbası bayrak niyetine dikilir. Bu şekilde sokaklara akın edilir. Bu vesileyle "kraliyet birlikleri" boy gösterir. General ateş emri verir, ama askerler sevinç çığlıklarıyla şakacıktan kılık değiştirmiş milislerin kucağına atılır. Ve bir kez hızlarını almışken yine "şakacıktan" başkente doğru yürüyüşe geçilir, orada saflara katılım olur ve böylelikle bir "şakacıktan kılık değiştirme" sonucunda;</p>

  <p class="indentmetin">"Taht ve taç tepetaklak olur, kraliyetin temelleri sarsılır" ve "halk yıllardır ezilegelen başını muzaffer bir edayla kaldırır."</p>

  <p class="normal">Her şey öyle hızlı, öyle kesintisiz bir şekilde olup biter ki, tüm bu olaylar boyunca "Proleterler Taburu"nun tek bir üyesinin bile nefesi tükenmediği su götürmez. Devrimlerin Freiligrath'ın kafası içindeki kadar büyük bir neşe içinde ve kolaylıkla yapılamadığını teslim etmeli. Böylesine masum, idil bir kırsal gezintide vatan hainliği görmek için hakikaten de "<span class="ideitalik1">Allgemeine Preussische Zeitung</span>"un tüm o nobran hüsnü kuruntusuna ihtiyaç var.</p>

  <p class="normal">Hakiki sosyalistlerin ele alacağımız son grubu <span class="ideitalik1">Berlin</span> grubudur. Bu gruptan da yalnızca karakteristik bir zatı, yani Bay <span class="ideitalik1">Ernst Dronke</span>'yi seçip ele alacağız; zira o, yeni bir sanatsal yazı türü bularak Alman literatürüne kalıcı bir katkıda bulundu. Anavatanımızın romancıları ve kısa öykücüleri uzunca bir zamandır malzeme sıkıntısı çekiyor. Onların sanayilerinde hiç bu kadar ciddi boyutlarda hammadde sıkıntısı yaşanmamıştı. Gerçi Fransız fabrikaları işe yarar pek çok ürün sağlıyordu fakat bu arz talebi karşılamaya yetmiyordu; çünkü bu arzın büyük bölümü doğrudan çeviriler biçiminde tüketicilere sunuluyordu ve böylece romancılar için de tehlikeli bir rakip haline gelmişti. Bay Dronke'nin dehası işte tam da bu noktada gösterdi kendini: O, hakiki sosyalist gök kubbenin altındaki yılancı <span class="ideitalik1">Ophiuchus</span><sup class="calibre5"><a href="../Text/alman_split_844.html#footnote-74279-799" id="footnote-74279-799-backlink">799</a></sup> olarak Alman polis mevzuatının kıvrılan dev yılanını, <span class="ideitalik1">"Polisiye Öyküler</span>"inde bir dizi ilginç hikâyede işlemek üzere baş tacı etti. Gerçekten de bu dolaşık, yılan kayganlığındaki mevzuat bu türden hikâyeler için zengin bir kaynak oluşturuyor. Her maddesinde bir roman, her düzenlemesinde bir trajedi saklı. Berlinli bir yazar olarak polis müdürlüğünde bizzat şiddetli mücadeleler atlatmış olan Bay Dronke, burada kendi tecrübelerine dayanarak konuşabiliyordu. Bir kez girilmiş olan yolda selefler eksik olmayacaktır; bereketi bol bir toprak burası. Prusya yasası başka şeylerin yanı sıra heyecanlı çatışmalar ve sarsıcı olaylar açısından bitmez tükenmez bir madendir. Alman roman sanayi tek başına boşanma, nafaka ve bekaret mevzuatında –ki doğal olmayan özel zevklerle ilgili maddeleri anmıyoruz bile– kendisine yüzyıllarca yetecek hammadde bulabilir. Üstelik böylesi bir yasa maddesini şiirsel bir üslupla işlemekten daha kolay bir şey yoktur. Çatışma ve çatışmanın çözümü hazırdır zaten, bir de Bulwer'in, Dumas'ın ya da Sue'nun herhangi bir romanından birkaç aksesuar ekleyip üzerinde küçük düzenlemeler yaptın mı öykü hazırdır işte. Dolayısıyla, Alman kentlisiyle köylüsünün ve de aynı şekilde <span class="ideitalik1">studiosus juris</span> veya <span class="ideitalik1">cameralium</span>'un<sup class="calibre5"><a href="../Text/alman_split_845.html#footnote-74279-800" id="footnote-74279-800-backlink">800</a></sup> günümüz mevzuatına dair giderek bir dizi yorum edineceğini ve bu sayede müşkülpesentliği tamamen bir tarafa bırakarak güle oynaya bu dala ayrıntısıyla hâkim olacağını beklemek gerek.</p>

  <p class="normal">Bay Dronke örneğine baktığımızda beklentilerimizin hiç de aşırı olmadığını görüyoruz. O, yalnızca ikamet hakkı mevzuatından bile iki öykü çıkarmıştır. Bu öykülerin birinde ("<span class="ideitalik1">Polis Boşanması</span>") Hessenli bir yazar (Alman yazarlar daima yazarları kahraman yaparlar) kendi kentinin belediye konseyinin yazılı iznini almadan Prusyalı bir kadınla evlenir. Bu yüzden karısı ve çocukları Hessen uyruğundan olduklarını iddia etme hakkını yitirirler ve evli çift polis müdahalesiyle boşanır. Yazar öfkelenir, olup bitenden duyduğu memnuniyetsizliği dile getirir. Bunun üzerine teğmen tarafından düelloya davet edilir, yaralanır ve ölür. Polisin çıkardığı zorluklar büyük masraflar gerektirmiş ve yazarı mali yönden iflasa sürüklemiştir. Bir yabancıyla evlendiği için Prusya uyruğundan da çıkarılmış olan karısı bunun üzerine büyük bir sefalet içine düşer. – İkamet hakkı konulu ikinci öyküde zavallı bir adam Elbe'nin bir kıyısında ayak değirmeni cezasının, diğer kıyısında hapishanenin ve her iki kıyısında da falakanın tadına bakması için 14 uzun yıl boyunca Hannover'den Hamburg'a, Hamburg'dan Hannover'e götürülüp durur. Yazar, aynı şekilde, polis suistimallerinin yine yalnızca polise şikâyet edilebiliyor olmasının olumsuzluğunu ele alır. Polisin Berlin'de, işsiz uşakların sınır dışı edilmesi düzenlemesinin fuhuşu nasıl beslediği son derece dokunaklı bir biçimde betimlenmektedir.</p>

  <p class="normal">Hakiki sosyalizm, Bay Dronke'nin en mülayim şekilde aldatmasına izin vermiştir. Alman dar kafa sefilliğinin "<span class="ideitalik1">İnsana duyulan nefret ve Pişmanlık</span>"<sup class="calibre5">[249]</sup> üslubuyla yazılmış sulu gözlü tasvirleri olan "<span class="ideitalik1">Polisiye Öyküler</span>"i, modern toplumdaki çatışmalar sandı, burada sosyalist propaganda yapıldığına inandı. Her türlü sosyalizmin tam aksinin hüküm sürdüğü Fransa'da, İngiltere'de ve Amerika'da böylesi acıklı sahnelerin imkânsız olduğunu, dolayısıyla da Bay Dronke'nin sosyalist değil, <span class="ideitalik1">liberal</span> propaganda yaptığını bir an bile aklına getirmedi. Bu arada, bizzat Bay Dronke'nin de keza <span class="ideitalik1">tüm</span> bunları aklına getirmemiş olması itibarıyla burada hakiki sosyalizmi daha bir mazur görmek mümkün.</p>

  <p class="normal">Bay Dronke "<span class="ideitalik1">Halkın İçinden</span>" başlıklı öyküler de yazmıştır. Bu da fabrikasyon yazarların sefaletinin halkın insafına bırakılışının betimlendiği yine bir yazar hikâyesidir. Anlaşılan bu hikâye Freiligrath'ı yazara ilgi ve alaka gösterilmesi için yalvardığı dokunaklı şiiri yazmaya teşvik etti. Şöyle haykırır Freiligrath: "O da bir proleterdir!"<sup class="calibre5">[250]</sup> Gün gelir de Alman proleterleri burjuvaziyle ve diğer mülkiyet sahibi sınıflarla hesabını görürse, işte o zaman bu yazar beylere, satın alınabilir sınıfların bu en reziline, ne kadar proleter olduğunu lamba direkleriyle<sup class="calibre5">[27]</sup> kanıtlayacaklar. Kitabındaki hayal gücü yoksunluğu ve gerçek hayata dair hatırı sayılır cehaletle derlenmiş diğer öyküler yalnızca Bay Dronke'nin sosyalist düşüncelerini tam da en olmayacak kişilere söyletmeye hizmet etmektedir.</p>

  <p class="normal">Bay Dronke ayrıca, Berlin hakkında da, modern bilime vakıf, yani Genç Hegelcilerin, Bauer'in, Feuerbach'ın, Stirner'in, hakiki sosyalist ve komünist görüşlerin son yıllarda yazın alanında dolaşıma girdiği biçimiyle karman çorman bir arada bulunduğu bir kitap yazdı. Tüm bunların sonucu, Berlin'in her şeye rağmen modern kültürün ve aydın tabakanın merkezi, rekabetinden Paris ile Londra'nın çekinmek zorunda olduğu 400 bin nüfusluk bir dünya şehri olarak öne çıkmasıdır. Hatta Berlin'de <span class="ideitalik1">Grisette</span>'ler<sup class="calibre5"><a href="../Text/alman_split_846.html#footnote-74279-801" id="footnote-74279-801-backlink">801</a></sup> bile var –ama Tanrı biliyor ya, onlar da tam bunun peşindeler!</p>

  <p class="normal">Hakiki sosyalizmin Berlinli couleur'ünün<sup class="calibre5"><a href="../Text/alman_split_847.html#footnote-74279-802" id="footnote-74279-802-backlink">802</a></sup> arasında Bay Friedrich Sass da bulunuyor. O da tinsel memleketi hakkında bir kitap yazmıştır.<sup class="calibre5">[251]</sup> Bizse bu beyin kaleminden yalnızca, az sonra daha yakından ele alacağımız Püttmann'ın "Albüm"ünde (29. sayfada) rastladığımız bir şiirini okuma fırsatı bulabildik. Bu şiirde, "Lenore şafak vakti sıçradı uykusundan"<sup class="calibre5">[252]</sup> tarzıyla, yazarımızın Alman dilinde bulup bulabileceği en iğrenç ifadelerle ve olabildiğince çok dilbilgisi hatasıyla "Yaşlı Avrupa'nın Geleceği"ne methiye düzülmektedir.</p>

  <p class="normal">Bay Sass'ın sosyalizmi, "ahlaksız kadın" Avrupa'nın yakında yok olacağı düşüncesine indirgenmiştir.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mezarlık solucanıdır senin talibin</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşitiyor musun düğün fırtınasında</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Seslerini Kazaklarla Tatarların</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sürüyorlar atlarını virane yatağına ...</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Asya'nın vahşi lahdinin yanında</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Senin lahdin yer alacak ...</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Devasa boz cesetler</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yarılıyor (iğrenç!) ve çürüyor...</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Memphis ve Palmyra nasıl patladıysa (!)</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vahşi kartal yuvasını yapıyor</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Köhnemiş alnının ortasına</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Seni ihtiyar kahpe.</p>

  <p class="normal">Görüldüğü üzere şairin imgelemiyle dili, en az onun tarihi anlayışı kadar "patlak".</p>

  <p class="normal">Geleceğe bu şekilde göz atarak hakiki sosyalizmin çeşitli takımyıldızlarına dair genel tablosunu tamamlamış bulunuyoruz. Gerçekten de teleskopumuzun önünden bir dizi parlak yıldız kümesi geçti; hakiki sosyalizmin ordusuyla işgal altında tuttuğu gökyüzünün en parlak yarısı! Ve bu parlak yıldızları burjuva hayırseverliğin yumuşak ışıltısıyla <span class="ideitalik1">Samanyolu</span><sup class="calibre5"><a href="../Text/alman_split_848.html#footnote-74279-803" id="footnote-74279-803-backlink">803</a></sup>, "<span class="ideitalik1">Trier'sche Zeitung</span>" sarmalıyor; kendini canla başla hakiki sosyalizme adamış bir gazete. Hakiki sosyalizme yalnızca çok dolaylı olarak dokunup da "<span class="ideitalik1">Trier'sche Zeitung</span>"un onu canhıraş savunmaya geçmediği tek bir olay bile yaşanmış değildir. Teğmen Anneke'den Kontes Hatzfeld'e, Bielefeld Müzesi'nden Madame Aston'a dek "<span class="ideitalik1">Trier'sche Zeitung</span>", hakiki sosyalizmin lehine öyle büyük bir enerjiyle mücadele etmiştir ki, alnında soylu ter damlaları birikti. Sözcüğün en gerçek anlamıyla şefkatin, merhametin ve insan sevgisinin Samanyolu'dur ve yalnızca son derece nadiren ekşi süt verir. Varsın, gerçek bir Samanyolu'na yakışacağı gibi yolunda akadursun ve Almanya'nın cesur yurttaşlarını yufka yüreklilik tereyağıyla ve dar kafalılık peyniriyle beslemeyi sürdüredursun! Biri gelir de kaymağını sıyırır diye korkmaya hiç gerek yok, zira bu süt üzeri kaymak tutmayacak kadar sulu.</p>

  <p class="normal">Fakat biz kendisine iç ferahlığıyla, neşeyle veda edebilelim diye hakiki sosyalizm bize, H. Püttmann tarafından 1847'de Reiche yakınlarındaki Borna'da yayınlanan "<span class="ideitalik1">Albüm</span>" ile bir kapanış şöleni düzenledi. Burada Büyük Ayı'nın himayesi altında, Roma Paskalya kutlamasının bile yanında sönük kaldığı göz kamaştırıcı bir havai fişek gösterisinde bulunulmaktadır. Tüm sosyalist şairler buraya, gönüllü ya da zoraki, parıl parıl ışık demetleri halinde tıslayarak gökyüzüne yükselen, havada büyük bir gürültüyle patlayıp milyon yıldıza saçılan ve günümüz koşullarının zifiri karanlık gecesini gün ışığına boğan sihirli roketleriyle katkıda bulundular. Ah ne yazık ki bu güzel gösteri yalnızca bir an sürmektedir; havai fişek söner ve ardında geceyi gerçekte olduğundan da karanlık gösteren bir duman tabakası bırakır. Bu duman tabakasının arasından, yalnızca, değişmez bir parlaklıkla ışıldayan yıldızlar olan ve söz konusu toplulukta kendisine rastlamamızın bizi büyük bir şaşkınlığa ve Büyük Ayı'yı da hiç azımsanmayacak bir mahcubiyete düşüren <span class="ideitalik1">Heine</span>'nin<sup class="calibre5">[253]</sup> yedi şiiri ışıldamaktadır. Neyse, bunun şimdi canımızı sıkmasına izin vermeyelim, <span class="ideitalik1">Weerth</span>'in<sup class="calibre5">[254]</sup> de keza burada yeniden basılan bazı çalışmalarının böyle bir kumpanyada kendilerini kaçınılmaz olarak huzursuz hissedeceğinden dolayı da tahrike kapılmayıp gelin bu havai fişek gösterisinin sonuna kadar tadını çıkaralım.</p>

  <p class="normal">Burada çok ilginç temaların ele alındığını görüyoruz. İlkbahar üç dört kez, hakiki sosyalizmin envanterinde ne varsa hepsinin kullanılmasıyla övülüyor. En az <span class="ideitalik1">sekiz</span> baştan çıkarılmış genç kız akla gelebilecek her açıdan takdim ediliyor. Burada yalnızca baştan çıkarma eylemini değil onun sonuçlarını da görme olanağı buluyoruz. Gebeliğin her ana evresi en azından bir özne tarafından temsil edilmekte, peşinden doğum gelmekte –ne kadar sıradan– ve bunu bebek cinayeti ya da kadının intiharı izlemektedir. Schiller'in "<span class="ideitalik1">Evlat Katili</span>"nin buraya dâhil edilmemesine ne kadar hayıflanılsa yeridir. Ne var ki editör, ünlü "Joseph! Joseph!" vs.<sup class="calibre5"><a href="../Text/alman_split_849.html#footnote-74279-804" id="footnote-74279-804-backlink">804</a></sup> haykırışının kitap boyunca yankılanmasını kâfi bulmuş olmalı. Bu kandırma-şarkılarının niteliğini anlamak için –çok bilindik bir ninninin ezgisi uyarınca– bir kıtayı örnek alalım. Bay Ludwig <span class="ideitalik1">Köhler</span> 229. sayfada şu şarkıyı söylemektedir:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ağla, anacık, ağla!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sevgili yavrun hasta!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ağla, anacık, ağla!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;O masumiyetini yitirdi</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Senin nasihatini: "Yavrum ol iffetli"</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Arsızca kulak arkası etti!</p>

  <p class="normal">Genel olarak "<span class="ideitalik1">Albüm</span>" suçun gerçek ilahileştirilmesidir. Yukarıda sözü edilen sayısız bebek cinayeti dışında Bay Karl <span class="ideitalik1">Eck</span> bir "orman cürmü"nü de yüceltmektedir. Beş çocuğunu öldüren Svabyalı Hiller ise Bay Johannes Scherr'in yazdığı kısa bir şiirinde ve bizzat Ursa Major'un sonu gelmek bilmeyen bir şiirinde kutlanmaktadır. İnsan, laternacıların cinayet öyküleri çalıp söyledikleri bir Alman panayırında sanıyor kendini.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kor kızıl çocuk, çocuğu cehennemin</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Söyle, amacı neydi buradaki varlığının?</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sen ve cinayet dehlizin</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tüm insanlara dehşet saçtı.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Doksan altı insanın</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cani canını aldı.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yaşamalarına izin vermedi</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Boyunlarını oracıkta kırdı vs.</p>

  <p class="normal">Bu genç delişmen şairler ve hayat dolu üretimleri arasında bir seçim yapmak güç; zira ismin Theodor Opitz mi yoksa Karl Eck mi, Johannes Scherr mi yoksa Joseph Schweitzer mi olduğunun bir önemi yok. Hepsinin eserleri de aynı ölçüde güzel. Gelin rastgele birini seçelim.</p>

  <p class="normal">Karşımıza ilk çıkan, ilkbaharı hakiki sosyalizmin spekülatif yüceliklerine çıkarmakla meşgul olan dostumuz Bootes'i – <span class="ideitalik1">Semming</span>'i görüyoruz. (sf. 35)</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Uyan, uyan! İlkbahar geliyor</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tepeleri ve vadileri aşarak</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">Özgürlük</span> kendine dizginsiz yol açıyor.</p>

  <p class="normal">Bunun nasıl bir özgürlük olduğunu da hemen öğreniyoruz:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Haç'a böyle kölece bakmak niye?</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Özgür bir adam etmez Tanrı'ya secde.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Anayurdun biz meşe ağaçlarını yıkan</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve özgürlük tanrılarını kaçıran!</p>

  <p class="normal">Yani, Bootes'in gölgesinde oturup huzur içinde "Sosyalizm, Komünizm ve Hümanizm" üzerine tefekküre dalabileceği ve "tiranlara duyulan kin dikenini" dilediğince büyütebileceği balta girmemiş Cermen ormanlarının özgürlüğü. Diken konusunda şunu öğreniyoruz:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dikensiz açan bir gül yoktur.</p>

  <p class="normal">Dolayısıyla, tomurcuklanan "gül" Andromeda'nın da çok geçmeden münasip bir "diken" bulacağı ve artık kendini eskisi kadar "odunsu" bulmayacağına dair umut var. Başlığı ve nakaratı "Menekşeler alın! Menekşe alın! Menekşeler alın!" olan özel bir şiir neşrederek Bootes o sıralar elbette henüz var olmayan "Menekşeler"<sup class="calibre5">[235]</sup> lehine de hareket etmektedir.</p>

  <p class="normal">Bay N..h..s.<sup class="calibre5"><a href="../Text/alman_split_850.html#footnote-74279-805" id="footnote-74279-805-backlink">805</a></sup>, içinde tek bir düşünce kırıntısı bile barındırmadan 32 sayfalık geniş mısralar kaleme alarak gerçekten de takdire şayan bir çaba ortaya koyuyor. Orada, örneğin, "Proleterlerin Şarkısı" isimli bir şiir var (sf. 166). Proleterler çıkıyorlar doğanın kucağına –onların <span class="ideitalik1">nereden</span> geldiklerini söylemek isteseydik bu işin hiç sonu gelmezdi– ve uzun bir girizgâhtan sonra aşağıdaki dizelerde karar kılıyor:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ey Doğa! Tüm varlıkların anası</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sevginle sarmak istersin herkesi</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sen ki herkesi kutlu kılan</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bilinemez büyüklükte ve yücelikte olan!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşit en kutsal kararlarımızı!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşit, sana vefalı ve samimi andımızı!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Irmaklar, müjdeyi denizlere ulaştırın,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bahar yelleri, karaçamlara fısıldayın!</p>

  <p class="normal">Böylelikle yeni bir konu açılmış oluyor ve bir süre bu biçimde devam ediliyor. Nihayet, <span class="ideitalik1">on dördüncü</span> kıtada insanların aslında ne istediklerini öğreniyoruz. Ama bunu burada aktarma zahmetine değmez.</p>

  <p class="normal">Bay Joseph <span class="ideitalik1">Schweitzer</span>'le<sup class="calibre5"><a href="../Text/alman_split_851.html#footnote-74279-806" id="footnote-74279-806-backlink">806</a></sup> tanışmak da bir o kadar ilginç:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Düşünce ruhtur, eylem ise beden</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Koca kıvılcımdır; karısı ise eylem.</p>

  <p class="normal">Haliyle buna Bay J. Schweitzer'in arzusu eklenir, zira:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">Saçmak</span> istiyorum, <span class="ideitalik1">tutuşturmak</span> istiyorum özgürlük ışığını</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ormanda ve ovada,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ta ki muazzam su kovası, adı Ölüm</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;yongayı söndürünceye dek. (sf. 213)</p>

  <p class="normal">Dilediği de oluyor. Bu şiirlerde sözcükler dilediğince "saçılıyor" ve onun bir "yonga" olduğunu ilk bakışta görmek mümkün, ama eğlenceli bir yonga:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Başım yukarıda, elim yumruk</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Duruyorum öylece, mutlu ve özgür (sf. 216)</p>

  <p class="normal">O bu duruşuyla paha biçilemez olmalı. Ne yazık ki Leipzig'de Ağustos Olayları<sup class="calibre5">[255]</sup> onu sokağa sürükler ve orada etkileyici şeylere tanıklık eder:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tam karşımda kan revan içinde körpe bir insan tomurcuğu,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;–ah utanç, ah vahşet!–</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Titreyerek ölüm çiyinin damlalarını içiyor <span class="ideitalik1">kana kana</span>.</p>

  <p class="normal">Hermann <span class="ideitalik1">Ewerbeck</span> de kendi ön isminin yüzünü kara çıkarmadı<sup class="calibre5"><a href="../Text/alman_split_852.html#footnote-74279-807" id="footnote-74279-807-backlink">807</a></sup>. 227. sayfada, daha önce Teutoburg Ormanı'nda Çeruskerler<sup class="calibre5"><a href="../Text/alman_split_853.html#footnote-74279-808" id="footnote-74279-808-backlink">808</a></sup> tarafından kükreyerek söylenmiş olan bir "Savaş Şarkısı"na başlıyor:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dövüşüyoruz özgürlük için</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">Bağrımızdaki varlık</span> için.</p>

  <p class="normal">Yoksa bu hamile bir kadın için yazılmış bir savaş şarkısı olmasın?</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne altın ne madalya için</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne de boş eğlence için</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dövüşüyoruz gelecek nesiler için, vs.</p>

  <p class="normal">İkinci bir şiirde [sf. 229] şunu öğreniyoruz:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">Duyuları</span> kutsaldır insanın</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;En kutsalı saf <span class="ideitalik1">düşünce</span></p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kaybolup gider tüm ruhlar</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Karşısında duyu ve düşüncelerin</p>

  <p class="normal">Tıpkı bizim "duyu ve düşüncelerin" böylesi şiirler karşısında "kaybolup gitmesi" gibi.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Severiz tutkuyla iyi</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Güzel olanı bu dünyanın</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eyleriz ve yaratırız durmaksızın</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Üzerinde gerçek insan tarlasının</p>

  <p class="normal"><br class="chapter"/>
  ve bu tarla, emeğimizi Baveryalı Ludwig'in bile üretemeyeceği erdemli şiirler hasadıyla ödüllendiriyor<sup class="calibre5">[256]</sup>.</p>

  <p class="normal">Bay Richard Reinhardt ise sessiz sakin genç bir adamdır. O, "sessiz öz-gelişim yolunda usulca bir sükunetle yürüyor" ve bize aşağıdakileri yüceltmekle yetindiği, "Genç İnsanlığa" adında bir yaş günü şiiri sunuyor:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bakir özgürlüğe aşk güneşi</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bakir aşka özgürlük ışığı</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aşk huzurunun dostane ışığı [sf. 234-236]</p>

  <p class="normal">Bu altı sayfa ruhumuzu okşuyor. "Aşk" on altı kez, "ışık" yedi kez, "güneş" beş kez, "özgürlük" sekiz kez geçiyor. "Yıldızlar"dan, "berraklıklar"dan, "gündüzler"den, "çocuklar"dan, "sevinçler"den, "güller"den, "tutkular"dan ve varoluşun diğer tatlarından söz etmiyoruz bile. Eğer bir kimse kendisine bu şekilde şarkı söylenecek kadar şanslı olsaydı, gerçekten de huzur içinde mezara giderdi.</p>

  <p class="normal">Peki ama, Bay Rudolf Schwerdtlein ve Ursa Major gibi ustalar varken bu çömezlerle niye oyalanalım ki! Gelin tüm bu sevimli fakat kusurlu denemelerini kendi kaderlerine terk edelim ve kusursuzluğa ulaşmış sosyalist şiire dönelim!</p>

  <p class="normal">Bay Rudolf Schwerdtlein şöyle söylüyor:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"Cesurca İleri"</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Biz hayatın süvarileriyiz. Yaşa! (ter<sup class="calibre5"><a href="../Text/alman_split_854.html#footnote-74279-809" id="footnote-74279-809-backlink">809</a></sup>)</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nereye, hayat süvarileri, yolunuz nereye?</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sürüyoruz atlarımızı ölüme. Yaşa!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Borazanı çalıyoruz. Yaşa! (ter)</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Borazanla ne çalıyorsunuz?</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gümbür gümbür çalıyoruz ölümü. Yaşa!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ordu çok gerilerde kaldı. Yaşa! (ter)</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ordunuz geride ne yapıyor?</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sonsuz uykusunda uyuyor. Yaşa!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dinle! Düşman borazanlarının sesi mi bu gelen? Yaşa! (ter)</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vah, zavallı borazancılar!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şimdi sürüyoruz atlarımızı ölüme. Yaşa! (sf. 198-200)</p>

  <p class="normal">Vah zavallı borazancı! – Görülüyor ki hayat süvarisi atını yalnızca neşeli bir cesaretle ölüme sürmekle kalmıyor, o atını aynı gözü karalıkla, içinde kendisini koyun tüyleri arasındaki bir bit kadar mutlu hissettiği<sup class="calibre5"><a href="../Text/alman_split_855.html#footnote-74279-810" id="footnote-74279-810-backlink">810</a></sup> katıksız saçmalığa da sürüyor. Birkaç sayfa ileride hayat süvarisi "Ateş"i körüklüyor.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Binlerce şey biliyoruz, öyle bilgeyiz</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;İlerleme eyledi öyle çılgınca hızla ileri</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ama kürek çekerek bir tek dalga kaldıramazsın,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hayaletler başının etrafında uçuşmaksızın. [sf. 204]</p>

  <p class="normal">Hayat süvarisine, uçuşan hayaletleri kovalayabilmek için pek yakında olabildiğince sağlam bir <span class="ideitalik1">cismin</span> "başının etrafında uçuşmasını" dilemeli.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Elmayı ısır! Elma ile dişlerinin arasında</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;bir hayalet belirip yükselecek anında;</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Safkan bir atın gür yelesinden sıkıca kavra</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir hayalet şaha kalkar aygırın kulağıyla.</p>

  <p class="normal">Hayat süvarisinin kafasının her iki tarafından da bir şeyler "yükseliyor"; Ama bunlar "aygırın kulağı" değil.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Düşünceler sırtlanlar gibi etrafında bitiverir</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sen kalbinin seçtiğini bağrına bastığında</p>

  <p class="normal">Hayatın süvarisi de diğer cesur savaşçılardan farklı değil. Ölümden değil de "hayaletler"den, "hortlaklar"dan ve özellikle de kendisini kavak yaprakları gibi titreten "düşünceler"den korkuyor. Kendini onlardan korunmak için dünyayı ateşe vermeyi, gözünü karartıp "külli bir dünya yangını çıkarmayı göze alıyor":</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yıkmak; çağın büyük şiarı bu</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yıkmak; ihtilafın yegâne uzlaşısı bu</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kömürleşmeli ki ruh ve beden</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Doğayla varlığın iyice arınması için</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Potadaki maden gibi almalı kendine</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dünya, yeniden-gelişimi içinde alevlerin</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kıyamet yangını sonrasındaki iblis</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Başlangıcıdır yeni dünya tarihinin [sf. 206.]</p>

  <p class="normal">Hayatın süvarisi taşı gediğine koymuş. Doğayla varlığın arınması büyük şiarındaki yegâne uzlaşının ihtilafı, tam da madenin potada kömürleşip bedene ve ruha dönüşmesidir; yani yeni dünya tarihinin yıkımı kıyamet yangınının yeniden gelişimidir ya da başka bir ifadeyle iblis başlangıç alevleri içinde gelip almalı dünyayı.</p>

  <p class="normal">Şimdi eski dostumuz Ursa Major'a gelelim. Hiller methiyesinden<sup class="calibre5"><a href="../Text/alman_split_856.html#footnote-74279-811" id="footnote-74279-811-backlink">811</a></sup> söz etmiştik. Bu şiir, büyük bir hakikatle başlar:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tanrı'nın sevgili kulları anlayamazsınız</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dünyaya gözü bir <span class="ideitalik1">sefil</span> olarak açmanın fenalığını</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span class="ideitalik1">İnsanın bundan asla kurtulamadığını</span>. [sf. 256]</p>

  <p class="normal">Biz bu acıklı hikâyeyi en ufak ayrıntısına kadar dinlemek mecburiyetinde kaldıktan sonra Ursa Major bir kez daha "ikiyüzlülüğe" dümen kırıyor:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yazıklar olsun sana yazıklar, meşum kötü dünya</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Lanet olsun, sonsuz lanet olsun sana kahrolası para!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sen sebep oldun bu kıyıma</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Siz sebep oldunuz zengin canavarlar! –</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Çocukların kanı yalnız sizin başınıza!</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şair dilimden dökülüyor hakikatler,</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fırlatıyorum onları suratınıza</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve bekliyorum çalmasını intikam saatinin! [sf. 262]</p>

  <p class="normal">Ursa Major'un burada "hakikatleri şair dilinden" insanların "suratına fırlatarak" dehşetli bir cüretkârlık örneği sergilediği sanılır değil mi? Ama telaşa mahal yok, onun mal ve can güvenliğinden endişe duymaya gerek yok. Büyük Ayı zenginlere zarar vermediği gibi zenginler de ona vermez. Ama şaire göre ihtiyar Hiller'in ya kafasını uçurmalıydı, ya da:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yeryüzünün en yumuşak tüyü konmalıydı</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Büyük bir özenle katilin başının altına</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Konmalıydı ki ondan gasp ettiğiniz kıymetlileri</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Unutuversin derin uykuda – sizin hayrınıza.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Uyandığındaysa kulaklarında çınlamalıydı</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;İki yüz arpın baldan tatlı nameleri</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Çınlamalıydı ki, hırıltıları çocukların</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kulağını tırmalamasın, yüreğini burmasın.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kefaret için başka şeyler de yapmalı</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu, aşkın düşleyebileceği en tatlı şey olmalı</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Belki o zaman suçun yükünden kurtulur</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ve vicdanınız huzura kavuşur. (sf. 263.)</p>

  <p class="normal">Bu gerçekten de safdilliğin zirvesi, hakiki sosyalizmin hakikatidir! "Sizin hayrınıza", "vicdan huzura kavuşur!" Ursa Major cıvıtıyor ve kocakarı masalları anlatmaya başlıyor. Onun hâlâ "intikam saatinin çalmasını beklediği" zaten biliniyor.</p>

  <p class="normal">Bununla birlikte Hiller methiyesinden çok daha eğlenceli olan "mezarlık idilleri"dir.<sup class="calibre5"><a href="../Text/alman_split_857.html#footnote-74279-812" id="footnote-74279-812-backlink">812</a></sup> Önce yoksul bir adamın toprağa verilişine ve karısının ağıtlarına tanık oluyor; ardından ihtiyar babasının tek dayanağı olan ve savaşta hayatını yitirmiş genç bir adamın, daha sonra annesi tarafından öldürülen bir çocuğun, son olarak da zengin bir adamın cenazelerini görüyor. Tüm bunları gördükten sonra "düşünmeye" başlıyor ve bakın ağzından neler dökülüyor:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;... bakışım aydınlandı ve netleşti</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Işıyarak mezarın derinliklerine ulaştı. [sf. 284]</p>

  <p class="normal"><br class="chapter"/>
  ne yazık ki mısralarının "derinliklerine" inecek kadar "aydınlanmadı".</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;En büyük gizemler bana göründü.</p>

  <p class="normal">Öte yandan, tüm dünyanın "gördüğü" şey, yani onun şiirinin dehşetli bayağılığı onun açısından bir "gizem" olarak kalmaktadır. Ve bakışı aydınlanan Ayı, "en büyük mucizelerin nasıl âdeta bir çırpıda gerçekleşiverdiğini" gördü. Yoksul adamın parmakları mercana, saçları ipeğe dönüşüyor; dolayısıyla da karısı büyük bir servete kavuşuyor. Genç askerin mezarından kralın sarayını yakıp kül eden alevler yükseliyor. Çocuğun mezarının üstünde, kokusu hapisteki annesine dek ulaşan bir gül bitiyor ve zengin adam da ruh göçü sayesinde engereğe dönüşüyor. Ve bu engereği en küçük oğluna ezdirmek zevkini Ursa Major kendine saklıyor. İşte böylece Ursa Major "ulaşacağız yine de hepimiz ölümsüzlüğe" sanıyor.</p>

  <p class="normal">Bu arada Ayı'mız yine de bir parça cesarete sahip 273. sayfada "kendi talihsizliğine" gök gürültüsünü andıran bir sesle meydan okuyor. Ona kafa tutuyor, zira:</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kalbimde güçlü bir aslan oturuyor</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Öylesine cesur, öylesine güçlü ve çevik ki –</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pençelerine karşı tetikte ol!<sup class="calibre5"><a href="../Text/alman_split_858.html#footnote-74279-813" id="footnote-74279-813-backlink">813</a></sup></p>

  <p class="normal">Elbette, Ursa Major "dövüşmeye can atıyor" ve "yaralanmaktan hiç korkmuyor".</p>

  <p class="normal">&nbsp;</p>

  <p class="kunye">1847 yılının Ocak ile Nisan ayları arasında yazıldı.</p>

  <p class="kunye">İlk kez Marx/Engels Tarihsel-Eleştirel Tüm Eserler'de</p>

  <p class="kunye">Almanca olarak yayınlandı</p>

  <p class="kunye">Cilt 6, Berlin 1932, sf. 73-116.</p>
</body>
</html>
