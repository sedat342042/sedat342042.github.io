<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alman.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="chapter">
    <p class="normal">&nbsp;</p>

    <p class="h1baslik1"><span class="ideitalik">Yeni Ahit: "Ben"</span></p>

    <p class="h2baslik">1. Yeni Ahit'in Ekonomisi</p>

    <p class="normal">Eski Ahit'te, maneviyatımızın gelişiminin konusu, <span class="ideitalik1">geçmişin</span> sınırları içindeki "biricik" mantık iken, şimdi, "biricik" mantık sınırları içerisindeki <span class="ideitalik1">şimdiki zamanı</span> buluyoruz karşımızda. "Biricik"i, çok çeşitli, tufan öncesi "kırılmalar"ında, Adam, Kafkasyalı Kafkas, kusursuz Hıristiyan, insani liberalizmin hakikati, realizm ile idealizmin negatif birliği vs. vs. olarak yeterince aydınlığa kavuşturduk. "Ben"in tarihsel kurgusuyla birlikte "Ben"in kendisi de yok olur. Tarihsel bir kurgunun sonu olan bu "Ben", erkek ve kadından bedensel yolla doğan, var olmak için herhangi bir kurgu gerektirmeyen "cismani" bir ben değildir. Tinsel olarak iki kategori tarafından, "idealizm" ve "realizm" tarafından üretilen bir "Ben"dir; salt bir düşünce-varlığıdır.</p>

    <p class="normal">Daha kendi önkoşulu Eski Ahit'le beraber çözülmüş olan Yeni Ahit, eskisi kadar bilgece bir ev ekonomisine, yani aşağıdaki tablodan da anlaşılacağı üzere, "türlü türlü dönüşümler altında" eskisiyle tıpatıp aynı ev ekonomisine sahip:</p>

    <p class="indentmetin">I. <span class="ideitalik1">Özgülük</span> = Kendi <span class="ideitalik1">hakikatleri</span> içindeki Antikler, Çocuk, Zenci vb.; yani, "şeyler dünyası"ndan hareketle bu dünyaya dair "kendi" bakış açısını ortaya çıkarma ve bu dünyayı ele geçirme. Bu, Antiklerde dünyadan muafiyet, Modernlerde tinden muafiyet, Liberallerde kişiden muafiyet, Komünistlerde mülkiyetten muafiyet, İnsanilerde tanrıdan muafiyet biçiminde zuhur etti; yani genel olarak muafiyet (özgürlük) kategorisi, amaç olarak ortaya çıktı. <span class="ideitalik1">Muafiyetin</span> yadsınmış kategorisi <span class="ideitalik1">özgülüktür</span> ve elbette onun, işte tam da bu muafiyetten başkaca bir içeriği yoktur. Özgülük, Stirner'in bireyinin tüm özelliklerinin felsefi olarak kurgulanmış özelliğidir</p>

    <p class="indentmetin">II. <span class="ideitalik1">Sahip</span> – Bu kimlikle Stirner, şeyler dünyasının ve tin dünyasının hakikat dışılığının iç yüzünü ortaya çıkardı; yani modernler, mantıksal gelişim seyri çerçevesinde Hıristiyanlık aşaması – Genç, Moğol. – Nasıl ki modernler üçlü belirlenime sahip özgürlere bölünmüşse, sahip de bunun da ötesindeki üç belirlenime bölünmekte:</p>

    <p class="indentmetin">&nbsp;</p>

    <p class="indentmetin">1. <span class="ideitalik1">Gücüm</span>; <span class="ideitalik1">politik liberalizme</span> karşılık gelir. Burada <span class="ideitalik1">hukukun hakikati</span> gün yüzüne çıkar, "insan"ın gücü olarak hukuk çözülüp "ben"in hukukuna dönüştürülür. <span class="ideitalik1">Kendinde</span> <span class="ideitalik1">devlet</span>'e karşı mücadele.</p>

    <p class="indentmetin">2. <span class="ideitalik1">İlişkilerim</span>; <span class="ideitalik1">komünizme</span> karşılık gelir. Burada <span class="ideitalik1">toplumun hakikati</span> gün yüzüne çıkar ve "İnsan" aracılığıyla kurulan ilişkiler olarak toplum (hapishane toplumu, aile, devlet, burjuva toplumu vb. biçimleriyle) çözülüp "Ben"in ilişkilerine dönüştürülür.</p>

    <p class="indentmetin">3. <span class="ideitalik1">Öz-hazzım</span>; eleştirel, <span class="ideitalik1">insani liberalizme</span> karşılık gelir. Burada <span class="ideitalik1">eleştirinin hakikati</span>, mutlak öz-bilincin tüketimi, çözülmesi ve hakikati, kendi kendini tüketme olarak gün yüzüne çıkar ve insanın çıkarı doğrultusunda çözülme olarak eleştirinin "Ben"in çıkarı doğrultusuna çözülmeye dönüşür.</p>

    <p class="indentmetin">&nbsp;</p>

    <p class="normal">Bireylerin kendine özgülükleri, gördüğümüz gibi, tümel özgülük kategorisine çözülmüştü ve muaf olmanın yadsınmasını, genel olarak özgürlüğü oluşturuyordu.</p>

    <p class="normal">Bireyin özel niteliklerinin tanımı, demek ki yine yalnızca, üçlü "kırılma" halindeki bu "özgürlük"ün yadsınmasından oluşabilir. Bu negatif özgürlüklerin her biri, şimdi yadsıma yoluyla pozitif bir niteliğe dönüştürülmektedir. Nasıl ki Eski Ahit'te şeyler dünyasından ve düşünceler dünyasından muafiyet, hemen bu iki dünyanın elde edilmesi olarak görülmüşse, burada da şeylerin ve düşüncelerin özgünlüğü ya da elde edilmesi yine kusursuz muafiyet olarak sunulacağından şüphe yok.</p>

    <p class="normal">Mülkiyeti, az önce "işaret edilen" niteliklerden oluşan dünyası ile birlikte "Ben", <span class="ideitalik1">Sahip</span>'tir. Bu, kendi kendinin hazzına varan ve kendisini tüketen olarak "Ben"in ikinci kuvvetidir; muaf olduğu kadar ona ait de olan sahibin sahibidir. Yani, aldırmazlık, kayıtsızlık<sup class="calibre5"><a href="../Text/alman_split_404.html#footnote-74279-332" id="footnote-74279-332-backlink">332</a></sup> ve kendisine, Sahip'e dönük negatif ilişki olarak çifte belirlenimiyle "mutlak yadsıma". Onun dünya üzerindeki mülkiyeti ve dünyadan muafiyeti şimdi, bu kendisine dönük negatif ilişkiye, sahibin kendi kendini çözmesine ve kendi kendine ait olmasına dönüşmüştür. Ben, böyle belirlenmiştir.</p>

    <p class="normal">III. <span class="ideitalik1">Biricik</span>; ki onun da yine Sahip, artı "kendisine dönük negatif ilişkinin" felsefi belirlenimi dışında bir içeriği yok. Derin fikirli <span class="ideitalik1">Jacques</span>, bu Biricik hakkında, kanlı canlı, kurgulanması mümkün olmayan bir birey olduğu için söylenebilecek bir şey yokmuş izlenimini veriyor. Oysa burada durum daha çok, Hegel'in "<span class="ideitalik1">Mantık</span>"ının sonundaki mutlak ide ve "<span class="ideitalik1">Ansiklopedi</span>"nin sonundaki mutlak kişilik ile olan duruma benziyor. Onlar hakkında da söylenebilecek bir şey yok çünkü kurgu, böylesi kurgulanmış kişilikler hakkında söylenebilecek her şeyi ihtiva eder. Hegel bunu biliyor ve itiraf etmekten de çekinmiyor. Halbuki Stirner ikiyüzlülük ederek, kendi "Biricik"inin kurgulanmış Biricik'ten daha da farklı bir şey olduğunu, kanlı canlı bir birey olduğunu iddia ediyor. Eğer mesele ters yüz edilir, Biricik sahip olarak belirlenir ve sahip hakkında, onun genel belirlenimini oluşturanın tümel özgülük kategorisi olduğu söylenirse, bu ikiyüzlü görünüş ortadan kalkar. Böylece yalnızca, Biricik hakkında "<span class="ideitalik1">söylenebilecek</span>" her şey söylenmiş olmakla kalmaz, ayrıca onun genel olarak ne olduğu da söylenmiş olur; eksi <span class="ideitalik1">Jacques le bonhomme</span>'un onun hakkındaki imgelemi.</p>

    <p class="indentmetin">"Ah, Biricik'in zenginliği ne büyük, bilgeliği ve bilgisi ne derindir! Düşünceleri ne akıl ermez, yolları ne anlaşılamazdır!"<sup class="calibre5"><a href="../Text/alman_split_405.html#footnote-74279-333" id="footnote-74279-333-backlink">333</a></sup></p>

    <p class="indentmetin">"İşte bunları yapar, ama bizim duyduğumuz yalnızca hafif bir fısıltı."<sup class="calibre5"><a href="../Text/alman_split_406.html#footnote-74279-334" id="footnote-74279-334-backlink">334</a></sup></p>

    <p class="h2baslik">2. Kendisiyle Barışık Egoistin Fenomenolojisi<br class="calibre2"/>
    ya da Mazeret Teorisi</p>

    <p class="normal">Daha önce "Eski Ahit'in Ekonomisi"nde ve sonrasında da gördüğümüz gibi, Aziz Sanço'nun hakiki, kendisiyle barışık egoisti, her gün karşılaştığımız bayağı egoistle, "<span class="ideitalik1">sıradan anlamda egoist</span>" ile katiyen karıştırılmamalıdır. Aslına bakılırsa, hem bu ikincisi (şeyler dünyasının esiri, Çocuk, Zenci, Antik vb.) hem de fedakâr egoist (düşünceler dünyasının eseri, Genç, Moğol, Modern vb.) onun öncülüdür. Bu arada, bu karşıtlığın ve ondan doğan negatif birliğin –"<span class="ideitalik1">kendisiyle barışık egoist</span>"in– ancak burada, Yeni Ahit'te incelenebiliyor olması, Biricik'in gizemlerinin doğasından kaynaklanır.</p>

    <p class="normal">Aziz Max "hakiki egoist"i yepyeni bir şey, önceki tüm tarihin amacı olarak sunmak istediği için; bir yandan fedakârlara, <span class="ideitalik1">dévoûment</span> vaazcılarına kendi iradelerine rağmen egoist olduklarını, diğer yandansa sıradan anlamda egoistlere de fedakârlar olduklarını, hakiki, kutsal egoist olmadıklarını kanıtlamak zorundadır. – Birincilerle başlayalım; fedakârlarla.</p>

    <p class="normal"><span class="ideitalik1">Jacques le bonhomme</span>'un dünyasında, herkesin kutsalla musallatlı olduğunu sayısız kez görmüş bulunuyoruz. Bu arada, "kişinin, eğitimli mi yoksa eğitimsiz mi" olduğu "yine de fark eder". Saf düşünceyle ilgilenen eğitimli kimseler, burada, kutsal ile <span class="ideitalik1">par excellence</span><sup class="calibre5"><a href="../Text/alman_split_407.html#footnote-74279-335" id="footnote-74279-335-backlink">335</a></sup> "Musallatlı" kimseler olarak karşımıza çıkıyor. Onlar, pratik kimlikleriyle "Fedakârlar"dır.</p>

    <p class="indentmetin">"Fedakâr kimdir peki? Tamamen," (!) "diğer her şeyi <span class="ideitalik1">tek bir şeye</span>, tek bir amaca, tek bir hedefe, tek bir tutkuya bağlayan kimse olsa" (!!) "gerek"(!!!) ... "Ona, uğruna diğer her şeyi feda ettiği bir tutku hâkimdir. Yoksa bu fedakârlar çıkarcı değil midir? Tek bir hâkim tutkuya <span class="ideitalik1">sahip</span> olduklarından, tatmini sadece tek bir şeyde ararlar, ama çok daha ihtiraslı bir biçimde. Yapıp ettikleri her şey bencilcedir; fakat bu <span class="ideitalik1">tek yönlü, açık fikirli olmayan, dar kafalı bir egoizmdir</span> – Musallatlılıktır." (sf. 99)</p>

    <p class="normal">Yani, Aziz Sanço'ya göre, onların yalnızca <span class="ideitalik1">tek bir</span> hâkim tutkuları <span class="ideitalik1">vardır</span>; peki çok yönlü, açık fikirli, sınırsız bencilliğe yükselmek için, "kutsal" egoizmin bu <span class="ideitalik1">yabancı</span> ölçütüne layık olmak için kendilerinin değil, <span class="ideitalik1">başkalarının sahip olduğu</span> tutukların tatminini mi sağlamaları gerekiyor?</p>

    <p class="normal">Yeri gelmişken, bu pasajda, "Cimri" ve "Eğlence Düşkünü" kadar (herhalde Stirner, onun "Eğlence"yi, her türden gerçek eğlenceyi değil, kendinde şey olarak, kutsal "Eğlence" olarak aradığına inanıyor), "Robespierre örneğin, Saint-Just vb." (sf. 100) de "fedakâr, musallatlı egoist"e örnek olarak gösteriliyor. "Belli bir ahlaki bakış açısından" (yani, bizim "kendisiyle barışık" kutsal "Egoist"imiz, kendisiyle hiç de barışık olmayan kendi bakış açısından) "mesela şöyle itiraz ediliyor":</p>

    <p class="indentmetin">"Fakat bir tutku uğruna başkalarını feda edersem, bundan dolayı bu tutkuya henüz <span class="ideitalik1">kendimi</span> ve Ben'i <span class="ideitalik1">hakikaten</span> Ben yapan şeyden hiçbir şey feda etmiş olmam." (sf. 386)</p>

    <p class="normal">Aziz Max, birbiriyle "barışık olmayan" bu iki önerme nedeniyle, "hakikaten Ben" oluşa son vermeden, "örneğin" altı, yedi "vb." tutkunun pekâlâ feda edilebileceğini, ama on ve hatta daha fazla tutkunun katiyetle feda edilemeyeceğini tespit etmek durumunda kalıyor. Ne var ki Robespierre ve Saint Just "<span class="ideitalik1">hakikaten</span> Ben" değildi; tıpkı hakikaten "İnsan" olmadıkları gibi; ne var ki bu biricik, eşsiz bireyler, <span class="ideitalik1">hakikaten</span> Robespierre ve Saint Just idi.</p>

    <p class="normal">"Fedakârlar"a, egoist olduklarını kanıtlama hokkabazlığı, daha önce Helvétius'un ve Bentham'ım yeterince başvurmuş olduğu eski bir numaradır. Aziz Sanço'nun "kendi" hokkabazlığı ise, "sıradan anlamda egoistler"in, burjuvaların, egoist-olmayanlara dönüştürülmesinden ibarettir. Ne var ki Helvétius ve Bentham, burjuvalara, dar kafalılıkları yüzünden <span class="ideitalik1">pratikte</span> kendilerine zarar verdiklerini kanıtlarken, Aziz Max'ın "kendi" hokkabazlığı onlara, egoistin "İdeal"ine, "Kavram"ına, "Öz"üne, "İsmine" vs. vs. uymayıp kendilerine karşı tutumlarının mutlak yadsıma tutumu olmadığını kanıtlamaktan ibarettir. Bu sırada da gözünde canlanan, kendi Alman küçük-burjuvasından başkası değildir. Bu arada, 99. sayfada "cimri", "fedakâr bir egoist" olarak anılırken, azizimizin "açgözlü"yü 78. sayfada "sıradan anlamda egoistler"den, "saf-olmayanlar"dan, kutsal-olmayanlar"dan saydığını belirtmiş olalım.</p>

    <p class="normal">Bugüne kadar var olan egoistlerin bu ikinci sınıfını 99. sayfada şöyle tanımlanıyor:</p>

    <p class="indentmetin">"Dolayısıyla bu kişiler" (burjuvalar) "fedakâr, ateşli, ideal, tutarlı, coşkun kimseler değildir; onlar <span class="ideitalik1">sıradan anlamda egoistlerdir</span>; çıkarcı, kendi menfaatlerini düşünen, heyecansız, hesapçı vb. kimselerdir."</p>

    <p class="normal">"Kitap" bir izlek takip etmediği için, daha önce "saplantı"da ve "politik liberalizm"de, Stirner'in, önemli oranda gerçek insan ve koşullar konusundaki cehaleti sayesinde burjuvaları egoist-olmayanlara dönüştürme hokkabazlığını nasıl başardığını görme fırsatını bulmuştuk.</p>

    <p class="indentmetin">"Buna" (yani, Stirner'in diğerkâm imgelemine) "dünyevi insanın dik kafası karşı koyar, ama binlerce yıldan bu yana en azından inatçı boynunu büküp daha üstün güçlere hürmet etmek zorunda kalacak kadar nefsine yenilmiştir." (sf. 104) Sıradan anlamda egoistler, "yarı yobaz, yarı dünyevi bir şekilde davranırlar, hem Tanrıya hem de Mammon'a<sup class="calibre5"><a href="../Text/alman_split_408.html#footnote-74279-336" id="footnote-74279-336-backlink">336</a></sup> hizmet ederler." (sf. 105)</p>

    <p class="normal">78. sayfada şunu öğreniyoruz: "Hem cennetin Mammon'u hem de yeryüzünün Tanrısı, ikisi de <span class="ideitalik1">bir ve aynı</span> ölçüde <span class="ideitalik1">kendini-inkârı</span> talep ederler" – buna bakarak, Mammon için kendini-inkâr ile Tanrı için kendini-inkârın, nasıl "dünyevi" ve "yobaz" olarak birbirinin karşısına konduğunu anlamak mümkün değildir.</p>

    <p class="normal">[105.,]106. sayfada <span class="ideitalik1">Jacques le bonhomme</span> kendi kendine sorar:</p>

    <p class="indentmetin">"Bu arada nasıl oluyor da kişisel çıkarları benimseyenlerin egoizmi, yobazca ya da muallimce bir çıkara, yani ideal bir çıkara tabi oluyor?"</p>

    <p class="normal">(Yeri gelmişken, söz konusu sayfalarda burjuvaların, kişisel çıkarların temsilcisi olarak tanımlandığını "işaret etmek" gerekir.) Bu oluyor, çünkü:</p>

    <p class="indentmetin">"Kişi olarak kendi kendilerine, her şey üzerinde hak iddia edemeyecek ve kendilerini tamamen hâkim kılamayacak kadar küçük, ehemmiyetsiz görünürler; gerçekten de öyledir. Bunun kesin bir göstergesi, kendi kendilerini biri ölümsüz, diğeri fani iki kişiye bölmeleri, pazar günleri ölümlünün, iş günlerinde de fâninin tatminiyle ilgilenmeleridir. Ruhban onların içinde var, bu yüzden de ondan kurtulamazlar."</p>

    <p class="normal">Sanço burada bazı tereddütler yaşıyor, özgülüğün, sıradan anlamda egoizmin "başına aynı şeyin mi geleceğini" endişeyle soruyor.</p>

    <p class="normal">Bu endişeli sorunun yersiz olmadığını göreceğiz. Horoz iki kez ötmeden önce Aziz Yakup (<span class="ideitalik1">Jacques le bonhomme</span>) kendisini üç kez "inkâr" etmiş olacak.<sup class="calibre5"><a href="../Text/alman_split_409.html#footnote-74279-337" id="footnote-74279-337-backlink">337</a></sup></p>

    <p class="normal">Büyük bir memnuniyetsizlikle tarihte öne çıkan iki yanın, bireylerin çıkarı ile genel çıkarın, daima birbirlerine eşlik ettiğini keşfediyor. Ve bunu, alışılageldiği gibi yanlış bir biçim altında, kutsal biçimiyle, ideal çıkarlar yönünden, kutsal yönünden ve yanılsama yönünden keşfediyor. Şöyle soruyor: Nasıl oluyor da, kişisel çıkarların temsilcisi olan sıradan egoistler, aynı zamanda genel çıkarların, muallimlerin egemenliğine giriyorlar, nasıl oluyor da hiyerarşiye tabi oluyorlar? Bunun nedenini, yurttaşların vb. "kendilerini fazla küçük görmeleri"ne yoruyor ve bunun "kesin göstergesi"ni de dindar davranmalarında, yani fani ve ölümlü olmak üzere iki kişiye bölünmelerinde buluyor. Diğer bir deyişle, genel ve kişisel çıkarların mücadelesini, bu mücadelenin aynadaki aksine, dini imgelemdeki basit bir yansımaya çevirdikten sonra, onların dini davranışlarını, onların dini davranışlarından hareketle açıklıyor.</p>

    <p class="normal">İdeal olanın egemenliğinin ne anlama geldiğiyle ilgili, yukarıda hiyerarşi bölümüne bakınız.</p>

    <p class="normal">Sanço'nun sorusunu kendi ağdalı biçiminden dünyevi dile tercüme edecek olursak, "şöyle demek" gerek:</p>

    <p class="normal">Nasıl oluyor da kişisel çıkarlar bireylere inat daima gelişip sınıf çıkarlarına, bireyler karşısında bağımsız bir varlık kazanan genel, ortak çıkarlara dönüşüyor ve bu bağımsızlaşmada <span class="ideitalik1">genel</span> çıkarlar biçimini alıyor? Nasıl oluyor da bunlar gerçek bireylerle çelişki içine giriyor ve <span class="ideitalik1">genel</span> çıkarlar olarak tanımlandıkları bu çelişki içinde bilinç tarafından <span class="ideitalik1">ideal</span> olarak, hatta dinsel, kutsal çıkarlar olarak tasavvur edilebiliyor? Özel çıkarların sınıf çıkarları olarak bağımsız bir varlık kazandığı bu süreç içinde nasıl oluyor da, bireyin kişisel davranışı, kaçınılmaz biçimde nesneleşmek, yabancılaşmak zorunda kalıyor ve aynı zamanda ekonomik ilişki tarafından yaratılan bireyden bağımsız var olan bir güç olarak toplumsal ilişkilere, bireyi belirleyen, buyruğu altına alan, dolayısıyla da tasavvurda "kutsal" addedilen bir dizi güce dönüşüyor? Sanço belirli, kuşkusuz iradeye bağımlı olmayan <span class="ideitalik1">üretim biçimleri</span> çerçevesinde, daima yabancı, sadece tek tek bireylerin değil onların toplamından bile bağımsız pratik güçlerin insanların üzerinde konumlandıkları olgusunu bir kez olsun anlamış olsaydı; bu olgunun dinsel olarak mı tasavvur edildiğine, yoksa, imgelemde her şey egoistin üzerinde konumlanırken egoistin tahayyülünde hiçbir şeyi kendi üzerinde konumlandırmaması anlamında mı çarpıtıldığına pekâlâ kayıtsız kalabilirdi. Sanço, bu durumda genel olarak spekülasyon aleminden, gerçeklik alemine inerdi, insanların ne hayal ettiklerinden gerçekte ne olduklarına, ne tasavvur ettiklerinden nasıl faaliyette bulunduklarına ve belirli koşullar altında nasıl faaliyette bulunmak zorunda olduklarına inerdi. Kendisine <span class="ideitalik1">düşüncenin</span> bir ürünü olarak görünenleri <span class="ideitalik1">hayatın</span> ürünü olarak kavrardı. Bu durumda, kendisine yaraşır bu yavanlığa varmaz; kişisel ve genel çıkarlar arasındaki uyuşmazlığı, insanların bu uyuşmazlığı dinsel olarak <span class="ideitalik1">da</span> tasavvur ettikleri ve kendilerini şöyle veya böyle zannettikleri gerekçesiyle açıklamaya kalkmazdı; zira bu, "tasavvur etmek" sözcüğünün eş anlamından başka bir şey değil. Sanço'nun kişisel çıkarlar ile genel çıkarlar arasındaki çelişkiyi kavradığı o yavan küçük burjuva Alman biçim altında bile, ellerinden başka türlüsü gelemeyeceği gibi bireylerin daima kendilerinden hareket ettiklerini, dolayısıyla da tespit ettiği her iki yanın da bireylerin kişisel gelişiminin yanları olduğunu, ikisinin de bireylerin aynı şekilde ampirik yaşam koşulları tarafından yaratıldığını, ikisinin de insanın <span class="ideitalik1">bir ve ayn</span>ı kişisel gelişimini ifade eden terimlerden başka bir şey olmadığını, bu nedenle ikisinin yalnızca <span class="ideitalik1">görünüşte</span> bir karşıtlık içinde olduğunu kabul etmesi gerekirdi. Özel gelişim koşulları ve toplumsal iş bölümü dolayısıyla bireyin payına düşen konuma gelince, karşıtlığın bu yanını mı yoksa öteki yanını mı temsil ettiği, daha çok egoist mi yoksa daha çok fedakâr olarak mı göründüğü, son derece tali bir sorundu. Hatta bu sorun ancak belirli tarihsel evrelerde belirli bireyler tarafından ortaya atıldığı ölçüde herhangi bir ilgi görebiliyordu. Bunun haricinde yalnızca ahlaki açıdan şarlatanca söylemlere yol açabilirdi. Fakat Sanço, bir dogmatik olarak bu noktada yanılgıya düşüyor ve Sanço Panza'larla Don Kişot'ların doğmasına, ardından da Don Kişotların türlü türlü saçmalıkları Sanço'ların kafasına sokmalarına izin vermekten başka bir çıkış yolu bulamıyor. Bir dogmatik olarak, muallimlere özgü bir tarzda kendine bir yan seçiyor, bu yanın bireylere uygun olduğunu ilan edip diğerine karşı nefretini dile getiriyor. Bir dogmatik olarak bu nedenle de diğer yan ona, bireylerin şimdiye kadarki doğal varoluş biçiminden kaynaklanan kaçınılmaz bir ilişki olarak değil, kısmen salt bir <span class="ideitalik1">duygusal eğilim</span>, <span class="ideitalik1">dévoûment</span> olarak, kısmen de salt bir "<span class="ideitalik1">ilke</span>" olarak görünüyor. Her ne kadar Sanço ideolojisine göre türlü türlü ampirik şeyler beceriyorsa da, kişinin yapması gereken sadece "İlke"yi kararlılıkla "kafadan çıkarıp atmak"tır. Nitekim 180. sayfada "toplumsal yaşamı, her türlü sosyal ilişkiyi ve tüm [bunl]arı" "yaşam ve topluluk ilkesi" ... "yarattı". Tersi, daha iyi: Hayat ilkeyi yarattı.</p>

    <p class="normal"><span class="ideitalik1">Komünizm</span> bi[zi]m azizimiz için tamamen anlaşılmazdır; çünkü komünistler ne egoizmi fedakârlığın ne de fedakârlığı egoizmin karşısına çıkarırlar. Onlar bu karşıtlığı teorik olarak ne şu ehlikeyif ne de bu tumturaklı ideolojik biçimde ele alırlar; aksine onun kendisiyle birlikte kendiliğinden ortadan kalkacağı maddi kaynağını ortaya koyarlar. Komünistler, Stirner'in uzun uzadıya yaptığı gibi <span class="ideitalik1">ahlak</span> vaazı vermez. İnsanlara, birbirinizi sevin, egoist olmayın vb türden ahlaki talepler dayatmazlar; tersine onlar, egoizmin tıpkı fedakârlık gibi belirli koşullar altında bireylerin kendilerini başarıyla var etmesinin zorunlu bir biçimi olduğunu çok iyi bilirler. Dolayısıyla komünistlerin kesinlikle, Aziz Max'ın sandığı ve sadık adamı <span class="ideitalik1">Dottore Graziano</span>'nun (Arnold Ruge) onun peşinden tekrarladığı gibi (Aziz Max bundan dolayı onu "olağanüstü uyanık ve politik bir zekâ" olarak anar, <span class="ideitalik1">Wigand</span>, sf. 192), "genel", fedakâr insan uğruna "özel birey"i ortadan kaldırmak gibi bir niyetleri yoktur. Bu bir kuruntudur ve her ikisi, bu konuda ihtiyaçları olan aydınlanmayı "<span class="ideitalik1">Alman-Fransız Yıllıkları</span>"nda bulabilirlerdi. Teorik komünistlerin –tarih incelemesine ayırabilecek zamanı olan yegâne komünistler– ayırt edici özelliği, tam da, tarihin tamamında "genel çıkar"ın "özel insan" olarak belirlenmiş bireyler arcılığıyla yaratıldığını <span class="ideitalik1">keşfetmiş</span> olmalarıdır. Onlar bu çelişkinin yalnızca <span class="ideitalik1">görünüşte</span> olduğunu bilirler; çünkü onun "genel çıkar" denilen yanı, aralıksız biçimde, özel çıkar denilen diğer yanı tarafından yaratılmaktadır ve birincisi ikincisinin karşısında kesinlikle bağımsız bir tarihi olan bağımsız bir güç değildir. Öyle ki bu çelişki pratikte sürekli olarak ortadan kaldırılır ve yeniden üretilir. Dolayısıyla söz konusu olan bir karşıtlığın iki yanının Hegelci bir "negatif birliği" değil, bireylerin maddi olarak belirlenmiş önceki varoluş biçiminin maddi olarak yok edilmesidir. Bunun ortadan kalkmasıyla, birliği ile birlikte söz konusu çelişki de ortadan kalkacaktır.</p>

    <p class="normal">Böylece, "sıradan anlamda egoist"in ve "fedakâr egoist"in karşısına konan "kendisiyle barışık egoist"in en başından itibaren her ikisine ve gerçek insanların gerçek ilişkilerine dair bir yanılsama üzerine kurulu olduğunu görmüş oluyoruz. Kişisel çıkarların temsilcisi, ortak çıkarlarla zorunlu karşıtlığı nedeniyle "sıradan anlamda egoist"tir sadece ve şimdiye kadarki üretim ve ekonomik ilişki biçiminin sınırları içinde genel çıkarlar olarak bağımsızlaştırılmış ve ideal çıkarlar biçiminde tasavvur edilip geçerli kılınmıştır. Ortak çıkarların temsilcisi ise özel çıkarlar olarak saptanmış kişisel çıkarlarla bulunduğu karşıtlık nedeniyle, ortak çıkarların genel ve ideal çıkarlar olarak belirlenmiş olması nedeniyle "fedakâr"dır sadece.</p>

    <p class="normal">Her ikisi, hem "fedakâr egoist" hem de "sıradan anlamda egoist", son tahlilde <span class="ideitalik1">kendini-inkâr</span>da buluşuyorlar.</p>

    <p class="indentmetin">Sayfa 78: "Nitekim kendini-inkâr hem kutsalın hem de kutsal-olmayanın, hem safın hem de saf-olmayanın ortak özelliğidir: Saf-olmayan tüm iyi duyguları, utancı, hatta doğal cesaretsizliği <span class="ideitalik1">inkâr</span> eder ve yalnızca kendisine hâkim olan tutkuyu izler. Saf, kendisinin dünyayla doğal ilişkisini inkâr eder... Paraya susamış olan açgözlü kişi, vicdanının tüm uyarılarını, tüm onur duygularını, her türlü hoşgörüyü ve acıma duygusunu inkâr eder. Hiçbir şeye saygı duymaz, tutkusuna kapılıp gider. Kutsal kişi de benzer biçimde hareket eder: Kendisini dünyanın gözünde maskaraya çevirir, 'taş kalpli'dir ve 'adaleti katıdır'; çünkü onu kapıp götüren arzudur."</p>

    <p class="normal">Burada saf-olmayan, kutsal-olmayan egoist olarak, dolayısıyla da sıradan anlamda egoist olarak sahne alan "açgözlü", ahlakçı çocuk severler ve romanlar tarafından uzun uzadıya anlatılan, gerçekteyse anormal bir figürden başka bir şey değildir. Açgözlü burjuvaların temsilcisi ise hiç mi hiç değildir. Zira burjuvaların ne "vicdanın uyarılarını", "onur duygusu"nu vb. inkâr etmeye ihtiyaçları vardır, ne de açgözlülüğün tek bir tutkusuyla sınırlanmak zorundadırlar. Onların açgözlülüğüne bir dizi başka, politik ve daha başka tutkular eşlik eder ve bunların tatmininden hiçbir suretle vazgeçmezler. Bu konu üzerinde daha fazla durmadan, doğrudan Stirner'in "kendini inkâr"ıyla devam edelim:</p>

    <p class="normal">Aziz Max burada, kendini inkâr eden Ben yerine, yalnızca kendi hayal dünyasında varolan farklı bir Ben geçiriyor. "Saf-olmayan"a "iyi niyet", "utanma", "çekingenlik", "onur" gibi genel özellikleri feda ettiriyor. Saf-olmayanın gerçekten bu özelliklere sahip olup olmadığını sormuyor bile. Sanki "saf-olmayan"ın tüm bu özelliklere zorunlu olarak sahip olması gerekiyormuş gibi! Oysa saf-olmayan tüm bunlara sahip olsaydı bile, bu özelliklerin feda edilmesi yine de "kendini-inkâr" anlamına gelmezdi; aksine bir tutku uğruna diğer birçok tutkunun feda edildiği olgusunu gösterirdi ki bunu "kendisiyle barışık" ahlak çerçevesinde bile haklı çıkarmak mümkün. Ve son olarak, bu teoriye göre, Sanço'nun yaptığı ve yapmadığı her şey "kendini inkâr"dır. İster nazlansın isterse de nazlanmasın [...]<sup class="calibre5"><a href="../Text/alman_split_410.html#footnote-500-54" id="footnote-500-54-backlink">*54</a></sup></p>

    <p class="normal">Her ne kadar<sup class="calibre5"><a href="../Text/alman_split_411.html#footnote-500-55" id="footnote-500-55-backlink">*55</a></sup> Aziz Max 420. sayfada;</p>

    <p class="indentmetin">"[Çağımıza] açılan kapıların üzerinde ... 'Kendini Bil' değil, [aksine] 'Kendini Değerlendir' diye yazıyor."</p>

    <p class="normal"><br class="chapter"/>
    diyorsa da (burada muallimimiz yine hakiki, hazır halde bulduğu değerlendirmeyi, ahlaki değerlendirme düsturuna dönüştürüyor), şimdiye kadarki "fedakâr" için, "sıradan anlamdaki egoist" için "bu [Apollon<sup class="calibre5">[105]</sup>" vecizesi şöyle olmalıydı:</p>

    <p class="indentmetin">"]Yalnızca <span class="ideitalik1">kendinizi bilin</span> [yeniden, yalnızca gerçekte ne] olduğunuzu bilin ve başka biri olmak için gösterdiğiniz aptalca çabaya son verin!" "Çünkü": "Bu, <span class="ideitalik1">aldatılmış</span> egoizm görünümüne yol açar ki bu durumda Ben Kendimi değil yalnızca arzularımdan birini tatmin edebilirim; örneğin mutluluğa susamışlığımı giderebilirim. [Tüm] eylemleriniz ve işleriniz sırdır, gizli ... [egoizmdir], <span class="ideitalik1">bilinçsiz egoizmdir</span>; ama <span class="ideitalik1">tam da bu nedenle siz egoistsiniz, aynı zamanda da egoizmi inkâr ettiğiniz ölçüde egoist değilsiniz.</span>" (sf. 217)</p>

    <p class="normal">"Hiçbir koyun, hiçbir köpek gerçek" bir egoist "olmak için çaba göstermez" (sf. 433); "hiçbir hayvan" diğer hayvanlara şöyle seslenmez: Yalnızca kendinizin farkına varın, yalnızca gerçekte ne olduğunuzun farkına varın. – Egoist olmak "sizin doğanızda var", "siz" egoist "türlersiniz, yani" egoistsiniz. "Ama tam da bu nedenle öyle olmaya çalışmanıza gerek yoktur." (agy.) Siz neye aitseniz bilinciniz de ona aittir, ve siz egoist olduğunuza göre, egoizminizle uyumlu bir bilince sahipsiniz, dolayısıyla da Stirner'in, kalbinizin sesini dinlemeniz ve tövbe edip günahlarınızın kefaretini ödemeniz yolundaki ahlaki vaazına kulak asmanıza hiç gerek yok.</p>

    <p class="normal">Stirner, burada bir kez daha, ileride tekrar döneceğimiz eski felsefi espriyi istismar ediyor. Filozof doğrudan doğruya, "Siz insan değilsiniz", demez. Şöyle der: Siz her zaman insan oldunuz, fakat ne olduğunuzun <span class="ideitalik1">bilincine</span> sahip değildiniz ve tam da bu nedenle aslında hakiki insanlar değildiniz. Dolayısıyla görünümünüz özünüze uygun değildi. Siz insandınız ve insan değildiniz. Filozof burada belirli bir bilince, belirli insanların ve belirli koşulların karşılık geldiğini dolambaçlı bir yoldan kabul eder. Fakat aynı zamanda, insanlara yönelttiği, kendi bilinçlerini değiştirmeleri yolundaki talebinin bu farklı bilinci doğuracağını zanneder ve değişen ampirik koşullar nedeniyle kendileri de değişip şimdi kuşkusuz farklı bir bilince sahip olan insanlara baktığında değişmiş bir bilinçten başka bir şey görmez. – Gizliden gizliye özlemini çektiğiniz bilinç açısından da aynı şey geçerlidir; [bu bakımdan] siz [gizli, bilinçsiz] egoistlersiniz – yani, <span class="ideitalik1">bilinçsiz</span> olduğunuz sürece hakikaten egoistsiniz, fakat <span class="ideitalik1">bilinçli</span> olduğunuz sürece egoist-olmayansınız. Ya da: Mevcut bilincinizin kökeninde belirli bir varlık yatar; bu, benim talep ettiğim varlık değildir; sizin bilinciniz aslında olmaması gereken egoistin bilincidir; dolayısıyla da bu, sizin, aslında egoistlerin olmaması gerektiği gibi egoist olduğunuzu ya da sizin <span class="ideitalik1">gerçekte olduğunuzdan</span> farklı <span class="ideitalik1">olmanız gerektiğini</span> gösterir. Bilincin, tüm bu, kendisinin temeli olan bireylerden ve kendi gerçek koşullarından koparılması, günümüz burjuva toplumunun egoistinin, kendi egoizmine uygun bilince sahip olmadığı tahayyülü, <span class="ideitalik1">Jacques le bonhomme</span>'un burada safça benimseyip taklit ettiği eski bir filozof takıntısından başka bir şey değildir.<sup class="calibre5"><a href="../Text/alman_split_412.html#footnote-500-56" id="footnote-500-56-backlink">*56</a></sup> Gelin, Stirner'in Açgözlü'ye dair "dokunaklı örneği" ile devam edelim. Genel olarak "Açgözlü" olmayan, açgözlü "Hans ya da Kunz<sup class="calibre5"><a href="../Text/alman_split_413.html#footnote-74279-340" id="footnote-74279-340-backlink">340</a></sup>" olan, bireysel olarak tamamen belirli bir "biricik" açgözlü olan ve açgözlülüğü, "Açgözlülük" kategorisini oluşturmadığı gibi (Aziz Max'ın kapsamlı, karmaşık, "biricik" yaşam ifadesine dair soyutlaması), "başkalarının" (örneğin Aziz Max'ın) "onu hangi başlık altında topladığına bağlı olmayan" bu açgözlüye; işte bu açgözlüye, Stirner, "kendisini değil, yalnızca arzularından birini tatmin ettiği" ahlaki vaazında bulunmak niyetinde. Fakat "sen ancak şu anlık sensin, ancak anlık bir varlık olarak gerçeksin. [Senden], anlık varlıktan [ayrı" olan] bir şey, mutlak olarak daha yüce bir şeydir [örneğin para]. Fakat "senin için" paranın "daha [çok" bir haz, "mutlak olarak daha yüce" bir şey olup olm]adığı [...]<sup class="calibre5"><a href="../Text/alman_split_414.html#footnote-74279-341" id="footnote-74279-341-backlink">341</a></sup> Belki de [kendimi inkâr ediyorum"? – O], [açgözlülüğün beni] gece gündüz kendisine esir ettiğini düşünüyor, [fakat bu] yalnızca kendi [refle]ksiyonunda böyle. Hep anlık varlık olduğum, hep kendim, hep gerçek olduğum o sayısız anları "gece ve gündüz" haline getiren odur. Tıpkı, onun, yaşamımı ifade ettiğim farklı anları ahlaki bir yargıda toplayıp, bunların açgözlülüğün tatmini olduğunu ileri sürmesi gibi. Aziz Max, Beni değil, yalnızca arzularımdan birini tatmin ettiğimi söyleyerek, Beni, tam ve eksiksiz bir varlık olarak Benim karşıma koyuyor. "Peki, bu tam ve eksiksiz varlık neden ibaret? İşte senin şu anki varlığından ibaret değil, şu anda olduğun şeyden ibaret değil" – Yani Aziz Max'ın kendisine göre, kutsal "varlık"tan ibaret (<span class="ideitalik1">Wigand</span>, sf. 171). "Stirner", bilincimi değiştirmem gerektiğini söylüyorsa eğer; ben kendi payıma, anlık bilincimin de anlık varlığıma ait olduğunu ve Aziz Max'ın, bana bu bilinci tartışmalı kılarak gizli bir ahlakçı olarak tüm yaşam biçimime saldırdığını biliyorum.<sup class="calibre5"><a href="../Text/alman_split_415.html#footnote-500-57" id="footnote-500-57-backlink">*57</a></sup> Ve ardından: "Sen yalnızca kendini düşündüğünde mi sensin, sen yalnızca öz-bilinç aracılığıyla mı sensin? (Wigand, sf. 157, 158) Ben nasıl egoistten başka bir şey olabilirim? Örneğin, Stirner, egoizmi inkâr etsin ya da etmesin, nasıl egoistten başka bir şey olabilir? "Siz egoistsiniz ve egoizmi inkâr ettiğiniz sürece egoist değilsiniz" diye vaaz ediyorsun sen.</p>

    <p class="normal">Ey masum, "aldatılmış", "ikrarsız" muallim! Oysa durum bunun tam tersi. Biz sıradan anlamda egoistler, biz burjuvalar, çok iyi biliriz ki, <span class="ideitalik1">charitè bien ordonnée commence par soi-même</span><sup class="calibre5"><a href="../Text/alman_split_416.html#footnote-74279-342" id="footnote-74279-342-backlink">342</a></sup> ve uzun zamandır "komşunu kendin gibi seveceksin"<sup class="calibre5"><a href="../Text/alman_split_417.html#footnote-74279-343" id="footnote-74279-343-backlink">343</a></sup> düsturunu, herkesin en yakınının kendisi olduğuna yoruyoruz. Fakat acımasız egoistler, sömürücüler, yürekleri türdeşlerimizin çıkarlarını kendi çıkarları haline getiren yücelik duygusuna kapalı olan sıradan egoistler olduğumuzu kabul etmiyoruz. Laf aramızda, bunun anlamı aşağı yukarı, çık[arlarımıza] türdeşlerimizin çıkarları olarak sah[ip] çıktığı[mızdır. Sen], biri[cik egoistin "sır]adan" egoizmini sadece ["dünyayla] olan [doğal] ilişkilerini [inkâr ettiğin" i]çin ink[âr ediyorsun]. Bu nedenle bizlerin, yani egoizmin kutsal çıkarının değil, gerçek egoist çıkarların ikamesiyle ilgilenenlerin, pratik egoizmi tam da, egoizmin söylem biçimini reddetmek suretiyle nasıl kusursuz hale getirdiğimizi anlamıyorsun. Kaldı ki, –burjuva böylelikle soğuk bir edayla Aziz Max'a sırt çevirir– siz Alman muallimleri, egoizmi savunmaya kalksanız, gerçek, "dünyevi, ayan beyan ortada olan" (kitap, sf. 455) egoizmi değil, yani egoizm "denen şeyi değil" sıra dışı, muallim zihniyetiyle, felsefi egoizmi ya da serseri egoizmi ilan edeceğinizi öngörmek mümkündü.</p>

    <p class="normal">Dolayısıyla, sıra dışı anlamdaki egoist "ancak şimdi keşfedilmiştir". "Gelin bu yeni keşfi daha yakından inceleyelim." (sf. 11)</p>

    <p class="normal">Az önce söylenenlerden açıkça anlaşılmış oldu ki, egoistlerin sıra dışı anlamda egoistler olmak için yalnızca bilinçlerini değiştirmeleri yeterli; yani, kendisiyle barışık olan egoist sadece bilinciyle, yani bilgili olarak, filozof olarak önceki egoistlerden ayrılır. Aziz Max'ın tüm tarih anlayışından ayrıca, bugüne kadarki egoistler yalnızca "Kutsal"ın egemenliği altında olduklarından, hakiki egoistin yalnızca "Kutsal"a karşı mücadele etmesi gerektiği sonucu çıkmaktadır. "Biricik" tarih, bize, Aziz Max'ın tarihsel koşulları nasıl fikirlere, ardından da egoisti bu fikirlere karşı gelen bir günahkâra dönüştürdüğünü; her egoist davranışın nasıl da [bu] fikirlere [karşı] işlenmiş bir günaha, ayrıcalıklı kimselerin [gücünün] eşitlik [fikrine] karşı işlenmiş bir günaha, despotizm günahına dönüştürüldüğünü gösterdi. Bu sayede, [rekabet] özgürlüğü [konusunda], "Kitap"ta, onun [özel mülkiyeti] "kişisel" [kabul ettiği (sf. 155)] [...] büyük, [...fedakâr] ego[isti...] zorunlu ve yenilm[ez ...] bir biçimde, ancak onları kutsala dönüştürerek ve ardından onlardaki kutsallığa son verdiğini ilan ederek mücadele edilebileceğini söylemek mümkün oldu [...] yani, onun onlar hakkındaki kutsal fikirleri [...] ancak onların <span class="ideitalik1">bir aziz</span> olarak onun içinde var oldukları ölçüde ortadan kaldırabilirdi.<sup class="calibre5"><a href="../Text/alman_split_418.html#footnote-74279-344" id="footnote-74279-344-backlink">344</a></sup></p>

    <p class="indentmetin">Sayfa 50<sup class="calibre5"><a href="../Text/alman_split_419.html#footnote-500-58" id="footnote-500-58-backlink">*58</a></sup>: "Sen <span class="ideitalik1">her an</span> nasıl varsan, kendi kendinin de öyle yaratığısın ve işte tam da bu <span class="ideitalik1">yaratıkta</span> kendini, yani <span class="ideitalik1">yaratıcıyı</span> kaybetmek istemezsin. Sen kendinden daha üstün bir varlıksın; yani, sen yalnızca yaratık değil aynı ölçüde yaratıcı da olduğunu, gönülsüz bir egoist olarak kavrayamıyorsun ve işte bu nedenle daha yüce varlık sana yabancı bir şey."</p>

    <p class="normal">Biraz daha farklı bir biçimde de olsa bu hikmet "Kitap"ın 239. sayfasında şöyle dile getiriliyor:</p>

    <p class="indentmetin">"Tür, <span class="ideitalik1">hiçbir şey</span>dir" (ileride, türlü türlü şey oluyor, bakınız: Öz-haz), "ve birey kendi bireyliğinin sınırlarının üstüne çıktığında, o zaman bu, daha çok birey olarak kendisidir; o yalnızca yükselerek odur, o yalnızca ne ise o kalmayarak olduğu şeydir, aksi halde işi bitmiş, ölmüş demektir."</p>

    <p class="normal">Stirner, kendi "yaratık"ı olan bu cümlelere derhal, onlarda "kendisini kaybetmemek" suretiyle "yaratıcı" olarak tutum alıyor:</p>

    <p class="indentmetin">"Sen yalnızca şu an sensin, yalnızca anlık bir varlık olarak gerçeksin... Ben her an tamamıyla neysem oyum... senden, anlık olandan ayrı bir şey, mutlak olarak daha yüce bir şeydir" ... (Wigand, sf. 170); ve aynı eserde sf. 171'de "senin varlığın", "anlık varlığın" olarak belirlenmektedir.</p>

    <p class="normal">Aziz Max "Kitap"ta anlık varlığın yanı sıra bir başka, daha yüce bir varlığa da sahip olduğunu söylerken, "<span class="ideitalik1">Savunmalı Yorum</span>"da [onun] bireyinin "anlık varlığı", onun "tam [tekmil] varlığı"yla özdeşleştirilmekte ve "anlık varlık" olarak her varlık, "mutlak olarak daha yüce bir varlığa" dönüştürülmektedir. Dolayısıyla o, "Kitap"ta her an, o anda olduğundan daha yüce bir varlıkken; "<span class="ideitalik1">Yorum</span>"da, o an doğrudan doğruya olmadığı her şeydir, "mutlak olarak daha yüce bir varlık", kutsal bir varlıktır. Ve "Kitap"ın, tüm bu ayrışmanın karşısındaki 200. sayfası:</p>

    <p class="indentmetin">"'<span class="ideitalik1">Kusursuz-olmayan'</span> bir Ben ile '<span class="ideitalik1">kusursuz'</span> bir Ben ayrışması hakkında hiçbir şey bilmiyorum."</p>

    <p class="normal">"Kendisiyle barışık egoist"in kendisini artık daha yüce bir şey uğruna feda etmesine gerek yok; zira o, kendi kendisi için daha yüce olandır ve "daha yüce" bir varlık ile "daha düşük" bir varlık arasındaki karşıtlığı kendisine aktarır. Böylece, gerçekten de (Aziz Sanço Feuerbach'a karşı, "Kitap", sf. 243), "en yüce varlıkta olagelen metamorfozdan başka bir şey değildir". Aziz Max'ın hakiki egoizmi, gerçek egoizme karşı, "her an" nasıl varsa öyle olan, kendisine karşı egoist tutumdan ibarettir. Egoizme karşı bu egoist tutum fedakârlıktır. Yaratık olarak Aziz Max bu yönüyle sıradan anlamda egoisttir, yaratıcı olarak fedakâr egoisttir. Bunun tam karşıtı olan yön ile de tanışacağız, zira bu her iki yön de, her birinin kendiliğinde kendi karşıtı olduğu mutlak diyalektik [aşamasını] geçirmek suretiyle gerçek refleksiyon belirlenimleri olarak meşrulaşır.</p>

    <p class="normal">Ezoterik biçimiyle bu gizeme daha derinlemesine bakmadan önce, onu tek tek [meşakkatli] yaşam mücadelelerinde gözle[mlemek] gerekir.</p>

    <p class="normal">[82. ve 83. sayfalarda Stirner] en genel niteliği, yaratıcı ola[rak egoisti], tinin [dünyasının bakış açısından hareketle] kendisiyle [barışık hale getiriyor]:</p>

    <p class="indentmetin">["Hıristiyanlık bizi doğal belirlenim]den [(doğa aracılığıyla belirlenmekten), kışkırtıcı arzu]lardan [kurt]armayı [amaçlıyor; böylece insan]ın kendisi[ni arzularının be]lirlemesine [izin vermemesini istiyordu. Bu], <span class="ideitalik1">onun</span> hiçbir [arzuya <span class="ideitalik1">sahip olmaması</span> gerektiği anlamına d]eğil, [arzuların ona] sahip olmaması, sabit, karşı konulamaz, yok edile[mez] hale gelmeme[leri] gerektiği anlamına gelir. <span class="ideitalik1">Bunun üzerine</span> Hırıstiyanlığın arzulara karşı düzenlediği manevraları, onun, bizi tinin belirlemesi gerektiği düsturuna <span class="ideitalik1">uygulayamaz mıyız</span>...? ... O zaman bu, tinin tasfiye edilmesi, tüm düşüncelerin tasfiye edilmesi anlamına gelirdi. Orada söylenmek zorunda kalındığı gibi ... şimdi şunu söylemek gerekirdi: Her ne kadar tine sahip olmamız gerekse de tin bize sahip olmamalıdır."</p>

    <p class="normal">"Mesih İsa'ya inananlar, bedenlerini arzu ve ihtiraslarla birlikte çarmıha gerdiler." (<span class="ideitalik1">İncil</span>; Galatyalılar, 5:24) Dolayısıyla Stirner'e göre onlar, çarmıha gerilmiş ihtiras ve arzulara, hakiki sahipler olarak tutum almışlardır. O, Hıristiyanlığı olduğu gibi devralır, ama çarmıha gerilmiş bedenle yetinmek istemez, aksine onun tinini de, yani "tam tekmil er kişi"yi çarmıhta görmek ister.</p>

    <p class="normal">Hıristiyanlığın bizi bedenin ve "kışkırtıcı arzuların" egemenliğinden kurtarmak istemesinin tek nedeni, bedenimizi ve arzularımızı bize yabancı bir şey olarak görmesiydi. Hıristiyanlık bizi doğanın belirleyiciliğinden kurtarmak istiyordu, çünkü kendi doğamızı bize ait görmüyordu. Zira ben kendim doğa değilsem, doğal arzularım ve tüm doğallığım –ki Hıristiyanlığın öğretisi budur– bana ait değildir. Dolayısıyla, ister kendi doğallığım isterse de dış doğa olarak nitelenen doğa aracılığıyla olsun, doğa tarafından gelen her bir belirleme, bana yabancı bir şeyin belirlemesi olarak görünür; maruz kaldığım bir pranga olarak, zor olarak, tinin özerkliğine karşıt yaderklik<sup class="calibre5"><a href="../Text/alman_split_420.html#footnote-74279-346" id="footnote-74279-346-backlink">346</a></sup> olarak görünür. Stirner bu Hıristiyan diyalektiği, sorgulamaksızın kabul ediyor ve sonra onu bizim tinimize de uyguluyor. Kaldı ki Hıristiyanlık bizi, Aziz Max'ın ona yamadığı juste-millieu<sup class="calibre5"><a href="../Text/alman_split_421.html#footnote-74279-347" id="footnote-74279-347-backlink">347</a></sup> anlamda bile arzuların hâkimiyetinden kurtarmayı asla başaramadı; yavan, pratikte etkisiz kalan ahlaki bir buyruk olmanın ötesine geçemedi. Stirner ahlaki buyruğu gerçek eylem yerine koyuyor ve onu yeni bir kesin buyrukla<sup class="calibre5"><a href="../Text/alman_split_422.html#footnote-74279-348" id="footnote-74279-348-backlink">348</a></sup> tamamlıyor: "Her ne kadar tine sahip olmamız gerekse de tin bize sahip olmamalıdır". Bu nedenle de tüm o kendisiyle barışık egoizmi, Hegel'in söyleyeceği gibi "daha yakından bakıldığında", eğlenceli olduğu kadar ulvi duygulara ulaştıran, düşünceli bir ahlak felsefesine varıyor.</p>

    <p class="normal">Bir arzunun sabit hale gelip gelmemesi, yani [bizim üzerimizde] mutlak bir güç haline gelip gelmemesi] –ki bu [yeni bir ilerlemeyi dış]lamaz–, maddi koşulların, "kötü" dünyevi ilişkilerin, bu arzuları olağan bir şekilde tatmin etmeye ve diğer yandan bir arzular bütününü geliştirmeye el verip vermemesine bağlıdır. Bu sonuncusu yine, bize çok yönlü bir faaliyete, dolayısıyla da tüm yeteneklerimizi geliştirmemize olanak tanıyan koşullarda yaşayıp yaşamadığımıza bağlıdır. Aynı şekilde, düşüncelerin sabit hale gelip gelmemesi de gerçek koşulların biçimlenişine ve bu koşulların her bir birey için gelişme olanağını barındırıp barındırmamasına bağlıdır. Tıpkı Alman filozoflarının, <span class="ideitalik1">qui nous font pitiè</span> bu "toplum kurbanları"nın fikirlerinin Alman koşullarından bağımsız olmadığı gibi. Kaldı ki Stirner'de arzunun egemenliği, onu mutlak kutsal olarak damgalayan boş bir söylemden ibarettir. Şimdi, açgözlüye dair "dokunaklı örnek"ten uzaklaşmamak adına devam edelim:</p>

    <p class="indentmetin">"Açgözlü biri, bir sahip değil uşaktır ve kendisi için hiçbir şeyi, aynı zamanda efendisi için yapmadan yapamaz." (sf. 400)</p>

    <p class="normal">Hiç kimse, hiçbir şeyi, aynı zamanda kendisinin bir ihtiyacı ve bu ihtiyacın organı için yapmadan yapamaz. Bu şekilde, bu ihtiyaç ve onun organı, Stirner'in gözünde, kendisinin efendisi haline getirilir. Tıpkı, daha önce de, bir ihtiyacın giderilmesinin <span class="ideitalik1">aracını</span> (bkz. politik liberalizm ve komünizm) kendisinin efendisi haline getirdiği gibi. Stirner, aynı zamanda midesi için de yemiyorsa yemek yiyemez. Eğer dünyevi koşullar, midesini tatmin etmekten alıkoyuyorsa, bu durumda midesi onun efendisi haline gelir, yemek yeme arzusu sabit bir arzuya ve yemek yeme düşüncesi sabit fikre dönüşür. Böylelikle aynı zamanda dünyevi koşulların kendi arzuları ve fikirlerinin sabitlenmesi üzerindeki etkisine dair bir örnek de elde etmiş olur. Sanço'nun, arzu ve düşüncelerinin sabitlenmesi karşısındaki "isyanı", bu örneğe göre, hükümsüz bir ahlaki buyruğa, özdenetime varıyor ve onun, küçük burjuvaların yalnızca en bayağı yaklaşımlarına nasıl tumturaklı bir ideolojik anlam yüklediğinin yeni bir kanıtını ortaya koyuyor.<sup class="calibre5"><a href="../Text/alman_split_423.html#footnote-500-59" id="footnote-500-59-backlink">*59</a></sup></p>

    <p class="normal">Bu ilk örnekte demek ki, onlar, yani kendi yaratıları, kendisine, yani yaratıcıya karşı bağımsızlıklarını ilan etmeye kalktığı zaman, bir yandan bedensel arzularıyla, diğer yandan tinsel düşünceleriyle, bir yandan bedeniyle, diğer yandan tiniyle mücadele ediyor. Azizimizin bu mücadeleyi nasıl yürüttüğünü, yaratıcı olarak kendi yaratılarına nasıl davrandığını, şimdi göreceğiz.</p>

    <p class="normal"><span class="ideitalik1">"Sıradan anlamıyla" Hıristiyan'da, Fourier'in deyişiyle chrétien "simple"da</span><sup class="calibre5"><a href="../Text/alman_split_424.html#footnote-74279-350" id="footnote-74279-350-backlink">350</a></sup></p>

    <p class="indentmetin">"<span class="ideitalik1">tin</span> mutlak güce sahiptir ve '<span class="ideitalik1">beden</span>'in hiçbir itirazına kulak asılmaz. Bununla birlikte Ben <span class="ideitalik1">tinin</span> tiranlığını ancak '<span class="ideitalik1">beden</span>' aracılığıyla yıkabilirim. Çünkü, insan ancak <span class="ideitalik1">bedeninin</span> de farkına varırsa, kendisinin eksiksiz farkına varır; ve yalnızca kendisinin <span class="ideitalik1">eksiksiz</span> farkına varırsa farkında biri ya da aklı başında biri olur. ... Ne var ki, <span class="ideitalik1">beden</span> bir kez sözü ele geçirdi mi ve sesi tutkulu –ki başka türlüsü olamaz– oldu mu ..." (<span class="ideitalik1">chrétien</span> "<span class="ideitalik1">simple</span>") "şeytani sesler, <span class="ideitalik1">tin</span> karşıtı sesler işittiğine inanır ... ve buna haklı olarak hararetle karşı çıkar. Eğer bunlara göz yummaya kalkışsaydı, Hıristiyan olamazdı." (sf. 83)</p>

    <p class="normal">Şu halde, tini ona karşı bağımsızlığını elde etmeye kalktığında Aziz Max, bedenini yardıma çağırıyor ve bedeni isyankâr olduğunda ise kendisinin aynı zamanda tin de olduğunu hatırlıyor. Hıristiyan'ın tek yönlü olarak yaptığı şeyi Aziz Max çift yönlü yapıyor. <span class="ideitalik1">O, chrétien "composé"</span>dir<sup class="calibre5"><a href="../Text/alman_split_425.html#footnote-74279-351" id="footnote-74279-351-backlink">351</a></sup>; kusursuz Hıristiyan olduğunu bir kez ispat ediyor.</p>

    <p class="normal">Buradaki örnekte Aziz Max –tin– bedeninin yaratıcısı ya da tersi olarak ortaya çıkmıyor; bedenini ve tinini hazır halde buluyor ve bir taraf isyan ettiğinde sadece başka bir tarafının daha olduğunu hatırlayıp bu diğer tarafı ötekine karşı kendi gerçek Ben'i olarak ileri sürüyor. Demek ki Aziz Max burada, ancak, kendisi "aynı zamanda-farklı-belirlenmiş" olduğu ölçüde, –dilediğinde yaratı kategorisine sokabileceği nitelik olarak– başka bir niteliğe sahip olduğu ölçüde yaratıcıdır. Onun buradaki tüm yaratıcı faaliyeti, kendisinin farkına varmak, hem de <span class="ideitalik1">eksiksiz</span> farkına varmak ya da <span class="ideitalik1">aklı başında</span> biri olmak<sup class="calibre5"><a href="../Text/alman_split_426.html#footnote-500-60" id="footnote-500-60-backlink">*60</a></sup>; kendisinin "tam tekmil, eksiksiz varlık" olarak, "anlık varlığı"ndan farklı, hatta "şu anda" olduğu varlığın dolaysız karşıtı bir varlık olarak farkına varmak kararlılığından ibarettir.</p>

    <p class="normal">Şimdi [azizimizin "meşakkatli] yaşam mücadeleleri"nden birine ge]çelim:</p>

    <p class="indentmetin">[Sayfa 80, 81: "Şevkim]in en fantastik şevkten daha aşağı olması gerekmez; [fakat ben ay]nı zamanda ona karşı buz gibi soğuk, kuşkucu tutumumu korur ve onun en [uzlaşmaz düşmanı] kalırım. Ben onun [<span class="ideitalik1">yargıcı</span> olmaya devam ederim, çünkü onun] sahibi [benim]."</p>

    <p class="normal">Aziz Sanço'nun kendi hakkında söylediklerinin anlamı açısından burada yaratıcı faaliyeti, şevki içinde şevkine dair, şevki üzerine düşünüp taşınan bir bilinci korumasıyla, düşünüp taşınan Ben olarak, kendisine, gerçek Ben olarak tutum almasıyla sınırlıdır. Keyfi olarak "yaratıcı" adını taktığı, bilinçtir. O yalnızca, bilinçli olduğu ölçüde "yaratıcı"dır.</p>

    <p class="indentmetin">"Bunun ötesinde kendi kendini tatlı öz-unutuş içinde unutursun... Peki ama Sen kendini düşündüğünde mi var olursun sadece ve <span class="ideitalik1">kendini unuttuğunda yok mu olursun</span>? Kim kendisini her an unutmuyor ki? Kim <span class="ideitalik1">bir saat</span> içinde <span class="ideitalik1">bin kez</span> kendisini gözden kaçırmıyor ki?" (<span class="ideitalik1">Wigand</span>, sf. 157-158)</p>

    <p class="normal">Sanço, bundan dolayı "öz-unutuş"unu affedemez ve bu nedenle aynı zamanda "onun en uzlaşmaz düşmanı olmaya devam eder".</p>

    <p class="normal">Yaratıcı Aziz Max'ın refleksiyon sayesinde bu kendi şevkini aştığı tam da aynı anda yaratı Aziz Max muazzam bir şevk içindedir; ya da, gerçek Aziz Max şevkle yanarken, düşünüp taşınan Aziz Max bu şevki aştığını sanıyor. Refleksiyon sırasında bu gerçekte olduğu şeyi aşmışlık hali, şimdi, romanlara özgü söylemlerle eğlenceli ve maceralı bir biçimde betimleniyor: O, şevkinin varlığını sürdürmesine izin veriyor, yani ona beslediği düşmanlığı cidden hayata geçirmiyor ama "en uzlaşmaz düşmanı" olarak ona karşı "buz gibi soğuk", "kuşkucu" bir tutum alıyor. Aziz Max şevkle yandığı sürece, yani şevk onun gerçek niteliği olduğu sürece, şevke karşı yaratıcı olarak tutum almaz; şevke karşı yaratıcı olarak tutum aldığında ise o gerçekte şevkle yanmıyordur; şevk ona yabancıdır, onun niteliği değildir. Şevkle yandığı sürece şevkin sahibi değildir; şevkin sahibi olduğunda ise artık şevkle yanmaz olur. Karmaşık bütün olarak o, her an, yaratıcı ve sahip kimlikleriyle tüm özelliklerinin timsalidir, biri hariç; diğer hepsinin timsali olan kendisine, işte bu özelliği, yaratık ve mülk olarak karşıtına yerleştirir. Öyle ki, <span class="ideitalik1">kendisine ait</span> olarak vurguladığı özellik o an hangisiyse, tam da o özellik kendisine <span class="ideitalik1">yabancı</span> olur her zaman.</p>

    <p class="normal">Aziz Max'ın kendi içindeki, kendi bilincindeki kahramanca serüvenlerine dair gerçek hikâyesi kulağa ne kadar abartılı çalınsa da, refleksiyonunda ve sayesinde her şeye aşkın olduklarına inanan, düşünüp taşınan bireylerin var olduğu bilinen bir olgudur.<sup class="calibre5"><a href="../Text/alman_split_427.html#footnote-500-61" id="footnote-500-61-backlink">*61</a></sup> Çünkü bu bireyler hiçbir zaman refleksiyonun dışına çıkamazlar.</p>

    <p class="normal">Bu, kendini belirli bir özelliğe karşı <span class="ideitalik1">aynı zamanda-farklı-belirlenmiş</span> olarak, elimizdeki örnek açısından söyleyecek olursak, <span class="ideitalik1">karşıtına yöneltilen refleksiyonun</span> sahibi olarak ileri sürmek hokkabazlığı, gerekli değişikliklerle birlikte dilediğimiz her özelliğe uygulanabilir. Örneğin benim kayıtsızlığımın, en kibirli kişinin kayıtsızlığından daha aşağı kalması gerekmez; fakat ben aynı zamanda ona karşı ateşle yana yıkıla, kuşkucu tutumumu korur ve onun en uzlaşmaz düşmanı kalırım vb.</p>

    <p class="normal">Unutmama[mız gere]kir ki, tek bir özelliğinin karşısına, tüm öz[elliklerinin] karmaşık [bütünü], sahip sıfatıyla düşünüp taşınarak çıkan Aziz Sanço'nun, bu [durumda], bu bir t[ek özellik] hakkında [Sanço'nun] basit [refleksiyonundan başka bir şey ol]madığını unutmamalıyız. Bu özelliği Sanço, karmaşık bütünün ye[rine], bir tek, salt düşünüp taşın[an niteliğini ve] tüm özelliklerinin karşısına refleksiyonun yalnızca [bir tek] niteliğini, yani bir Ben'i ve kendisini, tasavvur edilen Ben olarak öne s[ürerek kendi Ben'ine] dönüştürüyor.</p>

    <p class="normal">Kendisine karşı bu düşmanca tutumu, kendi ilgileri ve özellikleri hakkındaki bu vakarlı Benthamcı muhasebe parodisini<sup class="calibre5">[106]</sup> şimdi kendi ağzından dinliyoruz:</p>

    <p class="indentmetin">Sayfa 188: "Bir ilgi, neye yönelik olursa olsun, eğer ben ondan kurtulmayı başaramazsam, benim şahsımda bir köle kazanmış olur. Artık o benim değil, ben onun mülkiyetiyim. O yüzden, Eleştiri'nin, ancak çözülme halinde kendimizi iyi hissetmemiz gerektiği yönündeki talimatını kabul edelim."</p>

    <p class="normal">"Biz!" – Peki kimiz "Biz"? "Eleştiri'nin talimatını kabul etmek" "Bizim" aklımızın ucundan geçmez. – Demek ki, şu an "eleştiri"nin polis gözetiminde olan Aziz Max burada, "herkes için bir ve aynı refahı", "bir ve aynı şey karşısında herkesin eşit esenlik" duymasını, "<span class="ideitalik1">dinin</span> doğrudan diktasını" talep ediyor.</p>

    <p class="normal">Onun sıra dışı anlamdaki ilgisi, burada semavi bir ilgisizlik olarak ortaya konuyor.</p>

    <p class="normal">Kaldı ki burada, mevcut toplumda bir "ilgi"nin "onun şahsında bir köle kazanıp kazanamayacağı"nın ve "kendisini kurtarmayı başarıp başaramayacağı"nın hiç de Aziz Sanço'ya bağlı olmadığına uzun uzadıya girmemize artık gerek yok. İş bölümü ve sınıf ilişkileri yoluyla ilgilerin sabitlenmesi, "arzular"ın ve "düşünceler"in sabitlenmesinden çok daha anlaşılırdır.</p>

    <p class="normal">Eleştirel eleştiriye üstün gelebilmesi için azizimizin hiç olmazsa çözülmenin çözülmesine kadar ilerlemiş olması gerekirdi; zira aksi takdirde çözülme, onun kurtulmayı başaramadığı bir ilgi haline gelir ve onun şahsında bir köle kazanmış olur. Çözülme, artık onun mülkiyeti değildir, aksine o çözülmenin mülkiyetidir. Eğer az önce verilen örnekte tutarlı olmak istiyorsa, [şevkini] "şevki"ne [karşı bir "çıkar" olarak ele almak] ve ona karşı ["uzla]şmaz bir düşman" olarak tu[tum almak zorundaydı. Ama aynı zamanda], "buz gibi soğuk" şevki karşısındaki ["buz gibi soğuk" ilgisiz]liğini ele almalı ve a[ynı şekilde "buz gibi soğuk"] olmalıydı. Böylece elbette, asıl "ilgi"sini ve kendisini, spekülatif [bir topuk üzerinde daire] çizdiği "itiraz[ından" esirgemiş] olacaktı. – O, bunun yerine, istifini bozmadan sözlerini sürdürüyor (agy.):</p>

    <p class="indentmetin">"Ben yalnızca Kendi mülkiyetimi Kendim için güvence altına alma" (yani, kendimi kendi mülkiyetimden koruma) "tasasını taşımak istiyorum; onu güvence altına almak içinse onu her an tekrar kendi içime alıyor, ondaki en ufak bağımsızlaşma yönelimini yok ediyor, sabitleşmesine, sabit bir fikir ya da tutku haline gelmesine fırsat vermeden yutuyorum."</p>

    <p class="normal">Stirner, kendi mülkiyeti olan kişileri acaba nasıl "yutuyor"!</p>

    <p class="normal">Stirner, az önce "eleştiri" tarafından kendisine bir "vazife" verilmesine izin vermiş bulunuyor. Bu "vazife"yi, şunu söyleyerek, hemen tekrar yuttuğunu iddia ediyor:</p>

    <p class="indentmetin">"Ancak, bunu kendi insani vazifem adına değil, kendimi bununla görevli kıldığım için yapıyorum."</p>

    <p class="normal">Kendimi bununla vazifelendirmesem, az önce işittiğimiz üzere, mülkiyet sahibi değil, hakiki egoist değil, köle olurum; kendime, hakiki bir egoist olarak yapmam gerektiği gibi yaratıcı olarak davranmış olmam. Demek ki biri, hakiki egoist olmak istiyorsa, kendisine "eleştiri" tarafından tayin edilen bu "vazife"yle kendini vazifelendirmesi gerekiyor. O halde bu genel bir vazife, herkes için bir vazife, sadece <span class="ideitalik1">Onun</span> vazifesi değil, onun da <span class="ideitalik1">vazifesi</span>dir. –Öte yandan hakiki egoist burada, bireylerin çoğunluğu tarafından erişilmez bir ideal olarak ortaya çıkar; çünkü (sf. 434) "doğuştan sınırlı zekâlar, tartışmasız en kalabalık insan sınıfını oluşturur" –ve bu "sınırlı zekâlar", o sınırsız kendini-ve-dünyayı-yutma sırrına nasıl ersinlerdi–. Kaldı ki bu, yok etme, yutma vb. gibi korkunç ifadeler, yukarıda geçen "buz gibi soğuk en uzlaşmaz düşman" için yeni bir tabirden başka bir şey değil.</p>

    <p class="normal">Şimdi nihayet, Stirner'in komünizme karşı itirazlarına dair bir fikir oluşturabilecek bir konuma gelmiş bulunuyoruz. Bu itirazlar, onun –içinde bizzat yeniden [dir]ildikleri– kendisiyle barışık egoizminin geçici, üstü örtülü bir biçimde meşrulaştırılmasından öte bir şey değildi. "<span class="ideitalik1">Bir ve aynı şey karşısında herkesin eşit esenliği</span>", <span class="ideitalik1">Bizlerin</span> [kendimizi ancak çözülme] halinde iyi hissetmemiz gerektiği" talebinde [yeniden] dirilir. ["<span class="ideitalik1">Tas</span>]<span class="ideitalik1">a</span>", kendi Ben'ini mülkiyet olarak güvence altına almanın [biricik "tasa"sı olarak] dirilir. [Ama "zama]nla", bir [tekliğe], yani [yaratıcı ve yaratının] tekliğine [nasıl ulaşılacağı "tasası"] tekrar dirilir. En sonun[da h]ümanizm yeniden belirir; erişilmez ideal olan [haki]ki egoist [olarak ampi]rik bireylerin karşısına çıkar. Yani bu, "Kitap"ın 117. sayfasına göre şu anlama geliyor: Kendisiyle barışık egoizm, her insanı aslında "gizli bir polis devleti"ne dönüştürmek istiyor. Casus ve muhbir "refleksiyon", tinin ve bedenen her kımıltısını gözetim altında tutar; her edim ve her düşünce, her yaşam ifadesi onun için bir refleksiyon konusudur; yani polisiye bir konudur. Kendisiyle barışık egoist, insanın bu "doğal güdü" ve "refleksiyon" (içsel ayaktakımı, yani yaratı ve içsel polis, yani yaratıcı) olarak bölünmüşlüğünden oluşur.<sup class="calibre5"><a href="../Text/alman_split_428.html#footnote-500-62" id="footnote-500-62-backlink">*62</a></sup></p>

    <p class="normal">Hess ("<span class="ideitalik1">Son Filozoflar</span>", sf. 26), azizimizi şöyle kınamıştı:</p>

    <p class="indentmetin">"O, durmaksızın eleştirel vicdanının gizli polisinin gözetimi altında. ... 'Eleştirinin çözülme halinde kendimizi iyi hissetmemiz gerektiği'... 'talimatını' unutmadı. ... Egoist, ona durmaksızın eleştirel vicdanını hatırlatır ve hiçbir şeyle, kendisini ona tümüyle verecek şekilde ilgilenemez" vb.</p>

    <p class="normal">Aziz Max, buna şu yanıtı verme "cüretini gösteriyor":</p>

    <p class="indentmetin">"Hess, Stirner hakkında, o sürekli ... vb. diye konuştuğunda, bu sözler, o eleştirdi mi gelişigüzel" (yani öylesine: biricik) "eleştirmez, boş konuşmaz, aksine gerçekten" (yani insani) "eleştirmek ister, demekten başka ne anlama gelir?"</p>

    <p class="normal">Hess, gizli polisten vb. söz ettiğinde "başka ne anlama geldiği" Hess'in yukarıda aktardığımız pasajında o kadar açık anlaşılıyor ki, Aziz Max'ın bu konudaki "biricik" anlayışı bile bunu ancak kasıtlı bir çarpıtma olarak açıklayabilir. Onun "düşünme virtüözlüğü", burada yalan söyleme virtüözlüğüne dönüşmektedir; bunun başvurabileceği biricik çare olması sebebiyle kendisini kınamıyoruz. Ne var ki bu, yalan söyleme hakkına dair "Kitap"ın başka bir yerinde yaptığı ince ayrımlara hiç mi hiç uymuyor. Ayrıca Sanço'nun, "o eleştirdi mi", kesinlikle "gerçekten" eleştirmediğini, aksine "gelişigüzel eleştirdiğini" ve "boş konuştuğunu" ona hak ettiğinden daha çok kez kanıtladık.</p>

    <p class="normal">Velhasıl, yaratıcı olarak gerçek egoistin, yaratık olarak kendisine karşı tutumu, önceleri, onun kendisini yaratık olarak sabitlediği bir belirlenime karşı, örneğin kendisini kendisine karşı, düşünen olarak, tin olarak, aynı zamanda-farklı-belirlenmiş olarak, beden olarak ileri sürmek biçiminde belirlenmişti. Daha sonraları, artık kendisini <span class="ideitalik1">gerçekten</span> aynı zamanda-farklı-belirlenmiş olarak değil de, aynı zamanda-farklı-belirlenmişliğin salt tasavvuru olarak ileri sürdü; yani yukarıdaki örneğe göre söyleyecek olursak, aynı zamanda-düşünmeyen, düşüncesiz ya da düşünceye kayıtsız olarak ileri sürdü. Ama bu tasavvuru da, saçmalığı ortaya çıkar çıkmaz terk etti. Yukarıda, spekülatif topuk üzerindeki dairesel hareketten söz edilen pasaja bakınız. Yani, buradaki yaratıcı faaliyet, bu tek bir belirlenmişliğe, örneğimizde düşünmeye, kayıtsız kalabileceği refleksiyonundan ibaretti; genel olarak düşünüp taşınmaktan ibaretti. Bu sayede, yarattığı bir şey varsa eğer, elbette yalnızca refleksiyon belirlenimleri yaratmış olur (örneğin ateş tüküren türlü arabesklerle üstü örtülen basit özüyle karşıtlık tasavvuru).</p>

    <p class="normal">Bir yaratı olarak kendisinin <span class="ideitalik1">içeriğine</span> gelince, onun hiçbir yerde bu içeriği, bu belirli özellikleri; örneğin kendi düşünmesini, kendi hevesini vb. yaratmadığını, yalnızca yaratı olarak bu içeriğin refleksiyon belirlenimini, bu belirli özelliklerin kendi yaratıları olduğu tasavvurunu ortaya koyduğunu gördük. Onun tüm özellikleri kendinde mevcuttur ve bunların nereden geldiği umurunda değildir. Dolayısıyla, onları ne geliştirmesi gerekiyor –mesela bacaklarına hâkim olmak için dans etmeyi öğrenmeye ya da kendi düşünmesinin sahibi olmak için herkese bahşedilmeyen ve herkesin edinemediği düşünme malzemesini çalışmak–, ne de gerçekte bir bireyin nereye kadar gelişebileceğini belirleyen dünya koşullarının umurunda olması gerekiyor.</p>

    <p class="normal">Stirner gerçekten yalnızca bir tek özellik sayesinde diğerinden (yani, geri kalan tüm özelliklerinin bu "diğeri" tarafından bastırılması) kurtuluyor. Gerçekte ise o bunu, bu özellik yalnızca özgür bir gelişim göstermekle, yalnızca bir yetenek olarak var olmakla kalmayıp aynı zamanda dünya koşulları bir özellikler <span class="ideitalik1">bütünlüğünü</span> düzenli bir şekilde gelişti[rmesine –yani iş]bölümü sayesinde– [izin ver]diği [öl]çüde; [bu nedenle de] bir [tek tutkunun, me]sela [daha önce göstermiş olduğumuz] üzere kitap yaz[ma] tutkusunun ba[şat uğr]aş haline getirilmesine izin verdiği ölçüde yapar. Aziz [Max'ın] yaptığı gibi, insanın bir [tutkuyu], bütün diğerlerinden ayrı olarak [tat]min edebileceğini, o tutkuyu <span class="ideitalik1">kendisini</span>, yani tüm canlı bireyi tatmin etmeden tatmin edilebileceğini öne [sürmek başlı başı]na bir [saçmalıktır]. Bu tutku soyut, yalıtık bir nitelik kazanıyorsa, yabancı bir güç olarak karşıma çıkıyorsa, yani bireyin tatmini tek bir tutkunun tek yönlü tatmini olarak beliriyorsa, bunun sebebi kesinlikle bilinç ya da "iyi niyet" değildir, Aziz Max'ın tasavvur ettiği gibi özelliğin kavramı üzerine refleksiyon eksikliği ise hiç mi hiç değildir.</p>

    <p class="normal">Bunun sebebi <span class="ideitalik1">bilinç</span> değil, <span class="ideitalik1">varlıkt</span>ır; düşünme değil yaşamdır; bunun sebebi bireyin ampirik gelişimi ve yaşam ifadesidir ki bu da keza dünya koşullarına bağlıdır. Söz konusu bireyin içinde yaşadığı koşullar, onun diğer özelliklerinin güdük kalması pahasına yalnızca tek bir özelliğinin, üstelik de tek yönlü olarak gelişmesine izin veriyorsa, eğer bu koşulların onun yalnızca bu tek bir özelliğini geliştirmesi için malzeme ve zaman sunuyorsa, o halde bu birey kaçınılmaz olarak tek yönlü, sakat bir gelişim gösterecektir. Ahlaki vaazların burada bir yararı yoktur. Diğerlerinden çok gözetilen bu bir tek özelliğin gelişim tarzı da yine, bir yandan onun gelişimi için gerekli maddi olanakların bulunmasına, öte yandan da diğer özelliklerin nasıl ve ne ölçüde bastırıldığına bağlıdır. Örneğin düşünce, tam da bu belirli bireyin düşüncesi olduğundan, <span class="ideitalik1">onun</span> kişiliği ve içinde yaşadığı koşullar tarafından belirlenen düşüncesi olarak kalır. Demek ki düşünen bireyin, düşünmesinin kendi düşünmesi, kendi mülkiyeti olduğunu ilan etmesi için, önce düşünme olarak düşünme üzerine uzun uzadıya refleksiyonda bulunmasına ihtiyaç yoktur. Bu, en başından beri kendisine ait olan, kendine özgü belirlenmiş düşünmesidir. Ve tam da onun bu kendine özgülüğü, [Aziz] Sanço['da] o[nun] "karşıtı" [olarak ortaya çıktı], yani "<span class="ideitalik1">kendinde</span>" kendine özgülük [olan] kendine özgülük [olarak.] Örneğin, yaşamı, çeşitli faaliyetlerden ve dünyayla pratik bağlardan oluşan geniş bir alanı kapsayan, dolayısıyla da çok yönlü bir hayat süren bir bireyde düşünme, diğer tüm yaşam ifadeleriyle aynı evrensel niteliğe sahiptir. Bu nedenle kendini ne soyut düşünme olarak sabitler ne de birey düşünmeden bir diğer yaşam ifadesine geçiş yaptığında teferruatlı refleksiyon hokkabazlıklarına ihtiyaç duyar. Bu, her zaman en başından itibaren bireyin toplam hayatında <span class="ideitalik1">ihtiyaca</span> göre yok olan ve kendini yeniden üreten bir etmendir.</p>

    <p class="normal">Faaliyeti bir yandan zahmetli çalışmayla ve diğer yandan da düşünme hazzıyla sınırlı olan, dünyası Moabit'ten Köpenick'e kadar uzanıp arkası tahtalarla çivilenip kapatılmış Hamburger Tor'da<sup class="calibre5">[107]</sup> son bulan, bu dünyayla ilişkileri berbat sosyal durumu nedeniyle asgariye düşen belli bir Berlinli muallim ya da yazar söz konusu olduğunda, böyle bir birey düşünme ihtiyacı hissettiğinde, düşünmenin tıpkı bu bireyin ve yaşamının kendisi kadar soyut hale gelmesi kaçınılmazdır. Düşünmenin onun için, yani dirençten tamamen yoksun olan biri için sabit bir güç, kullanımı bireye "kötü dünyası"ndan anlık bir kurtuluş, anlık bir haz tatma olanağı sunan bir güç haline gelmesi kaçınılmazdır. Böyle bir bireyde, geriye kalan az sayıdaki, dünya ilişkilerinden çok insan bedeninin yapısından kaynaklı arzular kendilerini yalnızca <span class="ideitalik1">reperkussion</span><sup class="calibre5"><a href="../Text/alman_split_429.html#footnote-74279-356" id="footnote-74279-356-backlink">356</a></sup> aracılığıyla dışa vururlar; yani sınırlı gelişimleri içerisinde, tıpkı düşünme gibi, aynı tek yönlü ve zorba niteliği edinirler, yalnızca uzun aralıklarla ve baskın arzunun azmasıyla canlanıp ([batın]da spazm gibi doğrudan fiziksel olaylar desteğiyle) ortaya çıkarlar ve [kendilerini,] [düşünme üzerindeki egemenliklerini] sürdür[mek suretiyle] sıra[dan, doğal] arzunun en zorbaca şekilde bastırılmasıyla, şiddetle, cebren dışa vururlar. Bu ampirik [olgu üzeri]ne muallim[ce] düşünmenin, muallimlere özgü bir tarzda [düşünüp taşındığına ve derin düşüncelere daldığına k]uşku yok. [Fakat] Stir[ner'in] genel olarak [kendi özellik]lerini "yarattığı"na dair yavan duyuru, onların belirli [g]elişimini dahi [açıklamaz]. Bu özelliklerin evrensel ya da yerel ölçekte ne ölçüde gelişecekleri, yerel darlıkları ne ölçüde aşacakları ya da onlarda tutulu mu kalacakları, Stirner'e değil dünya ticaretine ve kendisiyle içinde yaşamakta olduğu yerelin onda ne kadar pay aldığına bağlıdır. Elverişli koşullar altında tek tek bireylerin bölgesel dar kafalılıktan kurtulabilmelerini olanaklı kılan, kesinlikle bireylerin refleksiyonda yerel dar kafalılıktan kurtulmayı imgelemeleri ya da niyet etmeleri değil, aksine bireylerin kendi ampirik gerçeklikleri içinde ve ampirik ihtiyaçlarla belirlenmiş olarak bir dünya ticareti üretmeyi başarmış olmalarıdır; yalnızca bu olgudur.<sup class="calibre5"><a href="../Text/alman_split_430.html#footnote-500-63" id="footnote-500-63-backlink">*63</a></sup></p>

    <p class="normal">Azizimizin, kendi özellikleri ve tutkuları hakkındaki zorlu refleksiyonuyla ulaştığı tek şey, onlarla durmaksızın didişmesi ve dalaşması yüzünden bunlardan alacağı hazza ve tatmine limon sıkmasıdır.</p>

    <p class="normal">Aziz Max, yukarıda söylendiği gibi, kendisini yalnızca yaratı olarak yaratıyor; yani, kendisini bu yaratı kategorisine dahil etmekle yetiniyor. Yaratıcı olarak faaliyeti, kendisini yaratı olarak görmek[ten] ibaret; bunu yaparken de, kendi içindeki bu bölünmeyi [yaratıcı] olarak [ve k]endi [ürünü] olan yaratı olarak kendisini [tek]rar çöz[meye] dahi yeltenmiyor. ["Önemli" v]e "önemli olmayan" biçimindeki bölünme [onda] kalıcı [bir] yaşam süreci, [dolayısıyla da salt bir g]örünüş [haline] geliyor; yani, onun asıl yaş[a]mı, yalnızca ["saf"] refleksiyon[da] varlık göstermektedir, gerçek [bir] varoluş [bile] değildir. [Çünkü bu varoluş her a]n [kendisinin ve refleksiyonunun] dışında olduğundan, [beyhude bir çabayla refleksiyonu] önemli göster[me]ye çalışıyor.</p>

    <p class="indentmetin">"Fakat bu düşman" (ya[n]i yaratı olarak hakiki egoist) "kendisini kendi bozgunu içerisinde yarattığı [için], bilinç, onu kendisine sabitlediğinden, ondan kurtulacağı yerde, hep buna takılı kaldığı ve kendisini hep kirlenmiş olarak gördüğü için ve aynı zamanda çabasının bu içeriği, en düşük düzeyde olduğu için, biz, yalnızca kendi kendisiyle ve küçük eylemiyle" (eylemsizliğiyle) "sınırlı ve kendi üzerine <span class="ideitalik1">kara kara düşünen</span>, <span class="ideitalik1">mutsuz</span> olduğu kadar da <span class="ideitalik1">zavallı</span> bir kişilik görüyoruz." (Hegel.)</p>

    <p class="normal">Şimdiye kadar Sanço'nun yaratıcı ve yaratı bölünmesi hakkında söylediklerimizi, sonunda bizzat kendisi mantıksal bir biçimde ifade ediyor: Yaratıcı ve yaratı, varsayan ve varsayılan, ya da ([onun Ben] varsayımı [bir] <span class="ideitalik1">tayin etme</span> olduğu ölçüde) tayin eden ve tayin edilen bir Ben'e dönüşür:</p>

    <p class="indentmetin">"Ben kendi payıma, kendimi <span class="ideitalik1">varsayarak</span> bir varsayımdan hareket ediyorum; fakat benim varsayımım kendi kusursuzluğuna ulaşma gayretinde değil" (Aziz Max daha çok onun aşağılanması gayretinde) "aksine o bana yalnızca, hazzına varmama ve tüketmeme hizmet ediyor." (imrenilesi bir haz!) "Şu an yalnızca kendi varsayımımla besleniyorum ve ancak onu tüketerek varım. Fakat <span class="ideitalik1">bu nedenle</span>" (mühim bir "bu nedenle!") "söz konusu varsayım bir varsayım değildir; <span class="ideitalik1">zira</span>" (mühim bir "zira!") "Ben biricik olduğum için" (bunu şöyle okumalı: Hakiki, kendisiyle barışık egoist olduğum için) "varsayan ve varsayılan bir Ben ('kusursuz olmayan' ve 'kusursuz' bir Ben ya da İnsan) ikiliğinden haberim yok" –bunu da şöyle okumalı: Ben'imin kusursuzluğu yalnızca, kendimi her an kusursuz olmayan Ben olarak, yaratı olarak bilmemden ibarettir– "<span class="ideitalik1">aksine</span>" (en mühim "Aksine!") "kendimi tüketmem, sadece benim var olmam anlamına gelir." (Bunu şöyle okumalı: Benim var olmam, burada sadece, varsayılan kategorisini kendimde imgelemde tükettiğim anlamına gelir.) "Kendimi her an genel olarak öncelikle tayin ettiğim ya da yarattığım için kendimi varsaymıyorum" (yani varsayılan olarak, tayin edilen ya da yaratılan olarak tayin ettiğim ve yarattığım için) "ve benim ben olmamı sağlayan tek şey, varsayılmış olmam değil, tayin edilmiş olmamdır" (Bunu şöyle okumalı: Ve olmamı sağlayan tek şey, kendi tayin edişime varsayılmış olmamdır) "ve yine yalnızca, kendimi tayin ettiğim anda tayin edilmiş olurum; yani ben aynı anda hem yaratıcı hem de yaratıyım."</p>

    <p class="normal">Stirner "tayin edilmiş bir adamdır"<sup class="calibre5"><a href="../Text/alman_split_431.html#footnote-74279-358" id="footnote-74279-358-backlink">358</a></sup>, çünkü Stirner daima tayin edilen bir Ben'dir ve Ben'i "<span class="ideitalik1">aynı zamanda</span> adam"dır. (<span class="ideitalik1">Wigand</span>, sf. 183) "<span class="ideitalik1">Bu nedenle</span>" ağırbaşlı bir adamdır; "<span class="ideitalik1">zira</span>" o asla ihtiraslar tarafından taşkınlıklara sürüklenmez; "<span class="ideitalik1">dolayısıyla</span>" yurttaşların ağırbaşlı olarak tanımladıkları adamdır, "<span class="ideitalik1">fakat</span>" onun tayin edilmiş bir adam olması, onun her daim kendi dönüşümlerinin ve kırılmalarının muhasebesini tuttuğu "anlamına gelir yalnızca".</p>

    <p class="normal">Şimdiye dek, Stirner'den sonra bir kez de Hegel'in diliyle ifade edecek olursak, yalnızca "bizce" olan, yani onun tüm yaratıcı faaliyetinin, genel refleksiyon belirlenimleri dışında herhangi bir içeriğe sahip olmadığı, şimdi bizzat kendisi tarafından "tayin ediliyor". Zira Aziz Max'ın "öz"e karşı mücadelesi, burada, kendisini öz ile, daha doğrusu saf, spekülatif özle özdeşleştirmesiyle "nihai amacına" ulaşmış oluyor. Yaratıcı ile yaratı ilişki[si], <span class="ideitalik1">kendi kendini varsaymanın</span> bir iza[hına dön]üşüyor; yani Stirner, Hegel'in "[öz öğretisi]"nde refleksiyon hakkında [söylediklerini], son derece "bece[riksiz"] ve karman çorman bir [tasavvura dönüştürüyor]. Aziz Max, [kendi] refleksiyonunun <span class="ideitalik1">bir</span> [etmenini], [tayin eden refleksiyonu çekip] aldığından, [imgel]emleri "nega[tif" hale geliyor; zira] kendisini vs., [kendini tayin ed]en ve tayin edilen arasındaki ay[rım] olarak "kendi kendinin [varsayımına" ve re]fleksiyonu, yaratıcı ve yaratının mistik karşıtlığına dönüştürüyor. Bu arada, Hegel'in, "<span class="ideitalik1">Mantık</span>"ın bu bölümünde "yaratıcı hiç"in "manevralarını" tartıştığına işaret etmek gerekir ki, bu da Aziz Max'ın daha 8. sayfada kendisini neden bu "yaratıcı hiç" olarak "tayin etmek" zorunda kaldığını açıklıyor.</p>

    <p class="normal">Biz şimdi, Aziz Max'ınkisiyle karşılaştırmak için Hegel'in kendi-kendini-varsayma tanımından birkaç cümleyi "araya yerleştirmek" istiyoruz. Fakat Hegel bizim <span class="ideitalik1">Jacques le bonhomme</span> kadar tutarsız ve "gelişigüzel" yazmadığından, söz konusu cümleleri, Sanço'nun büyük önermesiyle uyuşturabilmek için <span class="ideitalik1">Mantık</span>'ın farklı sayfalarından alıp derlememiz gerekecek.</p>

    <p class="indentmetin">"Öz kendi kendisini varsayar; bu varsayımın tasfiyesi de özün kendisidir. Bu, kendini kendinden iterek uzaklaştırma ya da kendisine karşı kayıtsızlık, kendisiyle negatif ilişki olduğundan, öz bu şekilde kendisini kendisinin karşıtına tayin eder. ... Tayin etmenin varsayımı yoktur ... öteki olan, ancak özün kendisi aracılığıyla tayin edilir... Dolayısıyla refleksiyon yalnızca kendisinin negatifi olarak vardır. Varsayan olarak refleksiyon, tam tamına tayin eden refleksiyondur. Yani, bir teklik içinde kendisi olan ve kendisi olmayan" ("aynı anda hem yaratıcı hem de yaratı") "olmaktan ibarettir". (Hegel, <span class="ideitalik1">Mantık,</span> II, sf. 5, 16, 17, 18, 22.)</p>

    <p class="normal">Stirner'in "düşünme virtüözlüğü"nden, araştırmalarını Hegel'in Mantık'ında sürdürmesi beklenirdi. Ne var ki o bundan ihtiyatla kaçınmış. Çünkü bunu yapmış olsaydı, salt "tayin edilmiş" Ben olarak, yaratı olarak; yani <span class="ideitalik1">varoluşa</span> sahip olduğu ölçüde, salt bir <span class="ideitalik1">görünüşte</span>-Ben olduğunu ve ancak var <span class="ideitalik1">olmadığı</span> ölçüde, kendisini sadece tasavvur ettiği ölçüde "<span class="ideitalik1">varlık</span>" olduğunu, <span class="ideitalik1">yaratıcı</span> olduğunu keşfederdi. Biz, onun bütün özelliklerinin, bütün faaliyetinin ve dünyaya tüm yaklaşımının, kendi kendine imgelediği salt bir görünüşten ibaret olduğunu, "nesnellik ipi üzerinde cambazlık"tan başka bir şey olmadığını görmüştük ve daha da göreceğiz. Onun Ben'i daima dilsiz, gizli bir "Ben"dir; o, <span class="ideitalik1">öz</span> olarak tasavvur edilen <span class="ideitalik1">Ben</span>'de gizlidir.</p>

    <p class="normal">Yaratıcı faaliyeti içindeki gerçek egoist, yalnızca spekülatif refleksiyonun ya da saf özün farklı kelimelerle bir açıklaması olduğundan, buradan, "doğal üreme yoluyla" "efsanesine göre", daha önce de hakiki egoistin "meşakkatli yaşam mücadelesi"ni incelerken ortaya çıktığı gibi, onun "yaratıları"nın kendilerini, özdeş[lik], fark, eşitlik, eşitsiz[lik, karşı]tlık vs. gibi en basit refleksiyon belirlenimleriyle sınırladıkları sonucu çıkar. Bunlar, "haberi [Köln'e kadar ul]aşmış olan" ["kendi"nde] açıklığa kavuşturmaya [çalıştığı refleksiyon] belirlenimleridir. Onun <span class="ideitalik1">önkoşulsuz</span> [Ben]'i [hakkında] ileride birkaç kelam daha duyma fırsatı bula[cağız]. Bakınız, ayrıca "Biricik".</p>

    <p class="normal"><span class="ideitalik1">Sanço'</span>nun tarih kurgusunda, Hegel'in yöntemi kullanılarak sonraki tarihsel görüngü bir öncekinin nedenine, yaratıcısına nasıl dönüştürülüyorsa; kendi deyimiyle bugünkü Stirner, dünkü Stirner'in yaratısı olsa da, bugünkü Stirner'in kendisiyle barışık egoisti, dünkü Stirner'in yaratıcısına dönüştürülüyor. Ne var ki refleksiyon, bunu tersine çevirir ve refleksiyonda dünkü Stirner, refleksiyonun ürünü olarak, tasavvur olarak bugünkü Stirner'in yaratısıdır; tıpkı dünya ilişkileri refleksiyonda, onun refleksiyonunun <span class="ideitalik1">yaratıları</span> olması gibi.</p>
  </div>

  <div class="calibre1" id="calibre_pb_26"/>
</body>
</html>
