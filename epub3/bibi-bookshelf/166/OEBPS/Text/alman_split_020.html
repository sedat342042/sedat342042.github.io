<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alman.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="h1baslik" id="calibre_toc_8"><br class="calibre2"/>
  <br class="calibre2"/>
  Leipzig Konsili<sup class="calibre5">[28]</sup></h1>

  <p class="normal">"<span class="ideitalik1">Wigand's Vierteljahrsschrift</span>"in 1845 tarihli üçüncü cildinde, Kaulbach'ın kâhince resmettiği Hun Savaşı gerçekten vuku buluyor.<sup class="calibre5">[29]</sup> Öfkeleri ölümle bile yatışmayan katledilenlerin ruhları, savaş tamtamları ve naralar; kılıçların, kalkanların ve zırhlı arabaların çarpışmalarını aratmayan bir şamata ve yaygara koparmaktadır gökyüzünde. Fakat bu, dünya nimetleri uğruna verilen bir savaş değildir. Bu kutsal savaş, koruyucu gümrük vergileri, anayasa, patates hastalığı<sup class="calibre5">[30]</sup>, bankacılık sistemi ve demiryolları uğruna değil, tinin en kutsal çıkarları uğruna, "töz" ve "öz-bilinç", "eleştiri", "biricik" ve "hakiki insan" uğruna verilmektedir. Bir kilise babaları konsilinde bulunuyoruz. Onlar, türlerinin son örneği olduklarından ve burada, en yüce varlık, namı diğer mutlak konusunda –umudumuz odur ki– son kez savunma yapılacağından, tartışmaları kelimesi kelimesine tutanağa geçirmek yerinde olacaktır.</p>

  <p class="normal">Burada herkesten önce elindeki <span class="ideitalik1">sopasıyla</span> kolayca fark edilebilen Aziz Bruno'yu görüyoruz ("duyumsallık ol, <span class="ideitalik1">sopa</span> ol", <span class="ideitalik1">Wigand</span>, sf. 130)<sup class="calibre5"><a href="../Text/alman_split_149.html#footnote-74279-74" id="footnote-74279-74-backlink">74</a></sup>. Başında "saf-eleştiri" halesiyle, dünyayı hakir görerek "öz-bilinci"ne sarınıyor. "Töz" kavramını yüce öz-bilinç adına çiğneyerek "bütünlüğü içinde dini ve görüngülerinde devleti <span class="ideitalik1">yerle bir etti</span>." (sf. 138) Kilisenin enkazı ve devletin yıkıntıları ayaklarının altına serilmiş dururken, bakışlarıyla "kitle"yi toza toprağa fırlatıp süründürmektedir. Âdeta bir Tanrı'dır; ne anası ne de babası vardır; "kendi kendini yaratmıştır, kendi kendisinin eseridir." (sf. 136) O, tek kelimeyle, tinin "Napolyon"udur; o tinde "Napolyon"dur. Onun tinsel egzersizleri, daima "kendisini sorgulaması ve bu kendi kendini sorgulama sırasında öz-belirleniminin itkisini bulması"ndan ibarettir (sf. 136); kendi kendisinin zaptını tutmanın bu yorucu işlemi sonucunda gözle görülür biçimde zayıflar. İleride göreceğimiz gibi, kendisinin yanı sıra zaman zaman <span class="ideitalik1">Westphälisches Dampfboot</span>'u<sup class="calibre5">[31]</sup> da "sorguya çeker".</p>

  <p class="normal">Onun tam karşısında <span class="ideitalik1">Aziz Max</span> durmaktadır. Onun Tanrı Krallığı'na yaptığı hizmetler ise; kimliğini bugüne bugün yaklaşık 600 basılı sayfayla<sup class="calibre5"><a href="../Text/alman_split_150.html#footnote-74279-75" id="footnote-74279-75-backlink">75</a></sup> ortaya koymasından ve "Hans ya da Kunz"<sup class="calibre5"><a href="../Text/alman_split_151.html#footnote-74279-76" id="footnote-74279-76-backlink">76</a></sup> gibi herhangi birisi değil de, tam tamına Aziz Max olduğunu kanıtladığını iddia etmesinden ibarettir. Onun başının üzerindeki hale ve diğer ayırt edici işaretler hakkında söylenebilecek tek şey, bunların "onun nesnesi, dolayısıyla da mülkü" olduğu, bunların "biricik" ve "karşılaştırılamaz" olduğu ve "isimlerin onları adlandırmadığıdır." (sf. 148)<sup class="calibre5"><a href="../Text/alman_split_152.html#footnote-74279-77" id="footnote-74279-77-backlink">77</a></sup> O, aynı anda hem "söylem" hem de "söylemin sahibidir"; hem Sanço Panza'dır hem Don Kişot. Onun münzevilik egzersizleri, düşüncesizlik üzerine tatsız düşüncelerden, anlayışsızlık üzerine sayfalar boyu değerlendirmelerden ve kutsiyetsizliğin kutsallaştırılmasından ibarettir. Ayrıca, ona atfedilen bunca nitelik varken –ki bunlar Müslümanların Allaha verdikleri isimlerden de fazla– onu çokça methetmemize de gerek yok; çünkü bunlar hakkında şunları söyleyecek görgüdedir: 'Ben tüm bunlarım, hatta biraz fazlasıyım. Hem bu hiçin her şeyiyim, hem de bu her şeyin hiçiyim.' Belli oranda vakur bir "<span class="ideitalik1">kaygısızlığa</span>" sahip oluşu ve derin meditasyonlarını zaman zaman bir "<span class="ideitalik1">eleştirel sevinç çığlığı</span>" atarak bölmesi, onu kasvetli rakibinden avantajlı bir biçimde ayırır.</p>

  <p class="normal">Sapkın Feuerbach, gnostisizm<sup class="calibre5"><a href="../Text/alman_split_153.html#footnote-74279-78" id="footnote-74279-78-backlink">78</a></sup> gibi ağır bir suçlama nedeniyle hesap vermek üzere kutsal engizisyonun bu iki büyük üstadı karşısına çıkarılır. Zındık Feuerbach, diye "gürlüyor" Aziz Bruno, <span class="ideitalik1">hyle</span>'i<sup class="calibre5"><a href="../Text/alman_split_154.html#footnote-74279-79" id="footnote-74279-79-backlink">79</a></sup>, töz'ü mülkiyetinde tutuyor ve benim sonsuz öz-bilincim onda yansımasını bulamasın diye onu elden çıkarmayı reddediyor. Öz-bilinç, kendisinden türeyen her şey tekrar kendisine dönünceye kadar, bir hayalet gibi boşlukta dolaşmak zorunda; şimdiden, gnostik Feuerbach'ın kilit altında tuttuğu ve elden çıkarmayı reddettiği işte o hyle, yani töz dışında bütün dünyayı yuttu.</p>

  <p class="normal">Aziz Max, bizzat kendi ağzından ilan olunan "her kaz, her köpek, her at"ın, "mükemmel, hatta illa bir üstünlük payesi de gerekirse, en mükemmel insan" olduğu dogmasından kuşku duymakla suçluyor gnostik Feuerbach'ı. (<span class="ideitalik1">Wigand</span>, sf. 187<sup class="calibre5"><a href="../Text/alman_split_155.html#footnote-74279-80" id="footnote-74279-80-backlink">80</a></sup>: "PP.<sup class="calibre5"><a href="../Text/alman_split_156.html#footnote-74279-81" id="footnote-74279-81-backlink">81</a></sup>, insanı insan yapan payelerin bir zerresinden bile mahrum değildir. Elbette, <span class="ideitalik1">aynı şey</span> her kaz, her köpek, her at için de geçerlidir.")</p>

  <p class="normal">Görüşülen bu önemli suçlamaların yanı sıra, bir dava daha, iki azizimizin Moses Hess'e, Aziz Bruno'nun ise <span class="ideitalik1">Kutsal Aile</span>'nin yazarlarına karşı açtığı dava, karara bağlanmaktadır. Ne var ki sanıklar "bu dünyanın şeyleri"yle meşgul olduklarından Santa Casa'nın<sup class="calibre5">[32]</sup> huzuruna çıkmadıkları için, gıyaplarında, doğal yaşamları boyunca sonsuza dek tinin krallığından sürgün edilirler.</p>

  <p class="normal">Sonunda, iki büyük üstat, tekrar kendi aralarında ve birbirlerine karşı tuhaf entrikalar çevirmeye başlarlar.<sup class="calibre5"><a href="../Text/alman_split_157.html#footnote-500-39" id="footnote-500-39-backlink">*39</a></sup></p>
</body>
</html>
