<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alman.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="h1baslik" id="calibre_toc_6"><br class="calibre2"/>
  <br class="calibre2"/>
  Önsöz</h1>

  <p class="normal">İnsanlar şimdiye dek kendileri hakkında, ne oldukları ve ne olmaları gerektiği hakkında daima yanlış tasavvurlar geliştirdiler. İlişkilerini, tanrı tasavvurlarına, normal insan tasavvurlarına vb. göre düzenlediler. Kendi beyinlerinin ürünlerine hâkim olamadılar. Yaratıcılar, kendi yaratılarının önünde diz çöktü. Biz onları boyunduruğu altında köreldikleri kuruntulardan, fikirlerden, dogmalardan, hayali yaratıklardan kurtaralım. Fikirlerin bu egemenliğine isyan edelim. İnsanlara, bu kuruntuların yerine insanın özüne uygun düşen düşünceleri koymayı öğretelim diyor biri<sup class="calibre5"><a href="../Text/alman_split_050.html#footnote-74279-4" id="footnote-74279-4-backlink">4</a></sup>; bu kuruntulara eleştirel yaklaşmayı öğretelim diyor bir başkası<sup class="calibre5"><a href="../Text/alman_split_051.html#footnote-74279-5" id="footnote-74279-5-backlink">5</a></sup>; bunları kafalarından çıkarıp atmayı öğretelim diyor üçüncüsü<sup class="calibre5"><a href="../Text/alman_split_052.html#footnote-74279-6" id="footnote-74279-6-backlink">6</a></sup>; böylece mevcut gerçeklik yıkılacaktır, diyorlar.</p>

  <p class="normal">Bu masum ve çocuksu hayaller, Alman kamuoyunun huşu içinde ("korkuyla karışık bir saygıyla" da diyebiliriz) karşıladığı, ayrıca <span class="ideitalik1">felsefi kahramanlarımızın</span> da büyük bir ciddiyetle, dünya açısından yıkıcı bir tehlike oluşturan caniyane bir saygısızlık olarak takdim ettikleri günümüz Genç-Hegelci felsefenin özünü oluşturmaktadır. Elinizdeki kitabın birinci cildi, kendilerini kurt sanan ve başkalarının da öyle gördüğü bu koyunların maskelerini düşürmeyi, onların meleyişlerinin, Alman yurttaşlarının tasavvurlarının felsefi bir biçim altında dile getirilmesinden ibaret olduğunu ve bu felsefi yorumcuların palavralarının, Almanya'daki gerçek koşulların içler acısı durumu yansıtmaktan başka bir anlam taşımadığını göstermeyi amaçlamaktadır. Bu cildin amacı, hayalci ve şaşkın Alman halkının pek sevdiği, gerçeğin gölgesine karşı yürütülen bu felsefi mücadelenin gülünçlüğünü ortaya koymak ve gözden düşürmektir.</p>

  <p class="normal">Bir zamanlar, gözü kara bir adam, insanların suda boğulmalarının tek nedeninin, onların <span class="ideitalik1">yerçekimi fikrine</span> saplanmaları olduğunu savunuyordu. Eğer insanlar, örneğin, bunun bir hurafe olduğunu ilan edip bu fikri kafalarından çıkarıp atsalarmış, suda boğulma tehlikesinden tamamen kurtulmuş olacaklarmış. Ömrü boyunca, istatistiklerin kendisine sayısız kanıt sunarak zararlı sonuçlarını tekrar tekrar ortaya koyduğu bu yerçekimi yanılgısına karşı savaştı. Bu gözü kara adam, Almanya'daki yeni devrimci filozofların prototipiydi.<sup class="calibre5"><a href="../Text/alman_split_053.html#footnote-500-1" id="footnote-500-1-backlink">*1</a></sup></p>

  <div class="calibre1" id="calibre_pb_11"/>
</body>
</html>
