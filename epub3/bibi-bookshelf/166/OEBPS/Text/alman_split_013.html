<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alman.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="h1baslik3" id="calibre_toc_16"><br class="calibre2"/>
  <br class="calibre2"/>
  A. Genel Olarak İdeoloji, Özel Olarak Alman İdeolojisi</h2>

  <p class="normal">Alman eleştirisi, en yeni çalışmalarında dahi, felsefe zeminini terk etmedi. Kendi genel felsefi öncüllerini incelemekten büsbütün uzak durmakla kalmamış, sorularının tamamı, belirli bir felsefi sistemin, Hegel'in sisteminin zemini üzerinde doğmuştur. Yalnızca verdiği yanıtlarda değil, sorduğu sorularda bile bir aldatmaca vardır. Her biri Hegel'i aştığını iddia etmesine karşın, bu modern eleştirmenlerden hiçbirinin Hegel sisteminin kapsamlı bir eleştirisine yeltenmemiş olmasının nedeni, Hegel'e olan bu bağımlılıktır. Onların Hegel'e ve birbirlerine karşı yürüttükleri polemik, her birinin Hegel sisteminin tek bir yönünü ele alması ve bu yönü hem sistemin bütününe, hem de diğerleri tarafından ele alınan öteki yönlere karşı yöneltmesiyle sınırlıdır. Başlangıçta "töz" gibi, "öz-bilinç"<sup class="calibre5"><a href="../Text/alman_split_056.html#footnote-74279-8" id="footnote-74279-8-backlink">8</a></sup> gibi bozulmamış saf Hegelci kategoriler kullanıldı; daha sonraları "tür", "biricik", "insan"<sup class="calibre5"><a href="../Text/alman_split_057.html#footnote-74279-9" id="footnote-74279-9-backlink">9</a></sup> vs. gibi daha dünyevi isimlerle bu kategoriler sekülerleştirildi.</p>

  <p class="normal">Strauss'tan Stirner'e kadar bir bütün olarak Alman felsefe eleştirisi, <span class="ideitalik1">dinsel</span> tasavvurların eleştirisiyle sınırlıdır.<sup class="calibre5"><a href="../Text/alman_split_058.html#footnote-500-3" id="footnote-500-3-backlink">*3</a></sup> Eleştirmenler işe hakiki dinden ve sözcüğün gerçek anlamıyla teolojiden başladılar. Dinsel bilincin ve dinsel tasavvurun ne olduğu ise sonraki süreç içinde farklı biçimlerde belirlendi. Kaydedilen ilerleme, baskın oldukları iddia edilen metafizik, siyasal, hukuksal, ahlaki vb. tasavvurları dinsel ya da teolojik tasavvurlar kategorisine tabi kılmaktan ibaretti. Aynı şekilde, siyasal, hukuksal ve ahlaki bilincin, dinsel ya da teolojik bilinç olduğunu; siyasi, hukuksal, ahlaki insanın, son tahlilde "insan"ın dinsel olduğunu ilan etmekten ibaretti. Dinin egemenliği peşinen kabul edildi. Giderek her egemen ilişkinin dinsel bir ilişki olduğu iddia edildi ve bir külte –hukuk kültüne, devlet kültüne vb.– dönüştürüldü. Sorun artık yalnızca dogmalar ve dogmalara olan inançtı. Dünya giderek genişleyen bir kapsamda kutsallaştırıldı; ta ki Aziz Max<sup class="calibre5"><a href="../Text/alman_split_059.html#footnote-74279-11" id="footnote-74279-11-backlink">11</a></sup> onu <span class="ideitalik1">en bloc</span><sup class="calibre5"><a href="../Text/alman_split_060.html#footnote-74279-12" id="footnote-74279-12-backlink">12</a></sup> kutsallaştırıncaya ve böylece, tamamen ortadan kaldırıncaya kadar.</p>

  <p class="normal">Eski-Hegelciler, her şeyi, Hegelci bir mantık kategorisine indirgenir indirgenmez <span class="ideitalik1">kavrıyorlardı</span>. Genç-Hegelciler ise, her şeyi, ona dinsel tasavvurlar atfederek ya da teolojik olarak ilan ederek <span class="ideitalik1">eleştirdiler</span>. Genç-Hegelciler mevcut dünyada dinin, kavramların ve tümel bir ilkenin egemen olduğuna inanmada eski-Hegelcilerle birleşiyordu. Yalnız, bir taraf gasp olarak gördüğü bu egemenliğe karşı çıkarken, diğer taraf onu meşru görüp göklere çıkarıyordu.</p>

  <p class="normal">Genç-Hegelciler tasavvurları, düşünceleri, kavramları, kısacası bağımsız bir varlık olarak atfettikleri bilincin bütün ürünlerini –tıpkı eski-Hegelcilerin bunları insan toplumunun gerçek bağları ilan etmeleri gibi– insanın gerçek prangaları olarak gördüklerinden, açık ki, sadece, bilincin bu illüzyonlarına karşı savaşmak zorundaydılar. Kafalarındaki kurguya göre, insanların ilişkileri, yaptıkları her şey, prangaları ve sınırları, kendi bilinçlerinin ürünü olduğundan, Genç-Hegelciler, bu kurguya uygun olarak, insanlardan, kendi mevcut bilinçlerinin yerine insani, eleştirel ya da bencil bir bilinç<sup class="calibre5"><a href="../Text/alman_split_061.html#footnote-74279-13" id="footnote-74279-13-backlink">13</a></sup> edinerek sınırlarından kurtulmalarını isteyen ahlaki bir postulat koydular. Bilincin değiştirilmesi doğrultusundaki bu talep, mevcut olanın farklı bir biçimde yorumlanması, yani farklı bir yorum aracılığıyla benimsenmesi talebine karşılık gelir. Genç-Hegelci ideologlar, sözümona "dünyayı sarsan"<sup class="calibre5"><a href="../Text/alman_split_062.html#footnote-74279-14" id="footnote-74279-14-backlink">14</a></sup> söylemlerine rağmen, en koyu muhafazakârlardır. İçlerinden en yenileri, yalnızca "<span class="ideitalik1">söylemlere</span>" karşı mücadele ettiklerini öne sürmekle, faaliyetlerini isabetle tanımlayan ifadeyi bulmuşlardır. Yalnız, bu söylemlerin karşısına yine söylemler koymaktan öte bir şey yapmadıklarını ve bu dünyanın sadece söylemlerle mücadele etmekle, gerçekten mevcut olan dünyaya karşı kesinlikle mücadele etmiş olmadıklarını unutuyorlar. Bu felsefi eleştirinin elde edebildiği yegâne sonuç, din tarihi açısından Hıristiyanlık üzerine kimi, üstelik de tek yanlı aydınlatmalarda bulunmuş olmaktır. Diğer bütün iddiaları, bu önemsiz aydınlatmalarla, tarihsel açıdan çok büyük önem taşıyan keşiflerde bulundukları iddiasının biraz daha allanıp pullanmasından ibarettir.</p>

  <p class="normal">Bu filozofların hiçbiri, Alman felsefesi ile Alman gerçekliği arasındaki ilişkiyi, eleştirileriyle kendi maddi çevreleri arasındaki ilişkiyi sorgulamayı akıl edemedi.</p>

  <p class="resim"><img alt="" class="calibre7" src="../Images/99.jpg"/></p>

  <p class="normal">Hareket noktamız olan öncüller, keyfi öncüller veya dogmalar değil, gerçek öncüllerdir ve bunlardan ancak imgelemde soyutlama yapmak mümkündür. Bunlar, gerçek bireyler, bu bireylerin faaliyetleri ve hem hazır halde buldukları hem de kendi faaliyetleriyle yarattıkları maddi yaşam koşullarıdır. O halde, bu öncülleri, tamamen ampirik yolla saptamak mümkün.</p>

  <p class="normal">Bütün bir insanlık tarihinin ilk öncülü, hiç kuşkusuz, canlı insan bireylerinin varlığıdır.<sup class="calibre5"><a href="../Text/alman_split_063.html#footnote-500-4" id="footnote-500-4-backlink">*4</a></sup> Dolayısıyla, saptanması gereken ilk olgu, bu bireylerin fiziksel yapısı ve bu yapı sonucunda doğanın geri kalanıyla kurdukları ilişkilerdir. Elbette, burada insanın ne fiziksel doğasını ne de insanın kendini içinde bulduğu doğa koşullarını, yani coğrafik, oro-hidrografik, iklimsel ve diğer koşulları derinlemesine ele almamıza olanak var.<sup class="calibre5"><a href="../Text/alman_split_064.html#footnote-500-5" id="footnote-500-5-backlink">*5</a></sup> Tüm tarih çalışmaları, bu doğal temellerden ve tarih boyunca insan eylemi tarafından bu temellerde meydana getirilen değişikliklerden hareket etmek zorundadır.</p>

  <p class="normal">İnsanlar hayvanlardan bilinçle, dinle ya da başka herhangi bir şeyle ayırt edilebilir. İnsanlar, kendi geçim araçlarını <span class="ideitalik1">üretmeye</span> başlar başlamaz kendilerini hayvanlardan ayırmaya başladılar. Bu, onların fiziksel yapılarının koşulladığı bir adımdır. İnsanlar kendi geçim araçlarını üretirken, dolaylı olarak kendi maddi yaşamlarını da üretirler.</p>

  <p class="normal">İnsanların kendi geçim araçlarını üretme tarzı, her şeyden önce hâlihazırda buldukları ve yeniden üretmeleri gereken geçim araçlarının niteliğine bağlıdır. Bu üretim tarzı, yalnızca bireylerin fiziksel varlığının yeniden üretimi olarak görülmemelidir. O şimdiden, daha çok, bu bireylerin gerçekleştirdiği belirli bir faaliyet biçimi, hayatlarını ifade etmenin belirli bir biçimi, belirli bir <span class="ideitalik1">yaşam tarzıdır</span>. Bireylerin hayatlarını ortaya koyuş tarzı, onların ne olduklarını da ortaya koyar. Dolayısıyla, onların ne oldukları üretimleriyle –<span class="ideitalik1">ne</span> ürettikleriyle olduğu kadar <span class="ideitalik1">nasıl</span> ürettikleriyle de– örtüşür. Bu nedenle, bireylerin ne oldukları, onların maddi üretim koşullarına bağlıdır.</p>

  <p class="normal">Bu üretim ancak <span class="ideitalik1">nüfus artışıyla</span> ortaya çıkar. Bu da bireylerin birbirleriyle <span class="ideitalik1">ilişki</span> [<span class="ideitalik1">Verkehr</span>]<sup class="calibre5">[6]<a href="../Text/alman_split_065.html#footnote-74279-15" id="footnote-74279-15-backlink">15</a></sup> kurmalarını gerektirir. Bu ekonomik ilişkinin biçimi de yine üretim tarafından belirlenir.</p>

  <p class="normal">Farklı ulusların kendi aralarındaki ilişkiler, her birinin kendi üretici güçlerini, iş bölümü ve iç ekonomik ilişkilerini ne ölçüde geliştirdiğine bağlıdır. Bu, genel kabul gören bir önermedir. Bununla birlikte, yalnızca bir ulusun diğer uluslarla ilişkisi değil, ulusun kendi içsel yapılanması da onun üretiminin ulaştığı gelişim aşaması ile o ulusun iç ve dış ekonomik ilişkilerine bağlıdır. İş bölümünün ulaştığı gelişim düzeyi, bir ulusun üretici güçlerinin ne ölçüde gelişmiş olduğunu açıkça ortaya koyar. Her üretici güç, yeni toprakların tarıma açılması gibi zaten bilinen üretici güçlerin salt nicel bir artışı olmadığı sürece, iş bölümünün daha da gelişmesine yol açar.</p>

  <p class="normal">Bir ulus içindeki iş bölümü, önce sınai ve ticari emeği tarımsal emekten ayırır; ardından <span class="ideitalik1">kent</span> ile <span class="ideitalik1">kır</span> arasındaki ayrım gelir ve bu ikisinin çıkarları çatışır. İş bölümünün daha da gelişmesi ticari emeği sınai emekten ayırır. Aynı zamanda, bu çeşitli alanların kendi içindeki iş bölümü nedeniyle, belirli iş kollarında birlikte çalışan bireyler arasında yeni görev bölüşümleri ortaya çıkar. Bu insan gruplarının birbirleri karşısındaki konumları, tarımda, sanayide ve ticarette işin örgütlenme tarzı (ataerkillik, kölecilik, kastlar, sınıflar) tarafından belirlenir. Bu aynı koşullar (daha gelişkin bir ekonomik ilişki söz konusu olduğunda), farklı ulusların kendi aralarındaki ilişkilerde de görülür.</p>

  <p class="normal">İş bölümündeki çeşitli gelişim aşamaları, bir o kadar farklı mülkiyet biçimlerini temsil eder; yani, iş bölümünün mevcut durumu, aynı zamanda, emeğin maddesi, araç-gereçleri ve ürünü bakımından bireylerin birbirleriyle olan ilişkilerini de belirler.</p>

  <p class="normal">İlk mülkiyet biçimi, kabile mülkiyetidir [Stammeigentum].<sup class="calibre5">[7]</sup> Bu biçim, insanların avcılık ve balıkçılıkla, hayvancılıkla ya da en iyi olasılıkla toprağı işleyerek geçindiği, gelişmemiş bir üretim aşamasına denk düşer. Tarım, işlenmemiş geniş topraklar gerektirir. Bu aşamada iş bölümü daha yeni yeni başlamaktadır ve aile içinde var olan doğal iş bölümünün daha da genişletilmesinden ibarettir. Dolayısıyla, toplumsal yapı ailenin genişletilmesiyle sınırlı kalır: Ataerkil kabile reisleri, onların altında kabile üyeleri ve son olarak köleler. Aile içindeki gizli kölelik, nüfusun artıp ihtiyaçların çoğalmasıyla ve dışarıyla temasların –hem savaşın hem de trampanın– yayılmasıyla birlikte, ancak yavaş yavaş gelişir.</p>

  <p class="normal">Mülkiyetin ikinci biçimi, özellikle birkaç kabilenin anlaşmalar ya da fetih yoluyla bir <span class="ideitalik1">kent</span> içinde birleşmesinden doğan ve köleliğin varlığını sürdürdüğü antik komün ve devlet mülkiyetidir. Komün mülkiyetinin yanında, önce taşınabilir daha sonra da taşınmaz mülklerle birlikte özel mülkiyetin –komün mülkiyetine bağımlı, olağandışı bir biçim olarak– geliştiğini görüyoruz. Yurttaşlar, çalışan köleleri üzerinde ancak topluluk olarak iktidar sahibidirler ve sırf bundan dolayı bile komün mülkiyeti biçimine bağlıdırlar. Aktif yurttaşları köleleri karşısında, birleşmenin bu doğal biçimini korumak durumunda bırakan, onların ortak özel mülkiyetidir. O nedenle, bu mülkiyet biçimine dayanan tüm bir toplumsal yapı ve onunla birlikte halkın iktidarı, taşınmaz özel mülkiyet geliştiği ölçüde çöküşe geçer. İş bölümü şimdiden daha gelişkin bir duruma gelmiştir. İlkin kent ile kır arasındaki, ardından da kentin çıkarlarını temsil eden devletler ile kırın çıkarlarını temsil eden devletler arasındaki karşıtlığı, ve kentlerin kendi içinde de sanayi ile deniz ticareti arasındaki karşıtlığı daha o zamanlardan görmeye başlıyoruz. Yurttaşlar ile köleler arasındaki sınıf ilişkileri artık tamamen gelişmiş durumdadır.</p>

  <p class="normal">Fetih olgusu bütün bu tarih anlayışıyla çelişir görünmektedir. Bugüne kadar şiddet, savaş, yağma, cinayet, soygun vb. tarihin itici gücü olarak kabul edildi. Burada, belli başlı noktalarla yetinmek ve bu nedenle, yalnızca en çarpıcı örneği ele almak durumundayız: Eski bir uygarlığın barbar bir halk tarafından yıkılması ve bunun sonucunda yepyeni bir toplumsal örgütlenmenin oluşması (Roma ve barbarlar; feodalizm ve Galya<sup class="calibre5"><a href="../Text/alman_split_066.html#footnote-74279-16" id="footnote-74279-16-backlink">16</a></sup>; Doğu Roma İmparatorluğu<sup class="calibre5"><a href="../Text/alman_split_067.html#footnote-74279-17" id="footnote-74279-17-backlink">17</a></sup> ve Türkler). Fetihçi barbar halkta savaşın kendisi, yukarıda da işaret edildiği gibi halen düzenli bir ekonomik ilişki biçimidir; geleneksel ve kendileri için mümkün olan tek kaba üretim tarzını yürüten halkın nüfusundaki artış, yeni üretim araçlarına olan ihtiyacı arttırdığı oranda bu ekonomik ilişki biçimine daha büyük bir hırsla başvurulur. İtalya'da ise –yalnız satın almalar ve borçlanmalar yoluyla değil, düzensiz yaşam alışkanlıklarının yaygın, evliliklerin de seyrek olması, yaşlı kuşakların yavaş yavaş ortadan kalkmasına ve servetlerinin az sayıda kişinin elinde toplanmasına neden olan miras yoluyla da– toprak mülkiyetinin yoğunlaşması ve bu toprakların –olağan, günümüzde de geçerliliğini koruyan ekonomik etkenler dışında, yağmayla ve ganimet yoluyla ülkeye giren tahılların İtalyan hububatına olan talebi ortadan kaldırması yüzünden– meralara dönüşmesi, özgür yurttaş nüfusunun neredeyse tamamen yok olmasına yol açtı. Sık yaşanan köle ölümleri yerlerine durmadan yenilerinin konulmasını gerektiriyordu. Kölelik bütün üretimin temeli olmayı sürdürdü. Özgür yurttaşlar ile köleler arasında yer alan plebler, hiçbir zaman lümpen proletarya olmanın ötesine geçemediler. Roma, asla bir kentten fazlası olamadı ve kırsal bölgelerle arasında neredeyse yalnızca siyasal bir bağ bulunuyordu; bu bağ da siyasal gelişmeler nedeniyle kesintiye uğrayabiliyordu.</p>

  <p class="normal">Özel mülkiyetin gelişmesiyle birlikte, modern özel mülkiyette, fakat çok daha geniş bir ölçekte yeniden karşımıza çıkacak olan koşullar ilk kez burada doğar. Bir yandan Roma'da (Licinius Toprak Yasası'nın<sup class="calibre5">[8]</sup> kanıtladığı gibi) çok erken başlayan ve iç savaş döneminden<sup class="calibre5">[9]</sup> sonra, özellikle de imparatorların egemenliğinde büyük bir hızla gelişen özel mülkiyetin yoğunlaştığını; öte yandan, buna bağlı olarak küçük köylü pleblerin, mülk sahibi yurttaşlarla köleler arasındaki ara konumu nedeniyle bağımsız bir gelişim gösteremeyen bir proletaryaya dönüştüğünü görüyoruz.</p>

  <p class="normal">Üçüncü mülkiyet biçimi, feodal mülkiyet ya da zümre mülkiyetidir. Antikçağ nasıl <span class="ideitalik1">kentten</span> ve kentin çeperindeki topraklardan başlamışsa, Ortaçağ da <span class="ideitalik1">kırdan</span> başlamıştır. Bu farklı çıkış noktasını belirleyen etmen, o dönemde geniş bir alana dağılmış olan ve istilalar yüzünden pek fazla artış gösteremeyen seyrek nüfustur. Dolayısıyla [antik] Yunan ve Roma'nın aksine, feodal gelişime, Roma fetihlerinin ve başlangıçta bu fetihlerin neden olduğu tarımdaki yaygınlaşmanın hazırladığı çok daha geniş bir alan üzerinde başlar. Çöküş halindeki Roma İmparatorluğu'nun son birkaç yüzyılı ve imparatorluğun barbarlar tarafından fethedilmesi, üretici güçlerin önemli bir bölümünü yıkıma uğrattı: Tarım geriledi, kendine pazar bulamayan sanayi çöktü, ticaret durdu ya da zor yoluyla kesintiye uğratıldı, kırsal ve kentsel nüfus azaldı. Bu verili koşullar ve bu koşulların belirlediği fethin örgütlenme tarzı, Cermenlerin askerî yapılanmasının da etkisiyle, feodal mülkiyetin gelişmesini sağladı. Kabile ve komün mülkiyeti gibi feodal mülkiyet de bir topluluğa dayanır; fakat bu topluluğun karşısında, antik toplumda olduğu gibi köleler değil, serfleşmiş küçük köylüler vardır. Feodalizmin gelişimini tamamlamasına koşut olarak, kentlerle arasında karşıtlık da baş gösterir. Toprak mülkiyetinin hiyerarşik yapısı ve bu yapıya eşlik eden, yükümlülerin<sup class="calibre5"><a href="../Text/alman_split_068.html#footnote-74279-18" id="footnote-74279-18-backlink">18</a></sup> oluşturduğu silahlı birlikler, soyluların serfler üzerinde egemenlik kurmasını sağlıyordu. Bu feodal örgütlenme, tıpkı antik komün mülkiyetinde olduğu gibi, egemenlikleri altına aldıkları üreten sınıfa karşı oluşturulmuş bir birlikti. Fakat bu birliğin biçimi ve doğrudan üreticilerle olan ilişkisi, farklı üretim koşulları nedeniyle eskisinden farklıydı.</p>

  <p class="normal"><span class="ideitalik1">Kentlerde</span> de, toprak mülkiyetine dayalı bu feodal yapıya tekabül eden lonca mülkiyeti, yani zanaatların feodal örgütlenmesi vardı. Burada mülkiyet esas olarak her bireyin emeğine dayanıyordu. Soyguncu soyluların birliği karşısında birleşme zorunluluğu, sanayicilerin aynı zamanda tüccar da oldukları bir çağda ortak kapalı pazar alanlarına duyulan ihtiyaç, gelişen kentlere doğru yığınlar halinde akın eden kaçak serflerin giderek artan rekabeti ve bir bütün olarak ülkenin feodal yapısı <span class="ideitalik1">loncaları</span> doğurdu. Tek tek zanaatkârların yavaş yavaş biriktirdikleri küçük sermayeler ve bu zanaatkârların sayısının nüfus artışı karşısında sabit kalması, kentlerde kırdakine benzer bir hiyerarşinin oluşmasına yol açan usta-çırak ilişkisini geliştirdi.</p>

  <p class="normal">Böylece, feodal dönem boyunca mülkiyet, esas olarak, bir yandan serf emeğini boyunduruğu altına alan toprak mülkiyetine, öte yandan da kendi küçük sermayesiyle kalfaların emeğine hükmeden bireyin kişisel emeğine dayanıyordu. Her ikisinin örgütlenmesi de hantal üretim koşulları –küçük çaplı, ilkel tarım ile zanaata dayalı sanayi– tarafından belirleniyordu. Feodalizmin altın çağında çok sınırlı bir iş bölümü vardı. Her ülkede kent-kır karşıtlığı mevcuttu; kuşkusuz son derece keskin bir zümreleşme söz konusuydu ama kırda prensler, soylular, din adamları ve köylüler, kentte de usta, kalfa, çırak ve daha sonraları ortaya çıkan gündelikçi işçiler arasındaki ayrım dışında kayda değer bir bölünme yoktu. Tarımda iş bölümünün gelişimini, toprakların küçük parseller halinde işleniyor olması ve buna koşut olarak köylülerin kendi ev-içi üretimlerinin doğması güçleştiriyordu. Sanayide, her bir zanaatın kendi içinde iş bölümü hiç yoktu; birbirleri arasında ise pek azdı. Sanayi ile ticaret arasında eski kentlerde öteden beri var olan ayrılık, yeni kentlerde çok sonra, ancak kentler birbirleriyle ilişki kurmaya başlayınca ortaya çıktı.</p>

  <p class="normal">Geniş toprak parçalarının feodal krallıklar altında toplanması, kentler için olduğu kadar toprak sahibi soylular için de bir zorunluluktu. Dolayısıyla, her yerde, egemen sınıfın, yani soyluların örgütlenmesinin başını bir monark çekiyordu.</p>

  <p class="normal">Yani şu olgu söz konusudur: Belirli bir üretici etkinlikte bulunan belirli bireyler, bu belirli toplumsal ve siyasal ilişkiler içine girerler. Ampirik gözlem, her ayrı örnekte, toplumsal ve siyasal yapının üretimle olan ilişkisini ampirik olarak ve herhangi bir aldatmacaya ve kurguya başvurmaksızın ortaya koymak zorundadır. Toplumsal yapı ve devlet daima belirli insanların yaşam süreçlerinden doğup gelişir; fakat bu bireyler, kendilerinin ya da başkalarının kafalarında canlandırdıkları bireyler değil, <span class="ideitalik1">gerçek</span>, yani eylemde bulunan, maddi üretim yapan bireylerdir; dolayısıyla, kendi iradelerinden bağımsız belirli maddi sınırlamalar, ön kabuller ve koşullar altında çalışan bireylerdir.<sup class="calibre5"><a href="../Text/alman_split_069.html#footnote-500-6" id="footnote-500-6-backlink">*6</a></sup></p>

  <p class="normal">Fikirlerin, tasavvurların ve bilincin üretimi, başlangıçta, insanların maddi faaliyetiyle ve aralarındaki maddi temaslarla, yani gerçek hayatın diliyle doğrudan bağlantılıdır. Tasavvur, düşünme, insanlar arasındaki zihinsel ilişkiler, bu aşamada hâlâ onların maddi davranışlarının dolaysız ürünü olarak ortaya çıkar. Bir halkın siyasal dilinde, hukuki, ahlaki, dini, metafizik vb. dilinde ifadesini bulan zihinsel üretim için de aynı şey geçerlidir. Sahip oldukları tasavvurları, fikirleri vb. üretenler insanların kendileridir<sup class="calibre5"><a href="../Text/alman_split_070.html#footnote-500-7" id="footnote-500-7-backlink">*7</a></sup>; yani, üretici güçlerinin belirli bir gelişim düzeyi ve bu düzeye karşılık gelen –en ileri biçimlere varıncaya kadar– maddi ilişkileri tarafından koşullanan gerçek, aktif insanlardır. Bilinç, asla bilinçli varlıktan başka bir şey olamaz; insanların varlığı da onların gerçek yaşam süreçleridir. Eğer bütün ideolojilerde insanlar ve onların ilişkileri bir <span class="ideitalik1">camera obscura</span>'daki<sup class="calibre5"><a href="../Text/alman_split_071.html#footnote-74279-19" id="footnote-74279-19-backlink">19</a></sup> gibi baş aşağı duruyor görünüyorsa, bu olgu da, tıpkı nesnelerin gözün ağ tabakası üzerinde ters çevrilmesinin onların doğrudan fiziksel yaşam süreçlerinden ileri gelmesi gibi, insanların tarihsel yaşam süreçlerinden ileri gelir.</p>

  <p class="normal">Gökyüzünden yeryüzüne inen Alman felsefesinin tam tersine, burada, yeryüzünden gökyüzüne çıkılmaktadır. Yani, etten ve kemikten insanlara ulaşmak için, ne insanların söylediklerinden, hayal ettiklerinden, kavradıklarından, ne de anlatılan, hayal edilen ve kavranan biçimiyle insanlardan yola çıkılır; aksine, bu yaşam sürecinin ideolojik yankı ve yansımaları gerçek, faal insanlardan yola çıkılarak ve onların kendi yaşam süreçleri temelinde ortaya konur. İnsanların kafalarında oluşturdukları en olmadık hayaller bile, ister istemez, ampirik olarak kanıtlanabilir olan ve maddi temellere dayanan kendi maddi yaşam süreçlerinin yüceltilmiş yansımalarıdır. O halde ahlak, din, metafizik ve ideolojinin diğer bütün çeşitleri ile bunlara karşılık gelen bilinç biçimleri, artık bağımsız görünümlerini yitirir. Onların bir tarihi, bir gelişim süreci yoktur; fakat insanlar maddi üretimlerini ve maddi temaslarını geliştirdikçe, kendi gerçek dünyalarının yanı sıra düşüncelerini ve düşüncelerinin ürünlerini de değiştirirler. Yaşamı belirleyen bilinç değildir, tersine, bilinci belirleyen yaşamdır. Birinci yaklaşımın çıkış noktası, yaşayan birey olarak görülen bilinçtir. Gerçek yaşamla uyumlu olan ikinci yaklaşımın çıkış noktası ise, yaşayan gerçek bireylerin kendisidir; <span class="ideitalik1">bilinç</span> yalnızca <span class="ideitalik1">onların</span> bilinci olarak görülür.</p>

  <p class="normal">Bu yaklaşım tarzı öncüllerden yoksun değildir; gerçek öncüllerden yola çıkar ve bir an için bile onları terk etmez. Bu yaklaşım tarzının öncülleri insanlardır; ama herhangi düşsel bir yalıtılmışlık içindeki değişmez insanlar değil, belirli koşullar altındaki gerçek, ampirik olarak kanıtlanabilir gelişim süreçleri içindeki insanlardır. Bu aktif yaşam süreci tanımlanır tanımlanmaz, tarih, görgücülerde<sup class="calibre5">[10]</sup> olduğu gibi ölü olgulardan meydana gelen bir toplam olmaktan ya da idealistlerde olduğu gibi düşsel nesnelerin düşsel bir faaliyeti olmaktan çıkar.</p>

  <p class="normal">Spekülasyonun bittiği, gerçek hayatın başladığı yerde, demek ki insanların pratik gelişim süreçlerini ve pratik faaliyetlerini açıklayan hakiki pozitif bilim başlar. Bilinç hakkında söylenen boş sözler sona erer; onların yerini gerçek bilginin alması gerekir. Gerçekliğin tanımlanmasıyla birlikte, kendi kendine yeten felsefe, varlığını sürdürdüğü ortamını kaybeder. Onun yerini, en iyi olasılıkla en genel sonuçların bir özeti, insanların tarihsel gelişiminin gözleminden elde edilen soyutlamalar alabilir. Gerçek tarihten kopmuş bu soyutlamaların tek başlarına hiçbir değeri yoktur. Bunlar yalnızca, tarihsel materyalin düzenlenmesini kolaylaştırmaya, onun ayrı ayrı safhalarının dizilişini göstermeye yardımcı olabilir. Fakat, kesinlikle, felsefenin yaptığı gibi tarihsel dönemleri derli toplu biçimde düzenleyecek bir reçete veya şema veremez. Tersine, –ister geçmişteki bir döneme, ister bugüne ait olsun– maddi olanın incelenip düzenlenmesi ve onun gerçek haliyle sunulması işine girişildiğinde, güçlükler baş gösterir. Bu güçlüklerin ortadan kaldırılması, burada ele almamıza olanak bulunmayan, fakat her çağdaki bireylerin gerçek yaşam süreçleri ve faaliyetleri incelenerek anlaşılabilecek öncüller tarafından yerine getirilir. Burada, ideoloji karşısında kullandığımız bu soyutlamalardan bazılarını alıp onları tarihsel örneklerle açıklayacağız.</p>

  <p class="h2baslik"><span class="ideitalik">[1.] Tarih</span></p>

  <p class="normal">Herhangi bir öncüle sahip olmayan Almanlar söz konusu olduğunda, yapmamız gereken ilk şey, tüm insani varoluşun, dolayısıyla da tüm tarihin ilk öncülünü; yani insanların "tarih yapabilmek" için yaşamlarını sürdürebilecek durumda olmaları gerektiği öncülünü tespit etmektir.<sup class="calibre5"><a href="../Text/alman_split_072.html#footnote-500-8" id="footnote-500-8-backlink">*8</a></sup> Yaşamak içinse her şeyden önce yiyecek, içecek, barınak, giysi ve daha başka şeyler gerekir. O halde, ilk tarihsel eylem, bu ihtiyaçları karşılayacak araçların üretimidir; maddi yaşamın kendisinin üretimidir. Ve bu, binlerce yıl önce olduğu gibi bugün de insanların hayatlarını sürdürebilmeleri için gün be gün, saat saat yerine getirilmesi gereken tarihsel bir eylem, tüm bir tarihin temel koşuludur. Duyusallık, Aziz Bruno'da<sup class="calibre5"><a href="../Text/alman_split_073.html#footnote-74279-20" id="footnote-74279-20-backlink">20</a></sup> olduğu gibi minimuma, bir sopaya indirgendiğinde bile, bu sopanın üretilmesi eylemini şart koşar. Dolayısıyla, her türlü tarih anlayışında öncelikle bu temel olgunun bütün önemiyle ve en geniş kapsamıyla hakkını verecek şekilde gözlemlenmesi gerekir. Bilindiği üzere Almanlar bunu hiçbir zaman yapmadı; bu yüzden tarih için <span class="ideitalik1">dünyevi</span> bir temele, dolayısıyla da bir tarihçiye hiçbir zaman sahip olmadılar. Fransızlar ve İngilizler, bu olgunun tarih olarak adlandırılan şeyle bağlantısını, özellikle politik ideolojide tutulu kaldıkları sürece son derece tek yönlü bir bakış açısıyla kavradılarsa da, yine de burjuva toplumunun, ticaret ve sanayinin tarihlerini ilk defa yazarak tarih yazımına materyalist bir temel kazandırmak için ilk girişimleri gerçekleştirenler oldular.<sup class="calibre5">[11]</sup></p>

  <p class="normal">İkinci husus şudur: Giderilmiş ilk ihtiyacın kendisi –bu ihtiyacı giderme eylemi ve onun giderilmesini sağlayan âletin elde edilmiş olması– yeni ihtiyaçlara yol açar; ve yeni ihtiyaçların bu üretimi, ilk tarihsel eylemdir. Tam da bu noktada, Almanların büyük tarihsel bilgeliğinin hangi zihniyetin ürünü olduğu hemen görülüverir: Mutlak malzemenin tükendiği ve ne teolojik ne politik ne de edebi zırvalıkların tartışma konusu edildiği yerde, tarihe değil "tarih öncesi çağa" tutunur. Üstelik bunu yaparken, bu "tarih öncesi" saçmalığından asıl tarihe nasıl ulaşılacağı konusunda bizi aydınlatmaz. Oysa öte yandan, tarihsel kurguları özellikle de bu "tarih öncesi"ne sarılır; çünkü bu alanda hem "kaba hakikat"in müdahalelerine karşı güvende olduğuna inanır hem de kurgusal güdülerine hiç gem vurmadan dilediğince yol vererek binlerce varsayım ileri sürüp binlercesini de yıkma olanağına sahiptir.</p>

  <p class="normal">En başından beri tarihsel gelişmeye dâhil olan üçüncü ilişki de, kendi yaşamlarını her gün yeniden üreten insanların, yeni insanlar üretmeye, kendilerini çoğaltmaya başlamalarıdır: Bu, kadın ile erkek ve ana-baba ile çocuklar arasındaki ilişki, yani <span class="ideitalik1">aile</span>dir. Başlangıçta tek toplumsal ilişki olan bu aile, daha sonraları, artan ihtiyaçlar yeni toplumsal ilişkiler, artan insan sayısı da yeni ihtiyaçlar doğurduğunda, (Almanya dışında her yerde) tali bir ilişki haline gelir ve bundan dolayı, Almanya'da yapılageldiği gibi "aile kavramı"na göre değil, mevcut ampirik verilere göre ele alınıp analiz edilmek zorundadır.<sup class="calibre5"><a href="../Text/alman_split_074.html#footnote-500-9" id="footnote-500-9-backlink">*9</a></sup> Bu arada, toplumsal faaliyetin bu üç yönünü, elbette üç farklı aşama olarak değil, tarihin ve insanlığın şafağından bu yana eş zamanlı olarak varolan ve bugün de kendilerini gösteren üç farklı yönü, ya da Almanların anlayacağı biçimde söylersek, üç "moment"i olarak görmek gerekir.</p>

  <p class="normal">Yaşamın üretimi, hem kişinin emek yoluyla kendi hayatını üretmesi, hem de üreme yoluyla başka yaşamlar üretmesi bakımından şimdiden ikili bir ilişki –bir yandan doğal, öte yandan toplumsal bir ilişki– olarak görünür. Bu, birçok bireyin el birliğini ifade etmesi bakımından toplumsal bir ilişkidir ve bu el birliğinin hangi koşullar altında, nasıl ve ne amaçla yapıldığının bir önemi yoktur. Buradan, belirli bir üretim tarzı ya da belirli bir sanayi aşamasının, daima belirli bir el birliği biçimiyle ya da belirli bir toplumsal aşamayla bir arada bulunduğu sonucu çıkmaktadır. Bu el birliği biçiminin kendisi de bir "üretici güç"tür. Yine, insanların ulaşabildiği mevcut üretici güçler toplamının, toplumsal durumu belirlediği; dolayısıyla da, "insanlık tarihi"nin daima sanayi ve mübadele tarihiyle bağlantılı olarak ele alınıp incelenmesi gerektiği sonucu çıkmaktadır. Fakat Almanya'da bu şekilde tarih yazmanın neden imkânsız olduğu da açıktır; zira Almanlar yalnızca gerekli kavrayış gücünden ve materyalden değil, "duyusal kesinlik"ten de yoksundur ve Ren nehrinin karşı kıyısında tarih akışı durmuş olduğundan, bu gibi deneyimler edinmek mümkün değildir. O halde daha en başından, insanlar arasında, ihtiyaçların ve üretim tarzının belirlediği, insanoğluyla yaşıt, maddi bir bağlam ortaya çıkmaktadır. Sürekli yeni biçimler alan ve demek ki, insanları ayrıca bir arada tuttuğu söylenen herhangi bir politik ya da dini saçmalık mevcut değilken de bir "tarih" ortaya koyan bir bağlamdır bu.</p>

  <p class="normal">Ancak şimdi, ilk tarihsel ilişkilerin bu dört momenti, dört yönü incelendikten sonra, insanın bir de "bilinci" olduğunu görürüz.<sup class="calibre5"><a href="../Text/alman_split_075.html#footnote-500-10" id="footnote-500-10-backlink">*10</a></sup> Fakat, bu da, daha en başından "saf" bilinç değildir. "Tin" en başından itibaren, kendini burada titreşen hava katmanları, sesler, kısacası dil biçiminde gösteren maddeyle "yüklü" olmanın lanetine uğramıştır. Dil, bilinç kadar eskidir. Dil, öteki insanlar için var olduğu gibi benim için de var olan pratik, gerçek bilinç<span class="ideitalik1">tir</span>. Dil, tıpkı bilinç gibi yalnızca başka insanlarla temas kurma ihtiyacından ve zorunluluğundan doğar.<sup class="calibre5"><a href="../Text/alman_split_076.html#footnote-500-11" id="footnote-500-11-backlink">*11</a></sup> Bir ilişki mevcut ise, benim için mevcuttur; hayvan hiçbir şeye hiçbir "tutum" almaz. Başkalarıyla olan ilişkisi, hayvan için ilişki olarak mevcut değildir. Bu nedenle bilinç, en başından itibaren toplumsal bir üründür ve insanlar var olduğu sürece de toplumsal bir ürün olarak kalır. Bu bilinç, elbette, başlangıçta yalnızca <span class="ideitalik1">en yakın</span> duyusal çevreye dair bilinçtir ve kendi kendinin bilincine varmakta olan bireyin kendi dışında bulunan kişiler ve şeylerle olan sınırlı bağlantısına dair bilinçtir. Keza, başlangıçta insanın karşısına tamamen yabancı, mutlak ve karşı konulamaz bir güç olarak çıkan, insanların tamamen hayvani bir tutum aldığı ve tıpkı hayvanlar gibi etkisi altına girdiği doğaya dair bilinçtir. Yani, doğaya dair salt hayvani bir bilinçtir (doğa dini).</p>

  <p class="normal">Burada hemen şunu görmekteyiz: Bu doğa dini ya da doğa karşısındaki bu belirli tutumu belirleyen toplum biçimidir ve <span class="ideitalik1">vice versa</span><sup class="calibre5"><a href="../Text/alman_split_077.html#footnote-74279-22" id="footnote-74279-22-backlink">22</a></sup>. Her yerde olduğu gibi burada da doğa ile insan özdeşliği, insanların doğa karşısındaki sınırlı tutumunun birbirlerine karşı sınırlı tutumlarını, birbirleri karşısındaki sınırlı tutumlarının da insanın doğayla sınırlı ilişkisini belirlemesi biçiminde kendini gösterir. Çünkü doğa henüz, tarih tarafından neredeyse hiç değişikliğe uğratılmamıştır. Öte yandan, insanın çevresindeki diğer bireylerle ilişki kurması gerektiğinin bilinci, toplum içinde yaşadığına dair bilincin başlangıcıdır. Bu başlangıç, bu aşamada, toplumsal yaşamın kendisi kadar hayvanidir; basit bir sürü bilincidir ve bu noktada insanı hayvandan ayıran tek şey, içgüdüsünün yerini bilincinin alması, diğer bir deyişle, içgüdüsünün bilinçli bir içgüdü olmasıdır. Bu koyun ya da kabile bilinci, üretkenliğin büyümesi, ihtiyaçların artması ve bu ikisine temel oluşturan nüfusun çoğalmasıyla daha da gelişir ve yetkinleşir. Böylelikle, başlangıçta cinsel birleşme eylemindeki iş bölümünden başka bir şey olmayan, sonraları, doğal yatkınlıklar (bedensel güç vs.), ihtiyaçlar, tesadüfler vb.<sup class="calibre5"><a href="../Text/alman_split_078.html#footnote-500-12" id="footnote-500-12-backlink">*12</a></sup> sayesinde kendiliğinden veya "doğallığında" ortaya çıkan iş bölümü gelişir. İş bölümü, ancak maddi ve zihinsel emek arasında bir bölünme meydana geldiği andan itibaren gerçek anlamda iş bölümü halini alır.<sup class="calibre5"><a href="../Text/alman_split_079.html#footnote-500-13" id="footnote-500-13-backlink">*13</a></sup> Bilinç, ancak bu andan itibaren, mevcut pratiğin bilincinden farklı bir şey olduğunu gerçekten imgele<span class="ideitalik1">yebilir</span>; gerçek bir şey tasavvur etmeksizin <span class="ideitalik1">gerçekten</span> bir şey tasavvur ettiğini imgeleyebilir. Bilinç, bu andan itibaren, kendini dünyadan özgürleştirip "saf" teorinin, teolojinin, felsefenin, ahlakın vb. yaratımına geçecek yetidedir artık. Fakat bu teori, teoloji, felsefe, ahlak vb. mevcut ilişkilerle çelişki içine girse bile, bu, sadece, mevcut toplumsal ilişkilerin mevcut üretim gücüyle çelişki içine girmiş olması nedeniyle gerçekleşebilir. Üstelik bu durum, belirli bir ulusal ilişkiler alanında<sup class="calibre5"><a href="../Text/alman_split_080.html#footnote-500-14" id="footnote-500-14-backlink">*14</a></sup>; çelişkinin, söz konusu bu alanın içinde değil, bu ulusal bilinç ile diğer ulusların pratiği arasında, yani bir ulusun ulusal bilinci ile genel bilinci arasında meydana gelebilir.<sup class="calibre5"><a href="../Text/alman_split_081.html#footnote-74279-23" id="footnote-74279-23-backlink">23</a></sup></p>

  <p class="normal">Kaldı ki, bilincin kendi başına ne yapmaya çalıştığının bir önemi yoktur. Tüm bu pislikten yalnızca şu sonucu elde ederiz: Bu üç moment –üretim gücü, toplumun durumu ve bilinç– birbirleriyle çelişki içine girebilir ve girmek zorundadır. Çünkü <span class="ideitalik1">iş bölümü</span> ile birlikte, zihinsel ile maddi faaliyetin, eğlence ile çalışmanın, üretim ile tüketimin, farklı bireylerin payına düşmesi olanağı, hatta gerçekliği doğmuş olur.<sup class="calibre5"><a href="../Text/alman_split_082.html#footnote-500-15" id="footnote-500-15-backlink">*15</a></sup> Bunların birbiriyle çelişki içine girmemesinin tek yolu, iş bölümünün tekrar ortadan kaldırılmasından geçer. Ayrıca, "hayaletler"in, "çete"nin, "yüce varlık"ın, "kavram"ın, "vesvese"nin<sup class="calibre5"><a href="../Text/alman_split_083.html#footnote-74279-24" id="footnote-74279-24-backlink">24</a></sup>, göründüğü kadarıyla tek başına kalmış bireyin idealist zihinsel ifadesinden, tasavvurundan; yaşamın üretilme tarzının ve buna bağlı ekonomik ilişki biçiminin hareket alanını belirleyen son derece ampirik kısıtlamalar ve sınırların tasavvurundan başka bir şey olmadığı aşikârdır.<sup class="calibre5"><a href="../Text/alman_split_084.html#footnote-500-16" id="footnote-500-16-backlink">*16</a></sup></p>

  <p class="normal">Tüm bu çelişkileri içinde barındıran, kendisi de aile içindeki doğal iş bölümüne ve toplumunun birbirinden ayrı ve birbirine karşıt ailelere bölünmesine dayanan iş bölümü, aynı zamanda, nicelik bakımından olduğu kadar nitelik bakımından da işin ve onun ürünlerinin <span class="ideitalik1">bölüşümünü</span>, daha doğrusu <span class="ideitalik1">eşitsiz</span> bölüşümünü; yani, rüşeym halini, ilk biçimini şimdiden, kadının ve çocukların evin erkeğinin kölesi olduğu aile içinde gördüğümüz mülkiyeti de içinde barındırır. Aile içindeki, elbette bu henüz çok kaba, gizli kölelik, ilk mülkiyettir ve bu mülkiyet, daha bu aşamada bile, mülkiyeti başkalarının işgücü üzerinde hak sahibi olmak olarak tarif eden modern iktisatçıların tanımına eksiksiz uymaktadır. Üstelik, iş bölümü ve mülkiyet, özdeş ifadelerdir: Birinde faaliyet bağlamında söylenen şey, ötekinde faaliyetin ürünü bağlamında söylenmektedir.</p>

  <div class="calibre1" id="calibre_pb_14"/>
</body>
</html>
