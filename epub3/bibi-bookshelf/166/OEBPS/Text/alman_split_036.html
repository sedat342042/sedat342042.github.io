<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alman.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="chapter">
    <p class="h1baslik1">B. "Sosyalist Yapıtaşları"<sup class="calibre5">[173]</sup><br class="calibre2"/>
    "Renanya Yıllıkları" sf. 155 vd.</p>

    <p class="normal">Bu makalede okur öncelikle, edebi şiirsel bir girişle hakiki sosyalizmin anlaşılması daha güç olan gerçeklerine hazırlanır. Öndeyiş, "geçmiş bin yılların tüm uğraşlarının, tüm hareketlerinin, güç ve zahmetli çabalarının nihai hedefi"nin "Mutluluk"u yakalamak olduğu iddiasıyla başlamaktadır. Mutluluk uğruna verilen mücadelenin tarihi, deyim yerindeyse birkaç fırça darbesiyle bizim için resmedilmektedir:</p>

    <p class="indentmetin">"Eski dünyanın binası viraneye döndüğünde, insan kalbi arzularıyla birlikte öteki dünyaya sığındı." (sf. 156)</p>

    <p class="normal">Cismani dünyanın tüm kara talihinin nedeni bu. Yakın zamanlarda insan, öteki dünyaya elveda dedi ve şimdi hakiki sosyalistimiz soruyor:</p>

    <p class="indentmetin">"O, dünyayı yeniden mutluluğunun <span class="ideitalik1">diyarı</span> olarak selamlayabilecek mi? Onu yeniden asıl vatanı olarak görüyor mu? Peki o halde neden yaşam ve mutluluğu hâlâ birbirinden ayırıyor? Dünyevi hayatın kendisini neden hâlâ iki düşman kısma bölen son engeli yıkmıyor?" (age.)</p>

    <p class="normal">"En sevinçli duygularımın diyarı!" vs.</p>

    <p class="normal">Ardından "İnsan"ı gezintiye çıkmaya davet ediyor; "İnsan" da bunu seve seve kabul ediyor. "İnsan", "özgür doğa"ya adım atıyor ve başka şeylerin yanı sıra, bir hakiki sosyalistin duygu boşalımlarını yaşıyor:</p>

    <p class="indentmetin">"...! renkli çiçekler... ulu ve vakur meşeler... onların serpilmesi ve çiçeğe durması, onların yaşamı onların memnuniyeti ve onların mutluluğudur... çayırlarda gezinen sayısız minik yaratık... orman kuşları! ... yerinde duramayan taylar... Hayvanların" (diyor "İnsan") "yaşamlarını dışa vurmada ve hazzına varmada tattıkları mutluluktan başka bir mutluluk ne tanıdıklarını ne de arzuladıklarını görüyorum. Gecenin karanlığı çöktüğünde gözlerim, sonsuz uzayda ölümsüz yasalar uyarınca birbirinin etrafında dönerek salınan sayısız çokluktaki dünyaları seyreyler. Bu salınımlarda yaşam, hareket ve mutluluğun birliğini görüyorum." (sf. 157)</p>

    <p class="normal">"İnsan" ayrıca doğada pek çok şeyi, sözgelimi bitkiler ve hayvanlar arasındaki amansız rekabeti de gözlemleyebilirdi. Örneğin bitkiler âleminde "ulu ve vakur meşelerden oluşan orman"da, bu ulu ve vakur kapitalistlerin, <span class="ideitalik1">terra, aqua, aere et igni interdicti sumus</span><sup class="calibre5"><a href="../Text/alman_split_688.html#footnote-74279-641" id="footnote-74279-641-backlink">641</a></sup> diye inleyen küçük çalıların besin kaynaklarını nasıl da tükettiklerini; floranın ideologları olan asalak bitkileri; dahası "orman kuşları" ile "sayısız minik yaratık" arasında ve "çayırlar"daki otlar ile "yerinde duramayan taylar" arasında açık bir savaş yaşandığını görebilirdi. O "sayısız çokluktaki dünyalar" nezdinde tebaaya ve uydulara sahip olan tam bir göksel feodal monarşiyi görebilirdi. Bu sonuncuların bazıları, örneğin ay, son derece sefil, <span class="ideitalik1">aera et aqua interdicti</span><sup class="calibre5"><a href="../Text/alman_split_689.html#footnote-74279-642" id="footnote-74279-642-backlink">642</a></sup> bir hayat sürer. Evsiz aylaklara, kuyruklu yıldızlara bile zümresel sınıflandırmada bir yer verildiği ve örneğin parçalanmış asteroitlerin zaman zaman nahoş manzaralar sergilerken, meteorların –o düşkün meleklerin– sığınacak mütevazı bir yer bulana kadar "sonsuz uzayda" süklüm püklüm gezindikleri bir feodal sisteme tanıklık edebilirdi. Daha ileride ise gerici sabit yıldızlara rastlardı.</p>

    <p class="indentmetin">"Tüm bu varlıklar, doğanın kendilerine bahşettiği bütün yaşama becerilerinin icrasında ve dışavurumunda aynı zamanda mutluluğu, yaşamlarının tatminini ve hazzını bulurlar."</p>

    <p class="normal">Yani, "İnsan", doğa cisimlerinin kendi mutluluklarını, birbirlerine karşılıklı etkileşimlerinde, güçlerinin dışavurumunda vs. bulduklarını düşünüyor.</p>

    <p class="normal">"İnsan", şimdi de fesatlığı yüzünden hakiki sosyalistimiz tarafından azarlanır:</p>

    <p class="indentmetin">"İnsan da arkaik dünyadan doğmadı mı, o da diğer herkes gibi doğanın bir yaratığı değil mi? <span class="ideitalik1">Aynı</span> maddelerden yapılmadı mı? Kendisine de <span class="ideitalik1">bütün şeylere</span> can veren <span class="ideitalik1">aynı</span> evrensel enerjiler ve nitelikler bahşedilmedi mi? O halde neden yeryüzündeki mutluluğunu hâlâ cismani bir öteki dünyada arıyor?" (sf. 158)</p>

    <p class="normal">İnsanın diğer "<span class="ideitalik1">bütün</span> şeyler"le paylaştığı "<span class="ideitalik1">aynı</span> evrensel enerji ve nitelikler", herhangi bir fizik kitabının ilk sayfalarında ayrıntılarıyla açıklanan kohezyon<sup class="calibre5"><a href="../Text/alman_split_690.html#footnote-74279-643" id="footnote-74279-643-backlink">643</a></sup>, nüfuz edilemezlik, hacim, çekim gücüdür vs.</p>

    <p class="normal">"Tarladaki zambaklara bak! Onlar ne çalışıyor, ne iplik eğiriyor; yine de göksel babamız onları besliyor."<sup class="calibre5"><a href="../Text/alman_split_691.html#footnote-74279-644" id="footnote-74279-644-backlink">644</a></sup></p>

    <p class="normal">Gidin ve aynısını siz de yapın!</p>

    <p class="normal">"İnsan"ın "bütün şeyler"le birliği bilgisini böylelikle edindikten sonra, şimdi de onun "bütün şeyler"den <span class="ideitalik1">farkını</span> öğreniyoruz.</p>

    <p class="indentmetin">"Fakat insan <span class="ideitalik1">kendisini idrak eder</span>, <span class="ideitalik1">kendisinin bilincine</span> sahiptir. <span class="ideitalik1">Doğanın</span> güdü ve güçleri, diğer varlıklarda münferit ve bilinçsizce ortaya çıkarken, insanın içinde birleşir ve bilince ulaşır ... onun doğası, tüm doğanın aynasıdır; doğa <span class="ideitalik1">kendini</span> onda <span class="ideitalik1">idrak eder</span>. Peki! Doğa kendisini benim içimde idrak ediyorsa eğer, o halde ben doğada kendimi idrak ederim, onun yaşamında da kendi yaşamımı [...] O halde bizler de, doğanın içimize yerleştirdiği şeyleri yaşayarak gerçekleştiriyoruz." (sf. 158)</p>

    <p class="normal">Bu girişin tamamı, naif felsefi mistikleştirmenin bir örneğidir. Hakiki sosyalist, hayat ve mutluluk ikileminin son bulması gerektiği düşüncesinden hareket ediyor. Bu önermeye kanıt bulmak için, doğanın yardımına başvuruyor ve doğada bu ikilemin bulunmadığını varsayıyor. Bundan hareketle de İnsan da aynı şekilde bir doğa cismi olması ve onun tüm genel niteliklerini taşıması sebebiyle, bu ikilemin kendisi açısından da var olmaması gerektiği sonucunu çıkarıyor. Hobbes, çok daha sağlam gerekçelerle, doğayı, kendi <span class="ideitalik1">bellum omnium contra omnes</span>'ine<sup class="calibre5"><a href="../Text/alman_split_692.html#footnote-74279-645" id="footnote-74279-645-backlink">645</a></sup> kanıt gösterebildi. Keza, hakiki sosyalistimizin kurgularını dayanak aldığı Hegel de doğada ikilemi, mutlak fikrin derbeder dönemini keşfedebildi ve hatta hayvanı tanrının somut korkusu olarak tanımlayabildi. Bizim hakiki sosyalistimiz doğayı bu şekilde mistikleştirdikten sonra, insan bilincini de onu bu mistikleştirilmiş doğanın "ayna"sı haline getirerek mistikleştiriyor. Elbette, bilincin dışavurumu, insan ilişkilerine dair olmayacak bir duanın düşünsel ifadesini doğaya atfettiğinde, bilincin, doğanın kendi kendisini seyre daldığı bir aynadan başka bir şey olamayacağı açıktır. "İnsan"ın doğada var olmadığı varsayılan ikilemi kendi alanında da ortadan kaldırmak zorunda olması, yukarıda insanın basit bir doğa cismi olması niteliğiyle nasıl kanıtlandıysa, şimdi de onun, doğanın içinde bilince vardığı salt pasif bir ayna olması niteliğiyle kanıtlanıyor. Ama biz, tüm saçmalığın özetlendiği son cümleye daha yakından bakalım.</p>

    <p class="normal">İnsan öz-bilince sahiptir; açıklanan ilk olgu bu. Tek tek doğal varlıkların güdüleri ve enerjileri "Doğa"nın güdü ve enerjilerine dönüşür ve bunlar da elbette bu tek tek varlıklar içinde <span class="ideitalik1">münferit</span> olarak "ortaya çıkar". Bu güdü ve enerjilerin daha sonra insan bilinci içinde birleşmelerini sağlamak için bu mistikleştirmeye ihtiyaç vardı. Böylece, tamamen kendiliğinden anlaşılır bir şekilde, insanın öz-bilinci, onun içindeki doğanın öz-bilincine dönüştürülmektedir. Bu mistikleştirme, insanın doğadan rövanşını almasıyla, yani, doğanın onun içinde kendi öz-bilincini bulması karşılığında, şimdi onun doğanın içinde kendi öz-bilincini aramaya koyulmasıyla görünüşte ortadan kaldırılır. Bu, yukarıda açıklanan mistikleştirme eliyle doğaya yüklemiş olduğu şeyler dışında elbette hiçbir şey bulamadığı bir işlemdir.</p>

    <p class="normal">Şimdi tekrar, sağ salim ilk başladığı noktaya varmış bulunuyor; ve bu topuk üzerinde kendi ekseninde dönme hareketine, son zamanlarda Almanya'da <span class="ideitalik1">gelişme</span> deniyor.</p>

    <p class="normal">Bu girişten sonra, hakiki sosyalizmin asıl açıklamalarına geçiliyor.</p>

    <p class="ortaitalik">Birinci Yapıtaşı</p>

    <p class="indentmetin">Sayfa 160: "Saint-Simon ölüm döşeğinde öğrencilerine şunu söyledi: 'Bütün hayatımı tek bir düşünce özetler: <span class="ideitalik1">Tüm</span> insanlara doğal yeteneklerinin <span class="ideitalik1">en özgür</span> gelişimi sağlanmalıdır.' Saint-Simon sosyalizmin habercisiydi."</p>

    <p class="normal">Bu açıklama, hakiki sosyalistlerin yukarıda betimlenen yöntemiyle ve giriş bölümündeki doğanın mistikleştirilmesiyle bağlantılı olarak işlenmektedir.</p>

    <p class="indentmetin">"Doğa, tüm yaşamın temeli olarak, kendisinden yola çıkan ve tekrar kendisine dönen, kendi görüngülerinin tüm sayısız çeşitliliğini kapsayan ve onun dışında hiçbir şeyin olmadığı bir birliktir." (sf. 158)</p>

    <p class="normal">Farklı doğa cisimlerini ve onların karşılıklı ilişkilerini, bu gizemli "Birlik"in esrarlı özüne ait çok çeşitli "görüngülerine" dönüştürme işleminin nasıl yapıldığını görmüştük. Bu cümlede yeni olan tek şey, doğa "tüm yaşamın temeli" olarak nitelendirilirken, hemen ardından "onun dışında hiçbir şeyin olmadığı"nın söylenmesidir. Buna göre doğa "yaşamı" da kapsar, dolayısıyla onun yalnızca <span class="ideitalik1">temeli</span> olamaz.</p>

    <p class="normal">Bu tumturaklı sözlerin ardından tüm makalenin düğüm noktası gelir:</p>

    <p class="indentmetin">"Bu görüngülerin her biri, her bir tekil yaşam, yalnızca karşıtı, dış dünyayla mücadelesi aracılığıyla var olup gelişir; yalnızca <span class="ideitalik1">yaşamın tamamıyla</span> karşılıklı etkileşimine dayanır ve yine onunla, doğası aracılığıyla bağlı olup bir bütünü, evrenin organik birliğini oluşturur." (sf. 158, 159)</p>

    <p class="normal">Bu anahtar cümle daha ayrıntılı olarak şöyle açıklanmaktadır:</p>

    <p class="indentmetin">"Tekil yaşam, bir yandan temelini, kaynağını ve gıdasını yaşamın tamamında bulur, öte yandan yaşamın tamamı tekil yaşamı biteviye bir mücadele halinde yutup tüketmeye ve kendi içinde eritmeye çalışır." (159)</p>

    <p class="normal">Bu önerme böylelikle <span class="ideitalik1">her</span> tekil yaşam için geçerli kılındıktan sonra, onu "buna göre" insana da uygulamak mümkün olur ki gerçekten de uygulanır:</p>

    <p class="indentmetin">"Buna göre insan yalnızca yaşamın bütünü içinde ve aracılığıyla gelişebilir." (No. I) (agy.)</p>

    <p class="normal">Şimdi, bilinçsiz tekil yaşamın karşısına bilinçli tekil yaşam, genel doğa yaşamı karşısına da insan toplumu konmaktadır ve ardından en son alıntıladığımız cümle aşağıdaki biçimde tekrar edilmektedir:</p>

    <p class="indentmetin">"Doğam gereği ben, yalnızca başka insanlarla birlikte topluluk içinde ve aracılığıyla gelişime, yaşamımın öz-bilinçli hazzına varabilir, mutluluğuma ulaşabilirim." (No. II) (agy)</p>

    <p class="normal">Tekil insanın toplum içindeki bu gelişimine, yukarıda genel olarak "tekil yaşam" söz konusuyken yapıldığı gibi daha da açıklık kazandırılmaktadır:</p>

    <p class="indentmetin">"Tekil yaşamın tümel yaşamla karşıtlığı, toplumda da bilinçli insani gelişimin koşulu haline gelir. Ben, karşıma sınırlayıcı bir güç olarak çıkan topluma karşı kesintisiz mücadele vererek, ona sürekli karşı durarak kendi kaderimi tayin etmeye, özgürlüğe ulaşacak şekilde gelişiyorum; ki bunlar olmadan mutluluk olmaz. Yaşamım kesintisiz bir özgürleşme, bilinçli ve bilinçsiz dış dünyaya karşı, onu kendime tabi kılmak ve yaşamımın hazzına varmak üzere tüketmek için verdiğim kesintisiz bir mücadeledir. Kendi varlığını koruma güdüsü, kendi mutluluğunun peşinde koşma, özgürlük, tatmin arayışı demek ki doğal, yani makul yaşam ifadeleridir." (age.)</p>

    <p class="normal">Daha ileride:</p>

    <p class="indentmetin">"<span class="ideitalik1">Buna göre</span> toplumdan, bana, tatminimi, mutluluğumu mücadeleyle elde etme <span class="ideitalik1">olanağı</span> tanımasını, savaşma arzum için bana bir çarpışma alanı açmasını talep ediyorum. ... Tekil bir bitki, büyüyebilmek için, yaprak vermek, çiçek açmak ve meyve vermek için nasıl ki toprak, ısı, güneş, hava ve yağmur talep ediyorsa, İnsan da toplumda, çok yönlü gelişim göstermek için ve tüm ihtiyaçlarının, eğilim ve yeteneklerinin tatmini için gerekli koşulları bulmak <span class="ideitalik1">ister</span>. Toplumun ona, mutluluğunu kazanma olanağını sunması <span class="ideitalik1">gerekir</span>. Ondan nasıl faydalanacağı, kendisini ve yaşamını ne hale getireceği kendisine, kendi kişiliğine bağlıdır. Benim mutluluğum üzerinde benden başka hiç kimse söz sahibi değildir." (sf. 159, 160)</p>

    <p class="normal">Bunun ardından, bu yapı taşının başında alıntılanmış olan Saint-Simon vecizesi, tüm tartışmanın sonuç önermesi olarak gelir. Fransız düşünce böylelikle Alman bilimi tarafından gerekçelendirilmiş olur. Bu gerekçelendirme neden ibarettir?</p>

    <p class="normal">Yukarıda zaten, hakiki sosyalistin insan toplumunda gerçekleşmesini dilediği birtakım fikirler doğaya atfedilmişti. Eskiden tekil insanken, şimdi tüm toplum doğanın aynası durumundadır. Doğaya atfedilen tasavvurlardan şimdi insan toplumuna dair bir başka sonuç daha çıkarılabilir. Yazar, toplumun tarihsel gelişimi ile ilgilenmeye yanaşmadığı ve bu zayıf analojiyle yetindiğinden, toplumun neden her çağda doğanın, aslına uygun bir sureti olmadığını kestirmek mümkün değil. Tekillerin karşısına sınırlayıcı bir güç olarak vs. çıkan toplum hakkındaki boş söylemler bu nedenle tüm toplum biçimlerine uyuyor. Bu toplum kurgusunda, içeriye bazı tutarsızlıkların sızması gayet doğaldır. Nitekim burada, giriş bölümündeki ahengin aksine doğada bir mücadelenin varlığı tanınmak durumunda kalınıyor. Yazarımız, toplumu, "yaşamın tamamı"nı, onu oluşturan "tekil yaşamlar"ın karşılıklı etkileşimi olarak değil, bu "tekil yaşam"larla bir de ayrıca bir karşılıklı etkileşim içene giren özel bir varlık olarak kavrıyor. Burada, herhangi bir bakımdan gerçek ilişkilere dayanılıyorsa eğer, bu, devletin özel yaşam karşısındaki bağımsızlığına dair yanılsama ve bu görünüşteki bağımsızlığın mutlak olduğuna dair inanç olabilir ancak. Kaldı ki ne burada ne de makalenin tümünde doğa ve toplum söz konusu edilmektedir, söz konusu edilen sadece, farklı farklı isimler verilen ve haklarında giderilmesi son derece arzu edilen bir karşıtlık oluşturdukları söylenen iki kategoridir; tekillik ve tümellik.</p>

    <p class="normal">"Yaşamın tamamı"na karşı "tekil yaşam"ın haklı çıkarılmasından, ihtiyaçların tatmininin, yeteneklerin gelişiminin, kendini sevmenin vs. "doğal, makul yaşam ifadeleri" olduğu sonucu çıkar. Toplumun doğanın bir sureti olduğu anlayışından, bugünkü de dâhil olmak üzere şimdiye kadarki tüm toplum biçimlerinde bu yaşam ifadelerinin tam gelişkinliğe ulaştığı ve aklandığı biçimiyle kabul edildiği sonucu çıkar.</p>

    <p class="normal">159. sayfada birdenbire, "günümüz toplumunda" bu makul, doğal yaşam ifadelerinin yine de "sıklıkla bastırıldığını" ve "sırf bu nedenle genellikle doğal olmaktan çıkıp bozuşmaya, egoizme, düşkünlüğe vb. dönüşerek yozlaştığını" öğreniyoruz.</p>

    <p class="normal">Yani toplum yine de doğayla, kendi prototipine tekabül etmediğinden, hakiki sosyalist, onun kendisini doğaya uygun olarak düzenlemesini "talep" ediyor ve bu postulatı koyma haklılığına talihsiz bitki örneğini kanıt gösteriyor. Öncelikle bitki, yukarıda sıralanan varoluş koşullarını doğadan "talep" etmez, aksine bunları bulmadığı durumda bitki haline gelemeyip tohum olarak kalır. Sonra, "yaprakların, çiçeklerin ve meyvelerin" niteliği "toprağa", "ısıya" vb., altında yetiştiği iklimsel ve jeolojik koşullara sıkı sıkıya bağlıdır. Demek ki, bitkiye atfedilen "talep etme", mevcut varoluş koşullarına tam bir bağımlılığa dönüşüyor; oysa tam da bu talebin, hakiki sosyalistimize toplumun kendi bireysel "özgülüğüne" göre düzenlenmesini talep etme hakkını tanıdığı öne sürülüyor. Hakiki sosyalist toplum talebi, bir hindistancevizi palmiyesinin "yaşamın tamamı"ndan kendisine Kuzey Kutbunda gerekli olan "toprak, ısı, güneş, hava ve yağmur" sağlanması doğrultusundaki farazi talebe dayandırılıyor.</p>

    <p class="normal">Tekilin topluma yönelttiği talep, toplumun gerçek gelişiminden değil de, tekillik ve tümellik gibi metafizik karakterlerin sözde ilişkisinden türetilmektedir. Bunu yapmak için, tek tek bireyleri tekilliğin temsilcisi, somutlanması, toplumu da tümelliğin somutlanması olarak yorumlamak yeter. Tüm numara böylece yapılmış oluyor. Aynı zamanda, Saint-Simon'un yeteneklerin özgürce gelişimi konusundaki vecizesi böylelikle doğru ifadesini ve hakiki dayanağına kavuşmuş oluyor. Bu doğru ifade, toplumu oluşturan bireylerin kendi "özgülüklerini" korudukları, toplumdan, yalnızca kendilerinin değişimiyle gerçekleşebilecek olan bir değişimi talep edip de oldukları gibi kalmak istemeleri saçmalığından ibaret.</p>

    <p class="ortaitalik">İkinci Yapıtaşı</p>

    <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"Şarkının gerisini unutan</p>

    <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Başlar söylemeye en başından!"<sup class="calibre5">[174]</sup></p>

    <p class="indentmetin">&nbsp;</p>

    <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;"Tüm tekil varlıkların sonsuz çeşitliliğinin</p>

    <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;bir araya getirilmiş birliği, dünya organizmasıdır." (sf. 160)</p>

    <p class="normal">Böylece gerisin geri makalenin başına fırlatıldık ve tekil yaşam ile yaşamın tamamı komedisinin tümünü en başından bir kez daha izlemek durumunda kalıyoruz.</p>

    <p class="normal">İki yaşam arasındaki karşılıklı etkileşimin büyük sırrı, yeni "<span class="ideitalik1">kutupsal ilişki</span>" terimiyle ve tekil yaşamın basit bir <span class="ideitalik1">sembole</span>, yaşamın tamamının "<span class="ideitalik1">suret</span>"ine dönüştürülmesi aracılığıyla <span class="ideitalik1">restauré à neuf</span><sup class="calibre5"><a href="../Text/alman_split_693.html#footnote-74279-646" id="footnote-74279-646-backlink">646</a></sup> olarak tekrar açığa vuruluyor. Bu makale kendini kendi içinde kaleydoskopvari bir biçimde yansıtıyor. Bu, tüm hakiki sosyalistlerin paylaştığı bir uslamlama yöntemidir.</p>

    <p class="normal">Onlar önermeleriyle, tıpkı, <span class="ideitalik1">sürümden</span> kazan yolundaki doğru ekonomik ilke uyarınca mallarını satış fiyatının altında elden çıkaran kirazcı kadının yaptığı gibi hareket ediyorlar. Hakiki sosyalizm açısından bu bir o kadar elzemdi; zira kirazları henüz olgunlaşmadan çürümüştü.</p>

    <p class="normal">Bu kendi kendini yansıtmaya dair birkaç numune:</p>

    <table class="calibre8" width="100%">
      <tr class="calibre9">
        <td class="calibre11" width="48%">Yapıtaşı No I., sf. 158, 159.</td>

        <td class="calibre11">&nbsp;</td>

        <td class="calibre11" width="48%">Yapıtaşı No II., sf. 160, 161</td>
      </tr>

      <tr class="calibre9">
        <td class="ideitalik2" valign="top">"Her bir tekil yaşam, yalnızca karşıtı, dış dünyayla mücadelesi aracılığıyla var olup gelişir ... yalnızca yaşamın tamamıyla karşılıklı etkileşimine dayanır...</td>

        <td class="calibre11">&nbsp;</td>

        <td class="calibre11" valign="top">"<span class="ideitalik1">Her bir tekil yaşam, yalnızca yaşamın tamamı içinde ve onun aracılığıyla var olup gelişir,</span> yaşamın tamamı ise yalnızca tekil yaşam içinde ve onun aracılığıyla." (karşılıklı etkileşim)</td>
      </tr>

      <tr class="calibre9">
        <td class="calibre11" valign="top">Yine onunla, doğası aracılığıyla bağlı olup bir <span class="ideitalik1">bütünü</span> oluşturur</td>

        <td class="calibre11">&nbsp;</td>

        <td class="calibre11" valign="top">"Tekil yaşam ... genel yaşamın <span class="ideitalik1">parçası</span> olarak gelişir.</td>
      </tr>

      <tr class="calibre9">
        <td class="calibre11" valign="top">Evrenin organik birliği</td>

        <td class="calibre11">&nbsp;</td>

        <td class="calibre11" valign="top">Bir araya getirilmiş birlik, dünya organizmasıdır.</td>
      </tr>

      <tr class="calibre9">
        <td class="calibre11" valign="top">Tekil yaşam, bir yandan <span class="ideitalik1">temelini</span>, kaynağını ve <span class="ideitalik1">gıdasını</span> yaşamın tamamında bulur;</td>

        <td class="calibre11">&nbsp;</td>

        <td class="calibre11" valign="top">"O" (yaşamın tamamı) "onun" (tekil yaşamın) "gelişiminin <span class="ideitalik1">toprağı</span> ve <span class="ideitalik1">gıdası</span> haline gelir... ikisi de karşılıklı olarak birbirlerine <span class="ideitalik1">dayanak oluşturur</span>...</td>
      </tr>

      <tr class="calibre9">
        <td class="calibre11" valign="top">Öte yandan yaşamın tamamı, tekil yaşamı biteviye bir <span class="ideitalik1">mücadele</span> halinde yutup tüketmeye çalışır.</td>

        <td class="calibre11">&nbsp;</td>

        <td class="calibre11" valign="top">İkisi, birbirlerinin karşısında düşmanca yer alır ve birbirleriyle <span class="ideitalik1">mücadele</span> ederler.</td>
      </tr>

      <tr class="calibre9">
        <td class="calibre11" valign="top"><span class="ideitalik1">Buna göre</span> (sf. 159):</td>

        <td class="calibre11">&nbsp;</td>

        <td class="calibre11" valign="top">"<span class="ideitalik1">Bundan şu sonuç çıkar</span> (sf. 161):</td>
      </tr>

      <tr class="calibre9">
        <td class="calibre11" valign="top">Bilinçsiz tekil yaşam için bilinçsiz, tümel dünya yaşamı neyse, <span class="ideitalik1">bilinçli</span> ... yaşam için de insan toplumu odur.</td>

        <td class="calibre11">&nbsp;</td>

        <td class="calibre11" valign="top">Bilinçli tekil yaşam da bilinçli yaşamın tamamı tarafından koşullanır, ve"... (tersi)</td>
      </tr>

      <tr class="calibre9">
        <td class="calibre11" valign="top">Ben, yalnızca başka insanlarla birlikte topluluk içinde ve aracılığıyla gelişime ulaşabilirim... Tekil yaşamın <span class="ideitalik1">genel yaşamla</span> karşıtlığı, toplumda da" vs.</td>

        <td class="calibre11">&nbsp;</td>

        <td class="calibre11" valign="top"><span class="ideitalik1">Tekil insan yalnızca toplum içinde ve toplum aracılığıyla gelişir</span>, toplum da" vice versa<sup class="calibre5"><a href="../Text/alman_split_694.html#footnote-74279-647" id="footnote-74279-647-backlink">647</a></sup> vs.</td>
      </tr>

      <tr class="calibre9">
        <td class="calibre11" valign="top">Doğa, tüm yaşamın temeli olarak, kendisinden yola çıkan ve tekrar kendisine dönen, kendi görüngülerinin tüm sayısız çeşitliliğini kapsayan ve onun dışında hiçbir şeyin olmadığı bir birliktir."</td>

        <td class="calibre11">&nbsp;</td>

        <td class="calibre11" valign="top">"Toplum tek tek insani gelişimlerin çeşitliliğini içeren ve <span class="ideitalik1">bir araya getiren birliktir</span>."</td>
      </tr>
    </table>

    <p class="normal">Yazarımız bu kaleydoskopvari geçitten memnun kalmış olmayacak ki, tekillik ve tümellik üzerine basit önermelerini bir de başka şekilde tekrar ediyor. Önce bu birkaç cılız soyutlamayı mutlak ilkeler olarak öne sürüyor ve buradan, aynı ilişkinin gerçeklikte de yinelenmesi gerektiği sonucuna varıyor. Sırf bu bile, sonuç çıkarma görünümü altında her şeyi iki kere söyleme fırsatı sağlıyor; önce soyut biçimiyle, ardından da buradan çıkarılan sonuç olarak görünüşte somut biçimiyle. Ne var ki daha sonra bu iki kategorisine verdiği somut <span class="ideitalik1">isimleri</span> değiştirmeye başlıyor. Böylece tümellik sırasıyla doğa, bilinçsiz yaşamın tamamı, aynısının bilinçlisi, tümel yaşam, dünya organizması, bir araya getiren birlik, insani toplum, topluluk, evrenin organik birliği, tümel mutluluk, genel refah vb. olarak sahne alırken, tekillik de duruma uygun düşen isimlerle kendini gösteriyor; bilinçli ve bilinçsiz tekil yaşam, tekilin mutluluğu, kişisel refah vs.. Bu isimlerin her birinde tekillik ve tümellik konusunda yeterince sık duyduğumuz boş söylemlerin aynısını tekrar duymak zorunda kalıyoruz.</p>

    <p class="normal">Yani, ikinci yapıtaşı, ilkinin zaten içerdiklerinin dışında bir şey içermiyor. Ama Fransız sosyalistleri, <span class="ideitalik1">égalité, solidarité, unité des intérêts</span><sup class="calibre5"><a href="../Text/alman_split_695.html#footnote-74279-648" id="footnote-74279-648-backlink">648</a></sup> sözcüklerini kullandıklarından, yazarımız bu sözcükleri Almanlaştırarak onları hakiki sosyalizmin "yapıtaşları" olacak şekilde yontmaya çalışıyor.</p>

    <p class="indentmetin">"Toplumun bilinçli bir üyesi olarak ben, diğer üyelerin her birini benden farklı, bana karşıt ve aynı zamanda da varlığın ortaklaşa ilk temeline dayanan ve bu temelden hareket eden, bana eşit bir varlık olarak görüyorum. Her bir türdeşimi, özel doğası nedeniyle bana karşıt, genel doğası nedeniyle ise bana eşit görüyorum. İnsani eşitlik kabulü, herkesin yaşama hakkının kabulü, <span class="ideitalik1">buna göre,</span> ortaklaşa, herkese ortak doğal insani bilince dayanır; sevgi, dostluk, eşitlik ve tüm toplumsal erdemler aynı şekilde doğal insani birlik ve beraberlik duygusuna dayanır. Şimdiye dek bunlar yükümlülük olarak tarif edilmiş ve dayatılmışsa, <span class="ideitalik1">o halde</span> dışsal bir dayatmaya değil, içsel insan doğasının <span class="ideitalik1">bilincine</span>, yani usa dayanan bir toplumda bunlar yaşamın özgür, doğal ifadeleri haline gelecektir. <span class="ideitalik1">Bu nedenle</span> doğal, yani ussal toplumda, yaşam koşulları her bir üyesi için eşit, yani tümel olmak zorundadır." (sf. 161, 162)</p>

    <p class="normal">Yazar, iddia içeren bir cümle kurup, ardından bu cümleyi <span class="ideitalik1">bu nedenle</span>, <span class="ideitalik1">bununl</span><span class="ideitalik1">a beraber</span> gibi bir bağlaçla bir sonuç olarak kendi içinden meşrulaştırma konusunda büyük bir hünere sahip. Aynı şekilde bu garip çıkarım tarzının orta yerine eklediği, "ise" "-ken" – "o halde... olmalıdır", "öyleyse... olacaktır" vs. gibi sözcükler sayesinde, gelenekselleşmiş sosyalist önermeleri anlatıma yedirip sokuşturma konusunda da maharetli.</p>

    <p class="normal">İlk yapıtaşında, bir tarafta tekili, diğer tarafta da tekilin karşıtında toplum olarak tümeli görmüştük. Burada bu karşıtlığı, tekilin, kendi içinde özel ve genel bir doğaya bölünmesi suretiyle yeniden karşımızda buluyoruz. Ardından, <span class="ideitalik1">genel</span> doğadan "insani eşitlik" ve ortaklaşalık üzerine sonuçlar çıkarılıyor. İnsanlar için ortak koşullar, burada "insanın özü"nün, <span class="ideitalik1">doğanın</span> bir ürünü olarak ortaya çıkıyor, oysa bunlar tıpkı eşitlik bilinci gibi tarihsel ürünlerdir. Bununla da tatmin olmayan yazar, eşitliği, onun her bakımdan "varlığın ortaklaşa ilk temeli"ne dayanmasıyla açıklıyor. Giriş bölümünde, 158. sayfada, insanın "aynı maddeden oluştuğunu, her şeye can veren bir ve aynı tümel güç ve özelliklerle donatıldığını" öğrenmiştik. İlk yapıtaşında da doğanın "tüm yaşamın temeli", yani "varlığın ortak ilk temeli" olduğunu öğrenmiştik. Anlayacağımız yazar, "toplumun bilinçli bir üyesi olarak" insanların yalnızca kendi aralarındaki eşitliğini kanıtlamakla kalmayıp her pireyle, her saman demetiyle, her taşla eşitliğini de kanıtlayarak Fransızları kat be kat aşmıştır.</p>

    <p class="normal">Hakiki sosyalistimizin "tüm toplumsal erdemleri"nin "doğal insani birlik ve beraberlik duygusuna" dayandığına gönülden inanmak isteriz; feodal bağımlılık, kölelik ve tüm çağlardaki her türlü toplumsal eşitsizlik de bu "doğal birlik ve beraberliğe" dayanmış olsa bile. Yeri gelmişken söyleyelim, söz konusu "doğal insani birlik ve beraberlik duygusu" insanlar tarafından gün be gün değişip dönüştürülen tarihsel bir üründür. Ve her ne kadar, yalnızca yargıç kürsüsündeki "İnsan"a değil aynı zamanda sonradan gelen devrimci bir nesle de insanlık dışı ve doğaya aykırı gibi görünse de her zaman son derece doğal olmuştur.</p>

    <p class="normal">Tesadüf eseri, günümüz toplumunun "dışsal dayatmaya" dayandığını da öğreniyoruz. "Dışsal dayatma" derken hakiki sosyalistlerin tasavvur ettiği, belirli bireylerin sınırlayıcı maddi yaşam koşullarını değil, yalnızca <span class="ideitalik1">devlet</span> zoru, süngü, polis, top ve tüfektir. Oysa bunlar toplumun temeli olmak şöyle dursun, aksine toplum yapısının doğurduğu bir sonuçtan başka bir şey değildir. Bu sorun <span class="ideitalik1">Kut</span><span class="ideitalik1">sal Aile</span>'de ve elinizdeki eserin birinci cildinde tartışılmıştı.</p>

    <p class="normal">Bugünkü "dışsal dayatmaya" dayanan toplumun karşısına, sosyalist, "içsel insan doğasının <span class="ideitalik1">bilincine</span>, yani usa dayanan" hakiki toplum idealini koymaktadır; yani bilincin bilincine, düşünmenin düşünmesine dayanan. Hakiki sosyalistin, artık ifade bakımından bile filozoflardan bir farkı kalmadı. İnsanların "içsel doğa"ları kadar onların buna dair "bilinç"lerinin, "yani" "us"larının da her daim tarihsel bir ürün olduğunu ve onların toplumunun, sandığı gibi "dışsal dayatma"ya dayansa bile "içsel doğası"nın bu "dışsal dayatma"ya karşılık geldiğini unutuyor.</p>

    <p class="normal">Bunu, 163. sayfa'da, alışılageldik maiyetiyle birlikte, bu kez kişisel refah ile genel refah kılığındaki tekillik ve tümellik izler. İkisinin ilişkisi hakkında benzer açıklamalara, her iktisat ders kitabının rekabet başlığı altında ve ayrıca, ama çok daha iyi ifade edilmiş olarak Hegel'de rastlanır.</p>

    <p class="normal">Örneğin, "Renanya Yıllıkları"nın 163. sayfasında:</p>

    <p class="indentmetin">"Genel refahı geliştirerek kendi refahımı geliştiriyorum ve kendi refahımı geliştirerek de genel refahı geliştiriyorum."</p>

    <p class="normal">Hegel'in "Hukuk Felsefesi", sayfa 248:</p>

    <p class="indentmetin">"Kendi amacımı geliştirerek tümeli geliştiriyorum, o da yeniden benim amacımı geliştirmektedir."</p>

    <p class="normal">Ayrıca, "Hukuk Felsefesi"nin, sayfa 323 ve devamında işlenen yurttaşın devlet ilişkisi üzerine bölümünü de karşılaştırmakta fayda var.</p>

    <p class="indentmetin">"Bu nedenle nihai sonuç olarak tekil yaşamın, yaşamın tamamıyla bilinçli birliği, yani uyumu görülür." ("Renanya Yıllıkları", sf. 163)</p>

    <p class="normal">Yani, "nihai sonuç olarak"</p>

    <p class="indentmetin">"tekil yaşamla tümel yaşam arasındaki bu kutupsal ilişki, kâh birbirlerinin karşısında düşmanca yer alıp birbirleriyle <span class="ideitalik1">mücadele</span> etmelerinden, kâh ikisinin birbirlerini koşullayıp gerektirmesinden ibarettir."</p>

    <p class="normal">"Nihai sonuç olarak" buradan olsa olsa uyumsuzluğun uyumu çıkar. Ve bütün bu bilinen boş söylemlerin bir kez daha tekrarından çıkan sadece yazarın, tekillik ve tümellik kategorileriyle nafile boğuşmasının, toplumsal sorunları çözüme kavuşturacak hakiki biçim olduğuna dair inancıdır.</p>

    <p class="normal">Yazar, aşağıdaki fanfarla sözünü bağlıyor:</p>

    <p class="indentmetin">"<span class="ideitalik1">Organik toplumun temeli tümel eşitliktir ve tekillerin tümelle karşıtlıkları aracılığıyla özgür uyuma, tekilin tümel mutlulukla birliğine, sosyal,"(!) "toplumsal"(!!) "uyuma, evrensel uyumun suretine doğru bir gelişim gösterir.</span>" (sf. 164)</p>

    <p class="normal">Bu cümleyle "yapıtaşı" demek gerçekten de büyük bir tevazu gerektirir. O, hakiki sosyalizmin üzerine inşa edildiği koca bir ilk kayadır.</p>

    <p class="ortaitalik">Üçüncü Yapıtaşı</p>

    <p class="indentmetin">"İnsanın doğayla mücadelesi, benim özel yaşamımın tümel doğa yaşamıyla karşılıklı etkileşiminin kutupsal karşıtlığı üzerine kuruludur. Bu mücadele bilinçli bir faaliyet olarak zuhur ettiğinde, ona emek adı verilir." (sf. 164)</p>

    <p class="normal">"Kutupsal karşıtlık" tasavvuru, tam aksine insan ile doğa arasındaki mücadelenin gözlemine dayanması gerekmez miydi? Burada, önce bir olgudan bir soyutlama yapılmakta; ardından da bu olgunun bu soyutlamaya dayandığı iddia edilmektedir. Alman derinliğine sahip ve spekülatif görünmenin olabilecek en ucuz yöntemi budur.</p>

    <p class="normal">Örneğin: <span class="ideitalik1">Olgu</span>: Kedi fareyi yer.</p>

    <p class="normal"><span class="ideitalik1">Refleksiyon</span>: Kedi-doğa, fare-doğa, farenin doğa tarafından tüketilmesi = doğanın doğa tarafından tüketilmesi = doğanın kendi kendini tüketmesi.</p>

    <p class="normal"><span class="ideitalik1">Olgunun felsefi sunumu</span>: Farenin kedi tarafından yenmesi, doğanın kendi kendini tüketmesine dayanır.</p>

    <p class="normal">İnsanın doğayla mücadelesi bu şekilde mistikleştirildikten sonra, gerçek mücadelelerden yapılan bu kuru soyutlamanın <span class="ideitalik1">görüngüsü</span> olarak ele almak suretiyle insanın bilinçli faaliyeti doğa bağlamında mistikleştirilmektedir. Sonuçta dünyevi <span class="ideitalik1">emek</span> sözcüğü, bu mistikleştirmenin sonucu olarak devreye sokulmaktadır. Hakiki sosyalistimiz bu sözcüğü başından beri dilinin altında tutmuş, fakat onu telaffuz etmeye ancak lazım gelen meşrulaştırmalarda bulunduktan sonra cüret etmiştir. Emek yavan, soyut İnsan ve Doğa tasavvurundan hareketle kurgulanmakta, dolayısıyla da emeğin tüm gelişim aşamalarına hem uyan hem de uymayan bir şekilde belirlenmektedir.</p>

    <p class="indentmetin">"<span class="ideitalik1">Buna göre</span> emek, insanın, aracılığıyla doğayı yaşamının bilinçli hazzı haline getirmek, onu tinsel ya da bedensel bir tatmini için kullanmak üzere hem tinsel hem maddi anlamda kendi egemenliği altına almaya çalıştığı her türlü bilinçli faaliyetidir." (age.)</p>

    <p class="normal">Burada yalnızca şu parlak çıkarsamaya dikkat çekmekle yetineceğiz:</p>

    <p class="indentmetin">"Bu mücadele bilinçli bir faaliyet olarak zuhur ettiğinde, ona emek adı verilir – <span class="ideitalik1">buna göre</span> emek insanın her türlü bilinçli faaliyetidir" vb.</p>

    <p class="normal">Bu derin idraki "kutupsal karşıtlığa" borçluyuz.</p>

    <p class="normal">Okur, Saint-Simon'un yukarıda sözü edilen <span class="ideitalik1">libre dévelopment de toutes les facultés</span>'le<sup class="calibre5"><a href="../Text/alman_split_696.html#footnote-74279-649" id="footnote-74279-649-backlink">649</a></sup> ilgili açıklamasını ve Fourier'in mevcut <span class="ideitalik1">travail répugnant</span><sup class="calibre5"><a href="../Text/alman_split_697.html#footnote-74279-650" id="footnote-74279-650-backlink">650</a></sup> yerine <span class="ideitalik1">travail attrayant</span>'ın<sup class="calibre5"><a href="../Text/alman_split_698.html#footnote-74279-651" id="footnote-74279-651-backlink">651</a></sup> konmasını istediğini anımsayacaktır. Bu önermelerin aşağıdaki felsefi gerekçelendirmesi ve açıklamasını "kutupsal karşıtlığa" borçluyuz:</p>

    <p class="indentmetin">"<span class="ideitalik1">Ama</span>" (bu "ama", burada hiçbir bağlamın söz konusu olmadığını ima etmeyi amaçlıyor) "yaşamın güçlerinin ve yeteneklerinin her <span class="ideitalik1">tezahürü</span>, pratiği ve ifadesi, onun hazzına, tatminine ulaştırması <span class="ideitalik1">gerektiğinden</span>, <span class="ideitalik1">o halde</span> buradan, emeğin kendisinin insani yeteneklerin bir tezahürü ve gelişimi olduğu ve haz, tatmin ve mutluluk sağlaması <span class="ideitalik1">gerektiği</span> sonucu çıkar. Emeğin kendisi <span class="ideitalik1">demek ki</span> yaşamın <span class="ideitalik1">özgür</span> bir ifadesi, dolayısıyla da <span class="ideitalik1">haz</span> haline gelmek <span class="ideitalik1">zorundadır</span>." (age.)</p>

    <p class="normal">Burada, "Renanya Yıllıkları"nın önsözünde vaat edilenler gösterilmektedir. Yani "Alman toplum biliminin şimdiye kadarki gelişimi içinde Fransız ve İngiliz toplum biliminden ne kadar farklı olduğu" ve "komünizm öğretisini bilimsel olarak tanımlamanın" ne demek olduğu gösterilmektedir.</p>

    <p class="normal">Bu birkaç satırdaki mantıksal hatayı, okuru bunaltmadan gözler önüne sermek zor. Öncelikle <span class="ideitalik1">formel mantığa</span> karşı işlenen gaflara bakalım.</p>

    <p class="normal">Yaşamın bir ifadesi olan emeğin, haz vermesi gerektiğini kanıtlamak için, yaşamın her türlü ifadesinin haz vermesi gerektiği varsayılıyor. Buradan da yaşamın bunu emek olarak dışavurumunda da yapması gerektiği sonucu çıkarılıyor. Bir postulatın farklı bir söylem aracılığıyla bir vargı haline geldiği bu dönüşümünden tatmin olmayan yazar, üstüne üstlük sonuç çıkarımını da yanlış yapmaktadır. "Yaşamın her tezahürünün hazza ulaştırması gereği"nden çıkan sonuç, ona göre, yaşamın bu tezahürlerinden biri olan emeğin, bizzat "insani yeteneklerin bir tezahürü ve gelişimi" olması "gerektiği", yani yine yaşamın bir tezahürü ve gelişimi olması gerektiğidir. Yani olduğu şeyi olması gerekiyor. Peki emek, ne etmeliydi ki bir kez olsun "insan yeteneklerinin bir tezahürü" <span class="ideitalik1">olmasın</span>? Bununla da kalmıyor. Emek böyle olması gerektiği <span class="ideitalik1">için</span>, "<span class="ideitalik1">demek ki</span>" böyle olmak "<span class="ideitalik1">zorundadır"</span>; ya da daha doğru bir ifadeyle: "İnsan yeteneklerinin bir tezahürü ve gelişimi" olması gerektiği için, <span class="ideitalik1">demek ki</span> tamamen başka bir şey haline gelmek <span class="ideitalik1">zorundadır</span>, yani şimdiye kadar hiç bahsi geçmemiş olan "yaşamın özgür bir ifadesi" olmak zorundadır. Ve yukarıda yaşam hazzı postulatından doğrudan doğruya haz olarak emek postulatına varılırken; burada, bu son postulat, yeni, "emekle yaşamın özgür ifadesi" postulatının bir sonucu olarak öne sürülmektedir.</p>

    <p class="normal">Bu önermenin <span class="ideitalik1">içeriği</span>ne gelince, emeğin olması gereken şeyi neden her zaman olmadığı ve neden şimdi olması gerektiğini, ya da neden bugüne kadar olması gerekmeyen bir şey haline gelmek zorunda olduğunu kestirmek imkânsız. Ne var ki şimdiye dek elbette insanın özü ve insan ile doğanın kutupsal karşıtlığı gelişmiş değildi.</p>

    <p class="normal">Ardından, emeğin ürünlerinin ortaklaşa mülkiyeti üzerine komünist önermenin "bilimsel bir gerekçelendirme"si yapılıyor:</p>

    <p class="indentmetin">"Ama" (burada bir kez daha yinelenen ama, yukarıdakiyle aynı anlama gelmektedir) "emeğin ürünü, aynı zamanda tekilin, çalışanın mutluluğuna ve de tümel mutluluğa hizmet etmelidir. Bu, karşılıklılık yoluyla, tüm toplumsal faaliyetlerin birbirini karşılıklı olarak tamamlamasıyla olur." (age.)</p>

    <p class="normal">Bu önerme, her ekonomide rekabet ve iş bölümü hakkında söylenegelen övgülerin, "mutluluk" sözcüğü ile dayanaksızlaştırılmış bir kopyasından başka bir şey değildir.</p>

    <p class="normal">Nihayet, çalışmanın örgütlenmesinin Fransız tarzı gerekçelendiriliyor:</p>

    <p class="indentmetin">"Haz veren, tatmin sağlayan ve aynı zamanda genel refaha hizmet eden özgür bir faaliyet olarak çalışma, <span class="ideitalik1">emeğin örgütlenmesinin</span> temelidir." (sf. 165)</p>

    <p class="normal">Çalışma, evvela "haz veren vs. vs. özgür bir faaliyet" haline gelmesi <span class="ideitalik1">gerektiği</span> ve <span class="ideitalik1">zorunda olduğu</span> için; yani henüz <span class="ideitalik1">öyle</span> olmadığı için, <span class="ideitalik1">tersine</span> emeğin örgütlenmesinin "haz veren bir faaliyet olarak çalışmanın" temeli olması beklenirdi. Ne var ki bu faaliyet olarak emek <span class="ideitalik1">kavramı</span> tamamen kâfi gelmektedir.</p>

    <p class="normal">Yazar, makalesinin sonunda "sonuçlar"a ulaşmış olduğuna inanıyor.</p>

    <p class="normal">Bu "yapıtaşları" ve "sonuçlar", "<span class="ideitalik1">Yirmi Bir Forma</span>", "<span class="ideitalik1">Yurttaş Almanağı</span>" ve "<span class="ideitalik1">Yeni Anekdot</span>"ta<sup class="calibre5">[175]</sup> bulunan diğer granit kütlelerle birlikte, <span class="ideitalik1">hakiki sosyalizmin</span>, namı diğer <span class="ideitalik1">Alman sosyal felsefesinin</span> üzerine kendi kilisesini inşa edeceği kayalığı oluşturmaktadır.<sup class="calibre5"><a href="../Text/alman_split_699.html#footnote-74279-652" id="footnote-74279-652-backlink">652</a></sup></p>

    <p class="normal">Bu kilisede okunan kimi ilahilerden, <span class="ideitalik1">cantique allégorique hébráique et mystique</span>'ten<sup class="calibre5"><a href="../Text/alman_split_700.html#footnote-74279-653" id="footnote-74279-653-backlink">653</a></sup> birkaç fragmanı yeri geldikçe dinleyeceğiz.</p>
  </div>
</body>
</html>
