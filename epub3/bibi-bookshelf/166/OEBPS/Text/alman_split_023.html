<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alman.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="h1baslik3" id="calibre_toc_19"><br class="calibre2"/>
  <br class="calibre2"/>
  1. Biricik ve Onun Mülkiyeti</h2>

  <p class="normal">"Davasını hiçbir şey üzerine kuran"<sup class="calibre5"><a href="../Text/alman_split_209.html#footnote-74279-133" id="footnote-74279-133-backlink">133</a></sup> adam, her iyi Alman gibi uzun "eleştirel yaşasın" çığlığına, hemencecik bir figanla başlıyor: "Davam olması gereken ne yok ki?" (kitabın 5. sayfası) Ve yürek parçalayıcı sızlanmalar eşliğinde "her şey davam olmalıymış. Tanrı davası, insanlık davası, hakikat, özgürlük davası, sonra halkının davası, efendisinin davası" ve daha binlerce iyi davanın daha omuzlarına yüklendiğinden yakınıyor. Zavallı adamcağız! Fransız ve İngiliz burjuvası <span class="ideitalik1">debouchés</span><sup class="calibre5"><a href="../Text/alman_split_210.html#footnote-74279-134" id="footnote-74279-134-backlink">134</a></sup> sıkıntısından, ticari krizden, borsadaki panikten, şu anki politik durumdan vb. yakınıyor; burjuva harekete yalnızca düşünsel olarak aktif bir katılım sağlayan ve aslına bakılırsa yalnızca kendi postunu riske atan Alman küçük burjuvası ise kendi davasını "iyi dava", "özgürlük, hakikat ve insanlık davası" olarak görüyor.</p>

  <p class="normal">Bizim Alman muallimimiz, Alman küçük burjuvazisinin bu aldatmacasına <span class="ideitalik1">tout bonnement</span><sup class="calibre5"><a href="../Text/alman_split_211.html#footnote-74279-135" id="footnote-74279-135-backlink">135</a></sup> kanıyor ve şimdilik üç sayfa boyunca bu iyi davaları tartışıyor.</p>

  <p class="normal">"Tanrı davası"nı ve "insanlık davası"nı inceliyor, (6. ve 7. sayfalar), ve bunların "tamamen egoist davalar" olduğunu, hem "Tanrı"nın hem de "İnsanlık"ın yalnızca <span class="ideitalik1">kendilerine ait</span> olan hakkında kaygı duyduklarını, "Hakikat'in, Özgürlük'ün, Hümanizma'nın ve Adalet'in" "bizi değil yalnızca kendilerini düşündüklerini, bizim değil yalnızca kendilerinin mutluluğuyla ilgilendiklerini" keşfediyor. Bundan, tüm bu kişilerin "hallerinden fevkalade hoşnut oldukları" sonucuna varıyor. Hatta o kadar ileri gidiyor ki bu idealist söylemleri –Tanrı, Hakikat vs.– "hallerinden fevkalade hoşnut olan" ve "<span class="ideitalik1">semereli</span> bir egoizmin" tadını çıkaran varlıklı burjuvalara dönüştürüyor. Ancak bu durum, kutsal egoistin canını fena halde sıkıyor. "Ya Ben?" diye bağırıyor.</p>

  <p class="indentmetin">"Ben, kendi payıma, bundan bir ders çıkarıyorum. Bu büyük egoistlere hizmet etmek yerine kendim egoist olmayı tercih ederim!" (sf. 7)</p>

  <p class="normal">Böylece, Aziz Max'ın egoizme geçişinde hangi kutsal saiklerin etkili olduğunu görüyoruz. Onun huzurunu kaçıran, bu dünyaya ait mallar, güvelerle pasın kemirdiği hazineler, türdeşi Biricik'lere ait sermayeler değil, göklerin hazinesidir; Tanrı'ya, Hakikat'e, Özgürlük'e, İnsanlık'a vs. ait sermayedir.</p>

  <p class="normal">Kendisinden birçok iyi davaya hizmet etmesi beklenmeseydi eğer, onun da bir "kendi" davası olduğunu asla keşfedemeyecek, dolayısıyla bu kendi davasını da "hiçbir şey üzerine" (yani "Kitap") "kurmuş" olmayacaktı.</p>

  <p class="normal">Eğer Aziz Max, bu "davalara" ve bu davaların "sahipleri"ne, örneğin Tanrı'ya, özgürlüğe, insanlığa biraz daha yakından bakmış olsaydı, tersi sonuca ulaşmış olacaktı. Bu insanların egoist eylem tarzına dayalı egoizminin tıpkı bu insanlar gibi birer hayal ürünü olması gerektiği sonucuna varacaktı.</p>

  <p class="normal">Bunun yerine azizimiz "Tanrı"yla ve "Hakikat"le rekabete girmeye ve kendi davasını kendisi üzerine kurmaya girişiyor.</p>

  <p class="indentmetin">"…kendi üzerime; yani tıpkı tanrı gibi diğer bütün her şeyin hiçi olan, kendimin her şeyi olan, biricik olan ben kendim üzerime. … Ben boşluk anlamında hiçbir şeyim, <span class="ideitalik1">ama</span> ben yaratıcı hiçim, yaratıcı olarak her şeyi bizzat benim yarattığım hiçim."</p>

  <p class="normal">Kutsal kilise papazımız bu son önermesini pekâlâ şöyle de ifade edebilirdi: Ben saçmalığın boşluğunda her şeyim, "<span class="ideitalik1">ama</span>" hükmü olmayan yaratıcıyım, yaratıcı olarak ben kendim her şeyden hiç yaratan her şeyim.</p>

  <p class="normal">Bu iki okumadan hangisinin doğru olduğu, daha sonra açıklığa kavuşacak. Giriş için bu kadarı yeterli.</p>

  <p class="normal">"Kitap"ın kendisi, tıpkı "sabık" kitap gibi Eski ve Yeni Ahit'e; yani insanın biricik tarihi (yasa ve peygamberler) ile Biricik'in insan-dışı tarihi (Tanrı Krallığı'nın İncil'i) olarak ikiye bölünmesi gibi bölünmüştür. Bunlardan ilki, mantığın çerçevesi içinde kalan tarihtir, geçmişle sınırlı logostur. İkincisi ise tarihteki mantıktır, serbest kalan logostur; şimdiki zamana karşı mücadele eder ve utkuyla hakkından gelir.</p>

  <div class="calibre1" id="calibre_pb_24"/>
</body>
</html>
