<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alman.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="h1baslik3" id="calibre_toc_24">V&nbsp;<br class="calibre2"/>
  "Holsteinlı Dr. Georg Kuhlmann"<br class="calibre2"/>
  &nbsp;ya da&nbsp;<br class="calibre2"/>
  Hakiki Sosyalizmin Kehaneti<br class="calibre2"/>
  &nbsp;"Yeni Dünya<br class="calibre2"/>
  &nbsp;ya da&nbsp;<br class="calibre2"/>
  Tinin Yeryüzündeki Krallığı<br class="calibre2"/>
  Müjde"<sup class="calibre5">[203]</sup></h2>

  <p class="indentmetin">"Bütün acılarımızı, bütün özlem ve umutlarımızı, kısacası çağımızı en derinden sarsan her şeyi dile getirecek birine ihtiyaç vardı" deniyor önsözde, "ve o kişi, bu kuşku ve özlem hengâmesinin tam orta yerinde tinin yalnızlığının içinden, hepimizi o canlı imgelerle çevreleyen muammanın çözümüyle birlikte doğmalıydı. Çağımızın yolunu gözlediği işte bu adam ortaya çıktı. <span class="ideitalik1">O, Holsteinlı Dr. Georg Kuhlmann</span>'dır."</p>

  <p class="normal">Bu satırların yazarı August Becker, demek ki, son derece kıt bir zekâya ve belirsiz bir karaktere sahip bir adamın, bugüne dek henüz tek bir muammanın bile çözülmediğine, tek bir yaşamsal enerjinin bile ortaya çıkmadığına; tüm uygar ülkeleri çoktan etkisi altına almış komünist hareketin özü keşfedilemeyen kof bir ceviz, büyük evrensel tavuğun bir horozun katkısı olmaksızın yumurtladığı evrensel bir yumurta olduğuna; hakiki özün ve esas horozun ise Holsteinlı Doktor Georg Kuhlmann olduğuna kendisini ikna etmesine izin veriyor! ...</p>

  <p class="normal">Oysa bu büyük evrensel horoz, kendini bir süre İsviçre'deki Alman zanaatkârlara beslettiren ve kaderinden kaçmayan kısırlaştırılmış alelade bir horozdur. Yok; Holsteinlı Doktor Kuhlmann'ı, kendi hayat iksirinin etkisine kendisi bile inanmayan ve bütün o makrobiyotiğiyle<sup class="calibre5"><a href="../Text/alman_split_782.html#footnote-74279-736" id="footnote-74279-736-backlink">736</a></sup> yalnızca kendi şahsını hayatta tutmayı amaçlayan adi bir şarlatan ve kurnaz bir sahtekâr olduğunu düşünmüyoruz. Aksine biz bu esinli doktorun <span class="ideitalik1">spiritüalist</span> bir şarlatan, <span class="ideitalik1">yobaz</span> bir sahtekâr, <span class="ideitalik1">mistik</span> bir cingöz olduğunun, ama kutsal amacıyla tamamen bütünleşmiş olduğundan türünün tüm örnekleri gibi araçlarını seçerken pek de özenli davranmadığının pekâlâ farkındayız. Zira kutsal amaçlar daima kutsal kişilerle derinlemesine birleşip bütünleşmiştir çünkü onlar salt idealist niteliktedir ve <span class="ideitalik1">yalnızca kafa</span>ların içinde var olurlar. Felsefi ya da dindar olsun, Antik ya da Modern olsun tüm idealistler, esinlere, vahiylere, kurtarıcılara, üfürükçü sağaltıcılara inanır. Ve bu inançlarının kaba, dindar bir biçim mi yoksa âlim, felsefi bir biçim mi aldığı yalnızca eğitim düzeylerine bağlıdır. Tıpkı mucize inancına yaklaşımlarının aktif mi yoksa pasif mi olduğu –yani keramet sahibi çobanlar mı yoksa koyun mu oldukları– ve bu sırada teorik mi yoksa pratik amaçlar mı güttükleri, yalnızca sahip oldukları enerjinin ölçüsüne, karakterlerine, toplumsal konumlarına vb. bağlı olması gibi.</p>

  <p class="normal">Kuhlmann belli bir felsefi eğitim almış, son derece enerjik bir insandır; mucizelere yaklaşımı asla pasif değildir ve bu sırada son derece pratik amaçlar güder.</p>

  <p class="normal">August Becker'in onunla tek ortak yanı millî ruh hastalığıdır. Bu iyi adam, "bir çağın iradesinin ve düşüncelerinin ancak tek tek kişiler tarafından ifade edilebileceğini bir türlü kabul edemeyenlere acımaktadır". İdealistler açısından, dünyayı değiştirmeye muktedir her hareket yalnızca bir seçilmişin kafasında var olabilir; ve dünyanın kaderi, bilgeliğin tamamını özel mülkiyetinde bulunduran bu kafanın, vahiylerini açıklamaya vakti bulamadan gerçek bir taşın öldürücü darbesine maruz kalıp kalmamasına bağlıdır. "Öyle değil mi?" diye ekliyor meydan okuyarak August Becker. "Çağın tüm filozoflarıyla teologlarını bir araya getirin, bırakın tartışsınlar ve oylama yapsınlar ve görün bakalım ortaya ne çıkıyor!"</p>

  <p class="normal">İdeoloğun gözünde tüm tarihsel gelişim, bu gelişimin "çağın" bütün "filozoflarıyla teologlarının kafasında" şekillendirdikleri teorik soyutlamalarla sınırlıdır ve bütün bu "kafalar"ı "bir araya getirmek" ve "tartıştırmak ve oylama yaptırmak" imkânsız olduğundan, ister istemez, bu felsefi ve teolojik kafaların üstünde sivrilen kutsal bir kafa bulunmak zorundadır; ve bu <span class="ideitalik1">sivri kafa</span>, o <span class="ideitalik1">kalın kafalıların</span> spekülatif <span class="ideitalik1">Birlik</span>'idir, yani kurtarıcıların.</p>

  <p class="normal">Bu kafa-sistemi, aralarında birtakım benzerlikler bulunan Mısır piramitleri kadar eskidir ve kısa bir süre önce tazelenmiş olarak başkentinde hortladığı Prusya monarşisi kadar da yenidir. İdealist Dalai-Lama'ların, gerçek versiyonlarıyla ortak yönü, nemalandıkları dünyanın onların kutsal ifrazatları olmadan varlığını sürdüremeyeceğine inanmak istemeleridir. Bu idealist kaçıklıklarını <span class="ideitalik1">pratiğe</span> dökmeye başladıklarında da kısa sürede <span class="ideitalik1">kötücül</span> karakterlerini gün yüzüne vururlar: Yobaz iktidar hırsı, dini fanatizm, şarlatanlık, piyetist ikiyüzlülük, sofu sahtekârlık. Mucize ise, Fikir krallığından <span class="ideitalik1">pratiğe</span> geçişi sağlayan <span class="ideitalik1">eşek köprüsüdür</span><sup class="calibre5"><a href="../Text/alman_split_783.html#footnote-74279-737" id="footnote-74279-737-backlink">737</a></sup><span class="ideitalik1">.</span> Holsteinlı Dr. Georg Kuhlmann Bey işte böyle bir eşek köprüsüdür –o esinlidir– dolayısıyla onun sihir sözlerinin en sağlam dağları yerinden oynattığına şüphe yok. Bu, söz konusu <span class="ideitalik1">dağları, doğal barut</span> kullanarak patlatmaya yetecek enerjiyi kendinde bulamayan sabırlı yaratıklar için bir tesellidir. Bu, devrimci hareketin farklı, birbirinden ayrı görüngüleri arasındaki maddi bağlamı göremeyen körler ve pısırıklar için bir umuttur.</p>

  <p class="normal">"Şimdiye kadar eksik olan" diyor August Becker "bir birleşme noktasıydı."</p>

  <p class="normal">Aziz Georg, tüm reel şeyleri fikirlere çevirerek ve kendini bu fikirlerin, onları buradan doğru "yönetebildiği ve düzenleyebildiği" spekülatif birliği olarak kurgulayarak tüm reel engelleri zahmetsizce aşıyor:</p>

  <p class="indentmetin">"<span class="ideitalik1">Fikirlerin toplumu</span> dünyadır. Ve dünya onların birliğini <span class="ideitalik1">düzenler</span> ve <span class="ideitalik1">yönetir</span>." (138)</p>

  <p class="normal">Bu "<span class="ideitalik1">fikirlerin toplumu</span>"nda peygamberimiz dilediğince at koşturuyor.</p>

  <p class="indentmetin">"Orada, kendi fikrimizin rehberliğinde her tarafı dolaşıp zamanımız el verdiği ölçüde her şeyi ayrıntısıyla inceleyeceğiz." (sf. 138)</p>

  <p class="normal">Saçmalığın nasıl da spekülatif bir birliği!</p>

  <p class="normal">Ne var ki kâğıt sebatkârdır ve peygamberin kehanetlerini bildirdiği Alman kamuoyu kendi memleketinin felsefi gelişiminden o kadar bihaberdi ki, büyük peygamberin spekülatif kehanetlerinde yalnızca en köhnemiş felsefi söylemleri tekrarladığını ve pratik amaçlarına uyarladığını fark bile edemedi.</p>

  <p class="normal">Üfürükçü sağaltıcılar ve mucizevi ilaçlar nasıl ki <span class="ideitalik1">doğal</span> dünyanın yasalarına dair cehalete dayanıyorsa, <span class="ideitalik1">sosyal</span> keramet sahipleri ve sosyal üfürükçülük de <span class="ideitalik1">sosyal</span> dünyanın yasalarına dair cehalete dayanır. Holsteinlı üfürükçü doktorumuz da işte Niederemptli <span class="ideitalik1">keramet sahibi sosyalist çobandan</span> başkası değildir.</p>

  <p class="normal">Keramet sahibi bu çoban, sürüsüne önce şunu bildirir:</p>

  <p class="indentmetin">"Gözlerimin önünde çağın selameti için sözüyle eylemiyle çalışarak <span class="ideitalik1">bana öncellik</span> yapmış ve şimdi <span class="ideitalik1">benim</span>, insanların kaderi hakkında neler söyleyeceğimi dinlemeye gelmiş bir <span class="ideitalik1">seçkinler</span> meclisi görüyorum."</p>

  <p class="indentmetin">"Birçoğu insanlık adına konuştu ve yazdı; ama henüz <span class="ideitalik1">kimse</span> onun asıl derdinin ne olduğunu, umutlarını, beklentilerini ve bunlara nasıl ulaşabileceğini dile getirmedi. <span class="ideitalik1">Benim</span> yapmak istediğim işte tam da budur."</p>

  <p class="normal">Ve koyunları buna inanıyor.</p>

  <p class="normal">Bu "Kutsal Ruh"un, çoktan eskimiş sosyalist teorileri en kuru, en genel soyutlamalara indirgeyen eserinin tamamında tek bir özgün düşünce bile yok. Hatta üslup, biçim bile özgün değil. İncil'in kutsal üslubu, başkalarınca daha büyük bir başarıyla taklit edildi. Kuhlmann, bu bakımdan Lamennais'i örnek aldı, ama Lamennais'in bir karikatüründen fazlası olamadı. Okurlarımıza burada üslubunun güzelliklerini sergileyen birkaç numune vermek istiyoruz.</p>

  <p class="indentmetin">"Öncelikle söyleyin bana, ebediyette sizlere ne olacağını düşündüğünüzde neler hissediyorsunuz?</p>

  <p class="indentmetin">Gerçi birçoğu gülüp şöyle diyecek: 'Ebediyetten bana ne?'</p>

  <p class="indentmetin">Başkaları gözlerini ovuşturup soracak: 'Ebediyet? – O da ne...?'</p>

  <p class="indentmetin">Peki, mezarın seni yutacağı o anı düşündüğünüzde neler hissediyorsunuz?"</p>

  <p class="indentmetin">"Ve pek çok ses duyuyorum." İçlerinden biri şunları söyler:</p>

  <p class="indentmetin">"Son zamanlarda ruhun ebedi olduğu, onun ölümle birlikte sadece tekrar geldiği yere, Tanrı'ya döndüğü öğretiliyor. Ama bunları vaaz edenler benden geriye ne kaldığını söyleyemiyorlar bana. Ah, keşke hiç doğmasaydım! Ve varlığımı sürdürdüğümü varsaysak bile; ah anam babam, kız kardeşlerim, erkek kardeşlerim, çocuklarım ve sevdiğim herkes; sizleri bir daha görebilecek miyim? Ah, keşke sizleri hiç görmeseydim!" vs.</p>

  <p class="indentmetin">"Peki, sonsuzluğu düşündüğünüzde neler hissediyorsunuz?" ...</p>

  <p class="normal"><span class="ideitalik1">Ölüm</span> düşüncesi karşısında değil ama sizin ölüm <span class="ideitalik1">fanteziniz</span>, sizin <span class="ideitalik1">üslubunuz</span>, başkalarının <span class="ideitalik1">hissiyatına</span> etki etmek için kullandığınız <span class="ideitalik1">sefil araçlar</span> karşısında midemiz bulanıyor Bay Kuhlmann!</p>

  <p class="normal">Sürüsünün gözünü korkutan ve yüreklerini pelteleştiren belagatiyle yalnızca dinleyicilerinin <span class="ideitalik1">gözyaşı pınarlarını</span> harekete geçirmeye uğraşan ve cemaatinin yalnızca <span class="ideitalik1">korkaklığına</span> oynayan bir rahibi dinlerken "sen neler hissediyorsun" sevgili okur?</p>

  <p class="normal">"Müjde"nin zayıf <span class="ideitalik1">içeriğine</span> gelecek olursak, "<span class="ideitalik1">Neue Welt</span>"in birinci bölümü, yani giriş kısmı şu basit düşünceye, Bay <span class="ideitalik1">Kuhlmann</span>'ın yeryüzünde "Tin Krallığı"nı, "Cennet"i kurmak için Holstein'dan çıkıp geldiği; ondan önce hiçbir insanın, asıl cehennem ve asıl cennetin ne olduğunu bilmediği; ilkinin şimdiye kadarki toplum, ikincisinin ise gelecekteki toplum, "Tinin Krallığı" olduğu, kendisinin ise özlemle beklenen kutsal "Ruh" olduğu düşüncesine indirgenebilir.</p>

  <p class="normal">Tüm bu büyük düşünceler Aziz Georg'un pek de öyle özgün düşüncesi sayılmaz. Ayrıca, "Dünya"ya bu "yüzü"nü göstermek için onca yolu tepip Holstein'dan İsviçre'ye gelmesine, "Tin'in inzivası"ndan çıkıp zanaatkârların arasına inmesine, kendini "ifşa etmesine" hiç gerek yoktu.</p>

  <p class="normal">Fakat <span class="ideitalik1">Holsteinlı Dr. Kuhlmann</span>'ın "özlemle beklenen kutsal ruh" olduğu düşüncesi ise kuşkusuz yalnızca ve yalnızca onun özel mülkiyetidir ve öyle de kalacak.</p>

  <p class="normal">Aziz Georg'un bizzat "bildirdiği" üzere onun kutsal Kitabı şöyle bir seyir izleyecek:</p>

  <p class="indentmetin">"O, Tin Krallığını dünyevi endamıyla gözler önüne serecek ki sizler görkemini görebilesiniz ve tin krallığından başka bir kurtuluş olmadığını anlayabilesiniz. Öte yandan ölümlü dünyanızı da <span class="ideitalik1">gözler önüne serecek</span> ki sizler sefaletinizi görebilesiniz ve tüm acılarınızın nedenini anlayabilesiniz. Sonra, bu ıstırap dolu günümüzden mutlu geleceğe giden yolu göstereceğim size. Bu hedefe, uçsuz bucaksız bir manzaraya sahip olacağımız <span class="ideitalik1">yüksekliğe</span> varmak üzere tinde takip edin beni."</p>

  <p class="normal">Yani peygamberimiz, her şeyden önce "<span class="ideitalik1">güzel</span> manzara"sına<sup class="calibre5"><a href="../Text/alman_split_784.html#footnote-74279-738" id="footnote-74279-738-backlink">738</a></sup>, <span class="ideitalik1">cennetine</span> bir göz atmamıza izin veriyor. Burada, karikatürize edilmiş bir Lamennai kostümü içindeki Saint-Simonculuğun yanlış bir yorumunun Bay Stein'dan anılarla bezenerek berbat bir şekilde sahneye konmasından başka bir şey göremiyoruz.</p>

  <p class="normal">Şimdi <span class="ideitalik1">Cennet</span>'ten, peygambervari yöntemi ortaya koyan başlıca vahiyleri aktaracağız. 37. sayfada örneğin:</p>

  <p class="indentmetin">"Seçim <span class="ideitalik1">özgürdür</span> ve her bir kişinin eğilimine <span class="ideitalik1">uyum gösterir</span>. Eğilim, onun yeteneklerine <span class="ideitalik1">uyum gösterir</span>."</p>

  <p class="indentmetin">"Eğer toplumda" diye kehanette bulunur Aziz Georg, "herkes kendi eğilimi doğrultusunda hareket ederse, toplumun tüm yetenekleri toplam olarak gelişecektir. Ve <span class="ideitalik1">bu olduğunda</span>, herkesin toplam ihtiyacı da daima meydana getirilecektir, tin âleminde olduğu gibi madde âleminde de. Zira toplum daima ihtiyaçları kadar yeteneğe ve güce sahiptir."... "Les attractions sont proportionelles aux Destinées"<sup class="calibre5"><a href="../Text/alman_split_785.html#footnote-74279-739" id="footnote-74279-739-backlink">739</a></sup> (Ayrıca Proudhon'la karşılaştırınız.)</p>

  <p class="normal">Bay Kuhlmann burada yalnızca bir <span class="ideitalik1">yanlış anlama</span> nedeniyle sosyalistlerden ve komünistlerden ayrılmaktadır. Bu yanlış anlamanın nedenini onun <span class="ideitalik1">pratik amaçlar</span> peşinde koşmasında ve dar kafalılığında aramak gerekir. O, yeteneklerin ve kapasitelerin <span class="ideitalik1">farklılığı</span> ile <span class="ideitalik1">mülkiyetin</span> ve mülkiyetin belirlediği <span class="ideitalik1">hazzın eşitsizliğini</span> birbirine karıştırmakta, bu yüzden de komünizme <span class="ideitalik1">verip veriştirmektedir</span>.</p>

  <p class="indentmetin">"Hiç kimse orada" (yani komünizmde) "bir başkası karşısında <span class="ideitalik1">herhangi bir ayrıcalığa</span> sahip olmayacak", diyor peygamberimiz. "<span class="ideitalik1">Hiç kimse bir başkasından daha fazla mülke sahip olmayacak, bir başkasından daha iyi yaşamayacak</span>... Ama siz bundan kuşku duyduğunuzda onların yaygaralarına katılmazsanız, size sövüp sayarlar, sizi mahkûm ederler, size zulmeder ve ipe çekerler." (sf. 100)</p>

  <p class="normal">Kuhlmann'ın arada sırada oldukça isabetli kehanetlerde de bulunuyor:</p>

  <p class="indentmetin">"Şöyle haykıran herkes onların saflarındadır: 'Kaldırıp atın İncil'i! Özellikle de Hıristiyanlık dinini kaldırıp atın! Çünkü o, tevekkül ve uşak zihniyetinin dinidir! Her türlü inancı kaldırıp atın! Ne tanrı ne de ölümsüzlük tanırız! Bunlar, sahtekârlar ve yalancıların kendi çıkarları doğrultusunda istismar ettikleri" (bunu şöyle okumalı: Ruhbanların kendi çıkarları doğrultusunda istismar ettikleri şeylerdir bunlar) "ve sürdürdükleri uydurmalardır sadece". Şüphesiz, hâlâ böyle şeylere inanan kişi ahmağın önde gidenidir!"</p>

  <p class="normal">Kuhlmann, <span class="ideitalik1">inanç</span>, <span class="ideitalik1">tevekkül</span> ve <span class="ideitalik1">eşitsizlik</span> öğretisinin, yani "<span class="ideitalik1">zümresel ve doğuştan farklılık</span>" anlayışının ilkesel muhaliflerine özel bir hiddetle saldırıyor.</p>

  <p class="normal">O sosyalizmini, –Kuhlmann'ın anlatım biçimiyle şiddetle <span class="ideitalik1">Friedrich Rohmer</span>'i andıran– köleliği kader kabul eden aşağılık öğreti, teokratik hiyerarşi ve son tahlilde <span class="ideitalik1">kendi kutsal şahsiyeti</span> üzerine kurmaktadır!</p>

  <p class="indentmetin">"Her çalışma dalı" deniyor 42. sayfada, "çalışmaya bizzat katılan en becerikli kişi tarafından, haz âleminin her dalında da hazza bizzat katılan en neşeli kişi tarafından yönetilir. Toplum nasıl ki bölünmüş değil ise ve yalnızca <span class="ideitalik1">bir tek</span> ruha sahip ise, tüm düzen de yalnızca tek bir insan tarafından yönetilip idare edilir. Bu kişi de en bilge, en erdemli ve en kutlu kişidir."</p>

  <p class="normal">34. sayfada şunu öğreniyoruz:</p>

  <p class="indentmetin">"İnsan <span class="ideitalik1">ruhen</span> erdemli olma gayretindeyse, uzuvlarını oynatıp hareket ettirir, kendinde ve dışındaki her şeyi keyfince geliştirir, biçimlendirir ve oluşturur. Ve ruhen <span class="ideitalik1">huzuru yerindeyse</span>, onu o yapan her şeyde öyle <span class="ideitalik1">duyumsamalıdır</span>. Bu nedenle insan <span class="ideitalik1">yer, içer</span> ve bunların <span class="ideitalik1">tadına varır</span>; bu nedenle <span class="ideitalik1">şarkı söyler, oyun oynar, dans eder, öper, ağlar</span> ve <span class="ideitalik1">güler</span>."</p>

  <p class="normal">Gerçi <span class="ideitalik1">Tanrı görüşünün iştah</span> üzerindeki, <span class="ideitalik1">manevi mutluluğun</span> da <span class="ideitalik1">cinsel güdüler</span> üzerindeki etkisi pek Kuhlmannizmin özel mülkiyeti sayılmaz; ama <span class="ideitalik1">peygamberimizdeki</span> kimi <span class="ideitalik1">karanlık noktaya</span> ışık tutar.</p>

  <p class="indentmetin">Örneğin 36. sayfada: "Her ikisi de" (mülkiyet ve haz) "onun" (yani insanın) "emeğine uyum gösterir. Emek onun ihtiyaçlarının ölçütüdür." (Kuhlmann, komünist <span class="ideitalik1">toplumun bir bütün olarak</span> daima ihtiyaçları kadar yeteneğe ve güce sahip olduğuna dair önermeyi işte böyle çarpıtıyor.) "Çünkü emek, fikirlerin ve güdülerin ifadesidir. İhtiyaçlar da bunlara dayanır. <span class="ideitalik1">Fakat</span> insanların yetenekleri ve ihtiyaçları daima farklı ve dağınıktır; dolayısıyla ilkinin geliştirilmesi diğerinin ise tatmin edilmesi ancak, kişinin sürekli olarak herkes için çalışmasıyla ve herkes tarafından üretilenlerin, değime" (?) "göre değiş tokuş edilip bölüştürülmesiyle mümkün olabilir. <span class="ideitalik1">Böylelikle</span> herkes yalnızca emeğinin <span class="ideitalik1">değerini</span> almış olur."</p>

  <p class="normal">Bu totolojik zırvalık –aşağıdaki cümleler ve okuru esirgediğimiz diğer bölümler gibi– "vahiy"in A. Becker tarafından övülen "hayranlık uyandırıcı <span class="ideitalik1">sadeliğine</span> ve <span class="ideitalik1">berraklığına</span>" rağmen, eğer peygamberimizin peşinden koştuğu amaçlar anahtar işlevi görmeseydi, tamamen <span class="ideitalik1">anlaşılmaz</span> olurdu<span class="ideitalik1">.</span> Ama bu sayede her şey bir anda anlaşılır hale geliyor.</p>

  <p class="indentmetin">"Değer", diyerek kehanetine devam ediyor Bay Kuhlmann, "kendisini herkesin ihtiyacına göre belirler." (?) "Değer daima her bir insanın emeğini içerir ve bunun için" (?) "canı ne istiyorsa onu elde edebilir."</p>

  <p class="indentmetin">"Bakın dostlarım," deniyor 39. sayfada, "hakiki insanlar toplumu, <span class="ideitalik1">hayatı</span> daima ... kendisini .... eğiteceği... bir <span class="ideitalik1">okul</span> olarak görür. Ve <span class="ideitalik1">bu sırada</span> <span class="ideitalik1">mutlu</span> olmak <span class="ideitalik1">ister</span>. Ama böylesi" (?) "<span class="ideitalik1">tezahür etmeli</span> ve görünür olmalı" (?) "aksi takdirde bu" (?) "<span class="ideitalik1">mümkün</span> olmaz."</p>

  <p class="normal">Holsteinlı Bay Georg Kuhlmann'ın, "böylesi"nin (Yaşam? Mutluluk?) "tezahür etmesi" ve "görünür olması" gerektiğini, çünkü aksi takdirde "bu"nun; "değerin" "emeği içerdiği" ve bunun için (ne için?) canının dilediğini elde etmesinin; nihayetinde "değer"in kendini "ihtiyaca" göre kendi belirlemesinin "imkânsız" olacağını söylerken ne kastettiğini, eğer bütün vahyin <span class="ideitalik1">can alıcı noktası</span>, <span class="ideitalik1">pratik noktası</span> dikkate alınmazsa kestirmek mümkün değildir.</p>

  <p class="normal">Bu nedenle pratik bir açıklama getirmeye çalışalım.</p>

  <p class="normal">August Becker'den öğrendiğimiz üzere, Holsteinlı Aziz Georg Kuhlmann kendi vatanında başarıya ulaşamadı. İsviçre'ye geldi ve orada "yepyeni bir dünya" buldu: Alman zanaatkârlarının komünist toplulukları. Bu işine de geldi ve hemen komünizmle ve komünistlerle uğraşmaya başladı. O, August Becker'in bize anlattığı gibi "öğretisini <span class="ideitalik1">daha da</span> geliştirmek ve büyük çağın düzeyine çıkarmak için onun üzerinde durup dinlenmeden çalıştı" yani komünistler arasında <span class="ideitalik1">ad majorem Dei gloriam</span><sup class="calibre5"><a href="../Text/alman_split_786.html#footnote-74279-740" id="footnote-74279-740-backlink">740</a></sup> komünist haline geldi. O ana dek her şey oldukça iyi gitti.</p>

  <p class="normal">Ne var ki komünizmin, onu her türlü gerici sosyalizmden ayıran en temel ilkelerinden biri, beyin ve entelektüel yeteneklerdeki farklılıkların <span class="ideitalik1">mide</span> ve fiziksel <span class="ideitalik1">ihtiyaçlar</span> üzerinde hiçbir farklılığa sebep olmadığına ilişkin insan doğası temelindeki ampirik görüşüdür. Dolayısıyla da mevcut koşullarımıza dayanan "herkese yeteneğine göre" önermesinin, dar anlamdaki hazzı kastetmesi halinde <span class="ideitalik1">herkese ihtiyacına göre</span> önermesine, başka bir deyişle, faaliyet, çalışma <span class="ideitalik1">farklılıklarının</span> mülkiyet ve haz bağlamında hiçbir <span class="ideitalik1">ayrıcalığa</span>, hiçbir <span class="ideitalik1">eşitsizliğe</span> gerekçe olamayacağı önermesine dönüştürülmek zorunda olduğuna ilişkin görüşüdür.</p>

  <p class="normal">Peygamberimiz bunu kabul edemezdi; zira peygamberliğin <span class="ideitalik1">cazibesi</span> tam da başkaları karşısında imtiyazlı, ayrıcalıklı, seçilmiş olmaktır. "Ama böylesi, <span class="ideitalik1">tezahür etmeli</span> ve görünür olmalı, aksi takdirde bu <span class="ideitalik1">mümkün</span> olmaz." Pratik imtiyazlar olmaksızın, <span class="ideitalik1">elle tutulur bir cazibe</span> olmaksızın peygamber peygamber olmazdı; bu durumda <span class="ideitalik1">pratik</span> değil yalnızca <span class="ideitalik1">teorik</span> bir Tanrı adamı, bir <span class="ideitalik1">filozof</span> olurdu. Demek ki peygamber, komünistlere <span class="ideitalik1">faaliyetin</span>, <span class="ideitalik1">çalışmanın</span> farklılığının, <span class="ideitalik1">değerin</span> ve <span class="ideitalik1">mutluluğun</span> (ya da hazzın, değimin, eğlencenin; ki hepsi birdir) bir farklılığını gerektirdiğini ve herkesin <span class="ideitalik1">mutluluğunu</span> da <span class="ideitalik1">işini</span> de kendisi belirlediğini, dolayısıyla <span class="ideitalik1">onun</span>, yani peygamberin –vahyin can alıcı noktası budur– <span class="ideitalik1">sıradan zanaatçıya</span> nazaran <span class="ideitalik1">daha iyi bir yaşam</span> hakkına sahip olduğunu<sup class="calibre5"><a href="../Text/alman_split_787.html#footnote-500-84" id="footnote-500-84-backlink">*84</a></sup> kavratmak zorundadır.</p>

  <p class="normal">Bu noktadan sonra peygamberimizin tüm karanlık noktaları aydınlığa kavuşuyor: Her bir insanın "mülkiyeti"nin ve "hazzı"nın "emeğine" uyum göstermesi; insanın "emeği"nin "<span class="ideitalik1">ihtiyaçlar</span>"ının ölçütü olması; dolayısıyla da herkesin emeğinin karşılığındaki "değer"i alıyor olması; "değer"in <span class="ideitalik1">kendisini</span> "ihtiyaca" göre belirlemesi; her insanın emeğini değerin içermesi ve bunun için "canı" ne istiyorsa onu elde edebilmesi; ve son olarak seçilmişin "mutluluğunun" "tezahür etmesi ve görünür olması" gerektiği, aksi takdirde onun "mümkün" olmayacağı. Tüm bu saçmalıklar şimdi anlaşılır hale geliyor.</p>

  <p class="normal">Dr. Kuhlmann'ın gerçekte zanaatçılardan ne ölçüde pratik taleplerde bulunduğunu bilmiyoruz. Ama onun öğretisinin her türlü tinsel ve dünyevi iktidar hırsının temel dogması, her türlü riyakâr haz arayışının mistik perdesi, her türlü alçaklığın güzellemesi ve sayısız densizliklerin kaynağı olduğunu biliyoruz.</p>

  <p class="normal">Okura bir de, Holsteinlı Herr Kuhlmann'a göre "ıstırap dolu günümüzden mutlu geleceğe giden" yolun ne olduğunu göstermeyi ihmal etmemeliyiz. Bu yol çiçekli yemyeşil bir kırdaki ilkbahar kadar ya da ilkbahardaki çiçekli yemyeşil bir kır kadar sevimli ve şirindir.</p>

  <p class="indentmetin">"Sessiz ve usulca – sıcak bir elle – goncaları ileri sürmekte – goncalar açıp çiçeğe dönmekte; çayır kuşu ve bülbül ötmekte – otlar arasındaki çekirgeyi uykusundan uyandırmakta. İlkbahar gibi gelmelidir bu yüzden yeni dünya." (sf. 114 vd.)</p>

  <p class="normal">Peygamberimiz günümüzdeki toplumsal izolasyondan ortaklaşa yaşama geçişi gönül açıcı bir anlatımla tasvir ediyor. Tıpkı gerçek toplumu, "kendi fikrimizin rehberliğinde her tarafı dolaşıp zamanı el verdiği ölçüde her şeyi ayrıntısıyla inceleyebileceği" bir "fikirler toplumuna" dönüştürdüğü gibi, –şimdiden tüm uygar ülkelerde kendini korkunç bir toplumsal alt üst oluşun habercisi olarak duyuran– gerçek toplumsal hareketi de aynı şekilde, dünyanın sahiplerinin ve egemenlerinin uykularını kaçırtmayacak <span class="ideitalik1">huzurlu</span> ve <span class="ideitalik1">sessiz bir inanç değişimine</span>, bir <span class="ideitalik1">natürmorta</span> dönüştürmektedir. İdealistler açısından gerçek olayların <span class="ideitalik1">teorik soyutlamaları</span> ve bunların düşünsel sembolleri <span class="ideitalik1">gerçekliğin</span> ta kendisidir; <span class="ideitalik1">gerçek olaylar</span> ise yalnızca "eski dünyanın ölmekte oluşunun <span class="ideitalik1">işaretidir</span>".</p>

  <p class="indentmetin">"Bugünün görüngülerine böyle ürkekçe el atmanız niye" diye homurdanıyor peygamberimiz 118. sayfada; "bunlar, eski dünyanın ölmekte oluşunun işaretlerinden başka bir şey değildir. Ne diye güçlerinizi, umut ve beklentilerinizi karşılayamayacak çabalarla har vurup harman savuruyorsunuz?"</p>

  <p class="indentmetin">"Yolunuza çıkanı yıkıp yok etmemelisiniz, aksine etraflarından dolanın ve uzaklaşın. Etrafından dolanıp uzaklaştınız mı, onun varlığı kendiliğinden sona erecek çünkü artık beslenecek bir şey bulamayacak."</p>

  <p class="indentmetin">"Eğer siz gerçeği arar ve ışık yayarsanız, o zaman aranızdan yalan ve karanlık yok olacaktır." (sf. 116)</p>

  <p class="indentmetin">"Fakat pek çok kimse şöyle diyecek: 'Eski düzen hüküm sürdüğü ve bizi engellediği sürece yeni bir yaşamı nasıl inşa edebiliriz? Önce eski düzeni ortadan kaldırmak gerekmez mi?' – 'Asla', diye yanıt veriyor en bilge, en erdemli ve en mutlu kişi. 'Asla! Başkalarıyla birlikte artık size dar gelen, rahat edemediğiniz harap bir evde oturuyorsanız ve diğerleri orada oturmaya devam etmek istiyorsa bu evi yıkıp yıldızların altında yaşamaya başlamazsınız. Önce başka bir ev inşa edersiniz ve o bittiğinde o zaman yeni eve taşınıp eskisini kaderine terk edersiniz.'" (sf. 120)</p>

  <p class="normal">Ardından peygamberimiz iki sayfa boyunca yeni dünyaya <span class="ideitalik1">usulca girmenin</span> yollarına dair kurallar sayıyor. Sonra da cengâver kesiliyor:</p>

  <p class="normal">"Ama birlik olup eski dünyayı terk etmeniz de yetmez; onunla savaşmak için ona karşı silah da kullanmanız ve kendi krallığınızı genişletip güçlendirmeniz de gerek. <span class="ideitalik1">Fakat şiddet yoluyla değil, özgür ikna yoluyla</span>."</p>

  <p class="normal">Fakat <span class="ideitalik1">buna rağmen, gerçek</span> bir kılıcı ele alıp "cenneti zorla fethetmek için" <span class="ideitalik1">gerçek</span> yaşamı riske atmak durumunda kalınacak olursa eğer, peygamberimiz kutsal topluluğuna Ruslara özgü bir ölümsüzlük vaat ediyor. (Ruslar eğer savaş sırasında düşman tarafından öldürülürse, kendi yerleşimlerinde yeniden dirileceklerine inanırlar):</p>

  <p class="indentmetin">"Ve bu yolda can verenler yeniden doğacak ve eskisinden daha büyük bir bayındırlığa kavuşacaklar. Dolayısıyla" (dolayısıyla) "hayatınız için endişelenmeyin ve ölümden korkmayın." (sf. 129)</p>

  <p class="normal">Yani, <span class="ideitalik1">gerçek</span> silahların kullanıldığı bir savaşta da, diyerek yatıştırıyor peygamberimiz kutsal cemaatini, hayatınızı <span class="ideitalik1">gerçekten</span> değil, yalnızca <span class="ideitalik1">göstermelik</span> olarak ortaya koymanız gerek.</p>

  <p class="normal">Peygamberimizin öğretisi, her anlamda <span class="ideitalik1">yatıştırıcı</span> bir niteliğe sahip; kutsal kitabından aldığımız bu örneklerden sonra, onun bazı <span class="ideitalik1">rahatına düşkün uyuşuklar</span> tarafından beğeni toplamasına şaşmak kuşkusuz mümkün değil.</p>
</body>
</html>
