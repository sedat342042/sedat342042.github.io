<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alman.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="chapter">
    <p class="normal"><sup class="calibre5"><a href="../Text/alman_split_018.html#footnote-500-33-backlink" id="footnote-500-33">*33</a></sup> [El yazmasında üzeri çizili pasaj:] Fransa'da olduğu kadar İngiltere ve Almanya'da da tüm komünistler devrimin zorunluluğu konusunda uzun zamandır hemfikir oldukları halde, Aziz Bruno istifini bozmadan hülyalarını sürdürüyor ve "hakiki hümanizm"in, yani komünizmin, yalnızca saygınlık kazansın diye "spiritüalizmin yerine" (ki herhangi bir yeri yoktur) konduğunu sanıyor. "Böylece", diye düşlemeye devam ediyor, "kurtuluşa erişilmiş olmalı, yeryüzü cennete, cennet de yeryüzü haline gelmiş olmalı." (tanrı âlimimiz cenneti hâlâ unutabilmiş değil) "Sonra, neşe ve mutluluk, göksel bir ahenk içinde sonsuzluktan sonsuzluğa yayılacak." (sf. 140) Aziz kilise babası, tüm bunların gerçekleşeceği mahşer günü gelip çattığında daha çok şaşıracak; öyle bir gün ki, şafağı, yanan kentlerin gökyüzüne vurduğu kızılla boyanacak. O gün, o "göksel ahenk" içinde <span class="ideitalik1">Marseillaise</span>'in ve <span class="ideitalik1">Carmagnole</span>'un ezgileri, kaçınılmaz top gürlemeleri eşliğinde kulağında çınlarken, giyotin tempo tutacak. Arsız "kitle" <span class="ideitalik1">ça ira, ça ira</span> diye haykırıp "öz-bilinci" lamba direkleri aracılığıyla ortadan kaldıracak.<sup class="calibre5">[27]</sup> "Sonsuzluktan sonsuzluğa yayılan neşe ve mutluluk"a dair coşkulu bir tablo çizmek için en az gerekçeye sahip olan Aziz Bruno'dur üstelik. Aziz Bruno'nun o mahşer gününde nasıl bir tutum alacağını <span class="ideitalik1">a priori</span> tahmin etme zevkinden imtina ediyoruz. Kaldı ki, <span class="ideitalik1">prolétaries en revolution</span> [devrim halindeki proletaryanın] eleştiriyi alaşağı etmek isteyen "töz" veya "kitle" olarak mı, yoksa Bauer'in görüşlerini hazmetmek için gerekli dayanıklılıktan da yoksun olan ruhun "türümü"<sup class="calibre5">a</sup> [<sup class="calibre5">a</sup><span class="ideitalik1">türüm</span> – tüm varolanların tanrıdan, onda hiçbir şey eksiltmeksizin çıkması. –çev.] olarak mı kabul edilmesi gerektiğine karar vermek de son derece güç.</p>
  </div>

  <div class="calibre1" id="calibre_pb_136"/>
</body>
</html>
