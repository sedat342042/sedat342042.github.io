<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alman.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="h1baslik" id="calibre_toc_3"><br class="calibre2"/>
  <br class="calibre2"/>
  Karl Marx<br class="calibre2"/>
  &nbsp;[Feuerbach Üzerine Tezler<sup class="calibre5">[1]</sup>]&nbsp;</h1>

  <p class="h1baslik1">1. ad Feuerbach</p>

  <p class="ortayazi">1</p>

  <p class="normal">Bundan önceki tüm materyalizmin (Feuerbach’ınki de dâhil olmak üzere) başlıca kusuru; nesnenin, gerçekliğin, duyumsallığın <span class="ideitalik1">duyusal insan etkinliği, pratik</span> olarak, öznel olarak değil, yalnızca <span class="ideitalik1">nesne ya da sezgi</span> [Anschauung<sup class="calibre5"><a href="../Text/alman_split_047.html#footnote-74279-1" id="footnote-74279-1-backlink">1</a></sup>] biçiminde kavranmasıdır. Bu yüzden, <span class="ideitalik1">etkin</span> yan, materyalizmin tersine, gerçek duyusal etkinliği olduğu haliyle elbette tanımayan idealizm tarafından soyut olarak geliştirilir. Feuerbach, kavramsal nesnelerden gerçekten farklı olan duyusal nesneler istemesine karşın, insan etkinliğinin kendisini <span class="ideitalik1">nesnel</span> etkinlik olarak kavramaz. Dolayısıyla, <span class="ideitalik1">Das Wesen des Christenthums</span>’ta<sup class="calibre5"><a href="../Text/alman_split_048.html#footnote-74279-2" id="footnote-74279-2-backlink">2</a></sup>, insana özgü gerçek tutum olarak yalnızca teorik yaklaşım görülürken, pratik yalnızca kirli-Yahudi görünümüyle kavranıp saptanır.<sup class="calibre5">[2]</sup> İşte bu yüzden, Feuerbach, “devrimci”, “pratik-eleştirel” etkinliğin önemini kavrayamaz.</p>

  <p class="ortayazi">2</p>

  <p class="normal">İnsan düşüncesinde nesnel hakikatin payı olup olmadığı, teorik değil <span class="ideitalik1">pratik</span> bir sorundur. İnsan, hakikati, yani düşüncesinin gerçekliğini ve gücünü, bu dünyaya ait oluşunu pratikte kanıtlamak zorundadır. Pratikten yalıtılmış düşüncenin gerçekliği ya da gerçek dışılığı üzerine yürütülen tartışma, tamamıyla <span class="ideitalik1">skolastik</span> bir sorundur.</p>

  <p class="ortayazi">3</p>

  <p class="normal">Koşulların değiştirilmesine ve eğitime dair materyalist öğreti, koşulların insanlar tarafından değiştirildiğini ve eğitmenin kendisinin de eğitilmesi gerektiğini unutur. Bu nedenle, toplumu iki bölüme –birine toplum üstü bir konum verecek şekilde– ayırmak zorunda kalır.</p>

  <p class="normal">Koşulların değişme[si] ile insan etkinliğinin veya öz-değişiminin<sup class="calibre5"><a href="../Text/alman_split_049.html#footnote-74279-3" id="footnote-74279-3-backlink">3</a></sup> örtüşmesi, ancak <span class="ideitalik1">devrimci pratik</span> olarak kavranıp doğru anlaşılabilir.</p>

  <p class="ortayazi">4</p>

  <p class="normal">Feuerbach, dinsel kendine-yabancılaşma olgusundan, biri dinsel öteki seküler olmak üzere dünyanın ikili bir hale getirilmesi olgusundan hareket eder. Onun eseri, dinsel dünyayı onun seküler temeli haline getirmekten ibarettir. Ne var ki seküler temelin kendi kendinden ayrılıp bulutların arasında kendine bağımsız bir krallık tayin etmesi, ancak bu seküler temelin kendi iç çekişme ve çelişkileriyle açıklanabilir. Yani bu temelin kendisi, kendi içinde hem çelişkileriyle birlikte anlaşılmak hem de pratikte kökten değiştirilmek zorundadır. Böylece, örneğin, dünyevi ailenin kutsal ailenin sırrı olduğu bir kez keşfedildikten sonra, artık ilkinin teoride ve pratikte yok edilmesi gerekir.</p>

  <p class="ortayazi">5</p>

  <p class="normal"><span class="ideitalik1">Soyut düşünceyle</span> tatmin olmayan Feuerbach, <span class="ideitalik1">sezgiyi</span> ister; fakat duyusallığı <span class="ideitalik1">pratik</span>, insana özgü duyusal etkinlik olarak görmez.</p>

  <p class="ortayazi">6</p>

  <p class="normal">Feuerbach dinsel özü <span class="ideitalik1">insani</span> öz haline getirir. Ne var ki, insani öz tek tek her bireyin doğasında bulunan bir soyutlama değildir. Bu öz, kendi gerçekliği içinde, toplumsal ilişkiler bütünüdür.</p>

  <p class="normal">Bu gerçek özün eleştirisine girmeyen Feuerbach, bu yüzden:</p>

  <p class="normal">1. Tarihsel süreçten soyutlama yapmak, dinsel duyguyu kendi başına tanımlamak ve soyut –<span class="ideitalik1">yalıtılmış</span>– bir insan bireyi varsaymak zorunda kalmıştır.</p>

  <p class="normal">2. Dolayısıyla öz, yalnızca “tür” olarak; çok sayıda bireyi <span class="ideitalik1">doğal biçimde</span> birbirine bağlayan içsel, sessiz bir genellik olarak kavranabilmektedir.</p>

  <p class="ortayazi">7</p>

  <p class="normal">Feuerbach, bu yüzden, “dinsel duygu”nun kendisinin toplumsal bir ürün olduğunu ve analiz ettiği soyut bireyin belirli bir toplum biçimine ait olduğunu göremez.</p>

  <p class="ortayazi">8</p>

  <p class="normal">Toplumsal hayatın tamamı, özünde <span class="ideitalik1">pratiktir</span>. Teoriyi mistisizme götüren bütün sırlar, ussal çözümlerini insan pratiğinde ve bu pratiğin kavranmasında bulur.</p>

  <p class="ortayazi">9</p>

  <p class="normal">Sezgileyen materyalizmin, yani duyumsallığı pratik etkinlik olarak kavramayan materyalizmin ulaştığı en yüksek nokta, tek tek bireylerin ve burjuva toplumun sezgisidir.</p>

  <p class="ortayazi">10</p>

  <p class="normal">Eski materyalizmin bakış açısı burjuva toplumdur, yeni materyalizmin bakış açısı ise insan toplumu ya da toplumsal insanlıktır.</p>

  <p class="ortayazi">11</p>

  <p class="normal">Filozoflar dünyayı yalnızca çeşitli biçimlerde <span class="ideitalik1">yorumladılar</span>, aslolan onu <span class="ideitalik1">değiştirmektir</span>.</p>

  <p class="indentmetin">&nbsp;</p>

  <p class="indentmetin">1845 İlkbaharında yazıldı. İlk olarak 1924 yılında,</p>

  <p class="indentmetin">SBKP MK Marksizm-Leninizm Enstitüsü tarafından</p>

  <p class="indentmetin">Marx-Engels Arşivler, 1. Kitap’ta –Almanya’da ve Rusya’da– yayınlandı.</p>

  <p class="indentmetin">&nbsp;</p>

  <p class="sagnormal">El yazmasına uygun olarak basılmıştır.</p>
</body>
</html>
