<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alman.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="chapter">
    <p class="normal"><sup class="calibre5"><a href="../Text/alman_split_026.html#footnote-500-54-backlink" id="footnote-500-54">*54</a></sup> [Devamı eksik. Üzeri çizilmiş ve fareler tarafından büyük ölçüde tahrip edilmiş bir sayfada şunları görüyoruz:] O bir bencildir, kendi kendinin yadsınmasıdır. Eğer bir çıkar peşinde koşuyorsa, bu çıkara karşı kayıtsızlığı inkâr ediyordur. Eğer bir şey yapıyorsa aylaklığı inkâr ediyordur. Sanço için "sıradan anlamda egoist"in, yani onun itilim veren taşının, daima kendi kendini inkâr ettiğini kanıtlamaktan [...] daha kolay bir şey yoktur. Zira daima yaptığı şeyin karşıtını inkâr eder ama asla gerçek çıkarını inkâr etmez.</p>

    <p class="normal">Sanço, kendini-inkâr teorisine uygun olarak 80. sayfada şunu haykırabiliyor: "Yoksa diğerkâm gerçek dışı ve varolmayan bir şey midir? Aksine, bundan daha sıradan bir şey yoktur!"</p>

    <p class="normal">Alman küçük [burjuvalarının] bilincinin ["diğerkâm olması"] bizi hakikaten çok sevindiriyor...</p>

    <p class="normal">Bu diğerkâm oluşa hemencecik iyi bir örnek veriyor: Bir F[rancke Yetimhanesi'ni, O'Connell'i, Aziz Bonifatius'u, Robespierre'i, Theodor Körner'i...]</p>

    <p class="normal">O'Connell [...], bunu Britanya'daki her [çocuk] bilir. O'Connell'in "diğerkâm" olduğuna hâlâ inanmak, yalnızca Almanya'da, özellikle Berlin'de mümkündür. Gayrimeşru çocuklarına yuva bulmak ve servetini artırmak için "yorulmak nedir bilmeden çalışan", kârlı avukatlık mesleğini (yılda 10 bin Pound), (kendisine rakip bulunmayan İrlanda'da özellikle) daha da kârlı ajitatörlük mesleğiyle (yılda 20-30 bin Pound) boşuna değiştirmiş olmayan O'Connell; middleman<sup class="calibre5">[104]</sup> olan, İrlandalı köylüleri "taş kalplilikle" sömürüp onları domuzlarıyla aynı ahırda yaşamak zorunda bırakırken, kendisi –Kral Dan– Merrion Square'daki sarayında krallar gibi bir hayat süren, bu arada da köylülerin çektiği sefaletten daima yakınan –"zira onu kapıp götüren arzusudur"– O'Connell; aldığı ulusal haraçları ve kendisinin liderlik konumunu güvence altına almak için her yıl vergileri topladıktan sona ajitasyonu bırakıp Derrynane'deki malikânesinde bedenini bakıma çeken O'Connell. Onun yıllardır sürdürdüğü yasal şarlatanlığı ve katıldığı her hareketi yüzsüzce istismar etmesi yüzünden, kendilerine sağladığı kazançlara rağmen İngiliz burjuvazisi tarafından bile hor görülen O'Connell.</p>

    <p class="normal">Üstelik hakiki egoizmin kâşifi Aziz Max'ın bugüne kadar dünyayı diğerkâmın yönettiğini kanıtlamak için güçlü bir istek duyduğu açık. Bu nedenle, dünyanın "binlerce yıldır egoist olmadığı" (<span class="ideitalik1">Wigand</span>, sf. 165) şeklinde büyük bir önermede bulunuyor. "Egoist" olsa olsa, zaman zaman bir kez Stirner'in avant-coureuer'ü [öncüsü, habercisi –çev.] olarak ortaya çıkmış ve "ulusları yıkıma sürüklemiş" olabilir.</p>
  </div>

  <div class="calibre1" id="calibre_pb_409"/>
</body>
</html>
