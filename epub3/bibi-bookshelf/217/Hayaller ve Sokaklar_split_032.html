<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Hayaller ve Sokaklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_30">Medrano Sirki ve Baudelaire</h1>
				<p class="sagitalik">Serçe kafese girince / Gökyüzü hiddetlenir.<br class="chapter"/>
				 					 <span class="idebolditalik">William Blake</span></p>
				<p class="indentmetinbold1">Zaman taşımaz hileleri...</p>
				<p class="indentmetinbold1">Neyi nasıl, niçin yaptığını vurur yüzüne,</p>
				<p class="indentmetinbold1">Hastalıklı bir rengin çığlığı</p>
				<p class="indentmetinbold1">Kader saklanamaz.</p>
				<p class="indentmetinbold1">Pencerenin altından geçer</p>
				<p class="indentmetinbold1">Defineler ararsın</p>
				<p class="indentmetinbold1">Ve batarsın diplere...</p>
				<p class="indentmetinbold1">Ama her zaman biri yardım eder...</p>
				<p class="indentmetinbold1">Düşmezsin</p>
				<p class="normal">...</p>
				<p class="normal">Küçük bir evde yaşıyordu Sibel. Uzaklarda sevdiği biri vardı, bazen onu ziyarete geliyor, günlerce kalıyor, sonra yine kaybolur gibi uzaklaşıyordu. Yıllardır böyle sürüyordu hayat. İlk zamanlarda duyduğu yalnızlığı da aştı giderek. Artık bildiği bir şey vardı. Bir sabah uyandığında onun gitmiş olabileceği...</p>
				<p class="normal">...</p>
				<p class="normal">Şiirler arasında yaşardı Nathan. Yıllarca mimar olarak hayatını kazanmış, sonunda kendini resme vermişti.</p>
				<p class="normal">Bazı dizeleri çok severdi, büyük kâğıtlara yazar, odasına asardı.</p>
				<p class="normal">Resimlerinin her birinde çeşitli dizeleri bulurdunuz. Baudelaire en sevdiği ozandı.</p>
				<p class="normal">Bir gün evine biri geldi ama kendisine o kadar çok benziyordu ki ne yapacağını şaşırdı, heyecanlandı, eli ayağı birbirine dolandı.</p>
				<p class="normal">Kuzey Dakotalı olduğunu, resmini yaparsa istediği parayı vereceğini söylüyordu. Özellikle birinin resmini yapma fikrinden hiç hoşlanmıyordu Nathan, ama karşısındaki adam ona o kadar çok benziyordu ki, sanki kendi resmini yapacağını geçirdi aklından.</p>
				<p class="normal">Bir otoportre bile yapsa ona benzerdi...</p>
				<p class="normal">Kabul etti, adam ertesi gün gelebileceğini söyleyerek ayrıldıktan sonra kendine bir kahve yaptı ve koltuğuna oturdu. Hiç tedirgin olmadığını düşündü.</p>
				<p class="normal">Ertesi gün erkenden kalktı.</p>
				<p class="normal">O adamı bir daha hiç görmedi.</p>
				<p class="normal">...</p>
				<p class="normal">Biri her zaman yardım eder, düşmezsin.</p>
				<p class="normal">Başka bir gün aynada okumadığın kitaplar gelir aklına. Başka bir gün pencereden bakar gülersin.</p>
				<p class="normal">Odasında yıllarca bekleyen birini bilmezsin, zaten kimse de söylemez sana. Günün birinde öğrenir ama gitmezsin.</p>
				<p class="normal">Çevrende görmediğin biri için dua da etmezsin, elin ayağın birbirine dolanır, sendeler ama düşmezsin.</p>
				<p class="normal">Küçük küçük şarkılar ezberleyip komşularına söylersin, karşına iyi bir şarkı çıktığında salonu terk edip gidersin.</p>
				<p class="normal">Çarşambaları eve geç gelir, perşembeleri neden geç kalktığını bilmezsin.</p>
				<p class="normal">...</p>
				<p class="normal">İnsan ne zaman kendini özgür hissetse, baş dönmesi de birlikte gelir. Farklı olduğunu hissetmenin rahatlığı bir tedirginlik yaratır, tedbirsizliğin yol açtığı huzursuzluk, bireyin yaptığı şey için değil, yapmak zorunda olduğu ve yapabileceği şey için kaygılanmasına yol açar.</p>
				<p class="normal">...</p>
				<p class="normal">Medrano sirkinin İstanbul'a geldiği yıllar...</p>
				<p class="normal">Kasımpaşa'da bayramlarda ata binen çocukların geceleri...</p>
				<p class="normal">Gözlerinin önce parladığı sonra uykuya daldığı saatler...</p>
				<p class="normal">Kapı çok yavaş çalınmış, sanki biri usulca dokunmuştu zile. Erken girmişti yatağa Cemil, yorganını başının üstüne çekmiş dalmıştı hayallere. Uyku tutmuyordu. Zili duyduğunda heyecanlandı ama annesi yatağından hiç çıkmamasını söylediği için hiç kıpırdamadı, gelenin kim olduğunu biliyordu ama onu görmeye izni yoktu. Birkaç saat daha gözlerini kırpamadı.</p>
				<p class="normal">Sonra daldı hayallere...</p>
				<p class="normal">Ormana yakın bir yerlerdeydi. Nehrin kıyısında beyaz bir ata takıldı gözü. Uzun bir koşudan dönmüş gibiydi at, yeleleri ıslak, gözleri güvenle bakıyordu. Ona dokunmak istiyordu, belki arkadaş olabilirler, onunla gezintilere çıkabilirdi.</p>
				<p class="normal">Birden içerden gelen konuşmalarla açtı gözlerini, dokuz yaşındaydı.</p>
				<p class="normal">Dinlemek istemiyordu...</p>
				<p class="normal">Yine daldı hayallere...</p>
				<p class="normal">Görmek istediği filmlerden birine daldı bu kez. Sabu'yla karşılaştı. Geniş gövdesi olan bir ağacın önünde duruyordu, hızla sarmaşıkları kaldırdığını ve ağacın içinde kaybolduğunu heyecanla izledi. Peşindekilerden kurtulmuştu. Ağacın içinde bir gizli geçit vardı.</p>
				<p class="normal">...</p>
				<p class="normal">Pencereden bakıyordu bir gün.</p>
				<p class="normal">Otobüs durağında insanlar üşüyordu.</p>
				<p class="normal">Birine takıldı gözü, evlerine bakıyordu.</p>
				<p class="normal">Son otobüsü bekleyen insanlar sanki onu tedirgin ediyordu.</p>
		
		</body>
</html>