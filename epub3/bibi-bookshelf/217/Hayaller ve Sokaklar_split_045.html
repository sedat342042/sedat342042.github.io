<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Hayaller ve Sokaklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_43">Penceredeki çocuk...</h1>
				<p class="sagitalik">Şeytanla yemeğe oturanın, kaşığı uzun olmalı!<br class="chapter"/>
				 					 <span class="idebolditalik">Alman Atasözü</span></p>
				<p class="normal">İstasyonda bir banka oturmuş kitabını okuyordu kadın. Arada bir trenlerin gelişiyle başını kaldırıyor, etrafı süzüyor, beklediği kişinin gelmediğini anlayınca yine kitabına dönüyordu. Kitabın nerdeyse sonuna gelmişti ki bir el omzuna dokundu, birden irkildi. Elinde küçük bir çanta tutan çocukla göz göze geldi. Hemen sarıldılar birbirlerine, hiç konuşmadan öylece kaldılar.</p>
				<p class="normal">"Bir haftanın nasıl geçtiğini anlamadım," dedi çocuk. Garın duvarlarında çeşitli filmlerin afişleri vardı.</p>
				<p class="normal">O kadar sevinçle izliyordu ki çevresini...</p>
				<p class="normal">Gardan çıktılar, yürümeye başladılar, bir sinemaya girdiler.</p>
				<p class="ortayazi">*   *   *</p>
				<p class="normal">"Gün doğarken ona, benimle gel, demiştim. Şimdi Akanuma sazlıklarının gölgesinde yapayalnız uyumak... Ah! Nasıl da anlatılamaz bir perişanlıktır bu!"</p>
				<p class="normal">Bu dizeleri söyledikten sonra dedi ki: "Ah, bilemezsin! Ne yaptığının farkında bile değilsin! Ama yarın Akanuma'ya gittiğinde göreceksin sen. Evet, göreceksin!" Böyle söyleyerek ve acınacak bir halde ağlayarak çekip gitti.</p>
				<p class="normal">Lafcadio Hearn, bir samurayın kızı Koizumi Setsu'ya âşık olunca Japon yurttaşlığına geçti ve bir Japon adı aldı: Koizumi Yakumo. Japon "tuhaf öykülerini" derlediği Kvaidan'ı 1904'te yayımladı.</p>
				<p class="ortayazi">*   *   *</p>
				<p class="normal">Uçsuz bucaksız bir arazide ilerliyordu tren.</p>
				<p class="normal">Her yer kar altındaydı. Evlerin damları, ağaçlar, yollar bembeyazdı.</p>
				<p class="normal">İlk kez gittiği Toledo gezisinden yeni dönmüş, yüzünde alışılmadık bir sevinç seziliyordu. Masanın üstündeki mektuplara bakarken, bir zarfın üzerindeki Miró'nun stilini andıran küçük bir desen dikkatini çekti. Mektupta şöyle yazıyordu: "Size daha önce de yazmıştım, hatırlarsınız. Derginizi garip bulduğumu, pek anlamadığımı, konulara ısınamadığımı yazmıştım. Siz de anlayışınızı bir yazınızda açıklamış, birçok izahatta bulunmuştunuz. Ama ben yine bir şey anlamadığım için tekrar yazıyorum. Yine yazarsanız ve yine bir şey anlamazsam yine yazmayı düşünüyorum. Saygılar sunarım..."</p>
				<p class="ortayazi">*   *   *</p>
				<p class="normal">Sıkıntı ve korkuyla karışık bir duygu içindeydi penceredeki çocuk. Sokaktan bağırarak geçen insanların ne dediklerini pek anlamıyordu. Hava kararmak üzereydi. Altı yaşındaydı, boyu yetmediği için pencereden dışarıyı zor görüyordu. Bir tabure çekti.</p>
				<p class="normal">Alt sokaktaki üç katlı evin üst katından uzanan bir kadın dikkatini çekti. Bir sepetle büyük bir tenekeyi yukarıya çekmeye çalışıyordu. Biraz sonra sepeti tekrar aşağıya bıraktı. Kadının akrabası olduğunu sandığı başka bir kadın tenekeleri sepete atıyordu. İspiro'nun dükkânı boşaltılıyordu. Kadın durmadan tenekeleri yukarı çekiyordu. Sonra başka sepetler sarktı evlerden. Saatlerce sürdü taşımalar. Sokaktaki sesler kesilmişti. Sabah olduğunda, kardeşiyle sokağa çıktı. Bakkal İspiro'yu gördü dükkânının önünde. Ağzında her zaman olduğu gibi sigarası, yaşlı gözlerle boş dükkânına bakıyor, hiç konuşmuyordu. Çevresinde mahalle sakinleri yağmalanmış dükkâna şaşkın gözlerle bakıyor, İspiro'yu teskin ediyorlardı. Birden sepetli kadının da aralarında olduğunu fark etti. O da sahte bir yüzle, "Geçmiş olsun," diyordu. İspiro hiç konuşmuyordu ve peynir tenekelerinin tam olarak nereye gittiğini hiçbir zaman öğrenemeyecekti.</p>
				<p class="normal">Hayatı boyunca o kadının yüzünü unutmadı, tenekelerin on yedi kilo olduğunu da yıllar sonra öğrenecekti.</p>
		
		</body>
</html>