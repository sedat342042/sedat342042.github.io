<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Hayaller ve Sokaklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_44">İyiliğin tezahürleri...</h1>
				<p class="sagitalik">Savunma amacıyla, gerçeklik yalnızca anılarda değil,<br class="chapter"/>
				 					 doğrulandığı anda bile çarpıtılabilir.<br class="chapter"/>
				 					 <span class="idebolditalik">Primo Levi</span></p>
				<p class="normal">Belki de Sibel bilinçli olarak susuyordu, konuşmak yerine gözlerini kaçırıyordu. "Böyle çizmiştir bahçeyi; ancak bundan emin olmak da güç," diyordu. Bu arada köprüyle evin arasında bir çınar vardı, daha önce kimsenin görmediği ya da bilmediği... Masasının başına oturduğunda derin bir nefes aldı, çayını yudumladı, bahçenin resmine tekrar baktı, "Galiba böylesi daha güzel," diye geçti aklından. Yazmaya koyuldu.</p>
				<p class="ortayazi">*   *   *</p>
				<p class="normal">Kurtulmuştu Fransa, her yerde bayraklar süslüyordu bulvarları. Şarabından bir yudum aldı Pierre Vollard: "Ne yazık ki yetersizlikler üzerine hiç konuşulmaz, anlatılanlarla geçiştirilir çoğunlukla. Almanlar geldiğinde kendini kaybedenlerle, ne yapacağını önceden kestiremediğimiz insanlarla karşı karşıya kalmıştık. Yetersizlikler deyince daha geniş ele almalı, söylenmemiş, kabul görmüş, hatta yazılmış bir tarihin satır aralarını kastediyorum. Onları denetlenemez olarak görüyorum, ayrıca hepsinin yanında onları destekleyen bir yan hikâye anlatıcısı vardı. Sadece destekleyen, hem de körü körüne. Kısaca yetersizdi, yalandı anlatılanlar, sonra hepsi yeniden katıldı kutlamalara, en önde, en yüksek sesleriyle..."</p>
				<p class="ortayazi">*   *   *</p>
				<p class="normal">Buñuel'in <span class="ideitalik">Nazarin</span> filminde şöyle bir soru sorulur: "Senin hayatın çok iyi, benimkiyse çok kötü, ama her ikimiz de ne başardık ki?"</p>
				<p class="normal">Gerçekleri zaman yansıtır kayıtsızlıkla, bir çağın nerede sona ereceğini kim bilebilir, senle ilgili en doğru olanı kim söylemek isteyecek? Bir koruyucu bekliyorsun. Eğer sevmediğin şeyleri saklıyorsan dolaplarda, ağlıyorsun, kardeşin gibi onlardan kurtulmayı hiç düşünmemişsin. Sevgiline bir mektup daha yazıyorsun, uzun zamandır bir mektup almadığını söylüyorsun. Elinde değil üzülüyorsun, ama "Hayat her zaman bana gülmüyor," diye avunuyorsun. Küçük bir eşyan kaybolsa, saatlerce arıyorsun. Bir kitapla yaşıyorsun, olgunluğun kaynaklarıyla kendine dönerek, cam tüplerin kırılmaz olmadığını yazıyorsun...</p>
				<p class="ortayazi">*   *   *</p>
				<p class="normal">O sabah yine erkenden attı kendini sokağa, aşağı mahalleye doğru yürüdü. Bacalardan çıkan sakin dumanlar bir akordeon sesine karışıyor sisler içinde. Bir horoz sesi duyuluyor ardından, otobüse yetişiyor en sonunda. İki öğrencinin yanında ayakta duruyor. Çocuklardan biri uykusunu alamamış gibi, diğeri bir şeyler anlatıyor, sonra susuyor. İki durak sonra iniyor, fabrikaya giden sokağa sapıyor, daha hiçbir dükkân açılmamış...</p>
				<p class="ortayazi">*   *   *</p>
				<p class="normal">Bizler ne zaman alanlarımızı genişletebiliriz? Ne zaman bilmediğimiz sesleri duymaya alışacağız. Sigara için teşekkür ediyor, her zamanki nezaketiyle. Atkısıyla o kadar uyumlu ki, dikkati çekiyor. Bir cümle daha okumak için neredeyse otobüsten inemeyecek. "Tutku," diyor, "bir kelime olarak yaşamıyor, bir dans gibi süzülüyor..." Üşüyor, elleri terliyor, bir karganın yürüyüşüne takılıyor gözü.</p>
				<p class="ortayazi">*   *   *</p>
				<p class="normal">Kuzgunlar, zevk için uçarlar ve yeteneklerinin bütünlüğünün tadını çıkarırlar.</p>
				<p class="normal">Ne eker ne biçerler; ne ambarları, ne de samanlıkları vardır, ama Tanrı onları besler...</p>
				<p class="normal">Boria Sax, <span class="ideitalik">Toplumun Aynasında Karga</span> kitabında şöyle yazar: "Romalılar saksağanların dilsel yetilerini kargalar ve kuzgunlarınkinden bile daha etkileyici buluyorlardı. Plinius bazı saksağanların sık kullanılan bazı sözcükleri tekrarlamakla kalmayıp, bunları sevdiklerini ve sürekli anlamları üzerinde düşündüklerini yazar. Bir saksağan sevdiği bir sözcüğü anlayamazsa, hayal kırıklığından ölebilirdi. Kuzgun bir savaşçıysa, saksağan da kendini adamış bir akademisyendi.</p>
				<p class="ortayazi">*   *   *</p>
				<p class="normal">Sinemacılar arasında o mutlaka bir film daha çekmeli meselesi vardı, ustalar arasında. Bir çanta ulaştı bir gün Akira'ya, Steven, Francis ve George tarafından. Sete koştular onu izlemeye, kumaşlar dokundu, çizgiler şaha kalktı, kırmızılar canlandı...</p>
				<p class="ortayazi">*   *   *</p>
				<p class="normal">Edgar Allan Poe'nun <span class="ideitalik">Kuzgun</span> şiirinden:</p>
				<p class="indentmetinitalik">Oda kapımın üstünde, Pallas'ın solgun büstünde</p>
				<p class="indentmetinitalik">Oturmakta, oturmakta Kuzgun hiç kıpırdamadan</p>
				<p class="indentmetinitalik">Hayal kuran bir iblisin gözleriyle derin derin</p>
				<p class="indentmetinitalik">Bakarken yansıyor koyu gölgesi o tahtalardan,</p>
				<p class="indentmetinitalik">O gölgede yüzen ruhum kurtulup da tahtalardan</p>
				<p class="indentmetinitalik">Kalkmayacak – hiçbir zaman!</p>
				<p class="ortayazi">*   *   *</p>
				<p class="normal">Sonra o da yalnız başına kayboldu karanlıklarda...</p>
		
		</body>
</html>