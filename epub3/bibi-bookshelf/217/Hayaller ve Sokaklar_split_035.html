<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Hayaller ve Sokaklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_33">Cebir ve Hamlet</h1>
				<p class="sagitalik">Kimse palmiyeler altında<br class="chapter"/>
				 					 etki altında kalmadan yürüyemez.<br class="chapter"/>
									 <span class="idebolditalik">G. E. Lessing</span></p>
				<p class="normal">Sınıfta herkes bir yandan konuşuyor, bir yandan da kapıya gözlerini dikmiş öğretmenlerini bekliyordu. Ders cebirdi ve sınıfın büyük bir kısmı problem çözmeyi çok seviyordu. Biraz sonra kapı açıldı ve herkes sessizce ayağa kalktı. Şimdi tahtada yazılı bir problem vardı. Çözmeye başladı çocuklar. Zaman doluyor, sonuçlar dökülmek üzereydi yavaşça. Arka sıralarda bir çocuk erken bırakmıştı kalemi nasılsa; öylece bekliyordu sürenin dolmasını. Yüzünden, kendinden emin hafif gururla karışık bir tebessüm yayılıyordu. Daha önce de olmuştu böyle erken çözmek problemleri. Birden, önden biri arkasını döndü ve sordu:</p>
				<p class="normal">"Sen kaç buldun?"</p>
				<p class="normal">Hemen cevap verdi:</p>
				<p class="normal">"19."</p>
				<p class="normal">Öndeki çocuk yüzünü buruşturdu.</p>
				<p class="normal">"Bende 23 çıktı."</p>
				<p class="normal">Yanındaki çocuk da hemen atıldı:</p>
				<p class="normal">"Bende de 23!"</p>
				<p class="normal">Kısa bir sürede şu anlaşılmıştı ki; hemen hepsi 23 sayısında buluşmuşlardı. Bir tek kendisinin 19 bulduğunu söyleyen çocuksa susmuş öyle kalmıştı.</p>
				<p class="normal">Bu sırada, öğretmeni her zaman olduğu gibi birini tahtaya çağırıp problemi çözmesini isteyecekti.</p>
				<p class="normal">Bu da yazısı en güzel olan, sonucu 19 olarak bulan o çocuğa nasip oldu.</p>
				<p class="normal">Yerinden kalktı, küçük adımlarıyla tahtaya vardı. Sıralardan geçerken diğer çocukların kıkırdamalarını işitiyordu.</p>
				<p class="normal">Gülüşmeler canını sıkmıştı. Sonucun ne olduğunu düşünmüyordu; onun esas kafasını kurcalayan bir tek kendisinin farklı bir rakama ulaşmış olmasıydı. Büyük bir yanılgı içinde olsa da bu ilk kez oluyordu. Ortada bir problem vardı ve sonucu değişik bulan bir tek oydu.</p>
				<p class="normal">Tebeşiri eline aldığında, problemin sonucunu hangi yoldan ortaya çıkarması gerektiğini düşünüyor, ama içindeki ses kendi yolunun daha iyi olduğunu söylüyordu.</p>
				<p class="normal">Çözmeye başlamıştı, herkesin onun sonucunun yanlış olduğunu söyleyeceği anı beklediğini hissediyordu.</p>
				<p class="normal">Koro halinde söylenecekleri duyar gibiydi. Onlar gibi bir sonuca varsa sevinecekler ama bu sevinç belki çok kısa sürecekti. O hep bildiğini yaptı, kendi yöntemiyle çözmeye devam etti. Tabii kaybetmeyi de göze almıştı.</p>
				<p class="normal">Problemi çözdüğünde sonuç yine 19'du. Sınıfta hafif bir uğultu duyuldu birden. Bazıları gülüyor, bazıları acıyor, üzülüyormuş gibi laflar atıyorlardı.</p>
				<p class="normal">Birden öğretmenin sesi duyuldu:</p>
				<p class="normal">"Kesin gürültüyü, doğrusu 19; şimdi kim bu sonuca ulaştı parmağını kaldırsın bakalım!"</p>
				<p class="normal">Kimse kıpırdayamamıştı.</p>
				<p class="normal">Sınıfta çıt çıkmıyordu.</p>
				<p class="normal">Tahtadaki çocuk sınıfa döndü ve arka sıralardaki yerine doğru yürümeye başladı. Başını kaldırdığında onu süzen gözlerin hiç de güzel bakmadığını gördü, yerine oturdu, tek doğruyu kendisinin bulmasını garip bir duygu gibi hissetti. Elleri terledi, yüzü kızardı ve benliğini saran tuhaf bir utançla bütün gün kimseyle konuşmadı.</p>
				<p class="ortayazi">*   *   *</p>
				<p class="normal">Evin her yanına, sobanın üzerindeki portakal kabuklarının kokusu yayılmıştı. Odanın bir köşesinde defterine bir şeyler çizen Sibel oturuyordu. Annesi mutfaktaydı, bir yandan bir şeyler hazırlıyor, bir yandan da kendini kızıyla yapacağı konuşmaya hazırlıyordu. Onun gitmekte olduğunu hissediyordu. Hem de çok uzaklara. Belki de bir daha onu hiç göremeyecekti.</p>
				<p class="normal">Öylece daldı pencereden bakarken, gözleri doldu. "Başka kimsem olmadığından değil, onu çok sevdiğimden," diyordu içinden. Domatesleri keserken kızını yanında buldu:</p>
				<p class="normal">"Beni anla anne, bana uçmayı öğretecekler, ancak bir leylek aşar okyanusu. Tamamlanmamış bir eserden kim söz eder ki? Bırak gideyim..."</p>
				<p class="normal">Anne büyük gözlerini önüne eğmişti, sözlerin bazılarını duyamadı bile. Sadece sanki başka bir dünyada yaşıyormuş hissine kapıldı. Sibel'in yumuşak sesi onu ilk kez ürkütmüştü. Konuşmasının diriliği, insanı kalabalığa çekişi, yalvarmayan bir tutkunun melodisiyle buluşma isteğine dönüşüyordu sesinde. Sibel'e sadece burada bulamadıklarını onlarda bulduğunu ilk duyduğunda, sevgisinin büyüklüğünü örtemeyeceğini söylemekle yetinmişti.</p>
				<p class="normal">Şimdi, "Yarın gidiyorum," diyordu. Oysa Sibel'in burada da her şeyi yapabileceğine inanıyordu. Ama esas sorun ondan kopmaktı, en sevdiği kişiden koparılmak. Sibel'i kucakladı ve öptü. Sibel küçük adımlarla mutfaktan dönüyordu, "Ama onlar bizden iyi," dedi.</p>
				<p class="normal">Birden Sibel'in yüzünde bir başka ifade belirmişti. Bu söz, annenin belki de hiç beklemediği bir cümleydi. Geriledi, musluğu kapadı, ellerini kuruladı.</p>
				<p class="normal">O ifadedeki küçümseyişi hiç unutamadı...</p>
				<p class="ortayazi">*   *   *</p>
				<p class="normal">"Onlar sadece kendilerine aitmiş gibi gösterdikleri ve ne yazık ki sundukları fikirlere yaslanmamışlardı. Öbürlerinin kabulü de bir tür anlaşmaya dönüşmüştü. Esas çatışma, bunu anlayanların gemiye çıkarılmamasıydı. Bunun için de sadece sandalları batırmak yeterli," diye düşünüyordu Veneziano. "Onlar sadece neyi nerede bulabilmekten yoksun değildiler," diye de sürdürdü konuşmasını. "Onlar aynı zamanda, eskimiş bir yapının yeni olduğuna tanıklık eden, inanır görünen bir güce de tapmayı öğrenmişlerdi. Yoksa onlar içinde Avrupa klasik sanatının hiçbir çocuğuna kimse korkunç deme cesaretini gösteremezdi. Çok iyi yüzme bildiğimden, biraz da şansın yardımıyla sesleniyorum sizlere.</p>
				<p class="normal">"Size bir müjdem var; benim gibi kurtulan birçok kimse daha var."</p>
				<p class="normal">"İnsanda sınırın tayini sadece akılda mıdır," diye sordu Veneziano."O sıçramasını yapar, etkisini göklere çıkarır; kartalların bulutların yanında uçar, salar gücünü dağlara taşlara. Attığı her adım büyütür topraklarını, düşlerini azdırır. Bir gün gelir hayallerinin rengi kaybolur, kırar mavi camlarını gökyüzünün. Akıl kaybeder kendini; çevresindeki yetiştirdiği ağaçlar dallarına söz geçiremez olur. Durmasını unutur Cesare; yeri ise hatırlamaz artık. Mesafeleri şaşırır, kuşları dinlemez olur.</p>
				<p class="normal">"Akıl kuşatılır, hücrelere perdeler iner.</p>
				<p class="normal">"Cesare'nin karşısına Brutüs'ün çıkması bir rastlantı değildir, onun bulunduğu yer Cesare'nin fazla adımlarının gölgesiyle gizlenmiştir.</p>
				<p class="normal">"Tarihçiler boşuna mı ilk başta Shakespeare'in <span class="ideitalik">Hamlet</span>'i yazmasını hiç istememişlerdi."</p>
				<p class="normal">Taşa solucanın dediği gibi, "Bana zaman ver, seni oyayım..."</p>
		
		</body>
</html>