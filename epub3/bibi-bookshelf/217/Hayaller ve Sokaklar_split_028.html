<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Hayaller ve Sokaklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_26">Boris'in günlüğü...</h1>
				<p class="sagic"><span class="ideitalik">Tarih sahnesine geç çıkan ülkeler, erken çıkanlara göre büyük bir ayrıcalığa sahiptir; bu ayrıcalık, öteki ülkelerce biriktirilen tarihsel deneyimin bu ülkelere, bir sonraki adımlarının ne olacağının oldukça doğru bir imgesini sunmalarına ve öteki ülkelerin elde ettikleri şeyleri içgüdüsel olarak değil, bilinçli olarak elde etmeye çalışmalarına, karanlıkta el yordamıyla ilerlemek yerine bu yolda nelerden sakınılması gerektiğini bilerek ilerleme olanağı vermesine dayanmaktadır.</span><br class="chapter"/><span class="idebolditalik">V. V. Vorontsov</span></p>
				<div class="clrb"/>
				<p class="normal">Vera o gece sabaha kadar uyumamış, sanki olacakları biliyormuş gibi hep ağlamıştı. Fritz'in etkisinde kaldığıma inanmış gibiydi. Oysa çevremizde binlerce tuzak vardı. Ben öyle düşünüyordum basitçe. Ona da sadece temkinli olmamız gerektiğini hatırlatmıştım. Eğer Fritz karısına kaçışını söylemiş olsaydı, neler olacağını bilemeyeceğimizi anlatmıştım, ama ben de her durumdan kuşku duymayı yeni öğrenmiş sayılmazdım. Vera'ya, köşeye sıkıştırılabileceğini anlatmaksa çok zordu. Kendine güveni ve aşkı beni eziyor, çaresiz kılıyordu.</p>
				<p class="normal">Sessizce gitmek gerektiğine iyice inanmıştım. Sadece benim için değil, Vera için de iyi olacaktı, çünkü nereye baksam tehlikenin kokusunu alıyordum.</p>
				<p class="normal">Güven konusunda ona bir şeyler söyleyemediğim için de çok sıkılıyordum. Sonuç olarak, Fritz'in hikâyesine benzemiyordu bizimki. Thea'nın Fritz gibi düşünmediğini biliyorduk hepimiz.</p>
				<p class="ortayazi">*   *   *</p>
				<p class="normal">Lacivert çizgili ceketi ve kırmızı kravatıyla hemen tanımıştı onu.</p>
				<p class="normal">Yüzündeki ifadeden olayı nasıl anlatacağını anlamıştı. Önce çantasını bıraktı masaya, bir bardak su istedi garsondan. Yıllarca içinde bulunduğu sıkıntıdan kurtulmak istediğini söylemişti Boris'e, "Evet," demişti, "bir an önce gitmeliyim buradan, sana gelmemin tek nedeni, bir tek sana güvenmem."</p>
				<p class="normal">Yıllarca peşindeydi Boris'in, ondan nefret ediyordu, şimdi ondan kaçmaya çalışıyordu.</p>
				<p class="normal">Gittiği yerde belki kendi gölgesiyle buluşacaktı.</p>
				<p class="ortayazi">*   *   *</p>
				<p class="normal">"Tarihe yaklaşım, bir belge meselesi olduğu kadar geniş bir sezgi ve zekâ işidir," diyordu Victor. "Hafıza da belgelerle konuşur durmadan, masada bazen o kadar uzun süre kalır ki unutulur hizmetleri, sonra hayatın akışı adı altında, umursamaz bir seans başlar odada, o da o bölüm bölüm ele alındığından salona taşar, yazılamadan kaybolur gider.</p>
				<p class="normal">Bellek ya da hafıza hep çaresizdir, içe dönüktür, dışlanır, yaptıklarının anlaşılmadığını sananlar tarafından da sürekli aşağılanır.</p>
				<p class="normal">Kötü bir dille yazılmış tarih bile geçerli sayılır ve her zaman özenle seçilmiş ya da bulunmuş birkaç budalaya taşıttırılır.</p>
				<p class="normal">İşte, gerçek dedikleri ağ da böyle sıkı sıkıya birbirine bağlıdır. Örüldüğü zaman da, ipleri tutan da bilinmez sanılır, işte herkes burada yanılır..."</p>
				<p class="ortayazi">*   *   *</p>
				<p class="normal">Kamera adım adım ilerliyordu Paris sokaklarında. Araba, giyotinin kurulduğu alana doğru hızla yol alıyordu.</p>
				<p class="normal">İki sepetin arasında uyuyakalmış yavru bir kedi, çevresinde dolaşan çalışmasını yeni bitirmiş bir karga tekerlek gürültüsünü duymuyor bile.</p>
				<p class="normal">Çekimler başlamadan kruvasan kokuları her yanı sarıyor, pencereler yavaş yavaş açılıyor. Wajda, kahvesini yudumluyor.</p>
				<p class="normal">Bu kadar sade görüntüler eşliğinde sürükleniyor araba.</p>
				<p class="normal">Gerard oynuyor Danton'u.</p>
				<p class="normal">Robespierre, sonsuza kadar sürecek sanıyor saltanatını.</p>
				<p class="normal">Danton'un kafası uçuyor giyotinde, Robespierre rahatlıyor.</p>
				<p class="normal">Birkaç ay sonra bu kez giyotin Robespierre'in başını alıp götürüyor.</p>
				<p class="normal">Boris, Danton için not düşüyor:</p>
				<p class="normal">Terörü durdurmak gerektiğine inanıyordu.</p>
				<p class="normal">Bilge dostumun hatırlattığı gibi, tüm Fransa'da Robespierre'in bir tek heykeli, büstü bile yoktur.</p>
				<p class="normal">"Tüm ideolojiler, hatta gerici ideolojiler bile ilerici olduklarını ileri sürme hakkına sahiptir," demişti bizim tarihçilerden Tkaçyev.</p>
		
		</body>
</html>