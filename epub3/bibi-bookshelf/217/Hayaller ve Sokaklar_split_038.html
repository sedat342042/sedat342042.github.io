<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Hayaller ve Sokaklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_36">Fritz Lang ve Borges</h1>
				<p class="sagitalik">Kıskançlığın un ufak ettiğini,<br class="chapter"/>
				 					 ün ikiye katlayarak geriye getirir.<br class="chapter"/>
				 					 <span class="idebolditalik">Elias Canetti</span></p>
				<p class="normal">Bazı öykülerin gerçekleşme serüvenleri, bazen hiç tahmin edilemeyecek araç gereçleri ve kişileri karşı karşıya getirir. Neyin nasıl oluştuğu anlatılamaz, okurken duyulan sevinç, büyü, şaşkınlığa yol açar, duyduğunuz sesler sizin olur. Ve zaman, aşınan maddelere kayıtsız, kaybedenlere kapalı sessizce ilerler.</p>
				<p class="normal">Arşivde onun fotoğraflarını ilk gördüğünde sekiz yaşındaydı. Özellikle içlerinden birini çok sevmişti, kendine ayırmayı düşündü, bunu biriyle paylaşıp paylaşmama konusunda henüz bir fikri bile yoktu. Kimseye söylememeye karar verdi, annesinden bir kek almak için mutfağa koştu.</p>
				<p class="normal">Evde yalnız olduğunu anladı...</p>
				<p class="normal">Bir sabah banyonun taşlarında gördüğü bir yüzü resmetmek istedi. Masaya oturdu, boyalarını çıkardı ve çizmeye koyuldu. Sonra okula gitmek için kendini sokağa attı.</p>
				<p class="normal">Hep şöyle deniyordu ona, zaman bazen çabuk geçer, bazen ağır, bazen de hiç geçmez. Zamanı kullanma konusunda da kimin ne düşündüğünü bilemeyiz, yıpranma payını göremeyiz.</p>
				<p class="normal">Alandaki bir heykelden küçük bir parça düşmüştü, pencereyi açarken macunun erimiş olduğunu gördü, elinde kitaplar olan şapkalı bir adam bir kafeye girdi, peşinde iki kişi köşede belirdi...</p>
				<p class="ortayazi">*   *   *</p>
				<p class="normal">Berlin, yıl 1933...</p>
				<p class="normal">Nazilerin iktidara geldiği günler...</p>
				<p class="normal">Fritz Lang'ın <span class="ideitalik">Metropolis</span>'ini görmeyen kalmamış, son filmi <span class="ideitalik">Dr. Mabuse'nin Vasiyeti</span> yasaklanmıştır. Marc Ferro'ya göre, tarihçi-sinemacıların en büyüğü Fritz Lang sıkıntılıdır, ülkenin geleceğinden duyduğu kaygıyı eşi Thea'yla bile paylaşamaz.</p>
				<p class="normal">Propaganda bakanı, Hitler'in en yakınındaki isimlerden Goebbels, Almanya'nın dünyaca ünlü yönetmeni Fritz Lang'ı makamına davet eder ve ona sinemanın başına geçmesini teklif eder. Goebbels, dev sinemacının karşısında adeta onun Yahudi asıllı olduğunu bile unutur. Fritz Lang'ın bunu hatırlatması üzerine de Goebbels, "Kimin Yahudi olduğuna biz karar veririz," der. Soğukkanlılığını koruyan Lang, teklifi düşünmek için 24 saat mühlet ister.</p>
				<p class="normal">Almanya'daki günlerinin sayılı olduğu geçer aklından.</p>
				<p class="normal">Sokağa çıkar, bankalar kapalıdır, bir arkadaşına telefon eder, evde bir tren bileti alacak kadar parası vardır. Pasaportunu alır ve Kuzey Garı'na yönelir, Paris trenini beklemeye koyulur.</p>
				<p class="normal">Senarist, Nazi partisi üyesi eşi Thea von Harbou'yu aramaz bile. Gara yakın bir kafeye oturur, Berlin'i seyre dalar, belki de son kez bu çok sevdiği kente baktığını düşünmektedir.</p>
				<p class="normal">Önce Paris'e, sonra Amerika'ya gider. Ülkesine ancak 20 yıl sonra dönebilecektir.</p>
				<p class="ortayazi">*   *   *</p>
				<p class="normal">Babil'in Asma Bahçeleri'nde bir kral yaşarmış. Bu kral bir gün maiyetini ve mimarlarını yanına çağırarak bir labirent yapmalarını buyurmuş. Ama bu öyle bir labirent olmalıymış ki en akıllı insanlar bile içeri girmeye cesaret edememeli, girenler de mutlaka yollarını şaşırmalıymış. Oysa şaşırtma ve mucize insanların değil Tanrı'nın işi olduğundan, bu yapıt da bir skandal olarak nitelenmiş. Gel zaman git zaman günün birinde Arapların kralı Babil kralını ziyarete gelmiş. Babil kralı da (konuğuna sadeliğini göstermek için) onu labirente sokmuş; o da korku ve şaşkınlık içinde gün ağarana kadar labirentin koridorlarında dolaşıp durmuş. En sonunda ancak Tanrı'nın yardımıyla kapıyı bulabilmiş. Çıktığında Babil kralına Arabistan'da daha iyi bir labirent olduğunu, Allah kısmet ederse günün birinde göstermek istediğini söylemiş ama hiç şikâyet etmemiş.</p>
				<p class="normal">Arabistan'a döndüğünde ordusunu toplamış ve bilinen bir yıldızın altında Babil'i yerle bir etmiş, kaleleri yıkmış ve halkı imha ederken Babil kralını da kendi yakalamış. Onu en hızlı devesine bindirmiş ve çölün ortasına götürmüş. Üç gün süren yolculukları sırasında Arap kralı, Babil kralına şöyle demiş: "Ey zamanın ve sabrın kralı, ey yüzyılın örnek insanı, Babil'de beni bronz bir labirentin içinde merdivenlerle, kapılarla, duvarlarla gözden düşürmeye çalıştın. Ama şimdi Allah benim sana labirentimi göstermemi buyurdu. Benim labirentimde tırmanılması gereken kapılar, dolaşılması gereken yorucu koridorlar, yolunu değiştirmeye zorlayan duvarlar yoktur."</p>
				<p class="normal">Daha sonra Arap kralı, Babil kralının zincirlerini çözmüş ve onu, açlık ve susuzluktan öldüğü çölün ortasında bırakıvermiş. Ölmemişse şanındandır.</p>
				<p class="normal">Borges'ten...</p>
				<p class="ortayazi">*   *   *</p>
				<p class="normal">Edgar Allan Poe, damanın satrançtan daha sıkı bir oyun olduğunu söyler.</p>
				<p class="ortayazi">*   *   *</p>
				<p class="normal">Buda için anlatılan hikâyelerden biri, ok meseli olarak da bilinir. Yine Borges'in anlattığına göre, adamın biri savaşırken okla yaralanmış, ama oku çıkarmalarını istememiş. Önce oku atanın adını, hangi kasttan olduğunu, okun neden yapıldığını, okçunun oku attığı sırada nerede durduğunu, okun uzunluğunu öğrenmek istemiş. Bütün bunları öğrenmeye çalışırken de ölmüş. Buda olup biteni duyunca, "İşte ben, insanın önce oku çekip çıkarması gerektiğini öğretiyorum," demiş.</p>
		
		</body>
</html>