<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Hayaller ve Sokaklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_34">Pascal ve Sigara</h1>
				<p class="sagic"><span class="ideitalik">Cromwell hemen hemen Hıristiyan âleminin tümünü mahvetmek üzereydi; kraliyet ailesi yitirildi, onların yerine Cromwell'in kendisi iktidar makamına kuruldu – ama sidik torbasına giren az bir kum tanesi için. Neredeyse Roma bile onun pençesi altında inlemek üzereydi. Fakat bir kere o küçücük kum taneleri oraya girince, Cromwell öldü, ailesi gözden düştü, yeniden barış sağlandı ve krallık yeniden kuruldu.</span><br class="chapter"/><span class="sagbolditalik">Pascal</span></p>
				<div class="clrb"/>
				<p class="normal">Küçük bir köydü yaşadığı yer, sabah erkenden kalkar, defterini alır, dere kenarındaki her zamanki yerine yollanırdı. Bunu yıllardır yapıyordu, hatta bir gün bile aksatmadığını yıllar sonra kendini anlatmaya çalıştığı bir hikâyede de dile getirmişti. Şöyle yazmıştı: "Uzun süre önce okuduklarımdan şöyle bir sonuca varmıştım. Yazdıklarını bastıramayanların büyük bir üzüntüye kapıldıkları ve yazdıkça bu sıkıntının daha da büyüdüğü gerçeği. Onları sürekli postacının getireceği bir dergiden mektubu pencerede beklerken hayal ederdim. Tabii ben de yıllarca postacıyı bekledim. Bir gün, bir öykümün kabul edildiğini bildiren bir mektup aldım ve her şey değişti hayatımda. Ama yine her gün erken kalktım, defterimi aldım ve dere kenarına gittim, durmadan yazdım..."</p>
				<p class="ortayazi">*   *   *</p>
				<p class="normal">Tam bir aşkla sevilmesi olabildiğine doğal gözüken herhangi bir fikir, hayata tercih edilebilir.</p>
				<p class="normal">Ateş bizi hem üşütür, hem de terletir. Soğuk algınlığı buna güzel bir örnektir. Soğuk alınca, insanın ateşi yükselir. Bu yüksek ateş de bizatihi ısıya dönüşerek üstümüzden geçer gider.</p>
				<p class="normal">Ne çocuklar yanlış hocaların derslerinde hayata küsmüşler, ne şarkıcılar kötü şarkılarla yok olup gitmişlerdir. Neyin neye uygun olduğunu tam bilemeyenlerce iletilen bilgilerle geçer güzel zamanlar ve işin en kötü yanı, bir daha da geri gelmezler. Ve çocuklar büyür, kendilerine en doğru şeylerin verilmiş olduklarını sanarak yürümeye başlarlar. Ve her şeyi biliyormuş görünürler. Bazıları daha da ileri gider ve kendilerinden bahsetmeye başlar, saygı kaybolur. Pascal'ın dediği gibi: "Çok büyük bir ihtimalle, bir gemiye kaptan olarak, o gemide doğmuş birini seçmeyiz.</p>
				<p class="normal">"Bilgi için de durum aynıdır. İnsan kendini bilginin sahibi sanır. Ama bir hastalık gelir, tüm bilgisini alır götürür."</p>
				<p class="ortayazi">*   *   *</p>
				<p class="normal">Babası onu matematikten nasıl uzaklaştırması gerektiği üzerine düşünüp duruyordu. Ama yasaklar nereden gelirse gelsin Pascal, kısa sürede geometride çığır açan teorileriyle kendi yolunu kendi çizmeyi başaracaktı. On iki yaşında herkesi büyüleyen, durdurulamaz buluşlarla tüm duvarları yıkmış, on altısında da zamanındaki tüm ustaların önüne geçmişti.</p>
				<p class="ortayazi">*   *   *</p>
				<p class="normal">Herkese anlatırken içini sızlatan bir hikâyeydi. Cephede sigarasını yakarken yanındaki arkadaşı sigaranın zararlarından söz etmeye başlamıştı aniden. İşte o anda, arkadaşına isabet eden bir şarapnel parçası son noktayı koymuştu hayatına arkadaşının. İlk dumanı içinde hissetmeden arkadaşını kaybetmişti, hem de onun yazılarını ilk okumuş sevgili arkadaşını.</p>
				<p class="normal">Yıllar sonra yaşadıklarını kaleme alırken ağzında sigara, cephedeki günlere dalıp itmişti öyle. Yanına sokulan garson kızı fark etmemişti bile. "Size bir şey sorabilir miyim?" diye fısıldadı genç kız.</p>
				<p class="normal">Birden toparlandı adam ve, "Tabii," dedi.</p>
				<p class="normal">"Sizi günlerdir izliyorum. Elinizden düşmeyen sigarayla saatlerce yazıyorsunuz. Sonra bir an geliyor, yazmayı bırakıyor, dalıyor gidiyorsunuz. Sanki hiçbir şeyi görmez oluyorsunuz o andan sonra. Dış dünyadan kopuyorsunuz. Belki bana bir şeyler anlatmak istersiniz diye düşündüm, beni affedin..."</p>
				<p class="normal">"Yok," diye başladı söze adam. "Affedecek ne olabilir. Anlattıklarınız çok doğru. Bir gün yazdıklarımı okursanız, beni daha iyi anlayabilirsiniz. Ama size yine de bir şeyler anlatmak istiyorum. Bunlar belki yazamadıklarım da olabilir. Askerde bir arkadaşım vardı, sürekli yazdığı şiirleri bana getirirdi, ben de yazdıklarımı ona verirdim. Şimdi artık o yok ve yazamıyor. Bense durmadan yazıyorum ama o okuyamıyor."</p>
		
		</body>
</html>