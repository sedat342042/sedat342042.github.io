<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Hayaller ve Sokaklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_32">Avcılar ve Nazunya</h1>
				<p class="sagitalik">Dikkatle baktığım zaman<br class="chapter"/>
				 					 Çitin yanında yeşeren bir<br class="chapter"/>
				 					 Nazunya görüyorum!<br class="chapter"/>
									 <span class="idebolditalik">Bashō</span></p>
				<p class="normal">Lionel Stander, Amerika'da McCarthy döneminde insan avına maruz kalan oyunculardan biriydi. Komünist damgası yemiş,1951-61 yılları arasında işsiz bırakılmış, ancak 1966'da Avrupa'da Roman Polanski'nin <span class="ideitalik">Cul-de-Sac (Çıkmaz Sokak)</span> filmiyle yeniden hayata dönebilmişti. Filmin diğer oyuncularıysa Donald Pleasence ve genç yaşta bir otomobil kazasında hayatını kaybeden Françoise Dorléac'tı ve Catherine Deneuve'ün kız kardeşiydi.</p>
				<p class="normal">Polanski'nin İngiltere'de çektiği bu filmde ilk günler her şey çok güzel gidiyordu. Ama bir gün Polanski midesini bulandıran bir tutumla karşılaştı. Lionel Stander'le günlük ücret üzerinden anlaşma yapılmıştı ve ortada bir kurnazlık söz konusuydu. Lionel işi ağırlaştırıyor, daha fazla iş günü yaratma çabası gösteriyordu. Tabii bunu anlamak Polanski için zor değildi ama başta böyle bir ahlak anlayışını Lionel'e yakıştıramamıştı. Oysa ispatı zor gerçek ortadaydı. Lionel beceremiyor, huzursuzluk yaratıyor, gün başına alacağı her pound için mesleğini ayaklar altında çiğnemekten vazgeçmiyordu. Çekimler sona erdiğinde Polanski, her şeyden çok böyle bir karakter oyuncusundan kurtulduğuna sevinecekti.</p>
				<p class="ortayazi">*   *   *</p>
				<p class="normal">Nazunya sıradan, otsu bir çiçektir; yolun kenarında yeşerir sessizce... O kadar sıradandır ki, kimse bakmaz bile. O değerli bir gül ya da lotus değildir, oysa bir göl üstünde yüzen, nadir bir lotusun güzelliğini görmek kolaydır.</p>
				<p class="normal">Nazunya sıradan, adi bir çiçektir; bakıma ve bahçıvana ihtiyaç duymaz. Ona kalbinle bakmadığın sürece göremezsin. Onun güzelliğini kelimelere dökemeyebilirsin ama işaret edebilirsin. Tabii hiçbir şey bilinmeyen olarak kalamaz ve zihin her şeyi bilmediği sürece korkar. Eğer gizemli bir şey varsa korkarsın.</p>
				<p class="normal">Zihin, anlamın yıkımıdır çünkü, her şeyin bilinmesinde ısrar eder.</p>
				<p class="normal">Ünlem işaretine "kana!" denir; şaşkınım, hayretler içindeyim, çitin yanında Nazunya yeşeriyor anlamına gelir.</p>
				<p class="normal">O, yolun kenarında bir şaire ilham verir istemeden. Onun niyeti başkadır, kendi başına sessizce yaşamak ister sadece. Bir gül, bir lotus değildir. Onu ancak dikkatle baktığın zaman görürsün ve şiirde ünlem işaretini tam anlamıyla tanıman gerekir...</p>
				<p class="ortayazi">*   *   *</p>
				<p class="normal">Wolfram Eberhard'ın <span class="ideitalik">Çin Denemeleri</span>'ndeki bir hikâyede, geyik sansardan korkar; sansar kaplandan, kaplan da ayıdan. Sarı ayı, saçı başı açık bir insana benzer ve insan gibi iki ayağı üzerinde durur, müthiş kuvveti vardır ve insan için son derece tehlikelidir.</p>
				<p class="normal">Hunan eyaletinin güneyinde bir zamanlar avcılar vardı; bunlar bambudan yapılmış bir kavalla hayvan seslerini taklit edebiliyorlardı.</p>
				<p class="normal">Günün birinde oklarını, yaylarını, ateş çanağını alıp ormana gittiler, geyikleri çekmek için geyiğin sesini taklit ettiler. Geyikler gelinceye kadar beklediler, sonra ateş çanağını açıp hayvanlara ateş ettiler.</p>
				<p class="normal">Sansar da geyiklerin sesini işitti ve geldi. Avcılar korktular ve sansarı korkutmak için kaplanın sesini taklit ettiler. Sansar kaçtı ama kaplan geldi. Bunun üzerine avcılar daha çok korktular ve ayının bağırmasını taklit ettiler. Ayı gelince onları boğdu, parça parça etti ve yedi.</p>
		
		</body>
</html>