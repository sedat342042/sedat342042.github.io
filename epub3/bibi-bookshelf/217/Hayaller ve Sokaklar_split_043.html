<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Hayaller ve Sokaklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_41">Raymond Carver'dan söz ettiğimizde...</h1>
				<p class="sagitalik">Ve artık o her yerdeydi, akşam saati gibi.<br class="chapter"/>
			    <span class="idebolditalik">Rilke</span></p>
				<p class="normal">Bir sabah Ray, günlerdir yazmaya çalıştığı öyküsünü yeni bitirmişti. Hemen annesine koştu ve ondan daktiloya çekmesini rica etti. Annesi daktiloda yazmasını bilmediği gibi, evde daktilo da yoktu. Bir daktilo kiraladı ve yazmaya koyuldu. Birlikte, korkunç bir çalışma sonunda öyküyü temize çektiler ve Ray bir dergiye yolladı.</p>
				<p class="normal">Yazarken ağlıyordum bu satırları.</p>
				<p class="normal">Çok az yazar Raymond Carver gibi yaşamın içinde dolaşır, yalınlığını korur ve insanın en sıradan durumlarını, davranışlarını şiire dönüştürebilir. Öyle süssüz bir anlatımı vardır ki, insanı heyecanlandırır, dürüstlüğü yaralar, tüyler ürpertici keşifleriyle insanı büyüler. Bakmak için başınızı çevirdiğinizde zaman durur, tabaklar odada bir uçan daire gibi dolaşır, balık avına çıkacağınız gün gelip çattığında kalkamaz, hiçbir ziyaretçiyi kabul edemeyecek kadar yorgun hissedersiniz kendinizi.</p>
				<p class="ortayazi">*   *   *</p>
				<p class="normal">50 yaşında ölen Raymond Carver'ın ardından yazar eşi Tess Gallagher şöyle yazmıştı: "Bu yitirişi bu biçimde anlatmayı hiç düşünmemiş olsam da, karısı kanserden öldükten sonra Leonard Bernstein'ın yatıp altı ayını yatakta geçirmesini anlıyorum. Benim ailemde kimseye böyle bir rahatlama hakkı tanınmazdı. Normale dönmek için kalkıp çalışman, üstüne düşen görevleri yapman gerekirdi ve kendini nasıl hissettiğinin bu işle bir ilgisi olmazdı..."</p>
				<p class="ortayazi">*   *   *</p>
				<p class="normal">Carver bir yazıda, yazarın yazdığı şeylerle yargılanması, işlerin böyle olması gerektiğini söylemişti ve ona göre yazıyı hazırlayan koşulların başka bir şey, edebiyat dışı şeyler olduğunu vurgulamıştı.</p>
				<p class="normal">İçmeye, hayatta kendisi, yazdıkları, karısı ve çocukları için düşündüklerinin asla olamayacağını fark ettiğinde başlar. "İnsan hayata hiçbir zaman iflas eden bir kişi, bir alkolik, ya da sahtekâr, hırsız ve yalancı olmak isteğiyle başlamaz."</p>
				<p class="ortayazi">*   *   *</p>
				<p class="normal">"Partinin yarısında bir bardak şarap içmiştim ve hatırladığım son şey buydu."</p>
				<p class="normal">Tabii böyle başlamıyordu öyküsü, ama çeşitli işler, evlilik, çocuklar ve içki onun yaşamının büyük bölümünde daktilosunun yanında göze çarpıyordu.</p>
				<p class="normal">"Karım ve benim kutsal olduğunu düşündüğümüz ya da saygıdeğer olduğunu kabul ettiğimiz şeylerin, bütün manevi değerlerin paramparça olduğu zamanlar geldi ve geçti. Başımıza korkunç şeyler gelmişti. Başka bir ailede olduğunu hiç görmediğimiz şeylerdi bunlar. Tam anlamıyla neler olduğunu kavrayamıyorduk. Bu bir toprak kaymasıydı ve biz engelleyemiyorduk."</p>
				<p class="ortayazi">*   *   *</p>
				<p class="normal">İşin en ilginç yanı, onla ilgili hiçbir şey bilmiyordum o güne kadar. Etrafında onu belli bir yere koyan, onu sayan ve tartışılması çok zor biri olarak kabul eden o kadar kişi vardı ki; sanki onu başka biri olarak düşünmeye gerek bile yok, diye düşünüyordum. Bir gece Charles'la içki içerken rastladım ona. Hava çok sıcaktı ve gittiğim bar, çalıştığım yere iki adımdı. Canım sıkkındı o gün, kendi başıma bir şeyler içmeyi düşünüyordum. Ama Raymond beni masalarına davet edince fikrimi değiştirdim ve yanlarında buldum kendimi.</p>
				<p class="normal">Charles'ı birkaç hikâyesinden tanıyordum, ama sohbet biraz koyulaştığında yeni bir hikâyesinin içinde hissetmiştim kendimi. Raymond çok neşeliydi ve içkiden yeni kurtulmuştu. Yazıya nasıl başladığını anlatmaya koyuldu:</p>
				<p class="normal">"Size verebileceğim tek açıklama, babamın bana kendi çocukluğu hakkında, kendi babası ile büyükbabası hakkında birçok öykü anlatmış olmasıdır. Büyükbabası İç Savaş'ta çarpışmıştı. İki tarafa da hizmet etmişti! Döneğin tekiydi. Güney savaşı kaybetmeye başlayınca Kuzey'e geçmişti ve Birleşik Güçler adına çarpışmaya başlamıştı. Babam bu öyküyü anlatırken gülerdi. Bunda bir hata görmezdi, sanırım ben de görmezdim. İşte böyle, babam ormanlarda gezinti ya da demiryolu seyahatleri ve demiryoluna giden inekleri kovalamakla ilgili, içlerinde ahlak olmayan öyküler, aslında anekdotlar anlatırdı. Onunla birlikte olmayı çok sever, bana bu öyküleri anlatırken onu dinlemeye bayılırdım."</p>
				<p class="ortayazi">*   *   *</p>
				<p class="normal">Tess Gallagher şöyle yazmıştı: "Theodore Roethke, iyi şeyler mutlu insanların başına gelir, demişti ve ben Ray'in o mutlu insana dönüşmesini izlerken kendimi ayrıcalıklı hissediyordum. Onun sık sık hayatta olmaktan ne kadar çok mutluluk duyduğunu ve mutluluk duyduğu için eşini böyle erken terk etmiş olmaktan üzüntü duyduğunu hatırlıyorum şimdi. Bunu sizden saklamayacağım. Yalnızca istemek yeterli olsaydı, Ray bugün hayatta ve bizimle birlikte olurdu."</p>
				<p class="ortayazi">*   *   *</p>
				<p class="normal">Bazı cümleler hiç inandırıcı gelmiyor küçük Sibel'e, annesinin söyledikleri dışında.</p>
				<p class="ortayazi">*   *   *</p>
				<p class="normal">Carver, son şiirinde şöyle seslenir:</p>
				<p class="indentmetin">SON PARÇA</p>
				<p class="indentmetinitalik">Peki elde ettin mi?</p>
				<p class="indentmetinitalik">Bu hayattan istediklerini yine de?</p>
				<p class="indentmetinitalik">Ettim.</p>
				<p class="indentmetinitalik">Peki ne istemiştin?</p>
				<p class="indentmetinitalik">Sevilen biri oldum diyebilmek,</p>
				<p class="indentmetinitalik">Sevildiğimi hissedebilmek yeryüzünde.</p>
				<p class="ortayazi">*   *   *</p>
				<p class="normal">Carver'in öykülerini Zafer Aracagök'ün nefis çevirileriyle bulabiliriz Türkçede. Robert Altman'ın, <span class="ideitalik">Short Cuts </span>filmi de Carver'ın dünyasına hayat veren eşsiz bir yapıt.</p>
		
		</body>
</html>