<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Hayaller ve Sokaklar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_21">Boris Paris'te...</h1>
				<p class="sagic"><span class="ideitalik">Bir erkeğin yüreği çok şeye dayanır. Savaşa, zafere, ihanete dayanır! Nefrete dayanır, hatta çoğu kez aptallığa bile. Ama bir erkeğin yüreğinin pek dayanamayacağı şey şudur: Hiçbir şeyi sevmemek.</span><br class="chapter"/><span class="sagbolditalik">Ernst Glaeser</span></p>
				<div class="clrb"/>
				<p class="normal">Çocukluk yıllarının büyüsünü, sıkıntılarını saniye saniye hatırladığını, hiçbir günü unutamadığını yazar Ernst anılarında. Hatta yazarken her şeyi yeniden yaşadığını, cümleleri kurarken kestane ağaçlarının kokularının ona eşlik ettiğini, Fransa sınırına çok yakın kahverengi Braun kasabasının çamurlu yollarını, at pisliklerinin tümseklerine takılıp düşüşünü, Kohlhaas gibi konuşan, hiç gülmeyen rahibin öğütlerini ve annesinin çöreklerini öyle canlı anlatır ki ilk savaşı görmüş herhangi bir Avrupalı o satırları okurken, kendini bir siperden çok atlıkarıncadaki bir çocuk gibi hisseder.</p>
				<p class="normal">Araba, zaman zaman yarı yolda kalacak hissi vererek Rüsselheim'a doğru ilerliyor. Bir elinde adamın, Voltaire'in <span class="ideitalik">Candide</span>'i var. Donuk, yüzü çok yorgun, dışarıya bakıyor bazen, yanında uyuklayan kadının timsah derisi çantasına takılıyor, cebindeki şişeyi yokluyor sanki, büyük bir karar verdiğinin tam farkında değil henüz.</p>
				<p class="normal">Nereye gidiyorum, neleri bırakıyorum geride, düz bir çizgi mi tarih?!</p>
				<p class="normal">Opera binasının yakınlarında Thomas ellerini havaya açmış öylece duruyor.</p>
				<p class="normal">Binlerce kitabın yanışını izleyemeyiz biz, içinde biz olsak da, kararımı verdim, gidiyorum, diyor Ernst.</p>
				<p class="normal">Ve bir kitabına dönüyor aniden.</p>
				<p class="normal">"Gerçekten onun öldüğüne inanıyor musun?!"</p>
				<p class="normal">"Hayır, bu bize bağlı!"</p>
				<p class="normal">Von Möckendorff söyle diyor: "Ben ölmeyeceğim!"</p>
				<p class="normal">Gitmesi biraz zaman alıyor İsviçre'ye...</p>
				<p class="normal">Üç yıl Almanya'dan, kitabını yakan Nazilerden uzakta yaşıyor. 1 Nisan 1939'da dönüyor geri, tam izah edemediği gerekçelerle. Yine yazmaya başlıyor, Nazilere katılıyor, İtalya'ya gidiyor, ama bir daha eski kitaplarının ruhunu yakalayamıyor, garip bir yazgı bile diyemeden, evinin spiral merdivenlerinden üst kata çıkmayı düşlüyor, eski kitaplarına ulaşmayı hayal ediyor.</p>
				<p class="normal">Bir gece rüyasında, evinin kapısını hızlı hızlı çalan bir kadınla karşılaşıyor, nereden tanıdığını bir türlü çıkaramıyor. Kadın, uzun bir yolculuğa çıktığını, bir kiraz bayramının kendinde saklı coşkusunu hatırlayamamanın yüzündeki ifadesini görmemek, yukarda asılı büyük aynadan kaçmak için hep alt katta yaşamayı tercih edeceğini söylüyor ona.</p>
				<p class="ortayazi">*   *   *</p>
				<p class="normal">Boris, Les Deux Magots'da her zamanki masasında Vera'yı beklerken, Victor'un kitabını okuyor, yıllar sonra okuyacağımız <span class="ideitalik">Almanya Üzerine</span> <span class="ideitalik">Düşünceler</span> kitabı için notlar alıyor.</p>
				<p class="normal">Hava kararmış Berlin'de, yüzleri seçmek zor, herkes birbirine benziyor, sanki cehennemde dikilmiş, kükürt kokulu elbiselerle koşuşturan birileri, varlığına bile tahammül edemedikleri kitapları yığıyorlar meydana, ellerinde meşaleler mutlu uykusuzları rahatsız edeceklerini düşünmüşler, çocukluklarını gömmüşler mendillerle, seslerini bile unutmuş, şimdi de ejderhaları öldürüyorlar masallarda tek tek... Sayfalar alev alev göğe yükseliyor, aylardan mayıs, 1933...</p>
				<p class="normal">25 Kasım 1936'da Joseph Gobbels günlüğüne söyle yazıyor: "Dün allak bullak bir gündü. Carl von Ossietzky, Nobel Barış Ödülü'nü aldı. Küstah bir provokasyon! Harika bir plan kuruyorum aslında: Onun bizden yana olduğunu reklam etmek. Ama olmaz, zira çok önceden vatana ihanetten ceza almıştı. Mutlaka bir şeyler yapmalıyız. Führer kafa yoruyor fakat bir türlü neticeye varamıyor."</p>
		
		</body>
</html>