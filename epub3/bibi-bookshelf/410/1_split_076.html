<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_77">RÜDEGER NASIL ÖLDÜRÜLDÜ</h2>
		<p class="normal1">2190 Sabahın erkeninde başarılı olmuştu konuklar;</p>
		<p class="normal1">O sırada saraya geldi Gotelind’in sevgili eşi.</p>
		<p class="normal1">Gördü her iki yanın ne kadar acılı bir çatışma yürüttüğünü,</p>
		<p class="normal1">Yüreğine işledi bu hâl, çok ağladı Rüdeger.</p>
		<p class="normal1">2191 “Eyvahlar olsun bana, neden doğmuşum ki?</p>
		<p class="normal1">Yok mudur bu belâya son verecek birisi?</p>
		<p class="normal1">Arasını bulabilirdim iki yanın, ama Hakan istemez,</p>
		<p class="normal1">Gördükçe halkının çektiklerini, daha da kararıyor suratı.”</p>
		<p class="normal1">2192 İyi kalpli Rüdeger adam yolladı Dietrich’e,</p>
		<p class="normal1">Sordu ondan, üç Han’ın felâkete uğramasını</p>
		<p class="indentmetin">engelleyebilir miyiz diye.</p>
		<div class="clrb"/>
		<p class="normal1">Yanıt gönderdi Verona’lı Han, dedi:</p>
		<p class="normal1">“Kimsenin engelleyecek gücü var mı?</p>
		<p class="normal1">Etzel Han istemiyor, bir tekinin bile</p>
		<p class="indentmetin">canlı kalmasını.”</p>
		<div class="clrb"/>
		<p class="normal1">2193 Bey Rüdeger sarayda gözü yaşlı dururken</p>
		<p class="normal1">Hun bahadırlarından biri</p>
		<p class="indentmetin">gördü onun hâlini,</p>
		<div class="clrb"/>
		<p class="normal1">Hatun’a şöyle dedi:</p>
		<p class="normal1">“Bak hele Rüdeger’e!</p>
		<p class="normal1">En yüce erk onda, Etzel’in sayesinde,</p>
		<p class="normal1">2194 Ülkelere, halkına onun buyruğu geçer;</p>
		<p class="normal1">Kaç hisar verildi ona, düşün,</p>
		<p class="normal1">Ne ihsanlar aldı Han’dan!</p>
		<p class="normal1">Öyle olduğu hâlde, yapılan çatışmalarda</p>
		<p class="indentmetin">fiske bile vurmadı kimseye.</p>
		<div class="clrb"/>
		<p class="normal1">2195 Sanırım olanları hiç umursadığı yok,</p>
		<p class="normal1">İstediği herşey artık ondadır çünkü.</p>
		<p class="normal1">Gözüpektir diyorlar onun için, ama</p>
		<p class="normal1">Yok bunun belirtisi, tam hengâme koparken.”</p>
		<p class="normal1">2196 Gönlünde hüzünle baktı, doğruluktan şaşmaz adam,</p>
		<p class="normal1">Sözlerini duyduğu kişiye; şöyle geçirdi aklından:</p>
		<p class="normal1">“Yanına koymam bunu; sen bana korkak dedin,</p>
		<p class="normal1">Hem de sarayda yüksek sesle!”</p>
		<p class="normal1">2197 Yumruğunu sıkarak saldırdı ona,</p>
		<p class="normal1">Bir vuruş indirdi ki, ayağı dibine düştü Hun,</p>
		<p class="normal1">Canından yoksun;</p>
		<p class="normal1">Daha da artmış oldu Etzel Han’ın tasası.</p>
		<p class="normal1">2198 Dedi Rüdeger ölüye: “Çek git buradan</p>
		<p class="normal1">Ey rezil herif! Var yeterince sıkıntım, derdim.</p>
		<p class="normal1">Neden kınıyorsun beni, çatışmaya girmedim diye?</p>
		<p class="normal1">Elbet de gerekirdi, yabancılara düşman olmam,</p>
		<p class="normal1">2199 Hınç duydum elbet, burada yaptıklarına,</p>
		<p class="normal1">Ama ben getirdim onları </p>
		<p class="normal1">Yurtlarından buraya,</p>
		<p class="normal1">Töremiz izin vermez, onlarla savaşmama.”</p>
		<p class="normal1">2200 Yüce Han Etzel sordu ondan:</p>
		<p class="normal1">“Bize hizmetkârlığın gereği böyle midir?</p>
		<p class="normal1">Kan gövdeyi götürür ülkemizde</p>
		<p class="normal1">yetsin, verdiğimiz ölüler;</p>
		<p class="normal1">Hiç yerinde olmadı senin, Bey’imi öldürmekle</p>
		<p class="indentmetin">bu davranış biçimin.”</p>
		<div class="clrb"/>
		<p class="normal1">2201 Yanıtladı soylu Atlı Bey, dedi: </p>
		<p class="normal1">“O, ağırıma giden kötü sözler söyledi,</p>
		<p class="normal1">Hak etmiyormuşum senden aldığım ihsanları,</p>
		<p class="normal1">Yanına kalamazdı onun bu yalanları.”</p>
		<p class="normal1">2202 Etzel’in yanında oturuyordu Kriemhild. Gördü o da</p>
		<p class="normal1">Bey’in gazabı yüzünden ne geldi Hun’un başına;</p>
		<p class="normal1">Acı doldu içine, yaşardı gözleri,</p>
		<p class="normal1">Rüdeger’e şunu dedi:</p>
		<p class="normal1">2203 “Han’la benim üzüntümü çoğaltmana hak veren</p>
		<p class="indentmetin">ne yapmışlığımız oldu sana?</p>
		<div class="clrb"/>
		<p class="normal1">Oysa soylu Rüdeger, senin tam tersine sözün var Hatun’una;</p>
		<p class="normal1">Demedin mi, canımla başımla hep hizmetindeyim diye?</p>
		<p class="normal1">Hem de duydum nice yiğitten</p>
		<p class="indentmetin">senin bahadırların en önde geleni olduğunu.</p>
		<div class="clrb"/>
		<p class="normal1">2204 Anımsatırım sana şanlı Bey, </p>
		<p class="normal1">Beni Etzel’in eşliğine istediğinde </p>
		<p class="indentmetin">verdiğin sözü:</p>
		<div class="clrb"/>
		<p class="normal1">Bana dedin</p>
		<p class="normal1">İkimizden biri ölene dek hizmetindeyim senin.</p>
		<p class="normal1">Oysa ben zavallı kadının şimdi destek görmeye</p>
		<p class="indentmetin">gereksinmesi var,</p>
		<p class="indentmetin"><span class="indentmetin1">hiç olmadığı kadar.”</span></p>
		<div class="clrb"/>
		<p class="normal1">2205 “İnkâr edecek değilim böyle söylediğimi;</p>
		<p class="normal1">Gerçekten andiçmiştim, soylu Hatun,</p>
		<p class="indentmetin">başımı da canımı da yoluna koydum diye.</p>
		<div class="clrb"/>
		<p class="normal1">Ama günaha girip cehennemlik olmak üzere</p>
		<p class="indentmetin">ruhumu yitirmeyi almamıştım göze.</p>
		<div class="clrb"/>
		<p class="normal1">Unutma ki bu soylu Han’ları</p>
		<p class="indentmetin">ben getirdim, buradaki şenliğe.”</p>
		<div class="clrb"/>
		<p class="normal1">2206 Dedi Hatun: “Rüdeger, düşün! Bize hizmet borcun var;</p>
		<p class="normal1">Üstüne andiçmiştin bana hep bağlı kalıp</p>
		<p class="normal1">Kimden zarar görürsem öcümü almak için.</p>
		<p class="normal1">İşte bu nedenlerle, şimdi ben</p>
		<p class="indentmetin">hizmet isterim senden.”</p>
		<div class="clrb"/>
		<p class="normal1">2207 Etzel Han da başladı yalvarıp yakarmaya;</p>
		<p class="normal1">Kendi bağımlılarının önünde diz çöktü her ikisi.</p>
		<p class="normal1">Büyük umutsuzluğa düştü soylu Markgraf,</p>
		<p class="indentmetin">hüzünle doldu içi;</p>
		<div class="clrb"/>
		<p class="normal1">Doğruluktan ayrılmaz yiğit, konuştu, şöyle dedi:</p>
		<p class="normal1">2208 “Vah bana vahlar bana,</p>
		<p class="indentmetin">bu da gelecekmiş başıma!</p>
		<div class="clrb"/>
		<p class="normal1">“Yitireceğim tüm şanımı şerefimi,</p>
		<p class="normal1">Ayrılacağım edep erkândan, töreden;</p>
		<p class="normal1">Ey yüce Tanrım, neden canımı almadın da</p>
		<p class="indentmetin">kurtarmadın beni bu hâlden?</p>
		<div class="clrb"/>
		<p class="normal1">2209 Hangi yola sırt dönüp ötekine gidersem</p>
		<p class="normal1">Düşeceğim şerefsiz bir duruma;</p>
		<p class="normal1">Hiçbirine girmesem</p>
		<p class="indentmetin">cümle âlem</p>
		<p class="indentmetin"><span class="indentmetin1">kınayacak beni korkak diye.</span></p>
		<div class="clrb"/>
		<p class="normal1">Bana canımı veren</p>
		<p class="indentmetin">gösteriverse bir çare!”</p>
		<div class="clrb"/>
		<p class="normal1">2210 Sürdürdü ısrarla yalvarmayı ona, Han ile eşi.</p>
		<p class="normal1">Bu yüzden yitirdi nice yiğit canını</p>
		<p class="normal1">Rüdeger’in elinden,</p>
		<p class="normal1">Tam onun da kendi canından olduğu yerde.</p>
		<p class="normal1">Şimdi dinleyin, ortaya çıkan</p>
		<p class="indentmetin">çok acıklı hâlleri.</p>
		<div class="clrb"/>
		<p class="normal1">2211 Bilmekteydi Rüdeger, yasa gömüldükten başka</p>
		<p class="indentmetin">başına kötü iş geleceğini, onlara uymakla;</p>
		<div class="clrb"/>
		<p class="normal1">Elinden gelse olmaz diyecekti Han’la Hatun’a,</p>
		<p class="normal1">Çekiniyordu, Burgund’lardan bir tekinin bile canını alsa</p>
		<p class="normal1">Herkes ondan nefret edecek diye.</p>
		<p class="normal1">2212 “Hakan’ım” dedi yiğit, “Al benden geriye</p>
		<p class="normal1">Şimdiye dek bana her ne vermiş idiysen.</p>
		<p class="normal1">Al hisarları, mülkleri;</p>
		<p class="indentmetin">bırakma hiçbir şeyi.</p>
		<div class="clrb"/>
		<p class="normal1">Kendi ayaklarımın üstünde</p>
		<p class="indentmetin">ben gideyim sürgüne.</p>
		<div class="clrb"/>
		<p class="normal1">2213 Hiçbir şeyim olmadan terk edeyim bu yurdu,</p>
		<p class="normal1">Eşimle kızımı da ellerinden tutup</p>
		<p class="indentmetin">götüreyim gurbete;</p>
		<div class="clrb"/>
		<p class="normal1">Öleyim, vefa borcumu çiğnemektense.</p>
		<p class="normal1">Hayır getirmemiş bana, senin kızıl altınların.”</p>
		<p class="normal1">2214 Sordu Etzel Hakan: “Bundan bana ne yarar gelir?</p>
		<p class="normal1">Mülklerin, hisarların verilişi nedendir?</p>
		<p class="normal1">Boynuna borçtur düşmanlarımdan öcümü alman,</p>
		<p class="normal1">Sana yakışır ülkemizde benim yanım sıra egemen</p>
		<p class="indentmetin">güçlü bir Han olman.”</p>
		<div class="clrb"/>
		<p class="normal1">2215 Rüdeger konuştu yine: “Nasıl zarar veririm onlara?</p>
		<p class="normal1">Evime çağırdım onları, </p>
		<p class="normal1">Yedirdim içirdim güler yüzle.</p>
		<p class="normal1">Bir de üstelik armağanlar verdim;</p>
		<p class="normal1">Şimdi onları öldürebilir miyim?<sup class="calibre2"><a href="1_split_081.html#footnote-600-77" id="footnote-600-77-backlink" name="footnote-600-77-backlink">[77]</a></sup></p>
		<p class="normal1">2216 Deli oldum sanacak insanlar.</p>
		<p class="normal1">Geri kalmadım onlara hiçbir hizmeti sunmaktan;</p>
		<p class="normal1">Onlarla çarpışacaksam şimdi, demek boşunaymış bunlar.</p>
		<p class="normal1">Acı dolduruyor içime, onlarla kurduğum dostluk.</p>
		<p class="normal1">2217 Kızımı evlendirdim Giselher ile;</p>
		<p class="normal1">Daha iyi damat mı bulacaktım</p>
		<p class="normal1">Edep görgüden, dürüstlükten, </p>
		<p class="indentmetin">soydan, mal mülkten yana?</p>
		<div class="clrb"/>
		<p class="normal1">Hem bu kadar genç, hem de böyle erdemli bir Han’a</p>
		<p class="indentmetin">hiç rastlamadım ben ömrüm boyunca.”</p>
		<div class="clrb"/>
		<p class="normal1">2218 Sözü aldı Kriemhild, dedi: “Çok soylu Rüdeger!</p>
		<p class="normal1">Han’la benim çektiklerimize hiç acımaz mısın?</p>
		<p class="normal1">Ayrıca şunu da düşün ki</p>
		<p class="normal1">Hiçbir Han konuklarından bunca kötülük görmedi.”</p>
		<p class="normal1">2219 Rüdeger, Hatun’una şu sözleri söyledi:</p>
		<p class="normal1">“Evet, bugün bedelini ödemem gerek</p>
		<p class="normal1">Sizlerden gördüğüm iyiliklerin,</p>
		<p class="indentmetin">yolunuzda can vererek;</p>
		<div class="clrb"/>
		<p class="normal1">Olmayacak artık, daha çok</p>
		<p class="indentmetin">duraksama göstermek.</p>
		<div class="clrb"/>
		<p class="normal1">2220 Çok iyi biliyorum ki,</p>
		<p class="normal1">Burgund’ların kılıç tutan eli</p>
		<p class="normal1">Size geri getirecek hisarlarımı, mülklerimi;</p>
		<p class="normal1">Yadigâr sayın benden, kızım ile eşimi,</p>
		<p class="normal1">Sahip çıkın, yurdunu yitirip de</p>
		<p class="indentmetin">benimle Pöchlarn’a gelmiş gurbetçilere.”</p>
		<div class="clrb"/>
		<p class="normal1">2221 Hakan “Tanrı razı olsun senden, soylu Rüdeger!” dedi;</p>
		<p class="normal1">Eşinin de onun da ferahladı içleri.</p>
		<p class="normal1">“Yakınlarına bakarız en içten ilgimizle,</p>
		<p class="normal1">Ama zaten güveniyorum kendi bahtıma,</p>
		<p class="indentmetin">seni, çatışmadan sonra</p>
		<p class="indentmetin"><span class="indentmetin1">sağ salim bana bırakacağına.”</span></p>
		<div class="clrb"/>
		<p class="normal1">2222 Baktı ki onun uğrunda</p>
		<p class="indentmetin">feda etmeye hazır Rüdeger</p>
		<p class="indentmetin"><span class="indentmetin1">yalnız canını değil, ruhunu da,</span></p>
		<div class="clrb"/>
		<p class="normal1">Ağlamaya başladı Etzel Han’ın Hatun’u.</p>
		<p class="normal1">Markgraf dedi, “Yerine getireceğim verdiğim sözü;</p>
		<p class="normal1">Vah o dostlarıma ki, saldıracağım üstlerine,</p>
		<p class="indentmetin">bozacağım aramızdaki barışı</p>
		<p class="indentmetin"><span class="indentmetin1">hiç gönlüm istemezken.”</span></p>
		<div class="clrb"/>
		<p class="normal1">2223 Çok büyük üzüntüyle ayrıldı Han’ın yanından,</p>
		<p class="normal1">Yanına geldi yakındaki bahadırlarının.</p>
		<p class="normal1">Dedi, “Haydin şahbazlarım, hepiniz silâhlanın!</p>
		<p class="normal1">Ne yazık ki</p>
		<p class="normal1">Gözüpek Burgund’lara saldırmak zorundayım.”</p>
		<p class="normal1">2224 Hizmetkârlar getirdi gecikmeden onlara</p>
		<p class="normal1">Hepsinin zırhlarını, kalkan ve tolgasını;</p>
		<p class="normal1">Çok geçmedi aradan, başı dik yabancılar</p>
		<p class="normal1">Bu kötü gelişmenin haberini aldılar.</p>
		<p class="normal1">2225 Bey Rüdeger büründü savaş donanımına</p>
		<p class="indentmetin">beş yüz yiğidi ile.</p>
		<div class="clrb"/>
		<p class="normal1">On iki Atlı Bey de gelmişti yardımına,</p>
		<p class="normal1">Nam şan kazanmak idi onların amaçları;</p>
		<p class="normal1">Ne kadar yakınlarına sokulmuştu Ölüm,</p>
		<p class="indentmetin">bilmiyorlardı.</p>
		<div class="clrb"/>
		<p class="normal1">2226 Rüdeger ilerledi başında tolgasıyla,</p>
		<p class="normal1">Keskin kılıçlar vardı erlerinin elinde,</p>
		<p class="normal1">Taşıyorlardı geniş kalkanları sol kolda.</p>
		<p class="normal1">Onları gören ilk kez Kemancı Volker oldu,</p>
		<p class="indentmetin">kahır çöktü içine.</p>
		<div class="clrb"/>
		<p class="normal1">2227 Giselher de gördü ki kaynatası yürüyor</p>
		<p class="normal1">Tolgasını bağlamış, savaş donanımında;</p>
		<p class="normal1">Ne gelsindi aklına, hayırlı şeyden başka?</p>
		<p class="normal1">Han’ların genç olanı içten sevindi buna.</p>
		<p class="normal1">2228 “Aman ne mutlu” dedi yoldaşlarına,</p>
		<p class="normal1">“Yol boyunca gelirken dostlar da kazanmıştık,</p>
		<p class="normal1">Eşimi kayırarak yardıma gelenler var.</p>
		<p class="normal1">Ne iyi olmuş bakın, onunla evlendiğim.”</p>
		<p class="normal1">2229 “Bilmem ner’den çıkardın bu hayırlı yorumu,</p>
		<p class="indentmetin">teselli buldun onda”</p>
		<p class="indentmetin"><span class="indentmetin1">dedi Kemancı Volker.</span></p>
		<div class="clrb"/>
		<p class="normal1">“Nerde görülmüş barış konuşması için </p>
		<p class="indentmetin">bunca yiğidin</p>
		<div class="clrb"/>
		<p class="normal1">Tolgaları bağlanmış,</p>
		<p class="indentmetin">ellerinde kılıçla geldiği?</p>
		<div class="clrb"/>
		<p class="normal1">Rüdeger savaşacak bizimle besbelli,</p>
		<p class="indentmetin">ödeyecek, aldığı ülkelerin,</p>
		<p class="indentmetin"><span class="indentmetin1">hisarların bedelini.”</span></p>
		<div class="clrb"/>
		<p class="normal1">2230 Kemancı’nın sözleri henüz bitmişti ki</p>
		<p class="normal1">Rüdeger de sarayın önüne kadar geldi.</p>
		<p class="normal1">Selâm sabah etmeyi bir yana koymak için</p>
		<p class="normal1">Sağlam kalkanını da hemen önüne dikti.</p>
		<p class="normal1">Dedi: “Gözüpek Nibelung’lar,</p>
		<p class="indentmetin">savunun kendinizi!”</p>
		<div class="clrb"/>
		<p class="normal1">2231 Zaten tehlikede olan yiğitler</p>
		<p class="indentmetin">çok sarsıldı bu sözleri duyunca.</p>
		<div class="clrb"/>
		<p class="normal1">Yitirdiler daha önce buldukları teselliyi,</p>
		<p class="normal1">Sevdikleri kişiyle savaşmak zorunluluğuna</p>
		<p class="indentmetin">hepsi çok üzüldüler;</p>
		<div class="clrb"/>
		<p class="normal1">Yeterince zorlanmışlardı şimdiye dek düşmanlarınca.</p>
		<p class="normal1">2232 Dedi Gunther, “Tanrı esirgesin, sakın çiğnemeyesin</p>
		<p class="normal1">Bize karşı gösterdiğin dostluğu,</p>
		<p class="normal1">Bozmayasın kurmakta olduğumuz</p>
		<p class="indentmetin">yakın bağlılıkları;</p>
		<div class="clrb"/>
		<p class="normal1">İnanmak isterim böyle birşeyi</p>
		<p class="indentmetin">hiç mi hiç yapmayacağına.”</p>
		<div class="clrb"/>
		<p class="normal1">2233 “Olanağım yok başka türlü yapmaya” dedi bahadır.</p>
		<p class="normal1">“Daha önce içtiğim bir and’ın gereğince</p>
		<p class="indentmetin">çarpışmak zorundayım sizinle.</p>
		<div class="clrb"/>
		<p class="normal1">Kim canını severse, ey yiğit savaşçılar,</p>
		<p class="indentmetin">savunmalı kendini;</p>
		<div class="clrb"/>
		<p class="normal1">Etzel Han’ın Hatun’u, andımın gereğini</p>
		<p class="indentmetin">savaşarak yerine getirmemi istedi.”</p>
		<div class="clrb"/>
		<p class="normal1">2234 Yanıtladı şanlı Han:</p>
		<p class="normal1">“Şimdi artık, bunun pek ‘geçmiş ola’ günü;</p>
		<p class="normal1">Bizi ağırladın evinde dostlukla, soylu Rüdeger,</p>
		<p class="normal1">Dilerim ki Tanrıdan alasın ödülünü,</p>
		<p class="normal1">Bizimle dostluğunu korursan eğer.</p>
		<p class="normal1">2235 Canımıza kıymazsan, benimle adamlarım</p>
		<p class="normal1">Her zaman minnetli kalırız sana, bize verdiklerin için;</p>
		<p class="normal1">Bize çok armağanlar vermekle de kalmadın,</p>
		<p class="normal1">Sen getirdin bizleri buraya, Hun iline.”</p>
		<p class="normal1">2236 Konuştu Rüdeger, dedi:</p>
		<p class="normal1">“Elimde olsaydı da, nice yeni armağan</p>
		<p class="normal1">Verebilseydim size; başıma buyruk olsam</p>
		<p class="normal1">Elbet öyle yapardım, bu yüzden hiç kimse de</p>
		<p class="normal1">Kınayamazdı beni.”</p>
		<p class="normal1">2237 “Vazgeç bu işten, soylu Rüdeger” dedi Gernot.</p>
		<p class="normal1">“Hiçbir ev sahibi ağırlamadı bugüne dek konuklarını</p>
		<p class="normal1">Senin bizi ağırladığın kadar içtenlikle;</p>
		<p class="normal1">Eğer ömrümüz olursa, bol bol alırsın bunun ödülünü.”</p>
		<p class="normal1">2238 Rüdeger dedi: “Tanrı ulaştırsın sizi sağlıkla yurdunuza;</p>
		<p class="normal1">Mademki sizinle savaşmak zorundayım,</p>
		<p class="normal1">Dilerim can vereyim, leke sürmeden şanıma.</p>
		<p class="normal1">Bilirim, yiğitlere böylesine kötülük gelmemiştir</p>
		<p class="indentmetin">şimdiye dek, dostlarından.”</p>
		<div class="clrb"/>
		<p class="normal1">2239 Yine konuştu Gernot:</p>
		<p class="normal1">“Tanrı ödüllendirsin seni, soylu Rüdeger,</p>
		<p class="normal1">Bize verdiğin değerli armağanlar için!</p>
		<p class="normal1">Senin kadar erdemli kişinin ölümü bil ki çok üzer beni,</p>
		<p class="normal1">Bak senin armağanın kılıcı taşıyorum.</p>
		<p class="normal1">2240 Düştüğümüz bunca tehlike içinde</p>
		<p class="indentmetin">hep yardımcım oldu bu kılıç;</p>
		<div class="clrb"/>
		<p class="normal1">Keskin yanları, nice savaşçıyı canından etti.</p>
		<p class="normal1">Sağlamdır, pırıl pırıldır, soylulara yakışır.</p>
		<p class="normal1">Bugüne dek, sanırım, böylesine armağan</p>
		<p class="indentmetin">almadı bir bahadır.</p>
		<div class="clrb"/>
		<p class="normal1">2241 Ama sen vazgeçmezsen saldırma niyetinden,</p>
		<p class="normal1">Öldürürsen burada hâlâ da canlı kalmış</p>
		<p class="normal1">Dostlarımdan birini,</p>
		<p class="indentmetin">ben de senin kendi armağanın kılıçla</p>
		<p class="indentmetin"><span class="indentmetin1">candan ederim seni;</span></p>
		<div class="clrb"/>
		<p class="normal1">Ardından yas tutarım,</p>
		<p class="indentmetin">hem senin hem de soylu eşin için.”</p>
		<div class="clrb"/>
		<p class="normal1">2242 “Dilerim Tanrıdan ki, bütün istediklerin</p>
		<p class="normal1">Yerine gelsin senin,</p>
		<p class="normal1">Seninle dostlarına, hiçbir zarar değmesin.</p>
		<p class="normal1">Emanetim olsun sana o zaman, kızımla eşim.”</p>
		<p class="normal1">2243 Yanıt verdi ona, Ute Hatun’un oğlu Giselher:</p>
		<p class="normal1">“Neden böyle yaparsın, soylu Rüdeger?</p>
		<p class="normal1">Benimle bu ülkeye, Hun yurduna gelenler</p>
		<p class="indentmetin">senin iyiliğini ister;</p>
		<div class="clrb"/>
		<p class="normal1">Ayak diremektesin, yanlış yola girmekte,</p>
		<p class="normal1">Kalkışırsın erkenden, kızını dul etmeye,</p>
		<p class="indentmetin">kız girmeden gerdeğe!</p>
		<div class="clrb"/>
		<p class="normal1">2244 Seninle yiğitlerin eğer kararlı ise</p>
		<p class="indentmetin">savaşmaya benimle,</p>
		<div class="clrb"/>
		<p class="normal1">Demek görmemişsiniz, sana verdiğim değeri;</p>
		<p class="normal1">Sana herkesten daha fazla güvendim,</p>
		<p class="normal1">O kadar ki, kızını kendime eş edindim.”</p>
		<p class="normal1">2245 “Buradan kurtulmayı Tanrı nasip ederse,</p>
		<p class="normal1">Anımsa kızıma verdiğin sözü, soylu Han!</p>
		<p class="normal1">Kızım zarar görmesin benim davranışımdan.</p>
		<p class="normal1">Erdemin gereğince, hoş tut onu her zaman.”</p>
		<p class="normal1">2246 “Elbet ki doğru olur öylesine davranmam”</p>
		<p class="indentmetin">dedi Giselher,</p>
		<div class="clrb"/>
		<p class="normal1">“Ama burada hâlâ canlı olarak duran</p>
		<p class="normal1">Yiğit yoldaşlarımdan birisine kıyarsan,</p>
		<p class="normal1">Kopar, seninle kendi kızın arasındaki bağ.”</p>
		<p class="normal1">2247 “Tanrı acısın bizlere!” dedi gözüpek yiğit.</p>
		<p class="normal1">Kaldırdı hepsi kalkanlarını yukarıya</p>
		<p class="normal1">Çarpışmak için konuklarla, Kriemhild’in sofasında.</p>
		<p class="normal1">O sırada bağırdı Hagen, merdivenden aşağıya:</p>
		<p class="normal1">2248 “Dur biraz hele, soylu Rüdeger!” dedi.</p>
		<p class="normal1">“Benimle Han’larımın zorunluluğumuz var</p>
		<p class="normal1">Sana daha bir iki söz söylemeye;</p>
		<p class="normal1">Biz yabancıların ölümü, Etzel Han’ın</p>
		<p class="indentmetin">ne işine yarar?</p>
		<div class="clrb"/>
		<p class="normal1">2249 Beri yandan ben kendim, sıkıntılı hâldeyim,</p>
		<p class="normal1">Şu kalkanı vermişti bana pek soylu eşin;</p>
		<p class="normal1">Hun’ların kılıçları, onu benim kolumda</p>
		<p class="indentmetin">adamakıllı kırdı;</p>
		<div class="clrb"/>
		<p class="normal1">Oysa ben onu Hun iline</p>
		<p class="indentmetin">taşıyıp getirmiştim, dosttan yadigâr diye.</p>
		<div class="clrb"/>
		<p class="normal1">2250 Tanrı nasip etse de kolumda taşıyacak</p>
		<p class="normal1">Bunun kadar iyi bir kalkanım oluverse</p>
		<p class="normal1">Senin kolundaki çeşitten,</p>
		<p class="normal1">Hun’larla savaşırken</p>
		<p class="indentmetin">savunmasız kalmam ben.”</p>
		<div class="clrb"/>
		<p class="normal1">2251 “Kriemhild bağımlısı olmasaydım</p>
		<p class="indentmetin">kendi kalkanımla korurdum seni;</p>
		<div class="clrb"/>
		<p class="normal1">Bunu yapamadığıma göre, buyur al benimkini,</p>
		<p class="normal1">Onu taşı kolunda!</p>
		<p class="normal1">Dilerim nasip olur onu da Burgund iline götürmen.”</p>
		<p class="normal1">2252 Öyle içten istekle ona armağan etti ki</p>
		<p class="indentmetin">kendi kalkanını,</p>
		<div class="clrb"/>
		<p class="normal1">Çok kişinin gözü yaşardı kızarasıya dek.</p>
		<p class="normal1">Bu sonuncu armağanı oldu Pöchlarn Bey’i Rüdeger’in</p>
		<p class="normal1">Bir yiğide verdiği.</p>
		<p class="normal1">2253 Ne kadar katı kalpli olursa olsun Hagen</p>
		<p class="normal1">Rüdeger’in kendi sonunu bilmekteyken</p>
		<p class="normal1">Verdiği bu armağan çok dokundu ona;</p>
		<p class="normal1">Hüzünlendi birçok başka yiğit de</p>
		<p class="normal1">Hagen’ın yanı sıra.</p>
		<p class="normal1">2254 “Tanrı razı olsun senden, çok soylu Rüdeger!</p>
		<p class="normal1">Yurdundan uzak düşmüş savaşçılara</p>
		<p class="normal1">Armağan vermekte bu kadar cömertlikle</p>
		<p class="indentmetin">yoktur eşin, benzerin;</p>
		<div class="clrb"/>
		<p class="normal1">Bu erdemlerinle sen</p>
		<p class="indentmetin">dünyadan eksik olma dilerim.</p>
		<div class="clrb"/>
		<p class="normal1">2255 Ben bir karşılık vereceğim bu armağanına;</p>
		<p class="normal1">Ne geçerse geçsin, şuradaki yiğitlerle senin aranızda,</p>
		<p class="normal1">Ben asla savaşmayacağım seninle,</p>
		<p class="normal1">Burgund ilinden gelen herkesi öldürsen bile.”</p>
		<p class="normal1">2256 Temiz yürekli Rüdeger teşekkür sundu buna</p>
		<p class="indentmetin">edeple eğilerek;</p>
		<div class="clrb"/>
		<p class="normal1">Herkes ağladı, bu gönüller yırtan azaba</p>
		<p class="normal1">Çare olmadığından;</p>
		<p class="indentmetin">büyüktü çileleri.</p>
		<div class="clrb"/>
		<p class="normal1">Her erdemi taşıyan</p>
		<p class="normal1">Atlı Bey’ler Babası kimliğinde bir kişi</p>
		<p class="normal1">Ölecekti Rüdeger’in bedeninde.</p>
		<p class="normal1">2257 Seslendi kapı önünde duranlardan Kemancı Volker:</p>
		<p class="normal1">“Yoldaşım Hagen, seninle arasında</p>
		<p class="indentmetin">barışı kurduğundan</p>
		<div class="clrb"/>
		<p class="normal1">Ben de vermiş olayım sana o armağanı;</p>
		<p class="normal1">Ülkene geldiğimiz zamandaki tutumunla</p>
		<p class="indentmetin">hak ettin bunu, fazlasıyla.</p>
		<div class="clrb"/>
		<p class="normal1">2258 Soylu Markgraf, lütfet de, tanık ol benim için:</p>
		<p class="normal1">Gördüğün yüzükleri eşindir bana veren,</p>
		<p class="normal1">Sözüm vardı onları burada hep takmaya,</p>
		<p class="normal1">Bak sözümü tuttum ben,</p>
		<p class="indentmetin">tanık ol sen de buna.”</p>
		<div class="clrb"/>
		<p class="normal1">2259 “Dilerim soylu eşim, Tanrımızın izniyle</p>
		<p class="normal1">Daha nice armağan</p>
		<p class="indentmetin">verecek olsun sana.</p>
		<div class="clrb"/>
		<p class="normal1">Eğer onu yeniden görmeye ömrüm varsa</p>
		<p class="normal1">Söylerim dediğini, kuşku duyma sen bundan.”</p>
		<p class="normal1">2260 Böylece Kemancı’ya söz de verdikten sonra</p>
		<p class="indentmetin">kaldırdı Bey Rüdeger, kalkanı yukarıya,</p>
		<div class="clrb"/>
		<p class="normal1">Başlamıştı yiğidin içinde kaynamaya</p>
		<p class="indentmetin">o has savaşçı kanı;</p>
		<div class="clrb"/>
		<p class="normal1">Artık oyalanmadı, saldırdı Burgund’lara</p>
		<p class="indentmetin">tam bahadırcasına,</p>
		<div class="clrb"/>
		<p class="normal1">Varsıl Markgraf girişti, kılıcıyla vurmaya.</p>
		<p class="normal1">2261 Volker’la Hagen Bey’ler, çekildi yakınından,</p>
		<p class="normal1">Yaman ikili böyle söz vermiş idi ona;</p>
		<p class="normal1">Ama başka yiğitler yok değildi orada,</p>
		<p class="normal1">Pek zor hâllere düştü Rüdeger çatışmada.</p>
		<p class="normal1">2262 Kan döküp öç almak isteğindeydi Gunther’le Gernot,</p>
		<p class="normal1">Bıraktılar onu içeriye girsin;</p>
		<p class="normal1">Giselher geride durdu,</p>
		<p class="indentmetin">olanlar hiç hoşuna gitmiyordu;</p>
		<div class="clrb"/>
		<p class="normal1">Daha yaşamak isteğinde olduğundan</p>
		<p class="indentmetin">karşısına çıkmadı Rüdeger’in,</p>
		<div class="clrb"/>
		<p class="normal1">Uzakta durdu bahadırdan.</p>
		<p class="normal1">2263 Rüdeger’in erleri atıldı düşman üstüne,</p>
		<p class="normal1">Savaştılar hepsi de onun ardı sıra</p>
		<p class="indentmetin">yiğitçe, bahadırca.</p>
		<div class="clrb"/>
		<p class="normal1">Keskin kılıçlarını çaldı durdu kolları,</p>
		<p class="normal1">Parça parça ettiler bezekli kalkanları,</p>
		<p class="indentmetin">parlayan tolgaları.</p>
		<div class="clrb"/>
		<p class="normal1">2264 Dövüş yorgunu konuklar da nice vuruş indirdi</p>
		<p class="normal1">Pöchlarn’lı yiğitlere;</p>
		<p class="indentmetin">havada vınlayan kılıç çalmalar</p>
		<div class="clrb"/>
		<p class="normal1">Ya kalkanlara indi, ya da can evlerine.</p>
		<p class="normal1">Burgund bahadırları, kavgada nam aldılar.</p>
		<p class="normal1">2265 Rüdeger’in erleri sofa içine vardı,</p>
		<p class="normal1">Volker’la Hagen koştu, karşı çıktı onlara;</p>
		<p class="normal1">Çarpıştılar hepsiyle, bir tek kişi dışında,</p>
		<p class="normal1">Kılıç vuruşlarıyla çok kanlar akıttılar</p>
		<p class="indentmetin">tolgaların altında.</p>
		<div class="clrb"/>
		<p class="normal1">2266 Nasıl da kahredici bir gürültü sürdürdü</p>
		<p class="indentmetin">bunca kılıcın çınlamaları!</p>
		<div class="clrb"/>
		<p class="normal1">Koptu nice kalkanın üst tokaları,</p>
		<p class="indentmetin">yerinden çıkıp fırladı;</p>
		<p class="indentmetin"><span class="indentmetin1">Parçalandı hep kalkan bezeği mücevherler,</span></p>
		<p class="indentmetin"><span class="indentmetin1"><span class="indentmetin1">düştü yerdeki kanların içine.</span></span></p>
		<div class="clrb"/>
		<p class="normal1">İki yan</p>
		<p class="indentmetin">çarpıştı ki öyle yaman, öyle yaman,</p>
		<p class="indentmetin"><span class="indentmetin1">bir daha görülemez</span></p>
		<p class="indentmetin"><span class="indentmetin1"><span class="indentmetin1">böylesi hiçbir zaman.</span></span></p>
		<div class="clrb"/>
		<p class="normal1">2267 Pöchlarn Beyi orada, bir ileri bir geri</p>
		<p class="indentmetin">yiğitlik göstererek ha bire gitti geldi,</p>
		<div class="clrb"/>
		<p class="normal1">Gösterdi kavgalarda pişmiş ustalığını;</p>
		<p class="normal1">Kanıtladı o günde, gözüpek Bey Rüdeger</p>
		<p class="normal1">Boş yere kazanmamış, bahadırlık şanını.</p>
		<p class="normal1">2268 Yanyana durmuşlardı Gunther ve Gernot Han’lar,</p>
		<p class="normal1">Kavgada her ikisi almıştı nice canlar.</p>
		<p class="normal1">Giselher ile Dankwart, kimseye acımadan</p>
		<p class="normal1">Tanrı yargılasın diye hiç durmadan</p>
		<p class="indentmetin">adam gönderiyorlardı öteki yana.</p>
		<div class="clrb"/>
		<p class="normal1">2269 Göstermekteydi Markgraf, dosta düşmana</p>
		<p class="normal1">Nice yaman bahadır olduğunu.</p>
		<p class="normal1">Hey gidi!</p>
		<p class="normal1">Kaç yiğidi tepelediydi!</p>
		<p class="normal1">Gördü bunu Burgund bahadırlarından biri,</p>
		<p class="indentmetin">pek yaman gazaplandı, sokuldu yakınına,</p>
		<p class="indentmetin"><span class="indentmetin1">gelmiş oldu Ölüm de</span></p>
		<div class="clrb"/>
		<p class="normal1">Rüdeger’in yanına. </p>
		<p class="normal1">2270 Gernot idi sokulan. Seslendi bahadıra,</p>
		<p class="normal1">Şu sözleri söyledi: “Ey çok soylu Rüdeger!</p>
		<p class="normal1">Neredeyse komadın sağ kalmış adamımı,</p>
		<p class="normal1">İçimden vurdu beni, böylece gördüğüm hâl;</p>
		<p class="indentmetin">söylemiştim ben buna katlanmayacağımı.</p>
		<div class="clrb"/>
		<p class="normal1">2271 Şimdi zarar gelecek sana armağanından,</p>
		<p class="indentmetin">verdiğin kılıç ile olacaksın canından!</p>
		<div class="clrb"/>
		<p class="normal1">Değil mi ki elinle, benim yoldaşlarımdan</p>
		<p class="indentmetin">nicesini öldürdün,</p>
		<div class="clrb"/>
		<p class="normal1">Haydi gel soylu yiğit, benim üstüme doğru,</p>
		<p class="normal1">Ben de kanıtlayayım, senin armağanını</p>
		<p class="indentmetin">hak eder olduğumu.”</p>
		<div class="clrb"/>
		<p class="normal1">2272 Dövüşerek yol açan</p>
		<p class="normal1">Markgraf ona sokuldu;</p>
		<p class="normal1">Yolu üstüne düşen nice yiğidin zırhı</p>
		<p class="indentmetin">yitirdi ışıltıyı,</p>
		<p class="indentmetin"><span class="indentmetin1">döktüğü al kanlardan.</span></p>
		<div class="clrb"/>
		<p class="normal1">Şan kazanma hırsıyla, saldırdı ikisi de</p>
		<p class="indentmetin">birbirinin üstüne;</p>
		<div class="clrb"/>
		<p class="normal1">Ağır yara almamak için</p>
		<p class="indentmetin">kalkanla korudular bedenlerini.</p>
		<div class="clrb"/>
		<p class="normal1">2273 Öyle keskindi ki her ikisinin kılıçları,</p>
		<p class="indentmetin">kalkan, tolga pek kâr etmiyordu.</p>
		<div class="clrb"/>
		<p class="normal1">Çok geçmedi, Rüdeger, Gernot’a bir kılıç vurdu,</p>
		<p class="normal1">Sağlam tolga yarıldı, yaradan kan fışkırdı;</p>
		<p class="normal1">Ama, o yaralı yiğit kendi öcünü aldı.</p>
		<p class="normal1">2274 Rüdeger armağanı kılıcını kaldırdı</p>
		<p class="indentmetin">yükseğe iyicene,</p>
		<div class="clrb"/>
		<p class="normal1">Çok ağır yaralıydı, böyle bir hâldeyken de</p>
		<p class="normal1">Bir vuruş indirdi ki parlak kalkan üstüne</p>
		<p class="normal1">Kılıç kalkanı geçip tolga bağını kesti,</p>
		<p class="indentmetin">daha derine indi,</p>
		<p class="indentmetin"><span class="indentmetin1">yıkıldı yere cansız, Gotelind’in eri.</span></p>
		<div class="clrb"/>
		<p class="normal1">2275 Hiç bu kadar kötü ödül bulmamıştı</p>
		<p class="indentmetin">bir armağanı vermek.</p>
		<div class="clrb"/>
		<p class="normal1">Yerde yatıyordu şimdi iki soylu bahadır</p>
		<p class="normal1">Kavgada yitirmişlerdi canlarını, birbirinin elinden.</p>
		<p class="normal1">Gördü bu büyük felâketi Hagen</p>
		<p class="indentmetin">yaman gazaba geldi.</p>
		<div class="clrb"/>
		<p class="normal1">2276 Konuştu Troneck’li yiğit: </p>
		<p class="normal1">“Bir felâket çöktü üstümüze.</p>
		<p class="normal1">Ölen şu ikisini yitirmekle</p>
		<p class="indentmetin">öyle ağır zarar gördük ki</p>
		<div class="clrb"/>
		<p class="normal1">Ne halk ne de ülke üstünden gelir bunun.</p>
		<p class="normal1">Düştü şimdi elimize, Rüdeger’in erleri!”</p>
		<p class="normal1">2277 İki yandan herbiri</p>
		<p class="indentmetin">iyice kinlenmişti ötekine,</p>
		<div class="clrb"/>
		<p class="normal1">O zamana dek yara bile almamış nice savaşçı</p>
		<p class="indentmetin">vurulup yıkıldı yere,</p>
		<div class="clrb"/>
		<p class="normal1">Pek âlâ iyileşebilecek iken de</p>
		<p class="normal1">Boğuldu yerdeki kan gölünde.</p>
		<p class="normal1">2278 Giselher dedi, </p>
		<p class="normal1">“Eyvahlar olsun öldürülen kardeşim için,</p>
		<p class="normal1">Hep acı haberler veriliyor bana.</p>
		<p class="normal1">Kaynatam için de ben hep yas tutacağım,</p>
		<p class="normal1">Felâket yaktı her iki yanı, acı düştü her iki yana.”</p>
		<p class="normal1">2279 Han’lar görünce yerde, iki sevgili ölüyü</p>
		<p class="normal1">Burgund’lar tez zamanda aldı bunun öcünü</p>
		<p class="normal1">Hâlâ çarpışıp duran Pöchlarn’lı yiğitlerden;</p>
		<p class="normal1">Bir tanesi bile sağ kalmadı içlerinden.</p>
		<p class="normal1">2280 Gunther’le Giselher, yanlarında da Hagen</p>
		<p class="normal1">Ayrıca bahadırlar, Dankwart ile Kemancı</p>
		<p class="normal1">Gittiler ikisinin ölü yattığı yere,</p>
		<p class="normal1">Sel oldu gözyaşları.</p>
		<p class="normal1">2281 Genç Giselher o sıra sözü aldı,</p>
		<p class="normal1">dedi:</p>
		<p class="normal1">“Ölüm en sevgili varlıklarımızı çaldı;</p>
		<p class="normal1">Ağlayalım yoldaşlar, açık yere çıkalım,</p>
		<p class="normal1">Biz dövüş yorgunları</p>
		<p class="indentmetin">serinletelim esen yele karşı</p>
		<p class="indentmetin"><span class="indentmetin1">beden zırhlarımızı.</span></p>
		<div class="clrb"/>
		<p class="normal1">Bana öyle gelir ki, nasip etmeyecek Tanrı</p>
		<p class="indentmetin">fazla yaşamamızı.”</p>
		<div class="clrb"/>
		<p class="normal1">2282 Görüldü, kimi yiğidin oturup kiminin çömeldiği.</p>
		<p class="normal1">Mola verip bırakmışlardı bir kez daha dövüşü,</p>
		<p class="normal1">Çünkü ölüydü artık Rüdeger erlerinin tümü.</p>
		<p class="normal1">Bitmişti kavga şamatası;</p>
		<p class="normal1">Sessizlik sebebine Hatun’un keyfi kaçtı.</p>
		<p class="normal1">2283 Konuştu Kriemhild, dedi: “Yeniden tasalandım;</p>
		<p class="normal1">Uzun sürdü pek fazla, bunların konuşması.</p>
		<p class="normal1">Korkarım bırakacak Rüdeger düşmanlarımızı</p>
		<p class="normal1">Yurtlarına dönmeye; niyeti bu olmalı.</p>
		<p class="normal1">2284 Neye yaradı Etzel Han, onun her dileğini</p>
		<p class="normal1">Yerine getirerek verdiğimiz ihsanlar?</p>
		<p class="normal1">Hani alacaktı öcümüzü? Oysa ki uğraşmakta</p>
		<p class="indentmetin">barışma sağlamaya.”</p>
		<div class="clrb"/>
		<p class="normal1">Kemancı Volker duydu yakındaki Hatun’u,</p>
		<p class="indentmetin">tez yanıtladı onu:</p>
		<div class="clrb"/>
		<p class="normal1">2285 “Çirkin sözler yakışmaz bir Hatun’un ağzına.</p>
		<p class="normal1">Yalan demek caizse, söylediği sözlere</p>
		<p class="indentmetin">bir yüce Han eşinin</p>
		<div class="clrb"/>
		<p class="normal1">Sen Rüdeger hakkında kötü yalan söyledin.</p>
		<p class="normal1">Barıştırma amaçlı girişimi olmadı;</p>
		<p class="normal1">2286 Etzel ne buyurduysa tıpatıp onu yaptı;</p>
		<p class="normal1">Böylece, ölü yatar şimdi hepsi burada.</p>
		<p class="normal1">Bak sağına soluna, başkalarını ara</p>
		<p class="indentmetin">buyruklar vermek için;</p>
		<div class="clrb"/>
		<p class="normal1">Rüdeger bağlılıkla hizmet etti sana</p>
		<p class="indentmetin">son nefesine kadar.</p>
		<div class="clrb"/>
		<p class="normal1">2287 İnanmazsan sözüme, gel de bir buraya bak!”</p>
		<p class="normal1">Hatun kahrolsun istediklerinden</p>
		<p class="normal1">Taşıdılar ölü bedenini Rüdeger’in</p>
		<p class="normal1">Etzel Han ile yiğitlerinin</p>
		<p class="normal1">Görebileceği bir yere. </p>
		<p class="normal1">Bir görülmedik yas çöktü herkese.</p>
		<p class="normal1">2288 Hiçbir yazıcının gücü yetmez yazmaya, anlatmaya</p>
		<p class="normal1">Markgraf’ın ölü bedenini taşınır gördüklerinde</p>
		<p class="normal1">Kadını erkeğiyle, içi parçalanarak</p>
		<p class="normal1">Herkesin nice feryat ettiğini.</p>
		<p class="normal1">2289 Öyle saplanmıştı ki yüreğinde derine</p>
		<p class="normal1">Etzel Han’ın duyduğu bu çok büyük acısı,</p>
		<p class="normal1">İnlemedi, kükredi bir aslanın sesiyle;</p>
		<p class="normal1">Kriemhild’in feryadı çınlattı ortalığı;</p>
		<p class="indentmetin">ölçüsüz yasa büründü ikisi de</p>
		<div class="clrb"/>
		<p class="normal1">Rüdeger’in ölümü sebebine.</p>
		</body>
</html>