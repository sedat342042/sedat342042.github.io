<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_56">SIEGFRIED’İN KALLEŞÇE ÖLDÜRÜLMESİ NASIL TASARLANDI</h2>
		<p class="normal1">883 Dört gün sonraydı; at sırtında otuz iki er</p>
		<p class="normal1">Görüldü saray avlusuna girerken. Duyurdu bunlar</p>
		<p class="normal1">Varsıl Gunther’e, savaş açılmıştır sana karşı diye.</p>
		<p class="normal1">Bu yalanın sonucunda bir felâket doğdu ki,</p>
		<p class="indentmetin">nice hanımı dul bırakıp perişan etti.</p>
		<div class="clrb"/>
		<p class="normal1">884 İzin verildi bu ulaklara saraya girmeleri için.</p>
		<p class="normal1">Dediler, kendilerini Lüdeger göndermiş imiş,</p>
		<p class="normal1">Hani vaktiyle Siegfried’in yenip de</p>
		<p class="normal1">Gunther ülkesine tutsak getirdiği Han.</p>
		<p class="normal1">885 Gunther, hoşgeldiniz dedi ulaklara,</p>
		<p class="indentmetin">buyrun oturun dedi.</p>
		<div class="clrb"/>
		<p class="normal1">Konuştu içlerinden biri: “Yüce Han, izin ver,</p>
		<p class="normal1">Ayakta duralım, sana iletilecek sözleri aktarıncaya dek!</p>
		<p class="normal1">Bilirsin, sana çok kişi düşmanlık besler.</p>
		<p class="normal1">886 Bunlardan Lüdegast’la Lüdeger</p>
		<p class="normal1">Onları yenmiş olduğuna büsbütün kızmışlardır,</p>
		<p class="normal1">Sana karşı yeniden savaş açmışlardır;</p>
		<p class="indentmetin">bu ülkeye bir ordu sokmak üzeredirler.”</p>
		<div class="clrb"/>
		<p class="normal1">Han’ı çok kızdırdı bu haber.</p>
		<p class="normal1">887 And’ından dönen hainlerin ulaklarına</p>
		<p class="indentmetin">yatacak yer gösterildi.</p>
		<div class="clrb"/>
		<p class="normal1">Oysa tezgâhlanıyordu bir büyük düzen;</p>
		<p class="normal1">Nasıl esirgesindi kendini Siegfried</p>
		<p class="indentmetin">ve canından olacak nice insan</p>
		<p class="indentmetin"><span class="indentmetin1">böyle hilebazlıklar yapılırken?</span></p>
		<div class="clrb"/>
		<p class="normal1">Ama sonunda kumpas düzenler de buldu belâsını.</p>
		<p class="normal1">888 Han topladı dostlarını, danışmaya giriştiler.</p>
		<p class="normal1">Troneck’li Hagen dürtükleyip durdu işi,</p>
		<p class="indentmetin">rahat bırakmadı Han’ı;</p>
		<div class="clrb"/>
		<p class="normal1">Kumpastan vazgeçilsin diyenleri bastırdı,</p>
		<p class="normal1">Dönmedi kendi tasarımından.</p>
		<p class="normal1">889 Bir gün baktı Siegfried, bunlar yine kafa kafaya vermiş;</p>
		<p class="normal1">Alçak Ülke’li yiğit, sordu o zaman:</p>
		<p class="normal1">“N’içün böylesine hüzünlüdür Han ile Bey’leri?</p>
		<p class="normal1">Biri onlara üzüntü mü verir? Söyleyin bana,</p>
		<p class="indentmetin">kârını itmam edeyim onun.”</p>
		<div class="clrb"/>
		<p class="normal1">890 Konuştu Gunther Han: “Haklı nedeni var tasamın;</p>
		<p class="normal1">Lüdegast’la Lüdeger savaş açtılar bana.</p>
		<p class="normal1">Açık açık söylerler, ülkeme ordu sokacaklarını.”</p>
		<p class="normal1">Sözü aldı gözüpek yiğit: “Siegfried engeller onları,</p>
		<p class="normal1">891 Savunur senin şanını şerefini;</p>
		<p class="normal1">Haklarından gelir evvel Allah, vaktiyle geldiği gibi.</p>
		<p class="normal1">Yakılıp yıkılır onların ülkelerindeki hisarlar.</p>
		<p class="normal1">Başımı koyacağım bu yola!</p>
		<p class="normal1">892 Seninle saray halkın kalsın burada, vatanı beklesin,</p>
		<p class="normal1">Ben kendi ordumla atlanıp yine çıkayım sefere,</p>
		<p class="normal1">Göstereceğim sana yardım etmekle nasıl mutlu olduğumu.”</p>
		<p class="normal1">Söyledi kalleş Gunther de, ona içten minnet duyduğunu.</p>
		<p class="normal1">893 Siegfried’le Bey’lerine karşı göstermelik olarak</p>
		<p class="normal1">Girişti Burgund Beyleri, sözde savaş hazırlığına.</p>
		<p class="normal1">Alçak Ülke’li yiğit de buyurdu kendi adamlarına</p>
		<p class="indentmetin">savaş donanımınızı hazır edin diye;</p>
		<div class="clrb"/>
		<p class="normal1">Onlar da gidip aldı zırhlarını durduğu yerlerden.</p>
		<p class="normal1">894 Siegfried babasına dedi: “Babacığım Siegmund,</p>
		<p class="normal1">Sen burada kal şimdilik; döneceğim tez zamanda</p>
		<p class="normal1">Tanrı yardımcı olursa buraya, Ren boyuna.</p>
		<p class="normal1">Han’ın yanında hoşça geçir günlerini.”</p>
		<p class="normal1">895 Gunther takımı, gerçekten sefere çıkılacak gibi</p>
		<p class="indentmetin">taktılar sancaklarını sopalarına,</p>
		<div class="clrb"/>
		<p class="normal1">Toplandı o ordudan da birçok kişi;</p>
		<p class="normal1">Bildikleri yoktu gerçekte ne olup bittiğini.</p>
		<p class="normal1">Birçok yiğit de toplandı Siegfried’in yanında.</p>
		<p class="normal1">896 Tolgalar, zırhlı gömlekler iple bağlandı atlara,</p>
		<p class="normal1">Pek çok güçlü yiğit ayrılacaktı ülkeden.</p>
		<p class="normal1">O sırada Troneck’li Hagen gitti Kriemhild’in yanına,</p>
		<p class="normal1">Sefere çıkmak için destur istedi,</p>
		<p class="indentmetin">ülkeden ayrılıyoruz dedi.</p>
		<div class="clrb"/>
		<p class="normal1">897 “Ne kadar bahtlıyım” dedi Hatun;</p>
		<p class="normal1">“Siegfried gibi er’im var </p>
		<p class="normal1">Hısımlarımı eş dostumu savunacak;</p>
		<p class="normal1">Bu yönden pek ferah içim.</p>
		<p class="normal1">898 Çok sevgili dostum Hagen, aklından çıkarma,</p>
		<p class="normal1">Her zaman seni tuttum, kızıp hınç duyduğum olmadı hiç;</p>
		<p class="normal1">Bundan yararlansın şimdi, sevgili er’im;</p>
		<p class="normal1">Ben Brünhild’i üzdüm diye bir kötülük gelmesin ona.</p>
		<p class="normal1">899 Zaten, olaydan sonra</p>
		<p class="indentmetin">çok pişman oldum yaptığıma.</p>
		<div class="clrb"/>
		<p class="normal1">Üstelik er’im adamakıllı bir dayak attı bana</p>
		<p class="normal1">Verdi Brünhild’i üzen sözlerimin cezasını iyice.</p>
		<p class="normal1">Böyle yaptı, temiz yürekli gözüpek yiğit.”</p>
		<p class="normal1">900 “Bir zaman geçsin yine dost olursunuz.</p>
		<p class="normal1">Değerli Hatun’um Kriemhild, şimdi bana söylesen gerek</p>
		<p class="normal1">Siegfried’i korumak için ne yapmakla</p>
		<p class="indentmetin">hizmetim olur sana?</p>
		<div class="clrb"/>
		<p class="normal1">Mutlulukla ederim o hizmeti,</p>
		<p class="indentmetin">yoktur senden çok kayırdığım kişi.”</p>
		<div class="clrb"/>
		<p class="normal1">901 Konuştu soylu Hatun: “Aslında</p>
		<p class="normal1">Savaşta vurulacak diye bir korkumun </p>
		<p class="indentmetin">olmaması gerekirdi,</p>
		<div class="clrb"/>
		<p class="normal1">Kendi atılganlığına pek fazla kapılır olmasaydı.</p>
		<p class="normal1">Yalnız kendi atılganlığı atabilir onu tehlikeye.”</p>
		<p class="normal1">902 Hagen yanıtladı: “Değerli Hatun’um,</p>
		<p class="normal1">Korkun varsa o bir silâhla vurulabilir diye</p>
		<p class="normal1">Söyle bana, ne yapayım da göz kulak olayım ona,</p>
		<p class="normal1">Esirgeyeyim onu, gerek yaya gerek at üstünde iken.”</p>
		<p class="normal1">903 Dedi Hatun: “Hısımlık var aramızda;</p>
		<p class="normal1">Güvenerek emanet ederim er’imi, </p>
		<p class="indentmetin">senin koruyuculuğuna.</p>
		<div class="clrb"/>
		<p class="normal1">Ah, ne kadar ürküyorum, </p>
		<p class="indentmetin">onun başına bir hâl gelecek diye!”</p>
		<div class="clrb"/>
		<p class="normal1">Verdi ona, verilmemesi gereken sırrı.</p>
		<p class="normal1">904 Dedi: “Er’im yiğittir, gücü de vardır fazlasıyla;</p>
		<p class="normal1">Dağ eteğinde öldürünce canavarı</p>
		<p class="normal1">Keyifle yıkanmış onun kanında,</p>
		<p class="normal1">Bu yüzden hiçbir silâh işlemez ona.</p>
		<p class="normal1">905 Yine de kaygı duyarım, savaşa gidişinde,</p>
		<p class="normal1">Uçuşurken çevresinde oklar, mızraklar,</p>
		<p class="normal1">Ödüm patlar, yiğit er’imi yitireceğim diye.</p>
		<p class="normal1">Ah, ne kadar ağır tasalar çekiyorum,</p>
		<p class="indentmetin">sevdiğimin uğrunda!</p>
		<div class="clrb"/>
		<p class="normal1">906 Sana güvenip veriyorum, sevgili dostum, şu sırrı:</p>
		<p class="normal1">Beni gözeterek bağlılıkla koruyasın onu diye,</p>
		<p class="normal1">Söylüyorum sevgili er’imin nereden vurulabileceğini.</p>
		<p class="normal1">Aramızda kalacak bu söylediğim:</p>
		<p class="normal1">907 Canavarın yaralarından</p>
		<p class="indentmetin">oluk oluk boşalan kan</p>
		<div class="clrb"/>
		<p class="normal1">Bir gölcük oluşturunca </p>
		<p class="indentmetin">orada yıkanmış gözüpek er’im,</p>
		<div class="clrb"/>
		<p class="normal1">Ama o sırada düşmüş imiş omuzları arasına </p>
		<p class="indentmetin">bir ıhlamur ağacından kopmuş yaprak,</p>
		<p class="indentmetin"><span class="indentmetin1">kan değmemiş oraya;</span></p>
		<div class="clrb"/>
		<p class="normal1">İşte oradan silâh işler bedenine. </p>
		<p class="normal1">Bu yüzden pek kaygıda içim.”</p>
		<p class="normal1">908 Bunu duyunca, dedi hain: “Urbasının üzerine, tam oraya</p>
		<p class="normal1">Bir küçük işaret işle kendi elinle, benim için!</p>
		<p class="normal1">Bileyim, korunması gereken yeri neresi imiş, </p>
		<p class="indentmetin">koruyayım onu savaşta kalkanımla.”</p>
		<div class="clrb"/>
		<p class="normal1">Kriemhild öyle yapmakla, er’imi koruyacağım sandı;</p>
		<p class="indentmetin">oysa onun ölümüne çağrı çıkardı.</p>
		<div class="clrb"/>
		<p class="normal1">909 Dedi: “Çok ince ipek ipliğiyle, urbasının üstüne</p>
		<p class="normal1">Bilmeyene belli olmayacak bir küçük haç işleyeceğim;</p>
		<p class="normal1">İşte tam oradan, yiğit Hagen, senin elin</p>
		<p class="indentmetin">er’imi korumalı, omuz arasına gelecek</p>
		<div class="clrb"/>
		<p class="normal1">Düşman vuruşlarına karşı, kızgın çatışmalarda.”</p>
		<p class="normal1">910 “Yapacağım bu dediğini, çok değerli Hatun’um” </p>
		<p class="indentmetin">dedi Hagen.</p>
		<div class="clrb"/>
		<p class="normal1">Hatun da onu er’inin koruyucusu olacak sandı.</p>
		<p class="normal1">Ama işte böyle kurban gidecekti kalleşliğe yiğit.</p>
		<p class="normal1">Destur alıp ayrıldı Hagen, keyfi yerinde.</p>
		<p class="normal1">911 Han’ı ona dedi: “Ne öğrendiysen söyle.” O da yanıt verdi:</p>
		<p class="normal1">“Sefer lâfı şimdilik kenarda dursun, </p>
		<p class="indentmetin">bir av’a çıkmış olacağız;</p>
		<div class="clrb"/>
		<p class="normal1">Öğrenmiş bulunuyorum onu nasıl haklayabileceğimi,</p>
		<p class="normal1">Av işini düzenleyebilir misin?”</p>
		<p class="normal1">“Evet,” dedi Han, “haydi bakalım.”</p>
		<p class="normal1">912 Han’ın tüm Bey’ler takımı keyifliydi.</p>
		<p class="normal1">Dilerim bundan sonra</p>
		<p class="indentmetin">hiç düzenlenmesin böylesine kalleşlik,</p>
		<div class="clrb"/>
		<p class="normal1">Hagen’ın tezgâhladığı rezilce düzen gibisi,</p>
		<p class="normal1">Kriemhild’in ona gösterdiği güveni kötüye kullanmakla.</p>
		<p class="normal1">913 Ertesi sabah, sökün etti sarayın önüne</p>
		<p class="normal1">Bin yiğidiyle Siegfried Han, at üstünde;</p>
		<p class="normal1">Dostu Gunther’e sıkıntı verenlerden</p>
		<p class="indentmetin">öç alacağını kuruyordu.</p>
		<div class="clrb"/>
		<p class="normal1">Hagen iyice yakınına sokuldu,</p>
		<p class="indentmetin">baktı urbasına.</p>
		<div class="clrb"/>
		<p class="normal1">914 Gördü iki omuz arasına işlenmiş küçücük haç’ı;</p>
		<p class="normal1">Arkasından gönderdi adamlarından ikisini saraya</p>
		<p class="indentmetin">değişik bir haber iletmek için. Güya</p>
		<div class="clrb"/>
		<p class="normal1">Barışı güvencedeymiş Gunther Han ilinin,</p>
		<p class="normal1">Savaştan vazgeçmiş Lüdeger, Han’a ulak yollayıp</p>
		<p class="indentmetin">bildiriyormuş bunu.</p>
		<div class="clrb"/>
		<p class="normal1">915 Ne kadar isteksizce geri döndü Siegfried,</p>
		<p class="normal1">Gunther’in düşmanlarının hakkından gelemedim diye!</p>
		<p class="normal1">Dönüşünde çıkınca Han’ın huzuruna,</p>
		<p class="normal1">Han teşekkür sunmaya başladı ona:</p>
		<p class="normal1">916 “Tanrı razı olsun senden, dostum Siegfried,</p>
		<p class="normal1">Senden dilediğimi içtenlikle yaptığın için!</p>
		<p class="normal1">Sana hep minnet duyacağım, boynuma borçtur bu,</p>
		<p class="normal1">Seni tüm dostlarımın önünde tutacağım.</p>
		<p class="normal1">917 Sefer tasarımını şimdi bırakmak gerektiğine göre</p>
		<p class="normal1">Fırsat buldum şimdi yine ava çıkmaya;</p>
		<p class="normal1">Worms’dan Ren’i aşarak karşı kıyıda</p>
		<p class="normal1">Ayı avlayacağım, yaban domuzu avlayacağım ormanda</p>
		<p class="normal1">Nice kez yaptığım gibi, zağarlar kullanarak.</p>
		<p class="normal1">918 Tüm konuklarıma söylenecek bu,</p>
		<p class="indentmetin">erkenden at sırtında ava çıkacağım.</p>
		<div class="clrb"/>
		<p class="normal1">Benimle gelmek isteyenler, yapsın hazırlığını!</p>
		<p class="normal1">Dileyen de burda kalsın hanımların yanında,</p>
		<p class="normal1">O da makbulüm olur.”</p>
		<p class="normal1">919 Soylu nezaketiyle konuştu Siegfried:</p>
		<p class="normal1">“Ne zaman ava çıkacaksan</p>
		<p class="indentmetin">ben de yanında gelirim, hoşnutlukla;</p>
		<div class="clrb"/>
		<p class="normal1">Ama yanıma bir zağarcıbaşı vermelisin</p>
		<p class="normal1">Yeterince zağar ile; ben de at sırtında dalayım ormana.”</p>
		<p class="normal1">920 Hemen sordu Han: “Bir zağarcıbaşı yeter mi?</p>
		<p class="normal1">Dört tane vereyim sana, </p>
		<p class="indentmetin">hepsi iyi bilir ormanın köşesini bucağını,</p>
		<p class="normal1">İzlenecek patikaları orman içinde;</p>
		<p class="indentmetin">bulurlar hayvanı kokusundan,</p>
		<div class="clrb"/>
		<p class="normal1">Eli boş göndermezler seni geriye.”</p>
		<p class="normal1">921 Kalleş hainler tezgâhlarken öldürülmesini,</p>
		<p class="normal1">Bunu bildikleri için</p>
		<p class="normal1">Giselher’le Gernot istemedi ava gelmek;</p>
		<p class="normal1">Anlayamadım ne sebepten onu uyarmadılar;</p>
		<p class="normal1">Pişman oldular buna sonradan.</p>
		</body>
</html>