<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_67">BURGUND’LAR BAVYERA BEYLERİ ELSE VE GELFRAT İLE NASIL ÇATIŞTILAR, O ÜLKEDE BAŞLARINDAN NELER GEÇTİ</h2>
		<p class="normal1">1622 Hepsi karşı kıyıya çıktıklarında</p>
		<p class="indentmetin">sordu Gunther Han onlara:</p>
		<div class="clrb"/>
		<p class="normal1">“Bu ülkede yolumuzu şaşırmayalım diye</p>
		<p class="normal1">Kim gösterecek bize yolların doğrusunu?”</p>
		<p class="normal1">Güçlü Volker dedi: “Ben yapacağım bunu.”</p>
		<p class="normal1">1623 Hagen konuştu o zaman: “Hele durun biraz</p>
		<p class="normal1">Bey’ler, er’ler;</p>
		<p class="normal1">Konuşup danışalım birbirimize;</p>
		<p class="indentmetin">doğru yöntem budur bence.</p>
		<div class="clrb"/>
		<p class="normal1">Sizleri pek çarpacak bir haberim var;</p>
		<p class="normal1">Bilesiniz, hiç dönemeyeceğiz ülkemize.</p>
		<p class="normal1">1624 Bu sabah bana bildirdi iki su perisi</p>
		<p class="normal1">Yurda dönmenin yazgımızda olmadığını;</p>
		<p class="indentmetin">şimdi diyeyim size, ne yapılacağını.</p>
		<div class="clrb"/>
		<p class="normal1">Bürünün yiğitler, savaş donanımına,</p>
		<p class="indentmetin">gözünüzü dört açın;</p>
		<div class="clrb"/>
		<p class="normal1">Güçlü düşmanlarımız var, tüm yolumuz boyunca</p>
		<p class="indentmetin">hep dikkatli olalım.</p>
		<div class="clrb"/>
		<p class="normal1">1625 Boşuna çalıştım yalancı çıksın diye o su perileri,</p>
		<p class="normal1">Çünkü demişlerdi, geriye yalnız papaz dönecek,</p>
		<p class="normal1">Burgund ilini yeniden sadece o görecek;</p>
		<p class="normal1">O yüzden uğraştım az önce </p>
		<p class="indentmetin">papaz boğulsun diye.”</p>
		<div class="clrb"/>
		<p class="normal1">1626 Bu anlatım ulaştı bölükten bölüğe,</p>
		<p class="normal1">Kaygı çöktü bahadırların yüreğine,</p>
		<p class="indentmetin">sarardı yüzleri;</p>
		<div class="clrb"/>
		<p class="normal1">Kara kara düşündü hepsi, bu Hun sarayı gidişinde</p>
		<p class="normal1">Acımasız ölümle buluşacaklarını;</p>
		<p class="indentmetin">gerçekten de olacaktı öyle.</p>
		<div class="clrb"/>
		<p class="normal1">1627 Irmağı aşmışlardı Mehring’de;<sup class="calibre2"><a href="1_split_081.html#footnote-600-60" id="footnote-600-60-backlink" name="footnote-600-60-backlink">[60]</a></sup></p>
		<p class="normal1">Else bağımlısı salcı</p>
		<p class="indentmetin">orada yitirmişti canını.</p>
		<div class="clrb"/>
		<p class="normal1">Bu yerde karşı kıyıda bir kez daha konuştu Hagen,</p>
		<p class="normal1">Dedi, “Ben bu yolculukta düşman kazandıracak işler yaptım;</p>
		<p class="indentmetin">mutlaka saldıracaklar üstümüze bir yerlerde.</p>
		<div class="clrb"/>
		<p class="normal1">1628 Bey’lerin salcısını öldürdüm sabahın erkeninde;</p>
		<p class="normal1">Elbet öğrenmişlerdir bunu Bey’ler de.</p>
		<p class="normal1">Hemen hazır edin kendinizi</p>
		<p class="indentmetin">gelebilecek saldırıya;</p>
		<div class="clrb"/>
		<p class="normal1">Saldırırlarsa bugün bize</p>
		<p class="normal1">Gelfrat’la Else Bey’ler,</p>
		<p class="normal1">Onlar bakımından ters gitsin işler!</p>
		<p class="normal1">1629 İyi bilirim onların gözüpekliğini;</p>
		<p class="normal1">mutlaka saldırırlar.</p>
		<p class="normal1">Şimdi daha ağır aksak yürütün atlarınızı,</p>
		<p class="normal1">Kaçıp gitmek çabasındayız sanmasın kimse.”</p>
		<p class="normal1">“Öyle yapacağız” dedi yiğitler.</p>
		<p class="normal1">1630 Bağrıştı birçoğu: “Kim yol göstericimiz olacak?”</p>
		<p class="normal1">Yanıtladı başkaları: “Bu işi yolları, geçitleri iyi bilen</p>
		<p class="normal1">Gözüpek kemancı, Volker yapacak.”</p>
		<p class="normal1">Daha adı geçer geçmez belirdi ortada Volker;</p>
		<p class="indentmetin">bürünmüştü savaş donanımına.</p>
		<div class="clrb"/>
		<p class="normal1">1631 Bağlamıştı başına tolgasını sıkıca,</p>
		<p class="normal1">Pek göz alıcıydı zırh üstüne giydiği urbanın rengi,</p>
		<p class="normal1">Mızrağının ucuna takmıştı </p>
		<p class="indentmetin">kırmızı bir şerit bayrak,</p>
		<div class="clrb"/>
		<p class="normal1">Ne çare, ileride</p>
		<p class="indentmetin">felâkete uğrayacaktı, Han’larıyla birlikte.</p>
		<div class="clrb"/>
		<p class="normal1">1632 O sırada salcının öldürüldüğünü</p>
		<p class="indentmetin">öğrenmişti Gelfrat, güvenilir yolda;</p>
		<div class="clrb"/>
		<p class="normal1">Kardeşi güçlü Else de almıştı bu haberi.</p>
		<p class="normal1">Çok üzüldü ikisi de, daraldı gönülleri.</p>
		<p class="normal1">Çağırdılar Bey’lerini;</p>
		<p class="indentmetin">tez zamanda hazırdı hepsi.</p>
		<div class="clrb"/>
		<p class="normal1">1633 Hemen ardından -öyle duydum-</p>
		<p class="normal1">Burgund’lar bir de baktı ki, üstlerine gelir</p>
		<p class="normal1">Yaman çatışmalarda nice kez düşmanlarını</p>
		<p class="indentmetin">perişan etmiş bahadırlar;</p>
		<div class="clrb"/>
		<p class="normal1">Böyle bahadırlardan yedi yüzü hemen koşmuştu</p>
		<p class="normal1">Gelfrat’ın çağrısına.</p>
		<p class="normal1">1634 Yavuz düşmanlarına karşı at sürerken bunlar</p>
		<p class="normal1">Başlarındaydı Han’ları da;</p>
		<p class="normal1">Ama çok acele etmişlerdi düşmana saldırmakta, öç hırsıyla;</p>
		<p class="normal1">Han, bağımlılarından birçok Bey’i yitirdi</p>
		<p class="indentmetin">bu işin sonucunda.</p>
		<div class="clrb"/>
		<p class="normal1">1635 Bir bahadır, kendi hısımlarını daha iyi korur mu?</p>
		<p class="normal1">Çok akıllılık etmişti Hagen, herkesi uyarmakla;</p>
		<p class="normal1">Artçı komutanlığı görevini üstlenmişti ayrıca</p>
		<p class="normal1">Kardeşi Dankwart’la, bağımlılarının başında;</p>
		<p class="indentmetin">pek iyi etmişti böyle yapmakla.</p>
		<div class="clrb"/>
		<p class="normal1">1636 Gün sona eriyordu; ışık azalmıştı batı ufkunda.</p>
		<p class="normal1">Yoldaşlarının başına bir iş gelecek diye</p>
		<p class="indentmetin">tasalanıyordu Hagen;</p>
		<div class="clrb"/>
		<p class="normal1">Kalkanlarının korumasında geçiyorlardı Bavyera’dan,</p>
		<p class="normal1">Pek az sonra saldırıya uğradılar.</p>
		<p class="normal1">1637 Gittikleri yolun hem sağından solundan</p>
		<p class="indentmetin">hem de arkasından</p>
		<div class="clrb"/>
		<p class="normal1">Nal sesleri duydular;</p>
		<p class="indentmetin">tez davranıyordu düşman.</p>
		<div class="clrb"/>
		<p class="normal1">Gözüpek Dankwart haykırdı:</p>
		<p class="normal1">“Geldi işte saldırı;</p>
		<p class="normal1">Sıkı bağlayın tolgaları</p>
		<p class="indentmetin">ve çekin kılıçları!”</p>
		<div class="clrb"/>
		<p class="normal1">1638 At sırtında ilerlemeyi durdurdular ister istemez;</p>
		<p class="normal1">Yarı karanlıkta gördüler kalkan pırıltılarını.</p>
		<p class="normal1">İstemedi suskunluğu sürdürmek Hagen, seslendi o yana:</p>
		<p class="normal1">“Kimdir bizi yolumuzda izleyen?” </p>
		<p class="normal1">Bir yanıt bekliyordu Gelfrat’ın kendisinden.</p>
		<p class="normal1">1639 Konuştu bunun üzerine Bavyera Markgrafı:</p>
		<p class="normal1">“Düşmanlarımızı bulmak için yola düştük;</p>
		<p class="normal1">Bilmiyorum bu sabah kim öldürdü salcı’mı;</p>
		<p class="normal1">Hızlı bir yiğitti o, ölümüne üzüldük.”</p>
		<p class="normal1">1640 Troneck’li Hagen dedi:</p>
		<p class="normal1">“Senin adamın mıydı o salcı?</p>
		<p class="normal1">Geçirmek istemedi bizi karşı kıyıya.</p>
		<p class="normal1">Benim bu işin suçlusu, ben çaldım ona kılıcı,</p>
		<p class="indentmetin">ama beni zorladı buna,</p>
		<div class="clrb"/>
		<p class="normal1">Onun saldırılarıyla can verecektim az daha.</p>
		<p class="normal1">1641 Önermiştim ona altın, gümüş, urba vermeyi</p>
		<p class="normal1">Bizi senin ülkene geçirsin diye.</p>
		<p class="normal1">Öfkeyle saldırdı bana, vurdu koca bir kalas ile,</p>
		<p class="normal1">Güç kurtuldum ölümden.</p>
		<p class="normal1">1642 Zorda kalıp el attım kılıcıma,</p>
		<p class="indentmetin">savundum kendimi;</p>
		<div class="clrb"/>
		<p class="normal1">Açtığım derin yara</p>
		<p class="indentmetin">bitirdi onun işini.</p>
		<div class="clrb"/>
		<p class="normal1">Can diyeti ödeyeyim sana</p>
		<p class="indentmetin">uygun gördüğün tutarda.”</p>
		<div class="clrb"/>
		<p class="normal1">Ama hemen o anda patlak verdi çatışma,</p>
		<p class="indentmetin">kızgın Bavyera’lılar bakmıyordu paraya.</p>
		<div class="clrb"/>
		<p class="normal1">1643 Gelfrat dedi: “Biliyordum zaten</p>
		<p class="normal1">Gunther alayı ülkemizden geçerken</p>
		<p class="normal1">Hagen’ın taşkın hâllerinden</p>
		<p class="indentmetin">bize zarar geleceğini;</p>
		<div class="clrb"/>
		<p class="normal1">Cezasız bırakmayalım ettiğini,</p>
		<p class="normal1">Canı ile ödesin salcının diyetini.”</p>
		<p class="normal1">1644 Birbirinin canına susayan Gelfrat’la Hagen</p>
		<p class="normal1">İndirdiler mızraklarının ucunu kalkan hizasından aşağı,</p>
		<p class="indentmetin">doğrulttular ileriye, vuracakları yere;</p>
		<div class="clrb"/>
		<p class="normal1">Else’yle Dankwart da dörtnala saldırdı birbirine,</p>
		<p class="normal1">Yaman çatışma oldu.</p>
		<p class="normal1">1645 Bahadırlar sınar mı birbirini başka türlü?</p>
		<p class="normal1">Gelfrat bir vurdu ki, Hagen atının gerisine uçtu,</p>
		<p class="normal1">Çimenliğe oturdu; </p>
		<p class="indentmetin">atın kolanı kopmuştu.</p>
		<div class="clrb"/>
		<p class="normal1">Öğrendi ne demekmiş atından düşürülmek.</p>
		<p class="normal1">1646 Yoldaşlarının çatışmasında mızraklar gümbürtü yayarken</p>
		<p class="normal1">Vuruşu yemiş, çimene düşmüş Hagen</p>
		<p class="normal1">Topladı kendini yeniden;</p>
		<p class="normal1">Sanırım Gelfrat’a karşı değildi hiç de</p>
		<p class="indentmetin">sevecen duygular içinde.</p>
		<div class="clrb"/>
		<p class="normal1">1647 Atlarını kim zaptetti, orasını bilmem.</p>
		<p class="normal1">Eyerden inmiş, yerde çarpışıyorlardı şimdi,</p>
		<p class="normal1">Saldırdılar birbirlerinin üzerine;</p>
		<p class="indentmetin">yanlarında da çatışmaktaydı yoldaşları.</p>
		<div class="clrb"/>
		<p class="normal1">Çok yaman bir kavga</p>
		<p class="indentmetin">sürdü gitti orada.</p>
		<div class="clrb"/>
		<p class="normal1">1648 Hagen Gelfrat’ın üstüne güçlü bir hamle etti,</p>
		<p class="normal1">Ama soylu Markgraf onun kalkanı üstüne</p>
		<p class="indentmetin">öyle bir vuruş indirdi ki,</p>
		<div class="clrb"/>
		<p class="normal1">Parçalar koptu kalkandan, kıvılcımlar uçuştu,</p>
		<p class="normal1">Gunther Han bahadırı ölmekten zor kurtuldu.</p>
		<p class="normal1">1649 Bağırmaya başladı kardeşi Dankwart’a:</p>
		<p class="normal1">“Yetiş sevgili kardeşim, zor durumdayım,</p>
		<p class="normal1">Kolu güçlü bir yiğit saldırdı bana,</p>
		<p class="indentmetin">almak üzere canımı!”</p>
		<div class="clrb"/>
		<p class="normal1">Yanıtladı gözüpek Dankwart da:</p>
		<p class="normal1">“Geliyorum seni korumaya.”</p>
		<p class="normal1">1650 Sıçrayarak geldi oraya,</p>
		<p class="indentmetin">keskin kılıcıyla bir vurdu ki Gelfrat’a</p>
		<div class="clrb"/>
		<p class="normal1">Yere serdi onu, canından yoksun kalmış.</p>
		<p class="normal1">Else’nin içi yandı öç alma isteğiyle,</p>
		<p class="normal1">Ama sonuçta kendi de canından olmasın diye</p>
		<p class="indentmetin">çekildi oradan, yanında erleriyle.</p>
		<div class="clrb"/>
		<p class="normal1">1651 Öldürülmüştü ağabeyi, yaralanmıştı kendi,</p>
		<p class="normal1">Daha o sırada bile en az seksen yiğidi</p>
		<p class="normal1">Av’ı olmuştu acımasız Ecelin;</p>
		<p class="indentmetin">böylece ister istemez Else çekildi oradan,</p>
		<div class="clrb"/>
		<p class="normal1">Kaçtı er meydanından.</p>
		<p class="normal1">1652 Bavyera’lıların çekilmesi sırasında da</p>
		<p class="normal1">Patırtı devam etti arkalarında;</p>
		<p class="normal1">Troneck’ten gelme erler kovalıyordu onları,</p>
		<p class="normal1">Kaçanlar da saldırılarından dolayı ceza görmemek için</p>
		<p class="indentmetin">açmaya çabalıyordu arayı.</p>
		<div class="clrb"/>
		<p class="normal1">1653 Kovalayanlar içinden yiğit Dankwart konuştu:</p>
		<p class="normal1">“Artık buradan geriye dönelim,</p>
		<p class="normal1">Bırakalım kaçsınlar öyle kanlara bulanmış!</p>
		<p class="normal1">Tez gidelim yoldaşlarımızın yanına, ben böyle öğütlerim.”</p>
		<p class="normal1">1654 Savaşın olduğu yere geri döndüklerinde</p>
		<p class="normal1">Şöyle dedi Troneck’li Hagen: “Yiğitler, sayım yapın,</p>
		<p class="normal1">Bilelim bizlerden kim görünmüyor ortada, </p>
		<p class="indentmetin">ya da canından olmuş,</p>
		<div class="clrb"/>
		<p class="normal1">Gelfrat’ın gazabı yüzünden girilen bu çatışmada.”</p>
		<p class="normal1">1655 Dört ölü vermişlerdi, bunu saptadılar.</p>
		<p class="normal1">Ama fazlasıyla alınmıştı bunun karşılığı,</p>
		<p class="normal1">Çünkü yüzden fazla ölü bırakmıştı Bavyera’lılar.</p>
		<p class="normal1">Troneck’ten gelme erlerin kalkanları bulanmıştı kanlara.</p>
		<p class="normal1">1656 O sırada ışıdı bulutlar arasında ay’ın parlayan yüzü;</p>
		<p class="normal1">Şöyle dedi Hagen: “Burada yaptıklarımızı anlatmayın sakın İlerideki Han’larımıza;<sup class="calibre2"><a href="1_split_081.html#footnote-600-61" id="footnote-600-61-backlink" name="footnote-600-61-backlink">[61]</a></sup> onlar sürdüredursunlar</p>
		<p class="indentmetin">at sırtında yolculuğu yarın sabaha kadar</p>
		<div class="clrb"/>
		<p class="normal1">Bir ürküntü düşmeden içlerine.”</p>
		<p class="normal1">1657 Çatışmaya katılanlar ötekilere arkadan yetiştiğinde</p>
		<p class="normal1">Görüldü onların pek bitkin olduğu;</p>
		<p class="normal1">“Daha ne kadar gideceğiz at sırtında?”</p>
		<p class="indentmetin">diyordu içlerinden birçoğu.</p>
		<div class="clrb"/>
		<p class="normal1">Dedi gözüpek Dankwart: </p>
		<p class="normal1">“Konaklamaya geçemeyiz,</p>
		<p class="normal1">1658 Gün doğana dek hepimiz</p>
		<p class="indentmetin">yolculuğu sürdürmeliyiz.”</p>
		<div class="clrb"/>
		<p class="normal1">Bayrağı taşımakta olan yiğit Volker</p>
		<p class="normal1">Sordurdu İmrahor’dan: “Bu gece nerede konaklayacak</p>
		<p class="normal1">Atlarımız ve sevgili Han’larımız?”</p>
		<p class="normal1">1659 Yanıtladı gözüpek Dankwart: </p>
		<p class="normal1">“Şurada diyemem, çünkü</p>
		<p class="normal1">Konaklamasak gerek gündoğumuna kadar.</p>
		<p class="normal1">Gün doğunca, nerede çimen bulursak</p>
		<p class="indentmetin">konaklama yeri ediniriz orasını.”</p>
		<div class="clrb"/>
		<p class="normal1">Bunu duyunca, çoğu kişinin sıkıldı canı.</p>
		<p class="normal1">1660 Kimse farketmedi karanlıkta, artçıların kana bulanmışlığını;</p>
		<p class="normal1">Tâ ertesi sabah, dağların ardından</p>
		<p class="indentmetin">güneş çıkıp ışınlarını saçana dek.</p>
		<div class="clrb"/>
		<p class="normal1">Gunther Han</p>
		<p class="indentmetin">işte o zaman</p>
		<p class="indentmetin"><span class="indentmetin1">görünce bu hâli</span></p>
		<div class="clrb"/>
		<p class="normal1">Anladı onların çatışmaya girdiğini,</p>
		<p class="indentmetin">kızgınlıkla sordu Hagen’a:</p>
		<div class="clrb"/>
		<p class="normal1">1661 “Hayrola, dostum Hagen, </p>
		<p class="indentmetin">bakıyorum umursamamışsın </p>
		<p class="indentmetin"><span class="indentmetin1">benim yardıma gelmemi;</span></p>
		<div class="clrb"/>
		<p class="normal1">Yalnız kendi başınıza bulanmışsınız kanlara.</p>
		<p class="normal1">Kimler sizi bu hâle getirdi?”</p>
		<p class="normal1">Yanıtladı o da: “Gelfrat geceleyin üstümüze saldırdı,</p>
		<p class="normal1">1662 Salcısının öcünü almak istiyordu.</p>
		<p class="normal1">Kardeşim Dankwart öldürdü onu,</p>
		<p class="normal1">Çok gazaba geldi ama kardeşi Else,</p>
		<p class="indentmetin">kaçmaktan başka çaresi yoktu.</p>
		<div class="clrb"/>
		<p class="normal1">Er meydanında bizden dört, onlardan yüz ölen oldu.”</p>
		<p class="normal1">1663 Öğrenemedim nerelerde konaklandığını,</p>
		<p class="normal1">Az sürede yörenin tüm halkı duydu</p>
		<p class="normal1">Ute Hatun oğulları gitmektedir diye</p>
		<p class="normal1">Etzel’in şölenine.</p>
		<p class="normal1">Hazırlandı onları ağırlamaya Passau halkı.</p>
		<p class="normal1">1664 Oranın egemeni, soylu Başpapaz Pilgerin</p>
		<p class="normal1">Yeğenlerinin bunca kalabalık yiğitle</p>
		<p class="normal1">Yurduna gelişinden pek mutlu oldu.</p>
		<p class="normal1">Onları hoşnutlukla ağırlayacağını</p>
		<p class="indentmetin">haber aldı yiğitler daha yolda iken.</p>
		<div class="clrb"/>
		<p class="normal1">1665 Gerçekten de, dostları karşıladı onları bir hayli ileriden,</p>
		<p class="normal1">Hisar içinde konaklamaları için</p>
		<p class="indentmetin">herkese yer yetmeyeceğinden</p>
		<div class="clrb"/>
		<p class="normal1">Geçtiler ırmağın<sup class="calibre2"><a href="1_split_081.html#footnote-600-62" id="footnote-600-62-backlink" name="footnote-600-62-backlink">[62]</a></sup> karşı kıyısındaki tarlaya,</p>
		<p class="normal1">Kurdu erler bir sürü çadır, baraka oraya.</p>
		<p class="normal1">1666 Bütün gün bu yerde kalıp dinlendiler, keyif sürdüler,</p>
		<p class="normal1">Geceyi de orada geçirdiler.</p>
		<p class="normal1">Bundan sonra yolları düştü Rüdeger’in hisarına,</p>
		<p class="normal1">Yaklaştıklarını çabuk öğrendi hisarın Bey’i,</p>
		<p class="indentmetin">girişti hazırlığa.</p>
		<div class="clrb"/>
		<p class="normal1">1667 Bir mola verip dinlenmişti yol yorgunu yiğitler,</p>
		<p class="normal1">Başladılar yeniden ilerlemeye,</p>
		<p class="normal1">Tam sınıra gelince bu yerde</p>
		<p class="indentmetin">uyuyan bir savaşçı gördüler;</p>
		<div class="clrb"/>
		<p class="normal1">Onun sağlam kılıcını alıverdi Troneck’li Hagen.</p>
		<p class="normal1">1668 İyi bir bahadırdı o, Ekkewart’tı adı;<sup class="calibre2"><a href="1_split_081.html#footnote-600-63" id="footnote-600-63-backlink" name="footnote-600-63-backlink">[63]</a></sup></p>
		<p class="normal1">Pek kahroldu hem kılıcını kaptırdığına</p>
		<p class="normal1">Hem de gelen yiğitlerin Rüdeger sınırını</p>
		<p class="normal1">Korumasız bulduğuna.</p>
		<p class="normal1">1669 “Ne utançlı hâle düştüm!” dedi Ekkewart.</p>
		<p class="normal1">“Burgund’ların gelişi uğrattı beni yaman mutsuzluğa,</p>
		<p class="normal1">Zaten Siegfried’in ölümünden beri hiç gülmedi yüzüm.</p>
		<p class="normal1">Bana şimdi ne der Bey Rüdeger,</p>
		<p class="indentmetin">ne kötü ihanet ettim ona karşı görevime!”</p>
		<div class="clrb"/>
		<p class="normal1">1670 Duydu bu sözleri Hagen, anladı azabını soylu savaşçının,</p>
		<p class="normal1">Geri verdi ona kılıcını, ayrıca kızıl altından</p>
		<p class="indentmetin">altı yüzüğü de cabadan;</p>
		<div class="clrb"/>
		<p class="normal1">“Benden yadigâr olsun yiğidim, al bunları,</p>
		<p class="indentmetin">artık hep dost olalım;</p>
		<div class="clrb"/>
		<p class="normal1">Gözüpeksin belli ki, tek başına kalmışsın sınırda nöbete.”</p>
		<p class="normal1">1671 “Makamın cennet olsun bu armağanlar için” dedi Ekkewart;</p>
		<p class="normal1">“Söyleyeyim ki sizin Hun iline gitmenizden çok kaygılıyım.</p>
		<p class="normal1">Sendin Siegfried’i öldüren;</p>
		<p class="indentmetin">çok var sana hınç besleyen bu ülkede.</p>
		<div class="clrb"/>
		<p class="normal1">İyi sakın kendini, kulak ver öğüdüme.”</p>
		<p class="normal1">1672 “Tanrıya emanet ettik kendimizi” dedi Hagen.</p>
		<p class="normal1">“Şu anda hiç derdimiz yok </p>
		<p class="normal1">Konaklama yeri bulmaktan başka</p>
		<p class="normal1">Han’larımla bahadırları için.</p>
		<p class="normal1">1673 Geldiğimiz uzun yoldan bitkin düştü atlarımız,</p>
		<p class="normal1">Tükendi erzağımız;</p>
		<p class="normal1">Erzak satın alacak bir yer de yok ortalıkta,</p>
		<p class="normal1">Bizi konuk ederek ekmeğini bölüşecek</p>
		<p class="indentmetin">bir Bey bulmamız</p>
		<p class="indentmetin"><span class="indentmetin1">pek makbule geçecek.”</span></p>
		<div class="clrb"/>
		<p class="normal1">1674 Yanıtladı Ekkewart: “Öyle bir Bey bulacağım ben size,</p>
		<p class="normal1">Yatacak yer gösterir, aş verir hepinize.</p>
		<p class="normal1">Bulunmaz onun kadar konuklarını iyi ağırlayan,</p>
		<p class="normal1">Karşılar bütün gereksinmeleri;</p>
		<p class="indentmetin">haydi gidip görelim Rüdeger’i.</p>
		<div class="clrb"/>
		<p class="normal1">1675 Konağı bu yol üzerinde, ileridedir,</p>
		<p class="normal1">Hem çok kâmil adamdır hem de çok erdemlidir;</p>
		<p class="normal1">İyi huyları hep gösterir kendini</p>
		<p class="normal1">Mayıs çimenlerinden çiçeklerin</p>
		<p class="indentmetin">fışkırması gibi.</p>
		<div class="clrb"/>
		<p class="normal1">Size bir hizmeti olabilecekse, gönülden hazırdır buna.”</p>
		<p class="normal1">1676 Dedi Gunther Han: “Sen elçim olup gider misin</p>
		<p class="indentmetin">dostum Rüdeger’e,</p>
		<div class="clrb"/>
		<p class="normal1">Lütfedip kabul eder mi, sormak için</p>
		<p class="normal1">Benimle bahadırlarımı konuk diye?</p>
		<p class="normal1">Altında kalmamaya çabalayacağım her zaman</p>
		<p class="indentmetin">onun bu iyiliğinin.”</p>
		<div class="clrb"/>
		<p class="normal1">1677 “Elbet üstlenirim elçiliği” dedi Ekkewart.</p>
		<p class="normal1">Hemen düzüldü yola büyük hevesle,</p>
		<p class="normal1">İletti söylenenleri Rüdeger’le Gotelind’e;</p>
		<p class="normal1">Çok sevindi ikisi de.</p>
		<p class="normal1">1678 Görmüşlerdi Pöchlarn hisarına doğru at sürdüğünü</p>
		<p class="indentmetin">aceleyle bir yiğidin;</p>
		<div class="clrb"/>
		<p class="normal1">Tanıdı onu Rüdeger, dedi:</p>
		<p class="normal1">“Bakın yoldan biri geliyor bize doğru,</p>
		<p class="normal1">Kriemhild’in adamı Ekkewart’tır bu!”</p>
		<p class="normal1">Sandı onun düşmandan şu ya da bu kötülük</p>
		<p class="indentmetin">görmüş bulunduğunu.</p>
		<div class="clrb"/>
		<p class="normal1">1679 Gitti hisar kapısına, karşıladı elçiyi,</p>
		<p class="normal1">Elçi kılıcını çekip koydu yanına.<sup class="calibre2"><a href="1_split_081.html#footnote-600-64" id="footnote-600-64-backlink" name="footnote-600-64-backlink">[64]</a></sup></p>
		<p class="normal1">Rüdeger sordu: “Hayırlar ola,</p>
		<p class="indentmetin">ne haber getirirsin bana</p>
		<div class="clrb"/>
		<p class="normal1">Böyle telâşla?”</p>
		<p class="normal1">1680 “Hayırlıdır haberler” dedi Ekkewart.</p>
		<p class="normal1">“Üç Han beni sana gönderdiler:</p>
		<p class="normal1">Burgund ilinden Gunther, Gernot, bir de Giselher.</p>
		<p class="normal1">Herbiri selâmlarını sunmaktadır sana.</p>
		<p class="normal1">1681 Hagen’la Volker’ın da selâmı var;</p>
		<p class="normal1">İmrahor’ları Dankwart, senden sorar,</p>
		<p class="normal1">Bizlere barınak sağlayabilir mi diye;</p>
		<p class="normal1">Sağlarsan sana minnetli olacaklar.”</p>
		<p class="normal1">1682 Yüzü güldü Rüdeger’in, dedi:</p>
		<p class="normal1">“Ne mutluyum ki bu Han’lar</p>
		<p class="normal1">Tenezzül buyurmuşlar</p>
		<p class="indentmetin">bir hizmet için bana başvurmuşlar.</p>
		<div class="clrb"/>
		<p class="normal1">Elbet ağırlayacağım onları kendi konağımda.”</p>
		<p class="normal1">1683 Konuştu Ekkewart: “Han’ların İmrahor’u sana şunu duyurur:</p>
		<p class="normal1">Konaklama yeri sağlanacak bahadırların sayısı</p>
		<p class="normal1">Bin altmış gözüpek Bey ile</p>
		<p class="normal1">Dokuz bin er’i bulur.”</p>
		<p class="normal1">1684 “Hepsi konuğum olsun” dedi Rüdeger.</p>
		<p class="normal1">“Çok mutlu etti beni bu konuklar.</p>
		<p class="normal1">Bu soylu bahadırlara bir hizmetim olmamıştı bugüne kadar;</p>
		<p class="normal1">Haydi karşılayıcı çıkalım onlara, eşim dostum, Bey’lerim,</p>
		<p class="indentmetin">davranın gidelim.”</p>
		<div class="clrb"/>
		<p class="normal1">1685 Seğirttiler atlarına. </p>
		<p class="normal1">Bir telâşeye düştü Bey’lerle erler,</p>
		<p class="normal1">Konak halkı başladı hazırlıklara,</p>
		<p class="normal1">Yalnız Gotelind Hatun</p>
		<p class="indentmetin">kendi bölümünde oturuyordu rahat rahat,</p>
		<div class="clrb"/>
		<p class="normal1">Haberi duymamıştı henüz o sırada.</p>
		<p class="normal1">1686 Gitti onu bulmak için Markgraf konakta kadınlar kısmına;</p>
		<p class="normal1">Gördü eşiyle kızını orada;</p>
		<p class="indentmetin">anlattı hemen onlara</p>
		<div class="clrb"/>
		<p class="normal1">Aldığı mutlu haberi,</p>
		<p class="normal1">Hatun’umuzun kardeşleri bize geliyor dedi.</p>
		<p class="normal1">1687 Konuştu Rüdeger: “Çok sevgili eşim,</p>
		<p class="normal1">Bu yüce Han’ları çok iyi karşılamalısın</p>
		<p class="normal1">Konağa girerlerken.</p>
		<p class="normal1">Sıcak bir hoşgeldin demelisin Gunther Han bağımlısı</p>
		<p class="indentmetin">dostum Hagen’a da.</p>
		<div class="clrb"/>
		<p class="normal1">1688 Onların yanı sıra gelenlerden biri var,</p>
		<p class="normal1">Dankwart derler adına;</p>
		<p class="normal1">Bir de Volker geliyor, çok iyi keman çalar.</p>
		<p class="normal1">Yakışık alır seninle kızımızın</p>
		<p class="indentmetin">bu adlarını saydığım</p>
		<p class="indentmetin"><span class="indentmetin1">altı kişiyi öpmesi;</span></p>
		<div class="clrb"/>
		<p class="normal1">Karşılamamız gerek bu yiğitleri usul erkân üzere.”</p>
		<p class="normal1">1689 Olur deyip onlar da</p>
		<p class="indentmetin">hemen hazırlandılar.</p>
		<div class="clrb"/>
		<p class="normal1">Çıkarıldı sandıklardan süslü püslü urbalar,</p>
		<p class="normal1">Bunları giyip gittiler yiğitleri karşılamaya.</p>
		<p class="normal1">Pek özen gösterdi güzel hanımlar</p>
		<p class="indentmetin">giyimlerine kuşamlarına.</p>
		<div class="clrb"/>
		<p class="normal1">1690 Boya sürmemişti hiçbiri yüzüne,</p>
		<p class="normal1">Doğal hâlindeydi herbirinin teni.</p>
		<p class="normal1">Küçük altın taçlar vardı başlarında</p>
		<p class="normal1">Rüzgâr güzel saçlarını dağıtmasın diye.</p>
		</body>
</html>