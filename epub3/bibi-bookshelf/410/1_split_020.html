<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_49">SIEGFRIED, KENDİNE BAĞIMLI NIBELUNG YİĞİTLERİNİ NASIL GETİRDİ</h2>
		<p class="normal1">496 Siegfried yine almıştı Görünmezlik Hırkası’nı</p>
		<p class="normal1">Onu giyip, kimseye görünmeden gitti kumsal kıyıya;</p>
		<p class="normal1">Bir kayık bulup bindi içine Siegmund Han oğlu,</p>
		<p class="normal1">Asıldı küreklere;</p>
		<p class="normal1">uçurdu sanki kayığı, yel sürüklemiş gibi.</p>
		<p class="normal1">497 Kayıkçı görünmüyordu ortada;</p>
		<p class="indentmetin">yine de hızla gidiyordu kayık,</p>
		<div class="clrb"/>
		<p class="normal1">Siegfried’in büyük gücü sayesinde.</p>
		<p class="normal1">Bakanlar, çok hızlı bir yel sürüklüyor sandı;</p>
		<p class="normal1">Öyle değildi, güzel Sieglind’in oğluydu onu götüren.</p>
		<p class="normal1">498 Bir gün bir gece geçtikten sonra</p>
		<p class="normal1">Çabası sayesinde erişti karaya,</p>
		<p class="indentmetin">göründü Nibelung’lar ülkesi.</p>
		<div class="clrb"/>
		<p class="normal1">Onun egemenliğindeydi bu ülke,</p>
		<p class="normal1">Tüm hisarları ile; ona bağımlıydı hepsi.</p>
		<p class="normal1">499 Yalnız yiğit, girdi bir geniş ırmağın ağzından,</p>
		<p class="normal1">Çabucak kıyıya çekti kayığı,</p>
		<p class="normal1">Çıktı bir hisarın göründüğü yamaçtan yukarıya,</p>
		<p class="normal1">Konaklayacak yer arıyordu sanki</p>
		<p class="indentmetin">yol yorgunluğunu atmak isteyen</p>
		<p class="indentmetin"><span class="indentmetin1">yolcuların yaptığı üzere.</span></p>
		<div class="clrb"/>
		<p class="normal1">500 Erişti hisar kapısına. İyice sürgülüydü bu kapı,</p>
		<p class="normal1">Nöbetçi iyi yapıyordu işini, şimdi de yapıldığı gibi.</p>
		<p class="normal1">Çaldı kapının tokmağını bu yabancı adam.</p>
		<p class="normal1">Sağlam bekçilikteydi kapı; göründü bir dev ki, ne muazzam.</p>
		<p class="normal1">501 Oydu girişin bekçisi. Yanında taşırdı hep</p>
		<p class="normal1">İyi cinsten bir kılıç, bu yaban.</p>
		<p class="normal1">Sordu: “Kimsin sen, dışarıda kapıyı çalan?”</p>
		<p class="normal1">Sesini değiştirip kendini gizleyerek konuştu yiğit Siegfried,</p>
		<p class="normal1">502 Dedi: “Bir Atlı Bey’im ben. Aç kapıyı!</p>
		<p class="normal1">Yoksa canına okuyacağım</p>
		<p class="indentmetin">içeride yan gelip bugün de</p>
		<div class="clrb"/>
		<p class="normal1">Rahatına bakanların alayının birden!”</p>
		<p class="normal1">Siegfried ona böyle dedi diye</p>
		<p class="indentmetin">tepesi attı kapı bekçisinin.</p>
		<div class="clrb"/>
		<p class="normal1">503 Gözüpek dev aldı kılıcını eline</p>
		<p class="normal1">Çabucak geçirdi başına tolgasını;</p>
		<p class="normal1">Hızla kuşandı zırhını, savurarak açtı kapıyı,</p>
		<p class="normal1">Siegfried’in üzerine pek gazaplı saldırdı.</p>
		<p class="normal1">504 Nasıl olurdu da bu kişi</p>
		<p class="indentmetin">kalkışırdı kentte uyuyan nice bahadırı</p>
		<p class="indentmetin"><span class="indentmetin1">uykudan kaldırmaya!</span></p>
		<div class="clrb"/>
		<p class="normal1">Hızlı vuruşlar indirdi ona koluyla;</p>
		<p class="normal1">Bunlardan kendini koruması gerekti</p>
		<p class="indentmetin">konuk gibi gelmiş Han’ın,</p>
		<div class="clrb"/>
		<p class="normal1">Hatta kopardı kalkanın askı kayışını.</p>
		<p class="normal1">505 Tehlikeye düştü Siegfried Han;</p>
		<p class="normal1">Ölümden kendini esirgemeye çalıştı</p>
		<p class="normal1">Bu yavuz kapıcı</p>
		<p class="indentmetin">böylesine gazaplı vuruşlar indirirken.</p>
		<div class="clrb"/>
		<p class="normal1">Artık onu yeterince sınayıp tartmıştı</p>
		<p class="indentmetin">efendisi Siegfried;</p>
		<p class="indentmetin"><span class="indentmetin1">hoşnut kalmıştı.</span></p>
		<div class="clrb"/>
		<p class="normal1">506 Çınladı hisar, onların birbirine girişinden;</p>
		<p class="normal1">Ölçüsüz büyüktü güçleri.</p>
		<p class="normal1">Sonunda yendi kapıcıyı, tuttu bağladı onu bir de;</p>
		<p class="normal1">Bunun sözü edildi tüm Nibelung ilinde.</p>
		<p class="normal1">507 Bu yavuz çatışmayı duydu uzak bir dağda</p>
		<p class="normal1">Mağarasındaki güçlü ve yürekli cüce,</p>
		<p class="indentmetin">hazine bekçisi Alberich.</p>
		<div class="clrb"/>
		<p class="normal1">Hemen silâh kuşandı,</p>
		<p class="indentmetin">koştu geldi soylu yabancının dev’i bağladığı yere;</p>
		<div class="clrb"/>
		<p class="normal1">Dev’in tanıyamadığı gibi o da </p>
		<p class="indentmetin">tanıyamadı Bey’i karanlıkta.</p>
		<div class="clrb"/>
		<p class="normal1">508 Gazaba bürünmüştü Alberich,</p>
		<p class="indentmetin">güçlüydü de üstelik;</p>
		<div class="clrb"/>
		<p class="normal1">Tolga takmış, örme zırh giymişti bedenine;</p>
		<p class="normal1">Altından, ağır bir topuz vardı elinde,</p>
		<p class="normal1">Onunla saldırdı, Siegfried’i gördüğü yere.</p>
		<p class="normal1">509 Topuza zincirle bağlıydı yedi dikenli topçuk,</p>
		<p class="normal1">Bununla bir vurdu ki</p>
		<p class="indentmetin">gözüpek yiğidin kalkanında sol yana,</p>
		<div class="clrb"/>
		<p class="normal1">Neredeyse parçalanacaktı kalkan.</p>
		<p class="normal1">Yiğit konuğun canı sıkıldı buna;</p>
		<p class="normal1">510 Savurdu öteye, sol yanı yamrulmuş kalkanını,</p>
		<p class="normal1">Uzun kılıcını kınına soktu hemen,</p>
		<p class="normal1">Kendi hazine bekçisini öldürmek istemiyordu;</p>
		<p class="normal1">Esirgerdi kendi insanlarını,</p>
		<p class="indentmetin">erdemli kişiliği buyururdu ona, böyle yapmasını.</p>
		<div class="clrb"/>
		<p class="normal1">511 Güçlü elleriyle atıldı Alberich’in üstüne,</p>
		<p class="normal1">Yakaladı kır sakalından, yaşı ilerlemiş adamı,</p>
		<p class="normal1">Öyle bir zorlu çekti ki kendine, bar bar bağırdı cüce;</p>
		<p class="normal1">Genç yiğidin ettiği</p>
		<p class="indentmetin">yaman yakmıştı Alberich’in canını.</p>
		<div class="clrb"/>
		<p class="normal1">512 Yiğit cüce haykırdı: “Öldürme beni;</p>
		<p class="normal1">Bağımlı olduğum Bey’e içtiğim ant gereği</p>
		<p class="normal1">Boyun eğemem başka kimseye;</p>
		<p class="indentmetin">olmasaydı durum böyle,</p>
		<div class="clrb"/>
		<p class="normal1">Ömrümce bağımlın olurdum senin” dedi düşünceli er.</p>
		<p class="normal1">513 Dev’e yaptığı gibi, bağladı Alberich’i de,</p>
		<p class="normal1">Siegfried’in gücü yüzünden canı yandı cücenin.</p>
		<p class="normal1">Sorabildi sonunda, “Kimsin sen?” diye;</p>
		<p class="normal1">“Siegfried’im ben, iyi tanıyorsun sanırdım beni.”</p>
		<p class="normal1">514 “Sevindim bu duyduğuma” dedi cüce.</p>
		<p class="normal1">“Şimdi öğrendim, senin Bey’ce işlerin nasıl olur,</p>
		<p class="normal1">Anladım ki gerçekten hakkıyla bileğinin</p>
		<p class="normal1">Han’ı imişsin ülkenin.</p>
		<p class="normal1">Canımı bağışladın bana;</p>
		<p class="indentmetin">her buyruğun başımın üstünedir.”</p>
		<div class="clrb"/>
		<p class="normal1">515 O zaman dedi, yiğit Siegfried: “Tez davran,</p>
		<p class="normal1">Bin savaşçı toplayıp getir bana</p>
		<p class="normal1">Nibelung erlerinin en iyilerinden;</p>
		<p class="normal1">Gelsinler, bulsunlar beni burada!”</p>
		<p class="normal1">Ama niçin istiyordu onların tümünü birden,</p>
		<p class="indentmetin">kimseye duyurmadı orasını.</p>
		<div class="clrb"/>
		<p class="normal1">516 Alberich’le dev’in bağlarını çözdü,</p>
		<p class="normal1">Çabucak gitti cüce, yiğit erlerin bulunduğu yere,</p>
		<p class="normal1">Canla başla uğraşıp kaldırdı uykularından</p>
		<p class="indentmetin">nice gözüpek bahadırı,</p>
		<div class="clrb"/>
		<p class="normal1">Dedi, “Haydindi yiğitler,</p>
		<p class="indentmetin">gitmemiz gerek Siegfried’in yanına.”</p>
		<div class="clrb"/>
		<p class="normal1">517 Yataktan fırlayıp hemen hazırlandılar,</p>
		<p class="normal1">Tez davranır koç yiğitler, giyindiler çabucak;</p>
		<p class="normal1">Geldiler, Siegfried’i</p>
		<p class="indentmetin">ayakta durur gördükleri yere. </p>
		<div class="clrb"/>
		<p class="normal1">Bir güzel selâm verdiler ona,</p>
		<p class="indentmetin">saygıyla yaptılar bunu.</p>
		<div class="clrb"/>
		<p class="normal1">518 Yakıldı pek çok mum, sunuldu katkısız şarap.</p>
		<p class="normal1">Çabuk geldikleri için Siegfried teşekkür etti onlara,</p>
		<p class="normal1">Dedi: “Bir yolculuğa çıkacağız birlikte,</p>
		<p class="indentmetin">dalgalar aşıp geçeceğiz denizin öte yanına.”</p>
		<div class="clrb"/>
		<p class="normal1">Yiğit ve temiz yürekli erleri</p>
		<p class="indentmetin">hemen hazır buldu buna.</p>
		<div class="clrb"/>
		<p class="normal1">519 Tez gelmiş bahadırlar en azdan üç bin idi;</p>
		<p class="normal1">Ayırdı içlerinden en iyi bin yiğidi.</p>
		<p class="normal1">Bunlarla gidecekti Brünhild ülkesine;</p>
		<p class="normal1">Tolgayla tam donanım verildi herbirine.</p>
		<p class="normal1">520 “Dinleyin, atlılarım, şimdi dediklerimi!</p>
		<p class="normal1">Gittiğimiz sarayda</p>
		<p class="indentmetin">görkemli birer urba</p>
		<div class="clrb"/>
		<p class="normal1">Giymeli herbiriniz;</p>
		<p class="indentmetin">orada, bilesiniz,</p>
		<p class="indentmetin"><span class="indentmetin1">karşınıza çıkacak bir nice dilber hatun,</span></p>
		<div class="clrb"/>
		<p class="normal1">O yüzden, giyiminiz</p>
		<p class="indentmetin">gösterişli olmalı.”</p>
		<div class="clrb"/>
		<p class="normal1">521 Konuştu acemi erlerden biri:</p>
		<p class="normal1">“İnanılır şey mi bu,</p>
		<p class="normal1">Bu kadar atlı er</p>
		<p class="indentmetin">oraya nasıl gider,</p>
		<div class="clrb"/>
		<p class="normal1">Neyi yer, neyi içer?</p>
		<p class="normal1">Ner’den bulur giysiyi?</p>
		<p class="normal1">Olduramayacaksın bu işi,</p>
		<p class="indentmetin">olsa bile otuz ülke</p>
		<p class="indentmetin"><span class="indentmetin1">senin hizmetinde.”</span></p>
		<div class="clrb"/>
		<p class="normal1">522 Oysa,</p>
		<p class="indentmetin">öğrendiniz ya,</p>
		<p class="indentmetin"><span class="indentmetin1">pek varsıldı Siegfried.</span></p>
		<div class="clrb"/>
		<p class="normal1">Onun eli altında, ülkesinden başka</p>
		<p class="indentmetin">bir de Nibelung’lar Hazinesi vardı.</p>
		<div class="clrb"/>
		<p class="normal1">Oradan getirip, bol bol altın verdi erlere.</p>
		<p class="normal1">Küçük kişi değildi o,</p>
		<p class="indentmetin">ondan herkes çok mal aldı.</p>
		<div class="clrb"/>
		<p class="normal1">523 Bir sabah erkenden kalkıp</p>
		<p class="indentmetin">açıldılar denize;</p>
		<div class="clrb"/>
		<p class="normal1">Ne kadar tez erlerdi, Siegfried yoldaşları!</p>
		<p class="normal1">İyi atlar, görkemli giysiler almışlardı yanlarına,</p>
		<p class="normal1">Geldiler, Atlı Bey’lere yakışır yolda</p>
		<p class="indentmetin">şanla şerefle, Brünhild’in yurduna.</p>
		<div class="clrb"/>
		<p class="normal1">524 Pencereden bakıyordu nice genç kız;</p>
		<p class="normal1">Hanım Sultan sordu onlardan:</p>
		<p class="normal1">“Var mı içinizde biliyor çıkacak</p>
		<p class="normal1">Çok uzaklardan bize gelmiş</p>
		<p class="indentmetin">bu yiğitlerin kimler olduğunu?</p>
		<div class="clrb"/>
		<p class="normal1">Gösterişli yelkenler var gemilerinde</p>
		<p class="indentmetin">kardan daha ak.”</p>
		<div class="clrb"/>
		<p class="normal1">525 Sözü aldı Ren boyunun Han’ı:</p>
		<p class="normal1">“Benim adamlarımdır bunlar.</p>
		<p class="normal1">Yola çıkarken bırakmıştım onları geride,</p>
		<p class="normal1">Buyruk gönderdim onlara, sayın Hatun,</p>
		<p class="indentmetin">geldiler o nedenle.”</p>
		<div class="clrb"/>
		<p class="normal1">Gelen soylu konukları</p>
		<p class="indentmetin">herkes inceledi dikkatle.</p>
		<div class="clrb"/>
		<p class="normal1">526 O sırada göründü Siegfried,</p>
		<p class="indentmetin">indi bir geminin en öndeki yanından,</p>
		<div class="clrb"/>
		<p class="normal1">Görkemli giysiler içinde. Birçok er de geldi ardından.</p>
		<p class="normal1">Sordu Hanım Sultan:</p>
		<p class="normal1">“Yüce Han,</p>
		<p class="indentmetin">bana söylesen gerek,</p>
		<div class="clrb"/>
		<p class="normal1">Hoşgeldiniz desem mi bu konuklara, demesem mi?”<sup class="calibre2"><a href="1_split_081.html#footnote-600-15" id="footnote-600-15-backlink" name="footnote-600-15-backlink">[15]</a></sup></p>
		<p class="normal1">527 “Nezaket göstererek gidip karşılamalısın onları” dedi Han.</p>
		<p class="normal1">Onları görmekten ne kadar mutlu olduğumuzu</p>
		<p class="indentmetin">iyice anlasınlar.”</p>
		<div class="clrb"/>
		<p class="normal1">Han’ın dediği gibi yaptı Hanım Sultan.</p>
		<p class="normal1">Ayrıca, daha saygılı davrandı Siegfried’i selâmlamada.</p>
		<p class="normal1">528 Hemen yatacak yer sağlandı herbirine.</p>
		<p class="normal1">Ülkeye gelen konukların çokluğundan</p>
		<p class="normal1">Öbek öbek kalabalıklar geziniyordu her yanda.</p>
		<p class="normal1">Derken</p>
		<p class="indentmetin">artık Burgund iline dönmek istedi</p>
		<p class="indentmetin"><span class="indentmetin1">gözüpek bahadırlar.</span></p>
		<div class="clrb"/>
		<p class="normal1">529 Hanım Sultan</p>
		<p class="indentmetin">buyurdu o zaman</p>
		<p class="indentmetin"><span class="indentmetin1">babası öldüğünde miras diye</span></p>
		<div class="clrb"/>
		<p class="normal1">Kendisine ne kalmışsa hepsinin bölüştürülmesini</p>
		<p class="normal1">Yabancı olsun bildik olsun herkese, nice değerli yiğide,</p>
		<p class="normal1">Altınıyla gümüşüyle, nice soylu atları ve urbalarıyla.</p>
		<p class="normal1">530 Söyleyip izin verdi, </p>
		<p class="normal1">Ren boyundan gelmiş soylu yiğitlere de,</p>
		<p class="normal1">Onun hazinelerinden dilediklerince alıp</p>
		<p class="normal1">Burgund iline götürmeleri için.</p>
		<p class="normal1">Yanıtladı onu gözüpek Hagen:</p>
		<p class="normal1">531 “Çok soylu Hanım Sultan, duymuş ol bunu benden,</p>
		<p class="normal1">Ren boyunun Han’ında, bize dağıtılacak</p>
		<p class="normal1">Nice altın, nice urba vardır.</p>
		<p class="normal1">Doğru etmiş oluruz</p>
		<p class="normal1">Senden birşey almazsak;</p>
		<p class="indentmetin">burada kalsın altınlar, süslü urbalar.”</p>
		<div class="clrb"/>
		<p class="normal1">532 “Alın hatırım için” dedi ona Hatun.</p>
		<p class="normal1">“Buradan yanımda taşıyıp, gönlümden gelerek,</p>
		<p class="normal1">Kimi altın kimi ipek dolu yirmi sandığı,</p>
		<p class="indentmetin">kendi elimle dağıtacağım armağanlarımı</p>
		<div class="clrb"/>
		<p class="normal1">Denizi aşıp Gunther Han ülkesine vardığım zaman.”</p>
		<p class="normal1">533 Hanım Sultan</p>
		<p class="indentmetin">sözlerine ekledi:</p>
		<div class="clrb"/>
		<p class="normal1">“Kime emanet edilecek ülkem,</p>
		<p class="normal1">Buna birlikte karar vereceğiz, şimdi, hemen</p>
		<p class="normal1">Han’ım ile ben.”</p>
		<p class="normal1">Soylu Han dedi: “Kimi dilersen</p>
		<p class="normal1">Onu çağır buraya; kâhya göreviyle</p>
		<p class="indentmetin">ona emanet edelim ülkeyi.”</p>
		<div class="clrb"/>
		<p class="normal1">534 En yakınında duran</p>
		<p class="indentmetin">yiğitler içinde birine baktı Hatun;</p>
		<div class="clrb"/>
		<p class="normal1">Kendi dayısıydı bu. Ona söz yöneltti:</p>
		<p class="normal1">“Emanet ediyor sana, hisarlarını ve ülkeyi, Gunther Han,</p>
		<p class="normal1">Dileyip yönetimi kendi eline alıncaya dek.”</p>
		<p class="normal1">535 Bey’leri içinden seçti bin yiğidi,</p>
		<p class="normal1">Kendisiyle birlikte Ren boyuna gelsinler diye</p>
		<p class="normal1">Nibelung ülkesinden o bin yiğidin yanı sıra.</p>
		<p class="normal1">Hepsi kuşandı donanımlarını yolculuk için;</p>
		<p class="indentmetin">başladılar at sırtında</p>
		<p class="indentmetin"><span class="indentmetin1">kumsal kıyıda dolaşmaya.</span></p>
		<div class="clrb"/>
		<p class="normal1">536 Aldı yanına seksen altı oturaklı hanımı,</p>
		<p class="normal1">Ayrıca en azından yüz genç kız, hepsi de dilber.</p>
		<p class="normal1">Artık oyalanmadılar hiç,</p>
		<p class="indentmetin">çünkü hemen yola çıkmak istiyorlardı.</p>
		<div class="clrb"/>
		<p class="normal1">Arkada bıraktıkları nasıl da yakınıp ağladı!</p>
		<p class="normal1">537 Erdemli ismetleriyle bu hanımlar, kızlar</p>
		<p class="indentmetin">ayrıldılar ülkelerinden.</p>
		<div class="clrb"/>
		<p class="normal1">Uğurlamaya gelen eş dostla kucaklaştılar,</p>
		<p class="normal1">Vedalaşıp açıldılar denize.</p>
		<p class="normal1">Bir daha nasip olmadı dönmesi hiç birinin, ata yurduna.</p>
		<p class="normal1">538 Deniz yolculuğunda yalnız eğlence vardı,</p>
		<p class="normal1">Oyalanmak için her olanak ellerindeydi bol bol.</p>
		<p class="normal1">Elverişli bir yel yakaladılar giderken,</p>
		<p class="normal1">İç ferahlığıyla ayrıldılar ülkeden.</p>
		<p class="normal1">539 Ama istemedi Hanım Sultan</p>
		<p class="indentmetin">yolculuk sırasında Han ile gerdeğe girmeyi;</p>
		<div class="clrb"/>
		<p class="normal1">Bu cümbüş ertelendi saraya varış sonrasına,</p>
		<p class="normal1">Worms’da yapılacak şölenli şenlikli düğüne.</p>
		<p class="normal1">Mutluluk içinde saraya varıp, yiğitleriyle birlikte,</p>
		<p class="indentmetin">yerleştiler oraya.</p>
		<div class="clrb"/>
		</body>
</html>