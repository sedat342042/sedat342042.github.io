<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_78">DIETRICH’İN BÜTÜN SAVAŞÇILARI NASIL ÖLDÜRÜLDÜ</h2>
		<p class="normal1">2290 Feryat figan, ahüzar arş-ı âlâya çıktı,</p>
		<p class="normal1">Saray ile burçları çınladı da çınladı.</p>
		<p class="normal1">Verona’lı Dietrich’in bir eri duydu bunu,</p>
		<p class="normal1">Haber verdi Han’ına tez elden duyduğunu.</p>
		<p class="normal1">2291 Şöyle söyledi ona: “Dinle beni, Dietrich Han!</p>
		<p class="normal1">Ömrümde duymamıştım böylesine feryatlar,</p>
		<p class="normal1">Sarayın bütün halkı hep birlik olmuş ağlar.</p>
		<p class="normal1">Sanırım bir hâl geldi Etzel Han’ın başına.</p>
		<p class="normal1">2292 Yoksa ne diye herkes böyle yasa bürünsün?</p>
		<p class="normal1">Belki kurbanı oldu gözüpek konukların</p>
		<p class="normal1">Kriemhild’le Etzel Han’ın</p>
		<p class="indentmetin">ya biri ya öteki;</p>
		<div class="clrb"/>
		<p class="normal1">Bunca yiğit Atlı Bey, başka hangi nedenle</p>
		<p class="normal1">Böyle gözyaşı döksün, böyle feryat etsin ki?”</p>
		<p class="normal1">2293 Konuştu Verona’lı yiğit, şu sözleri söyledi:</p>
		<p class="normal1">“Siz, değerli erlerim, kapılmayın telâşa,</p>
		<p class="indentmetin">kötü yargılamayın yabancı konukları,</p>
		<div class="clrb"/>
		<p class="normal1">Unutmayın, Burgund’lar dara düşmüş durumda.</p>
		<p class="normal1">Size saldırmam diye söz verdim Bey’lerine,</p>
		<p class="indentmetin">bırakalım onları biz kendi hâllerine.”</p>
		<div class="clrb"/>
		<p class="normal1">2294 Gözüpek Wolfhart dedi: “Ben gideyim oraya,</p>
		<p class="normal1">İyice öğreneyim, ne yapmış ise onlar,</p>
		<p class="normal1">Hemen dönüp haberi ileteceğim sana,</p>
		<p class="normal1">Sen de öğreneceksin or’da olan biteni.”</p>
		<p class="normal1">2295 Dietrich Han yiğidine uyarıda bulundu:</p>
		<p class="normal1">“Kişi geri durmazsa öfkeye kapılmaktan</p>
		<p class="normal1">Kendine sorulunca kaba saba bir soru,</p>
		<p class="normal1">Savaşçıların hemen atıverir tepesi.</p>
		<p class="normal1">Daha uygun olacak bir başkası yaparsa</p>
		<p class="indentmetin">sorgu sual işini.”</p>
		<div class="clrb"/>
		<p class="normal1">2296 Onun yerine gönderdi Helferich’i</p>
		<p class="normal1">Ya Etzel’in adamlarından ya da konuklardan sorup</p>
		<p class="normal1">Öğrensin olan biteni diye.</p>
		<p class="normal1">Gitti o da Etzel’in adamları arasına,</p>
		<p class="indentmetin">görülmemiş bir yas vardı orada.</p>
		<div class="clrb"/>
		<p class="normal1">2297 Ulak sordu, “Burada ne hâller oldu?” dedi.</p>
		<p class="normal1">Biri anlattı ona: “Hun yurdunda mutluyduk,</p>
		<p class="normal1">Şimdi kalmadı artık bunun izi eseri;</p>
		<p class="normal1">Yerde yatıyor bak, Rüdeger, Pöchlarn Beyi,</p>
		<p class="indentmetin">onu da candan etti</p>
		<div class="clrb"/>
		<p class="normal1">Burgund erinin biri;</p>
		<p class="normal1">2298 Ayrıca, yiğitlerinden de</p>
		<p class="indentmetin">sağ kalmadı bir teki.”</p>
		<div class="clrb"/>
		<p class="normal1">Daha yas verici bir haber</p>
		<p class="indentmetin">almış olamazdı Helferich;</p>
		<div class="clrb"/>
		<p class="normal1">Hiçbir haberi de iletmemişti bu kadar isteksizce,</p>
		<p class="normal1">Dönerken ağladı durdu ulak.</p>
		<p class="normal1">2299 Sordu Dietrich ulağına, “Ne öğrendin?” diye.</p>
		<p class="normal1">“Neden böyle içten ağlarsın, yiğit Helferich?”</p>
		<p class="normal1">Konuştu gözüpek bahadır, dedi:</p>
		<p class="normal1">“Ağlamasam da ne yapsam, yüce Hünkâr?</p>
		<p class="normal1">Rüdeger’i öldürdü Burgund’lar.”</p>
		<p class="normal1">2300 “Tanrı esirgesin!” diye haykırdı Verona’lı yiğit.</p>
		<p class="normal1">“Feleğin aldığı yaman bir öçtür bu olsa olsa,</p>
		<p class="indentmetin">ya da Şeytanın hınzırlığı.</p>
		<div class="clrb"/>
		<p class="normal1">Rüdeger ne yaptı da hak etti böyle bir akıbeti?</p>
		<p class="normal1">Üstelik Burgund’larla arası pek iyiydi.”</p>
		<p class="normal1">2301 Konuştu yiğit Wolfhart: “Ona yaptıklarını</p>
		<p class="normal1">Hepsi ödemeliler canlarıyla;</p>
		<p class="normal1">Yerde bırakırsak bizler, Rüdeger’in kanını</p>
		<p class="indentmetin">utanç verir bu bize;</p>
		<div class="clrb"/>
		<p class="normal1">Geçmişte çok hizmetini görmüştük o yiğidin.”<sup class="calibre2"><a href="1_split_081.html#footnote-600-78" id="footnote-600-78-backlink" name="footnote-600-78-backlink">[78]</a></sup></p>
		<p class="normal1">2302 Buyurdu Amelung halkının Han’ı</p>
		<p class="indentmetin">daha ayrıntılı soruşturma yapılmasını.</p>
		<div class="clrb"/>
		<p class="normal1">Oturdu bir pencere yanına, daralmıştı yüreği.</p>
		<p class="normal1">Çağırttı koca Hildebrand’ı, konuklara gönderdi,</p>
		<p class="normal1">“Bir de onlara sor, ne olmuş bitmiş?” dedi.</p>
		<p class="normal1">2303 Gözüpek yiğit ve Başdanışman</p>
		<p class="normal1">Almadı yanına ne kılıç ne de kalkan.</p>
		<p class="normal1">Barışçı nezaketle gitmek istedi konuklara;</p>
		<p class="normal1">Kızkardeşinin oğlu</p>
		<p class="indentmetin">eleştirdi onu.</p>
		<div class="clrb"/>
		<p class="normal1">2304 Yavuz Wolfhart konuştu: “Sen silâhsız gidersen</p>
		<p class="normal1">Hakaret görürsün mutlak,</p>
		<p class="normal1">Tırıs tırıs dönersin geriye, utançla.</p>
		<p class="normal1">Silâhlı gidersen ama</p>
		<p class="indentmetin">olmaz böyle bir tutumları;</p>
		<p class="indentmetin"><span class="indentmetin1">ben tanırım onları.”</span></p>
		<div class="clrb"/>
		<p class="normal1">2305 Dinledi delikanlının öğüdünü koca bahadır,</p>
		<p class="indentmetin">büründü silâh donanımına.</p>
		<p class="normal1">O farkında olmadan, gördü onu Dietrich’in tüm erleri,</p>
		<p class="normal1">Hepsi de kuşandı silâhlarını.</p>
		<p class="normal1">Buna sıkıldı bahadırın canı,</p>
		<p class="indentmetin">ona kalsa engellerdi yapılanı.</p>
		<div class="clrb"/>
		<p class="normal1">2306 Sordu onlara, </p>
		<p class="normal1">“Muradınız ne ola?”</p>
		<p class="normal1">Dediler, “Seninle geleceğiz,</p>
		<p class="normal1">Kalkışamasın diye Troneck’li Hagen</p>
		<p class="normal1">Seni alaya almaya;</p>
		<p class="indentmetin">yapar mı yapar bunu.”</p>
		<div class="clrb"/>
		<p class="normal1">O zaman gelmelerini onayladı bahadır.</p>
		<p class="normal1">2307 Bir de baktı ki yiğit Volker, karşıdan gelir</p>
		<p class="normal1">Verona’lı Dietrich Han’ın bağımlıları,</p>
		<p class="normal1">Kılıçlar bellerinde, kolda da kalkanları,</p>
		<p class="normal1">Bildirdi bunu Burgund ilinden gelme Han’larına.</p>
		<p class="normal1">2308 Şöyle dedi Kemancı: “Gördüm ki geliyorlar</p>
		<p class="normal1">Tam düşmancasına, Dietrich’in adamları;</p>
		<p class="normal1">Tolga takmış, silâhlı. </p>
		<p class="normal1">Bize saldıracaklar;</p>
		<p class="normal1">Çok şaşırdım ben buna,</p>
		<p class="indentmetin">biz ne yaptık onlara?”</p>
		<div class="clrb"/>
		<p class="normal1">2309 Onların yanı sıra sökün etti Hildebrand,</p>
		<p class="normal1">Dikti önüne kalkanını,</p>
		<p class="normal1">Soru yöneltti Gunther yiğitlerine:</p>
		<p class="normal1">“Eyvahlar olsun, soylu Bey’ler, </p>
		<p class="normal1">Rüdeger size birşey mi yaptı?</p>
		<p class="normal1">2310 Beni Han’ım Dietrich size ulak yolladı,</p>
		<p class="normal1">Öğrenmek ister, gerçek mi duyduğumuz,</p>
		<p class="normal1">Bahadır Markgraf’ı da bur’da siz mi vurdunuz?</p>
		<p class="normal1">Eğer hâl böyle ise,</p>
		<p class="normal1">Hiç çıkmamacasına oturur gönlümüze</p>
		<p class="indentmetin">bunun büyük acısı.”</p>
		<div class="clrb"/>
		<p class="normal1">2311 Yavuz Hagen konuştu: “Yalan değil ne yazık</p>
		<p class="normal1">Sizlere gelen haber;</p>
		<p class="indentmetin">isterdim sizin adınıza</p>
		<div class="clrb"/>
		<p class="normal1">Duyduğunuz olsundu yalnızca bir uydurma.</p>
		<p class="normal1">Rüdeger’i severdim, dilerdim ki yaşasın,</p>
		<p class="indentmetin">yiğidin ölümüne kadın erkek ağlasın.”</p>
		<div class="clrb"/>
		<p class="normal1">2312 Rüdeger’in öldüğü böylece doğrulandı,</p>
		<p class="normal1">Dietrich’in erlerini kopkoyu bir gam aldı;</p>
		<p class="normal1">Onu sevdiklerinden, gözyaşı döktü hepsi,</p>
		<p class="normal1">Yaşlar ıslattı sakallarını, çenelerini,</p>
		<p class="indentmetin">uğramış oldukları</p>
		<p class="indentmetin"><span class="indentmetin1">çok büyük yitirimdi.</span></p>
		<div class="clrb"/>
		<p class="normal1">2313 Konuştu Verona Dukası Sigesstab, dedi:</p>
		<p class="normal1">“Her türlü teselliden yoksunuz artık bizler,</p>
		<p class="normal1">Kötü günlerimizde, gurbetin acısına</p>
		<p class="indentmetin">merhem oldu Rüdeger.</p>
		<div class="clrb"/>
		<p class="normal1">Yurdundan yoksun kalmışların dostu o yiğit</p>
		<p class="indentmetin">şimdi öldürülmüş siz bahadırların eliyle,</p>
		<p class="indentmetin"><span class="indentmetin1">yatıyor yerde.”</span></p>
		<div class="clrb"/>
		<p class="normal1">2314 Amelung Beyleri’nden Wolfwein da aldı sözü:</p>
		<p class="normal1">“Babamı ölü yatar görse idim önümde</p>
		<p class="normal1">Duymazdım, Rüdeger için duyduğum acıdan fazlasını.</p>
		<p class="normal1">Eyvahlar olsun, onun eşini</p>
		<p class="indentmetin">şimdi kim edebilir teselli?”</p>
		<div class="clrb"/>
		<p class="normal1">2315 Gözüpek Wolfhart pek gazaplı konuştu:</p>
		<p class="normal1">“Kim önderlik edecek şimdi, çıkılan seferlere,</p>
		<p class="normal1">Yiğit Markgraf’ın nice kez yaptığı üz’re?</p>
		<p class="normal1">Yaktı içimizi, soylu Rüdeger,</p>
		<p class="indentmetin">seni böyle yitirmiş olmak!”</p>
		<div class="clrb"/>
		<p class="normal1">2316 Bey’lerden Wolfbrand’la Helferich, Helmnot,</p>
		<p class="normal1">Tüm yoldaşlarıyla ağladılar onun ölümüne;</p>
		<p class="normal1">Hıçkırmaktan, başka soru soramadı Hildebrand.</p>
		<p class="normal1">Dedi, “Şimdi siz, Burgund yiğitleri,</p>
		<p class="indentmetin">yerine getirin Han’ımın sizlerden dileğini,</p>
		<div class="clrb"/>
		<p class="normal1">2317 Çıkarın şu sofadan soylu Bey Rüdeger’i,</p>
		<p class="indentmetin">verin cenazesini.</p>
		<div class="clrb"/>
		<p class="normal1">Onun ölümüyle uçtu gitti hepimizde yaşam sevinci;</p>
		<p class="normal1">Ödeyelim ona minnet borçlarımızı</p>
		<p class="normal1">Biz bunca gurbetçiye hep içten bağlılıkla</p>
		<p class="indentmetin">iyilikler etti o.</p>
		<div class="clrb"/>
		<p class="normal1">2318 Biz de Rüdeger gibi sürülmüştük vatandan.</p>
		<p class="normal1">Ne bekletirsiniz bizi? </p>
		<p class="normal1">Alıp götürelim cansız bedenini,</p>
		<p class="normal1">Bari ölüsüne ödeyelim saygı borçlarımızı,</p>
		<p class="normal1">Keşke yapsaydık bunu, yiğit yaşıyor iken.”</p>
		<p class="normal1">2319 Konuştu Gunther Han: “Hizmetin en soylusu</p>
		<p class="normal1">Dostun ölümünden sonra, ona yapılanıdır.</p>
		<p class="normal1">Bunu yapan kişiye vefalı dost derim ben;</p>
		<p class="normal1">Yerindedir ona minnet borcu ödemek istemeniz,</p>
		<p class="indentmetin">yaşarken çok iyilik</p>
		<p class="indentmetin"><span class="indentmetin1">görmüştünüz ondan siz.”</span></p>
		<div class="clrb"/>
		<p class="normal1">2320 “Daha ne kadar yalvaracağız?” dedi Bey Wolfhart.</p>
		<p class="normal1">“Öldürdünüz en sağlam dayanağımızı,</p>
		<p class="normal1">Yoksunuz artık ondan;</p>
		<p class="normal1">Bari verin de bize ölüsünü,</p>
		<p class="indentmetin">götürüp koyalım bir mezara.”</p>
		<div class="clrb"/>
		<p class="normal1">2321 Volker yanıtladı onu: </p>
		<p class="normal1">“Olmaz onu vermek diye birşey,</p>
		<p class="normal1">Girin girebilirseniz bu sofanın içine,</p>
		<p class="normal1">Gelin, derin yaralarından kanlar akarak</p>
		<p class="indentmetin">düştüğü yere;</p>
		<div class="clrb"/>
		<p class="normal1">İşte o zaman hizmet denir</p>
		<p class="normal1">Rüdeger’e ettiğiniz hizmete.”</p>
		<p class="normal1">2322 Yiğit Wolfhart söyledi şu sözleri: “Tanrı aşkına,</p>
		<p class="normal1">Sayın Kemancı, bize bu kadar azap verdikten sonra</p>
		<p class="indentmetin">yakışığı yok bizleri kışkırtmanın;</p>
		<div class="clrb"/>
		<p class="normal1">Buyruğunu çiğneyebilseydim Bey’lerimin</p>
		<p class="indentmetin">perişan olurdun sen;</p>
		<div class="clrb"/>
		<p class="normal1">Ama dövüşemiyorum,</p>
		<p class="indentmetin">yasakladı bunu, bize buyruk veren.”</p>
		<div class="clrb"/>
		<p class="normal1">2323 Karşılık verdi Kemancı, dedi:</p>
		<p class="normal1">“Kim ki yasaklamalara uyar</p>
		<p class="normal1">Demek ki aslında, yürekte korku duyar.</p>
		<p class="normal1">Ben bu tutuma yiğitlik demem.”</p>
		<p class="normal1">Hagen da doğru buldu yoldaşının lâfını,</p>
		<p class="indentmetin">salladı kafasını.</p>
		<div class="clrb"/>
		<p class="normal1">2324 “Zevzekliği bırakmazsan” dedi Wolfhart,</p>
		<p class="normal1">“Senin tellerini öyle bir akort ederim ki</p>
		<p class="normal1">Ren boyuna dönüşünde bitiremezsin anlata anlata;</p>
		<p class="normal1">Katlanamayacağım artık senin küstahlığına.”</p>
		<p class="normal1">2325 Yanıtladı Kemancı:</p>
		<p class="normal1">“Keman tellerimdeki tatlı sesi bozarsan,</p>
		<p class="normal1">Ben de Burgund iline döneyim dönmeyeyim</p>
		<p class="normal1">Kanlara bulayarak</p>
		<p class="indentmetin">şu parlak tolgandaki</p>
		<div class="clrb"/>
		<p class="normal1">Işığı yok ederim.”</p>
		<p class="normal1">2326 Bunu duyunca Wolfhart ona doğru saldırdı,</p>
		<p class="indentmetin">ama dayısı tuttu bahadırı sımsıkı,</p>
		<div class="clrb"/>
		<p class="normal1">Koca Hildebrand onu elinden bırakmadı.</p>
		<p class="normal1">Bir de bağırdı ona:</p>
		<p class="normal1">“Gençlik vurmuş başına,</p>
		<p class="indentmetin">kaçırdın mı aklını?</p>
		<div class="clrb"/>
		<p class="normal1">Efendimiz Dietrich’in gözünden düşeceksin,</p>
		<p class="indentmetin">tâ sonsuza kadar.”</p>
		<div class="clrb"/>
		<p class="normal1">2327 Atlı Bey’lerin hası Volker konuştu, dedi:</p>
		<p class="normal1">“Bırak şu şaha kalkmış, kükreyici aslanı;</p>
		<p class="normal1">Hele gelsin karşıma!</p>
		<p class="normal1">Kılıcımla bir vuruş</p>
		<p class="indentmetin">indireyim ki ona</p>
		<div class="clrb"/>
		<p class="normal1">Daha önce dünyada nice şanlı yiğidi</p>
		<p class="indentmetin">haklamış bile olsa</p>
		<div class="clrb"/>
		<p class="normal1">Bunları anlatıp da böbürlenemez olsun.”</p>
		<p class="normal1">2328 Bu meydan okunması, pek gazaba getirdi</p>
		<p class="normal1">Verona’lı erleri;</p>
		<p class="normal1">Gözüpek yiğit Wolfhart, gerçek bir aslan gibi</p>
		<p class="normal1">Kaparak kalkanını, atıldı ileriye;</p>
		<p class="normal1">Savaş yoldaşları da hemen onu izledi.</p>
		<p class="normal1">2329 Çok geniş adımlarla ilerledi doğruca</p>
		<p class="indentmetin">sarayın duvarına,</p>
		<div class="clrb"/>
		<p class="normal1">Ama Koca Hildebrand yine yetişti ona</p>
		<p class="indentmetin">merdivenin dibinde;</p>
		<div class="clrb"/>
		<p class="normal1">Kavgada öncülüğü yiğide bırakmadı,</p>
		<p class="normal1">Düşmanlar da çabucak dövüşe hazırlandı.</p>
		<p class="normal1">2330 Koca Hildebrand gitti Hagen’ın üzerine,</p>
		<p class="normal1">Çınladı ikisinin kılıç vuruşmaları.</p>
		<p class="normal1">Çabucak görüldü ki</p>
		<p class="indentmetin">pek gazaba gelmişti</p>
		<div class="clrb"/>
		<p class="normal1">Bey’lerin her ikisi;</p>
		<p class="normal1">Kıvılcımlar uçuştu vuran silâhlarından.</p>
		<p class="normal1">2331 Ama bu iki yiğit, savaş hengâmesinde</p>
		<p class="normal1">Verona’lı erler de araya karışınca</p>
		<p class="indentmetin">birbirinden ayrıldı;</p>
		<div class="clrb"/>
		<p class="normal1">Hildebrand uzak düştü birdenbire Hagen’dan.</p>
		<p class="normal1">Güçlü Wolfhart ise o ara</p>
		<p class="indentmetin">saldırdı Kemancı’ya.</p>
		<div class="clrb"/>
		<p class="normal1">2332 Bir vuruş indirdi ki Volker’ın kafasına,</p>
		<p class="normal1">Kılıç tolgayı yardı, içe girdi bir hayli;</p>
		<p class="normal1">Kemancı da çabucak buna karşılık verdi,</p>
		<p class="normal1">Güçlü vuruşlarından çıktı bir sürü kıvılcımlar,</p>
		<p class="indentmetin">uçuşup vardı göğe, tâ bulutlara kadar.</p>
		<div class="clrb"/>
		<p class="normal1">2333 Karşılıklı gazapla, birbirinin zırhından</p>
		<p class="normal1">Ateşler çıkardılar;</p>
		<p class="indentmetin">derken o kargaşada</p>
		<div class="clrb"/>
		<p class="normal1">Kılıç sallayıp duran Verona Beyleri’nden</p>
		<p class="normal1">Wolfwein girdi araya,</p>
		<p class="indentmetin">ikisi ayrıldılar;</p>
		<div class="clrb"/>
		<p class="normal1">Yaman dövüşür yiğit olmasaydı Wolfwein</p>
		<p class="indentmetin">yoktu ayrılacakları.</p>
		<div class="clrb"/>
		<p class="normal1">2334 Gözüpek yiğit Gunther, buyur etti dövüşe</p>
		<p class="normal1">Amelung ülkesinin başı dik erlerini;</p>
		<p class="normal1">Güçlü Han Giselher de al kanlara buladı</p>
		<p class="normal1">Nice parlak tolgayı.</p>
		<p class="normal1">2335 Yavuz adamdı Hagen’ın kardeşi Dankwart,</p>
		<p class="normal1">Daha önce Etzel Han erleriyle savaştığı sırada</p>
		<p class="normal1">Yaptıkları hiç kaldı, şimdikinin yanında;</p>
		<p class="normal1">Savaştaki coşkusu taşmış idi burada.</p>
		<p class="normal1">2336 Ama karşı yanda da</p>
		<p class="normal1">Gerbart’la Wichard, Helferich’le Rischard</p>
		<p class="normal1">Kanıtlamaktaydı Gunther bahadırlarına</p>
		<p class="normal1">Kelle koltukta savaştıklarını;</p>
		<p class="normal1">Wolfbrand da seçkinlikle gösteriyordu kendini</p>
		<p class="indentmetin">orda er meydanında.</p>
		<div class="clrb"/>
		<p class="normal1">2337 Vuruşuyordu Koca Hildebrand tam bir ejderha gibi,</p>
		<p class="normal1">Yıkılmaktaydı nice yiğit, Wolfhart’ın kılıç vurmasıyla</p>
		<p class="normal1">Cansız, yerdeki kan gölüne.</p>
		<p class="normal1">Rüdeger’in öcünü alıyordu bu yaman bahadırlar.</p>
		<p class="normal1">2338 Verona’lı Bey’lerden Sigesstab,</p>
		<p class="normal1">Parçaladı nice sağlam tolgayı</p>
		<p class="indentmetin">düşmanların başında;</p>
		<div class="clrb"/>
		<p class="normal1">Dietrich’in kızkardeş çocuğu</p>
		<p class="normal1">Nam şan aldı böylece, yiğitlik meydanında.</p>
		<p class="normal1">2339 Gözüpek Volker gördü, Sigesstab’ın vuruşlarıyla</p>
		<p class="normal1">Bir sürü örme zırhın kana bulandığını;</p>
		<p class="normal1">Gazaba geldi yiğit,</p>
		<p class="normal1">Ona doğru sıçradı.</p>
		<p class="normal1">2340 Tez aldı Kemancı Volker, Sigesstab’ın canını;</p>
		<p class="normal1">Öyle bir ustalık gösterisiyle kılıç kullandı ki</p>
		<p class="normal1">Kendini savunamadı beriki.</p>
		<p class="normal1">Ama, yiğitliğinin dürtüsüyle</p>
		<p class="normal1">Hildebrand ödetti ona</p>
		<p class="indentmetin">bu işin diyetini.</p>
		<div class="clrb"/>
		<p class="normal1">2341 “Eyvahlar olsun çok sevdiğim bahadıra”</p>
		<p class="indentmetin">dedi Koca Hildebrand.</p>
		<div class="clrb"/>
		<p class="normal1">“Volker’ın eliyle öldürülmüş, şurada cansız yatar!</p>
		<p class="normal1">Sevinemeyecek o Kemancı artık, kendi marifetine.”</p>
		<p class="normal1">Ömründe kapılmamıştı yiğit, böylesine öfkeye.</p>
		<p class="normal1">2342 Bir vuruş indirdi ki Volker’ın tepesine,</p>
		<p class="normal1">Kalkanı parçaladı, ardından da tolgayı;</p>
		<p class="normal1">Sağa sola saçıldı bunların parçaları,</p>
		<p class="normal1">Hemen canından oldu, yaman güçlü Kemancı.</p>
		<p class="normal1">2343 Saldırıya geçtiler Dietrich Han’ın erleri,</p>
		<p class="normal1">Burgund savaşçılarına vurdular da vurdular,</p>
		<p class="normal1">Nice örme zırhlardan koptu düştü halkalar,</p>
		<p class="normal1">Vınlayarak havadan yavuz indi kılıçlar,</p>
		<p class="indentmetin">tolgaların altından fışkırdı sıcak kanlar.</p>
		<div class="clrb"/>
		<p class="normal1">2344 Troneck’li Hagen gördü, Volker ölü yatıyor;</p>
		<p class="normal1">Bu şenlik gelişinde gördüğü her ölümden</p>
		<p class="normal1">Daha çok acı verdi o ölüm yüreğine,</p>
		<p class="normal1">Öç almaya girişti, kimseye acımadan.</p>
		<p class="normal1">2345 Dedi, “Koca Hildebrand, sürmeyeceksin keyfini</p>
		<p class="normal1">Becerdiğin bu işin; </p>
		<p class="indentmetin">yoldaşım yıkılmış yere</p>
		<div class="clrb"/>
		<p class="normal1">Hildebrand’ın eliyle,</p>
		<p class="normal1">Gelmiş geçmiş en iyi savaşma arkadaşım</p>
		<p class="indentmetin">candan olmuş yatıyor.”</p>
		<div class="clrb"/>
		<p class="normal1">Daha da yukarı kaldırdı kalkanını,</p>
		<p class="indentmetin">saldırdı can alıcı bir yaban domuzu gibi.</p>
		<div class="clrb"/>
		<p class="normal1">2346 Güçlü yiğit Helferich candan etti Dankwart’ı.</p>
		<p class="normal1">Görünce kahroldular Gunther Han’la Giselher</p>
		<p class="normal1">Onun er meydanında yere yıkıldığını;</p>
		<p class="normal1">Ama yiğit, canını vermenin öncesinde</p>
		<p class="indentmetin">nice düşman hakladı, öcünü kendi aldı.</p>
		<div class="clrb"/>
		<p class="normal1">2347 Etzel Han bağımlısı çeşitli ülkelerden</p>
		<p class="indentmetin">birçok güçlü Atlı Bey</p>
		<div class="clrb"/>
		<p class="normal1">Çarpışmaktaydı az sayıda Burgund savaşçısına karşı;</p>
		<p class="normal1">İsa dininden halklar karşı olmasaydılar buna</p>
		<p class="normal1">Birlik kurardı hepsi, egemen olurlardı kâfirlere</p>
		<p class="indentmetin">güçleri sayesinde.</p>
		<div class="clrb"/>
		<p class="normal1">2348 Bu sırada sofada bir ileri bir geri</p>
		<p class="normal1">Gunther Han erlerini</p>
		<p class="indentmetin">biçmekte idi Wolfhart;</p>
		<div class="clrb"/>
		<p class="normal1">Tamamladı böylece üçüncü seferini,</p>
		<p class="normal1">Yere yıktı nice Burgund yiğidini.</p>
		<p class="normal1">2349 Seslendi güçlü Giselher, Wolfhart’a doğru:</p>
		<p class="normal1">“Demek bahtımda varmış</p>
		<p class="indentmetin">böyle yavuz bir düşmanla karşılaşmak;</p>
		<div class="clrb"/>
		<p class="normal1">Gözüpek, soylu yiğit! Gel benim karşıma çık!”</p>
		<p class="normal1">Hemen başladı ikisi arasında</p>
		<p class="indentmetin">çok yaman bir çarpışma.</p>
		<div class="clrb"/>
		<p class="normal1">2350 Wolfhart yol açıp geldi yiğidin karşısına,</p>
		<p class="normal1">İndirip durmaktaydı bu sırada kılıçlarını</p>
		<p class="indentmetin">her ikisinin bileği.</p>
		<div class="clrb"/>
		<p class="normal1">Giselher’in yanına öyle hışımla vardı ki</p>
		<p class="normal1">Ayakları kan sıçrattı kafasına, yerdeki kan gölünden.</p>
		<p class="normal1">2351 Soylu Ute’nin oğlu yavuz bir karşılama yaptı ona</p>
		<p class="normal1">İndirdiği çok zorlu, ölümcül vuruşlarla.</p>
		<p class="normal1">Gerçi Wolfhart da yaman bahadır idi ama</p>
		<p class="normal1">Alt edemedi genç Han’ı,</p>
		<p class="indentmetin">bulunmazdı ondan iyi savaşçı.</p>
		<div class="clrb"/>
		<p class="normal1">2352 Giselher vurdu kılıcıyla onun örme zırhına,</p>
		<p class="normal1">Kılıç zırhı geçince kan fışkırdı yaradan;</p>
		<p class="normal1">Ölümcül yaralandı Dietrich’in bağımlısı,</p>
		<p class="normal1">Yapamazdı bu işi, Giselher’den başkası.</p>
		<p class="normal1">2353 Yiğit Wolfhart yarayı bağrında duyar duymaz</p>
		<p class="normal1">Attı kolundaki kalkanı, kaldırdı sağlam kılıcını,</p>
		<p class="normal1">Yaman keskindi o kılıç; tüm gücüyle salladı,</p>
		<p class="normal1">Parçaladı tolgayı; Giselher cansız kaldı.</p>
		<p class="normal1">2354 Tattılar acı ölümü birbirlerinin elinden.</p>
		<p class="normal1">Hiç kimse sağ kalmadı Dietrich Han erlerinden</p>
		<p class="normal1">Tek Hildebrand dışında; o da gözüyle gördü</p>
		<p class="indentmetin">yeğeninin yere yıkıldığını,</p>
		<div class="clrb"/>
		<p class="normal1">Duymadı tüm yaşamı boyunca bundan büyük acı.</p>
		<p class="normal1">2355 Gunther yiğitlerinin de candan olmuştu hepsi,</p>
		<p class="normal1">Kalmıştı sona yalnız o Bey’lerden ikisi:</p>
		<p class="normal1">Bir Hagen, bir de Gunther Han’ın kendisi.</p>
		<p class="normal1">Hildebrand seğirtti, yeğeninin yanına.</p>
		<p class="normal1">2356 Kavradı onu kollarıyla,</p>
		<p class="normal1">Taşımak istedi sarayın dışına;</p>
		<p class="normal1">Ama çok ağırdı yiğit, kanlar içinde kaydı elinden,</p>
		<p class="normal1">Bıraktı onu orda. Açtı gözünü ona baktı</p>
		<p class="indentmetin">ölümcül yaralı:</p>
		<div class="clrb"/>
		<p class="normal1">2357 “Pek sevgili dayım,</p>
		<p class="normal1">Yapacağın birşey yok artık benim için,</p>
		<p class="normal1">Sakın kendini Hagen’dan,</p>
		<p class="normal1">Kinle dolu onun yüreği.</p>
		<p class="normal1">2358 Eş dostum, hısımlarım</p>
		<p class="indentmetin">ağıt yakmak isterse bana ölümüm sonrasında</p>
		<div class="clrb"/>
		<p class="normal1">Sen söyle ki onlardan bana en yakınlarına</p>
		<p class="normal1">Hiç ağlamasınlar, bunun yeri yok;</p>
		<p class="normal1">Yiğitçe can veriyorum ben</p>
		<p class="indentmetin">hem de bir Han elinden.</p>
		<div class="clrb"/>
		<p class="normal1">2359 Üstelik kendi ölümümün öcünü</p>
		<p class="indentmetin">peşin aldım buradakilerden,</p>
		<div class="clrb"/>
		<p class="normal1">Gözyaşları dökecek nice bahadır eşi.</p>
		<p class="normal1">Soran olursa eğer, kaç kişi hakladığımı,</p>
		<p class="normal1">Söyle yüzden aşağı olmadıklarını.”</p>
		<p class="normal1">2360 O sırada Hagen da Kemancı’yı düşündü,</p>
		<p class="normal1">Koca Hildebrand onu yaşamından etmişti;</p>
		<p class="normal1">Bağırdı bahadıra: “Bana verdiğin acı</p>
		<p class="indentmetin">cezasız kalmayacak,</p>
		<div class="clrb"/>
		<p class="normal1">Pek çok yoldaşımızı sen cansız yere serdin!”</p>
		<p class="normal1">2361 Salladı Hildebrand’a kılıcını;</p>
		<p class="normal1">Tanırdınız vınlamasından o kılıcı,</p>
		<p class="normal1">Balmung’du o, Siegfried’i arkadan vurduğunda</p>
		<p class="indentmetin">ondan aldığı kılıç.</p>
		<div class="clrb"/>
		<p class="normal1">Savundu kendini Hildebrand da,</p>
		<p class="indentmetin">acemi değildi bahadırlıkta.</p>
		<div class="clrb"/>
		<p class="normal1">2362 Yiğit Wolfhart’ın dayısı</p>
		<p class="indentmetin">salladı enli kılıcını,</p>
		<div class="clrb"/>
		<p class="normal1">Troneck’li Hagen’a o keskin kılıcıyla vurdu,</p>
		<p class="normal1">Ama yaralayamadı onu,</p>
		<p class="normal1">Tersine Hagen onun örme zırhı altında</p>
		<p class="indentmetin">bir yara açtı.</p>
		<div class="clrb"/>
		<p class="normal1">2363 Koca Hildebrand yaranın acısını duyunca</p>
		<p class="normal1">İstedi, yavuz Hagen daha büyük bir belâ</p>
		<p class="indentmetin">vermesin ona;</p>
		<div class="clrb"/>
		<p class="normal1">Fırlattı kalkanını omzundan geriye</p>
		<p class="normal1">Dietrich Han’ın adamı,</p>
		<p class="normal1">Savuşup gitti or’dan o yaralı hâliyle.</p>
		<p class="normal1">2364 Kalmamıştı içerde, söylediğim üzere</p>
		<p class="normal1">Canlı kişi olarak ikisinden başkası;</p>
		<p class="indentmetin">bir Gunther Han ve bir de adamı Hagen vardı.</p>
		<div class="clrb"/>
		<p class="normal1">Kanlar içinde koşup</p>
		<p class="indentmetin">gitti Koca Hildebrand</p>
		<div class="clrb"/>
		<p class="normal1">Dietrich Han’ın yanına,</p>
		<p class="normal1">Elemli haberleri or’da iletti ona.</p>
		<p class="normal1">2365 Gördü onu otururken, içi zaten hüzünlü;</p>
		<p class="normal1">Daha da arttı Han’ın gönlündeki kararma</p>
		<p class="normal1">Görünce Hildebrand’ı öyle kanlar içinde,</p>
		<p class="normal1">Sezdi bir felâketin başlara geldiğini,</p>
		<p class="indentmetin">sordu koca yiğide:</p>
		<div class="clrb"/>
		<p class="normal1">2366 “Söyle usta bahadır, neden kana bulandın?</p>
		<p class="normal1">Kim yaptı sana bunu?</p>
		<p class="normal1">Sanırım konuklarla bir dövüşe bulaştın;</p>
		<p class="normal1">Oysa dövüşmeyi kesin yasaklamıştım sana,</p>
		<p class="indentmetin">iyi olurdu, dinleseydin buyruğumu.”</p>
		<div class="clrb"/>
		<p class="normal1">2367 Dedi o da, “Zor gelir bana bu haberleri vermek;</p>
		<p class="normal1">Hagen oldu beni yaralayan</p>
		<p class="normal1">Tam sofadan ayrılıp gideceğim sırada;</p>
		<p class="normal1">Zor kurtardım canımı o Şeytanın elinden.”</p>
		<p class="normal1">2368 Dedi Verona’lı Han: “Hak etmişsin bunu doğrusu</p>
		<p class="normal1">Ben o yiğitlerle barışta kalmaya söz vermişken</p>
		<p class="normal1">Barışı bozduğun için;</p>
		<p class="normal1">Bana utanç getirecek yerde</p>
		<p class="indentmetin">daha iyi olurdu senin</p>
		<p class="indentmetin"><span class="indentmetin1">ölüp gittiğin.”</span></p>
		<div class="clrb"/>
		<p class="normal1">2369 “Kızma o kadar, Han’ım Dietrich,</p>
		<p class="normal1">Benimle yoldaşlarıma; yaman oldu başımıza gelen.</p>
		<p class="normal1">Rüdeger’in ölüsünü alıp götürmek istedik,</p>
		<p class="normal1">Bizi engellemeye kalktı</p>
		<p class="normal1">Gunther’in adamları.”</p>
		<p class="normal1">2370 “Eyvahlar olsun bana!</p>
		<p class="normal1">Demek Rüdeger’in öldüğü doğru;</p>
		<p class="normal1">Her çeşit azabımın üzerine çıktı bu.</p>
		<p class="normal1">Soylu Gotelind benim amcamın kızı olur,</p>
		<p class="normal1">Vah Pöchlarn’a sığınmış gurbetçilerin</p>
		<p class="indentmetin">başına gelene!”</p>
		<div class="clrb"/>
		<p class="normal1">2371 Öyle derin idi ki, bu ölümden duyduğu</p>
		<p class="indentmetin">yüreğindeki acı,</p>
		<div class="clrb"/>
		<p class="normal1">Ağlamaya başladı;</p>
		<p class="normal1">“Yazık oldu vefalı savaşlar yoldaşıma,</p>
		<p class="normal1">Bu Etzel Han yiğidinin</p>
		<p class="indentmetin">ölümünden dolayı</p>
		<p class="indentmetin"><span class="indentmetin1">teselli bulmayacağım hiç.”</span></p>
		<div class="clrb"/>
		<p class="normal1">2372 Sordu Hildebrand’dan: </p>
		<p class="normal1">“Söyleyebilir misin bana,</p>
		<p class="normal1">Kimdi yiğidi vuran?”</p>
		<p class="normal1">Konuştu Bey’i, dedi: “Gernot’tu bunu yapan;</p>
		<p class="normal1">Ama o da Rüdeger’in eliyle</p>
		<p class="indentmetin">cansız yıkıldı yere.”</p>
		<div class="clrb"/>
		<p class="normal1">2373 Han buyurdu tez elden: “Beylerbeyi Hildebrand,</p>
		<p class="indentmetin">hemen bildir orduma</p>
		<div class="clrb"/>
		<p class="normal1">Çabucak bürünsünler savaş donanımına!</p>
		<p class="normal1">Söyle de getirsinler ışıltılı zırhımı,</p>
		<p class="indentmetin">kendim de savaşmaya</p>
		<p class="indentmetin"><span class="indentmetin1">gideceğim saraya.</span></p>
		<div class="clrb"/>
		<p class="normal1">Hesap soracağım, Burgund ilinden</p>
		<p class="indentmetin">buraya gelenlerden.”</p>
		<div class="clrb"/>
		<p class="normal1">2374 Konuştu Beylerbeyi: “Kiminle gideceksin? </p>
		<p class="normal1">Karşında gördüğün var,</p>
		<p class="indentmetin">sağ kalmadı tek erin.</p>
		<div class="clrb"/>
		<p class="normal1">Yalnız ben varım artık; hep öldü ötekiler.”</p>
		<p class="normal1">Dietrich Han’ın içine oturdu kötü haber;</p>
		<p class="indentmetin">böyle felâket onun gelmemişti başına.</p>
		<div class="clrb"/>
		<p class="normal1">2375 Dedi, “Ölmüş iseler adamlarımın hepsi</p>
		<p class="normal1">Bunun anlamı şu ki</p>
		<p class="normal1">Yüce Tanrı mutlaka beni defterden sildi.</p>
		<p class="normal1">Ben yüce bir Han idim bir zamanlar geçmişte;</p>
		<p class="indentmetin">revadır bana şimdi, zavallı Dietrich dense.”</p>
		<div class="clrb"/>
		<p class="normal1">2376 Sürdürdü sözlerini: “Söyle nasıl oldu da</p>
		<p class="normal1">Hepsi canını verdi bu şanlı yiğitlerin,</p>
		<p class="normal1">Binbir zorlukta iken</p>
		<p class="indentmetin">çatışmaya girilen</p>
		<p class="indentmetin"><span class="indentmetin1">yorgun ve bitkin düşman?</span></p>
		<div class="clrb"/>
		<p class="normal1">Mutlaka kötü yazgım yol açtı bu sonuca,</p>
		<p class="indentmetin">yoksa bütün erlerim sağ olurlardı hâlâ.</p>
		<div class="clrb"/>
		<p class="normal1">2377 Vay hâlime benim ki Wolfhart’ımı yitirdim,</p>
		<p class="normal1">Keşke ben şu dünyaya hiç mi hiç gelmeseydim.</p>
		<p class="normal1">Gitti Sigesstab, Wolfwein; üstüne de Wolfbrand,</p>
		<p class="normal1">Amelung ülkesinde yeniden savaşırken</p>
		<p class="indentmetin">kim olacak desteğim?</p>
		<div class="clrb"/>
		<p class="normal1">2378 Öldürülmüş iseler o bahadır Bey’lerim</p>
		<p class="normal1">Helferich, Gerbart, Wichard, yasım biter mi benim?</p>
		<p class="normal1">Mutluluğumun sona</p>
		<p class="indentmetin">erdiği gündür bugün;</p>
		<div class="clrb"/>
		<p class="normal1">Keşke yürek yaralarından</p>
		<p class="indentmetin">can verebilseydi insan;</p>
		<div class="clrb"/>
		<p class="normal1">2379 Bu yoldan kurtuluşa hemen razı olurdum.</p>
		<p class="normal1">Şimdi, de bana dostum:</p>
		<p class="normal1">Hiç yaşayan kaldı mı yabancılar içinde?”</p>
		<p class="normal1">Dedi Koca Hildebrand: “Tanrı da biliyor ya </p>
		<p class="indentmetin">hepsini Ecel aldı,</p>
		<div class="clrb"/>
		<p class="normal1">Bir Gunther Han, yanında </p>
		<p class="normal1">Bey Hagen ile kaldı.”</p>
		</body>
</html>