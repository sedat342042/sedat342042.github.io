<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_54">SIEGFRIED İLE KRIEMHILD, ŞENLİĞİN YAPILACAĞI SARAYA NASIL VARDILAR</h2>
		<p class="normal1">783 Bir yana bırakalım şimdi, onların telâşesini;</p>
		<p class="normal1">Anlatalım size, nasıl yolculuk ettiğini</p>
		<p class="normal1">Kriemhild’le yoldaşı genç kızların</p>
		<p class="normal1">Şenlikler için, Nibelung ilinden Ren boyuna.</p>
		<p class="normal1">Hiç yüklenmediydi atlara</p>
		<p class="indentmetin">bunca çok sayıda</p>
		<p class="indentmetin"><span class="indentmetin1">görkemli urba.</span></p>
		<div class="clrb"/>
		<p class="normal1">784 Bir sürü sandık doldurulup çıkarıldı yola,</p>
		<p class="normal1">Dostlarıyla birlikte bahadır Siegfried</p>
		<p class="indentmetin">bir de Kriemhild Sultan</p>
		<div class="clrb"/>
		<p class="normal1">Hep mutluluklar umarak yolculuğa başladılar</p>
		<p class="normal1">Ama o günkü mutluluk</p>
		<p class="indentmetin">kahrolmaya dönecekti sonradan.</p>
		<div class="clrb"/>
		<p class="normal1">785 Yurtta bıraktılar biricik oğullarını,</p>
		<p class="normal1">Yerindeydi böylesi.</p>
		<p class="normal1">Çıktıkları yolculuk</p>
		<p class="indentmetin">yaman bir felâket getirdi sonunda,</p>
		<div class="clrb"/>
		<p class="normal1">Oğulcukları hiç göremedi anayı babayı</p>
		<p class="indentmetin">bir daha yaşamında.</p>
		<div class="clrb"/>
		<p class="normal1">786 Siegmund Han da yanlarında gidiyordu.</p>
		<p class="normal1">Sezebilseydi eğer, gittikleri yerde</p>
		<p class="indentmetin">neler olup biteceğini</p>
		<div class="clrb"/>
		<p class="normal1">Hiç gitmezdi oraya;</p>
		<p class="normal1">Gelebilecek felâketlerin en büyüğü</p>
		<p class="indentmetin">or’da başına geldi.</p>
		<div class="clrb"/>
		<p class="normal1">787 Önden gönderilmişti ulaklar;</p>
		<p class="indentmetin">geliş haberini iletti bunlar.</p>
		<div class="clrb"/>
		<p class="normal1">Haber gelince, karşılayıcı çıktılar</p>
		<p class="indentmetin">pek görkemli bir kalabalık hâlinde</p>
		<div class="clrb"/>
		<p class="normal1">Birçok Atlı Bey -Gunther Han’ın gönderdiği adamlar-.</p>
		<p class="normal1">Han hazırlık yaptı canla başla</p>
		<p class="indentmetin">konukları daha iyi ağırlamak için.</p>
		<div class="clrb"/>
		<p class="normal1">788 Gitti Brünhild’in yanına, oturur buldu onu, dedi:</p>
		<p class="normal1">“Anımsıyor musun, sen ülkemize geldiğinde</p>
		<p class="indentmetin">kızkardeşim seni nasıl karşılamış idi?</p>
		<div class="clrb"/>
		<p class="normal1">Aynı tür karşılama yapmalıyız biz de</p>
		<p class="normal1">Siegfried’in eşine.”</p>
		<p class="normal1">“Elbet yaparım bunu” dedi Brünhild,</p>
		<p class="normal1">“O lâyıktır böylesine.”</p>
		<p class="normal1">789 O zaman dedi Gunther: “Yarın sabah erkenden</p>
		<p class="indentmetin">burada olacaklar.</p>
		<div class="clrb"/>
		<p class="normal1">Onu karşılayacaksan, zahmet buyur da</p>
		<p class="normal1">Ancak saray avlusunda</p>
		<p class="indentmetin">yüzyüze gelmiş olmayalım onlarla;</p>
		<div class="clrb"/>
		<p class="normal1">Hiç gelmiş değil bana, bu kadar sevdiğim konuklar.”</p>
		<p class="normal1">790 Brünhild hemen buyurdu yoldaş kızlara</p>
		<p class="normal1">En iyi urbaları neredeyse, tez elden</p>
		<p class="indentmetin">gidip bulmalarını;</p>
		<div class="clrb"/>
		<p class="normal1">Konukların önünde, giyeceklerdi onları.</p>
		<p class="normal1">Anlaşılır kendiliğinden,</p>
		<p class="indentmetin">kızlar hiç gecikmeden</p>
		<p class="indentmetin"><span class="indentmetin1">uydular buyruğa.</span></p>
		<div class="clrb"/>
		<p class="normal1">791 Kızlara yolda, at sırtında</p>
		<p class="indentmetin">eşlik etmek için</p>
		<p class="indentmetin"><span class="indentmetin1">seğirtti Gunther Han’ın Atlı Bey’leri.</span></p>
		<div class="clrb"/>
		<p class="normal1">Han</p>
		<p class="indentmetin">bunun ardından</p>
		<p class="indentmetin"><span class="indentmetin1">topladı geri kalan</span></p>
		<div class="clrb"/>
		<p class="normal1">Atlı Bey’lerin tümünü kendi yanına.</p>
		<p class="normal1">Hatun da gidiyordu kendi yoldaşı kızlarla birlikte</p>
		<p class="normal1">Dostluklarda âdet olduğu üzere</p>
		<p class="indentmetin">sevgili konukları karşılamaya.</p>
		<div class="clrb"/>
		<p class="normal1">792 Pek büyük onurlandırmalarla karşıladılar onları;</p>
		<p class="normal1">Kimi dedi, “Kriemhild’in Brünhild’i</p>
		<p class="normal1">Burgund ilinde, vaktiyle</p>
		<p class="indentmetin">karşılaması bile</p>
		<div class="clrb"/>
		<p class="normal1">Bu kadar candan olmadıydı.”</p>
		<p class="normal1">Onu önceden görmemiş olanlar</p>
		<p class="indentmetin">tanıdı Kriemhild’in benzersiz güzelliğini.</p>
		<div class="clrb"/>
		<p class="normal1">793 Varmıştı oraya Siegfried de, silâh yoldaşlarıyla.</p>
		<p class="normal1">Atlı Bey’leri saf hâlinde</p>
		<p class="indentmetin">dolanıyordu çayırda, orada burada.<sup class="calibre2"><a href="1_split_081.html#footnote-600-20" id="footnote-600-20-backlink" name="footnote-600-20-backlink">[20]</a></sup></p>
		<div class="clrb"/>
		<p class="normal1">Düşmana korku salan bir görüntüydü bu.</p>
		<p class="normal1">Kendini esirgeyemiyordu seyredenlerden hiçbiri</p>
		<p class="indentmetin">kalabalık sıkıştırmasından,</p>
		<p class="indentmetin"><span class="indentmetin1">tozdan.</span></p>
		<div class="clrb"/>
		<p class="normal1">794 Ülkenin Hanı, görünce Siegfried’i</p>
		<p class="indentmetin">yanında Siegmund ile</p>
		<div class="clrb"/>
		<p class="normal1">Dostça söz etti onlara:</p>
		<p class="normal1">“Hem kendi adıma</p>
		<p class="normal1">Hem de tüm dostlarım adına</p>
		<p class="indentmetin">hoşgelmiş olasınız dileğimi</p>
		<div class="clrb"/>
		<p class="normal1">Sunarım size;</p>
		<p class="indentmetin">pek çok sevindik gelişinize.”</p>
		<div class="clrb"/>
		<p class="normal1">795 “Tanrı razı olsun senden” dedi ona</p>
		<p class="indentmetin">şan kazanmasını seven Siegmund.</p>
		<div class="clrb"/>
		<p class="normal1">“Oğlum Siegfried seni dost olarak kazandığından beri</p>
		<p class="normal1">Hep seni görmek isteği gelmiştir içimden.”</p>
		<p class="normal1">Yanıtladı Gunther: “Senin de gelmiş olman</p>
		<p class="indentmetin">çok sevindirdi beni.”</p>
		<div class="clrb"/>
		<p class="normal1">796 Siegfried’e gösterildi, lâyık olduğu üz’re</p>
		<p class="normal1">Saygının en büyüğü, karşılanmasında.</p>
		<p class="normal1">Kimsenin bir hıncı yoktu ona;</p>
		<p class="normal1">Törensel gerekliliklerin yerine getirilmesini</p>
		<p class="indentmetin">sağladı Gernot’la Giselher.</p>
		<div class="clrb"/>
		<p class="normal1">Sanırım daha büyük bir dostluğu, o güne dek</p>
		<p class="indentmetin">görmedi kimseler.</p>
		<div class="clrb"/>
		<p class="normal1">797 İki Han’ın Hatun’ları</p>
		<p class="indentmetin">yaklaştı birbirine doğru.</p>
		<div class="clrb"/>
		<p class="normal1">Bir sürü eyer boşaldı birdenbire;</p>
		<p class="indentmetin">nice güzel hanımı</p>
		<div class="clrb"/>
		<p class="normal1">Attan indirmişti yardıma koşan yiğitlerin kolları,</p>
		<p class="indentmetin">kaldırıp koymuştu çimene.</p>
		<div class="clrb"/>
		<p class="normal1">Yarışmıştı yiğitler birbiriyle</p>
		<p class="indentmetin">hanımlara hizmet etmek için.</p>
		<div class="clrb"/>
		<p class="normal1">798 Yürüdüler karşılıklı dilber Hatun’lar,</p>
		<p class="indentmetin">kucaklaştılar.</p>
		<div class="clrb"/>
		<p class="normal1">Seyretmeye doyulmaz iki güzelin kucaklaşması</p>
		<p class="normal1">Mutlu etti nice gözüpek yiğidi;</p>
		<p class="normal1">Birçok Atlı Bey vardı her ikisinin yanında.</p>
		<p class="normal1">799 İki Hatun’un yoldaş kızları</p>
		<p class="indentmetin">tuttular birbirinin elini,</p>
		<div class="clrb"/>
		<p class="normal1">Karşılıklı eğilip selâmlaştılar, saygı ile.</p>
		<p class="normal1">Hanımlar sevgi dolu öpücükler verdi birbirine</p>
		<p class="normal1">Keyiflendi Han’larla Bey’ler</p>
		<p class="indentmetin">bunları seyretmekten.</p>
		<div class="clrb"/>
		<p class="normal1">800 Daha çok oyalanmadılar orada,</p>
		<p class="indentmetin">atlara binip kente gittiler.</p>
		<div class="clrb"/>
		<p class="normal1">Ev sahibi Han, söyledi adamlarına,</p>
		<p class="indentmetin">dedi, “Belli edin çok mutlu olduğumuzu</p>
		<div class="clrb"/>
		<p class="normal1">Konukları Burgund ilinde görmekten.”</p>
		<p class="normal1">Genç kızların önünde Atlı Bey oyunları oynandı.</p>
		<p class="normal1">801 Troneck’li Hagen ile Ortwein</p>
		<p class="normal1">Belli ettiler erk sahibi kişi olduklarını.</p>
		<p class="normal1">Ne buyruk verdilerse hemen getirildi yerine,</p>
		<p class="normal1">Birçok hizmette bulunuldu soylu konuklara</p>
		<p class="indentmetin">onların sayesinde.</p>
		<div class="clrb"/>
		<p class="normal1">802 Hisar kapısına varılasıya dek</p>
		<p class="indentmetin">süregiden Atlı Bey oyunlarında</p>
		<div class="clrb"/>
		<p class="normal1">Çarpışan kalkanlar inletti ortalığı.</p>
		<p class="normal1">Hemen içeriye girmedi Han, konuklarıyla:</p>
		<p class="indentmetin">kapı önünde oyalandı</p>
		<div class="clrb"/>
		<p class="normal1">Saatler geldi geçti anlatılmaz mutlulukla.</p>
		<p class="normal1">803 Sonra girdiler, görkemli sarayın ön avlusuna.</p>
		<p class="normal1">Hatunların eyerleri altına serilmiş</p>
		<p class="indentmetin">iyi kesimli zengin işlemeli örtüler</p>
		<div class="clrb"/>
		<p class="normal1">Göz çekiyordu her yanda;</p>
		<p class="normal1">Derken oraya geldi</p>
		<p class="normal1">Gunther’in adamları da.</p>
		<p class="normal1">804 Bunlara dendi, “Alın götürün konukları</p>
		<p class="indentmetin">yatacakları yerlere.”</p>
		<div class="clrb"/>
		<p class="normal1">Görüldü arasıra Brünhild’in Kriemhild’e baktığı;</p>
		<p class="normal1">Güzel mi güzeldi Kriemhild,</p>
		<p class="normal1">Güzelliği ışıldıyordu sanki teninin renginden.</p>
		<p class="normal1">805 Worms içinde her yerde Siegfried takımının</p>
		<p class="normal1">Yüksek sesle keyifli konuşmaları duyuluyordu.</p>
		<p class="normal1">Gunther buyurdu İmrahor Dankwart’a,</p>
		<p class="normal1">“Gereksinmelerini karşıla onların,</p>
		<p class="normal1">Uygun yerler bul kalmaları için” diye.</p>
		<p class="normal1">806 Hisarın içinde olsun dışında olsun</p>
		<p class="indentmetin">yemek çıkarıldı onlara.</p>
		<div class="clrb"/>
		<p class="normal1">Hiçbir yerde daha iyi ağırlanmamıştır kimse;</p>
		<p class="normal1">Ne dilerlerse hazır ediliyordu.</p>
		<p class="normal1">Öylesine varsıldı Han;</p>
		<p class="indentmetin">çaresine bakıyordu her gereksinmenin.</p>
		<p class="normal1">807 Candan hizmet edildi onlara,</p>
		<p class="indentmetin">kimsede yoktu bir hınç;</p>
		<div class="clrb"/>
		<p class="normal1">Ev sahibi Han, konuklarıyla oturdu sofraya.</p>
		<p class="normal1">Siegfried de oturtuldu, eskiden oturduğu yere;</p>
		<p class="normal1">Yanı sıra nice seçkin yiğit</p>
		<p class="indentmetin">sofraya yerleşti.</p>
		<div class="clrb"/>
		<p class="normal1">808 Bin iki yüz bahadır oturdu masalara</p>
		<p class="normal1">Yemek için. Brünhild Sultan, o ara</p>
		<p class="normal1">Dedi kendi kendine, “Bir bağımlı Bey</p>
		<p class="indentmetin">ancak bu kadar varsıl olabilir.”</p>
		<div class="clrb"/>
		<p class="normal1">Bir hıncı yoktu ona henüz,</p>
		<p class="indentmetin">aklına getirmiyordu</p>
		<p class="indentmetin"><span class="indentmetin1">onun canına kastetmeyi.</span></p>
		<div class="clrb"/>
		<p class="normal1">809 Han’ın konuklarıyla oturduğu yerde</p>
		<p class="normal1">Öyle bol içildi ki şarap</p>
		<p class="normal1">Nice güzel urbalara döküldü saçıldı;</p>
		<p class="indentmetin">çok iş düştü içki getiricilere,</p>
		<div class="clrb"/>
		<p class="normal1">Tez davrandı onlar da, sofraya hizmet etmekte.</p>
		<p class="normal1">810 Sarayın konukları</p>
		<p class="indentmetin">ağırlandı</p>
		<p class="indentmetin"><span class="indentmetin1">uzun süre.</span></p>
		<div class="clrb"/>
		<p class="normal1">Sonra</p>
		<p class="indentmetin">ordan gelme burdan gelme demeden</p>
		<div class="clrb"/>
		<p class="normal1">Hanımlarla kızlara sağlandı, rahat yatacak yerler.</p>
		<p class="normal1">Ev sahibi Han</p>
		<p class="indentmetin">özen gösterdi rahat ettirilmeleri için,</p>
		<p class="indentmetin"><span class="indentmetin1">sağlandı her gereksinmeleri.</span></p>
		<div class="clrb"/>
		<p class="normal1">811 Gece bitti, belirdi tanyeri aydınlığı</p>
		<p class="normal1">Giysi değiştirmek isteyen hanımlar</p>
		<p class="indentmetin">açtı mücevher kutularını</p>
		<div class="clrb"/>
		<p class="normal1">Bir sürü değerli taş ışıdı ellerinde</p>
		<p class="normal1">Gösterişli urbalar içinden urba seçildi.</p>
		<p class="normal1">812 Tam gündüz olmamıştı daha;</p>
		<p class="indentmetin">pek çok Atlı Bey, iç oğlanları</p>
		<div class="clrb"/>
		<p class="normal1">Girdi sarayın büyük orta boşluğuna.</p>
		<p class="normal1">Sabah duası okundu bir ağızdan,</p>
		<p class="normal1">Han onuruna;</p>
		<p class="normal1">O arada, ata biniş gösterileri yaptı genç yiğitler,</p>
		<p class="normal1">Han teşekkür etti onlara.</p>
		<p class="normal1">813 Çalındı sayısız boru, inledi ortalık,</p>
		<p class="normal1">Davullar borazanlar büyük şamata etti.</p>
		<p class="normal1">Yankılandı bu sesler, Worms’dan çok uzağa kadar;</p>
		<p class="normal1">Gözüpek yiğitlere “At bin!” komutu</p>
		<p class="indentmetin">böylece duyuruldu.</p>
		<div class="clrb"/>
		<p class="normal1">814 Başladı ovada birçok bahadır</p>
		<p class="normal1">Şen bir Atlı Bey oyununa.</p>
		<p class="normal1">Genç yüreklerinin ateşinden hız alıyordu onlar,</p>
		<p class="normal1">Kalkanlarının ardındaki nice yakışıklı yiğit.</p>
		<p class="normal1">815 Gösterişli kadınlar, güzel kızlar</p>
		<p class="normal1">Süslenmiş püslenmiş, pencerelere oturmuştu.</p>
		<p class="normal1">Bir sürü genç yiğidin</p>
		<p class="normal1">Atlı Bey yarışmalarını izliyorlardı.</p>
		<p class="normal1">Derken Han</p>
		<p class="indentmetin">yanında Bey’leriyle, at sırtında</p>
		<div class="clrb"/>
		<p class="normal1">Kendisi çıktı meydana.</p>
		<p class="normal1">816 Saatler geçti, farkına bile varamadılar.</p>
		<p class="normal1">Sonunda, ulu kilisenin kulesinden</p>
		<p class="indentmetin">duyuldu çan sesleri, ardı ardına;</p>
		<div class="clrb"/>
		<p class="normal1">Getirildi Hatun’larla yoldaş kızların atları,</p>
		<p class="indentmetin">eyere oturdular.</p>
		<div class="clrb"/>
		<p class="normal1">Soylu Hatun’lara yoldaşlık etmekteydi</p>
		<p class="indentmetin">birçok gözüpek yiğit.</p>
		<div class="clrb"/>
		<p class="normal1">817 Ulu kilisenin önünde attan indi bu kalabalık.</p>
		<p class="normal1">Brünhild henüz konuklara hınç duyuyor değildi; </p>
		<p class="normal1">Hepsi içeri girdiler, başlarında taçları.</p>
		<p class="normal1">Yazık ki bir sert tartışma ile</p>
		<p class="indentmetin">bitecekti dostlukları.</p>
		<div class="clrb"/>
		<p class="normal1">818 Duayı dinledikten sonra, ayrıldılar oradan</p>
		<p class="normal1">Birbirine saygılı, edep erkân üzere</p>
		<p class="normal1">Oturdular sofraya. Mutlulukları sürdü</p>
		<p class="normal1">Şenliğin on birinci gününe kadar ancak.</p>
		<p class="normal1">819 O sırada Brünhild, kurdu da kurdu:</p>
		<p class="normal1">“Pek içime oturdu</p>
		<p class="normal1">Kocasının bize bağımlı iken, bağımlılık haracını</p>
		<p class="indentmetin">hiç göndermemiş olması.</p>
		<div class="clrb"/>
		<p class="normal1">Kriemhild bana açıklamalı, nasıl olabildi bu?</p>
		<p class="normal1">Ondan bilgi alayım, böylesi en doğrusu.”</p>
		<p class="normal1">820 Böylece</p>
		<p class="normal1">Şeytanın öğrettiği akla uydu,</p>
		<p class="normal1">Şenlikten, kutlamadan el etek çeker oldu.</p>
		<p class="normal1">Yüreğini kemiren sıkıntıyı</p>
		<p class="indentmetin">açığa vuracaktı sonunda;</p>
		<div class="clrb"/>
		<p class="normal1">Onun yüzünden nice ülkede nice insan</p>
		<p class="indentmetin">çok acı çekecekti sonuçta.</p>
		<div class="clrb"/>
		</body>
</html>