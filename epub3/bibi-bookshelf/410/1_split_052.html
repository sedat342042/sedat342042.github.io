<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_65">ULAKLAR GÖREVLERİNİ NASIL YERİNE GETİRDİLER</h2>
		<p class="normal1">1446 Hun yurdundan yola çıkan ulaklar</p>
		<p class="normal1">Hiç oyalanmadan gittiler Burgund iline doğru.</p>
		<p class="normal1">İletilecek sözler götürüyorlardı oradaki üç Han’a,</p>
		<p class="indentmetin">ayrıca onların Bey’lerine,</p>
		<div class="clrb"/>
		<p class="normal1">Çağıracaklardı onları Etzel’in ülkesine;</p>
		<p class="normal1">1447 At sırtında yol alıp Pöchlarn hisarına vardılar,</p>
		<p class="normal1">Orada pek içten karşılandılar;</p>
		<p class="normal1">Rüdeger’le Gotelind, bir de sevgili kızları</p>
		<p class="normal1">İlgilendi onlarla, yatacak yer sağladı.</p>
		<p class="normal1">1448 Bir sürü armağan vermeden bırakmadılar onları,</p>
		<p class="normal1">İçleri ferah yola çıktı Etzel’in ulakları.</p>
		<p class="normal1">Ute’yle oğullarına selâm gönderdi Rüdeger,</p>
		<p class="normal1">Dedi, Markgraf’lar içinde</p>
		<p class="indentmetin">benim iyiliğinizi en çok isteyen.</p>
		<div class="clrb"/>
		<p class="normal1">1449 Brünhild’e de saygılar sundu, hizmetindeyim dedi,</p>
		<p class="normal1">Ona bağlılığını belirtti.</p>
		<p class="normal1">Bu iletilecek sözleri dinleyip ulaklar</p>
		<p class="indentmetin">yine yola çıktılar;</p>
		<div class="clrb"/>
		<p class="normal1">Markgraf’ın eşi onları</p>
		<p class="normal1">Tanrıya emanet etti.</p>
		<p class="normal1">1450 Bavyera’dan geçip çıkma öncesinde</p>
		<p class="normal1">Tez davranır Werbel buldu Başpapaz Pilgerin’i.</p>
		<p class="normal1">Bilmiyorum onun Ren boyundaki hısımlarına</p>
		<p class="indentmetin">ne gibi iletilecek sözler gönderdiğini;</p>
		<div class="clrb"/>
		<p class="normal1">Ama öğrendim ulaklara</p>
		<p class="indentmetin">bol bol kızıl altın verdiğini.</p>
		<div class="clrb"/>
		<p class="normal1">1451 Sonra destur verdi onlara ayrılmaları için,</p>
		<p class="normal1">Uğurlarken şöyle dedi Başpapaz Pilgerin:</p>
		<p class="normal1">“Çok sevindirecek beni</p>
		<p class="normal1">Kızkardeşimin oğullarını burada görmek;</p>
		<p class="normal1">Çünkü ben gidemiyorum pek</p>
		<p class="indentmetin">onları görmeye, Burgund iline.”</p>
		<div class="clrb"/>
		<p class="normal1">1452 Karadan yol alırken Ren boyuna doğru</p>
		<p class="normal1">Hangi ülkelerden geçtiler, bilmiyorum;</p>
		<p class="normal1">Ama çalamadı kimse altınlarını, urbalarını;</p>
		<p class="normal1">Etzel’in hıncını çekmeyi göze alamadı.</p>
		<p class="normal1">Pek büyüktü onun erk’i; her yerde biliniyordu bu.</p>
		<p class="normal1">1453 On günde geldiler Werbel ile Schwemmel</p>
		<p class="normal1">Ren boyunda Worms hisarına;</p>
		<p class="normal1">Hemen iletildi bunun haberi Han’lara,</p>
		<p class="normal1">Söylendi yabancı ulakların geldiği.</p>
		<p class="normal1">Gunther başladı sormaya:</p>
		<p class="normal1">1454 “Kim söyleyecek bana, nereli olduğunu</p>
		<p class="normal1">Ülkemize gelmiş bu yabancı yiğitlerin?”</p>
		<p class="normal1">Kimse yanıt veremedi bu soruya,</p>
		<p class="normal1">Troneck’li Hagen onları görene kadar.</p>
		<p class="normal1">Hagen, Gunther’e dedi:</p>
		<p class="normal1">1455 “Önemli haberler geldi bize besbelli;</p>
		<p class="normal1">Orada görüyorum Etzel Han’ın</p>
		<p class="indentmetin">keman çalan ozanlarını;</p>
		<div class="clrb"/>
		<p class="normal1">Onları kızkardeşin Ren boyuna göndermiş olmalı.</p>
		<p class="normal1">Etzel’in hatırı için hoş karşılayalım ulakları.”</p>
		<p class="normal1">1456 O sırada ulaklar</p>
		<p class="indentmetin">üstlerinde tam donanım</p>
		<p class="indentmetin"><span class="indentmetin1">sarayın kapısına vardılar.</span></p>
		<div class="clrb"/>
		<p class="normal1">Hiç bu kadar görkemli olmadı at sırtında</p>
		<p class="indentmetin">hiçbir Han’ın saray çalgıcıları;</p>
		<div class="clrb"/>
		<p class="normal1">Gunther’in hizmetkârları </p>
		<p class="indentmetin">hemen koşuştu onları karşılamaya;</p>
		<div class="clrb"/>
		<p class="normal1">Kalacak yer gösterdi konuklara,</p>
		<p class="indentmetin">atları götürüldü ahıra.</p>
		<div class="clrb"/>
		<p class="normal1">1457 Varsıl işiydi üstlerindeki yolculuk urbaları,</p>
		<p class="normal1">O kadar güzeldi ki bu urbalar</p>
		<p class="normal1">Onlarla gidebilirlerdi Gunther’in önüne kadar;</p>
		<p class="indentmetin">ama istemediler sarayda onları giymek,</p>
		<div class="clrb"/>
		<p class="normal1">Sordular, bunları isteyen var mı diye.</p>
		<p class="normal1">1458 Böyle cömertlik edince onlar, </p>
		<p class="indentmetin">çıktı birileri de</p>
		<div class="clrb"/>
		<p class="normal1">Can atarak urbaları istedi; bunlara gönderildi urbalar.</p>
		<p class="normal1">Konuklar daha da görkemli giysilere büründü,</p>
		<p class="normal1">Böyledir Han ulaklarına yakışan.</p>
		<p class="normal1">1459 Sonra çıktılar huzura, Gunther’in oturduğu yerde;</p>
		<p class="normal1">Saraylılar hoşnutlukla baktı onlara.</p>
		<p class="normal1">Hagen bile ayağa fırladı ulaklar gelince,</p>
		<p class="normal1">Hızla yürüyüp karşıladı onları;</p>
		<p class="normal1">Etzel’in adamları teşekkür etti ona.</p>
		<p class="normal1">1460 Hagen merak ediyordu ne haber getirdiklerini;</p>
		<p class="normal1">Önce sordu usul erkân üzere</p>
		<p class="normal1">Etzel Han’la yakınları afiyette midir diye.</p>
		<p class="normal1">Dediler: “Ülkemiz hiç mutlu olmadı bugün olduğu kadar,</p>
		<p class="indentmetin">geçmişte bundan iyi dönem yaşamadı halkımız;</p>
		<div class="clrb"/>
		<p class="normal1">Bu gerçeği bizden duymuş olasınız.”</p>
		<p class="normal1">1461 Saray yine doluydu bir sürü insan ile;</p>
		<p class="normal1">Bir Han’ın başka Han ülkesine gönderdiği elçiye</p>
		<p class="normal1">Orada gösterilmesi âdet olan saygı</p>
		<p class="indentmetin">eksiksiz gösterildi;</p>
		<div class="clrb"/>
		<p class="normal1">Gunther’in çevresinde çok Atlı Bey var idi.</p>
		<p class="normal1">1462 Gunther Han pek nezaketle selâm verdi onlara,</p>
		<p class="normal1">Dedi, “Hoşgelmiş olasınız Hun ülkesinin ozanları,</p>
		<p class="normal1">Tüm yoldaşlarınızla! Söyleyin bana şimdi</p>
		<p class="normal1">Yüce Etzel Han sizleri</p>
		<p class="normal1">Burgund iline neden gönderdi?”</p>
		<p class="normal1">1463 Edeple önünde eğilip selâm verdi elçiler.</p>
		<p class="normal1">Konuştu Werbel: “Sevgili Han’ım ile kızkardeşin Kriemhild</p>
		<p class="normal1">Sana selâm ederler uzaktaki Hun yurdundan,</p>
		<p class="normal1">İyilikler için, hayırlar için bizi siz bahadırlara</p>
		<p class="indentmetin">ulak gönderdiler.”</p>
		<div class="clrb"/>
		<p class="normal1">1464 “Sevindim buna” dedi erk’i çok Han. </p>
		<p class="normal1">“Nasıldırlar Hun yurdunda </p>
		<p class="normal1">Etzel Han ile kızkardeşim Kriemhild?”</p>
		<p class="normal1">Ozan dedi: “Anlatayım sana.</p>
		<p class="normal1">1465 Bilesin ki hiçbir zaman hiç kimse</p>
		<p class="normal1">Daha mutlu yaşam sürmedi onların şimdi sürdüğünden;</p>
		<p class="normal1">Aynı mutluluk içindedir Bey’leri, bağımlıları da.</p>
		<p class="normal1">Biz yola çıktığımızda</p>
		<p class="indentmetin">pek sevinçliydiler size geleceğimiz için.”</p>
		<div class="clrb"/>
		<p class="normal1">1466 Dedi Han: “Teşekkür ederim gönderdikleri selâma,</p>
		<p class="normal1">Ayrıca pek sevindim hem onların hem de bağımlılarının</p>
		<p class="normal1">Mutlu olduklarına;</p>
		<p class="normal1">Biraz ürküntüyle sormuştum son sorumu.”</p>
		<p class="normal1">1467 O sırada iki genç Han da geldiler oraya,</p>
		<p class="normal1">Henüz öğrenmişlerdi çünkü ulakların varışını.</p>
		<p class="normal1">Genç Giselher, kızkardeşini çok sevdiğinden</p>
		<p class="normal1">Pek mutlu oldu onun ulaklarını görmekten;</p>
		<p class="indentmetin">dostça söz etti onlara:</p>
		<div class="clrb"/>
		<p class="normal1">1468 “Hoşgelmiş olasınız ülkemize siz ulaklar,</p>
		<p class="normal1">Eğer daha sık gelseydiniz buraya Ren boyuna</p>
		<p class="normal1">Sizi görmekten pek mutlu olan</p>
		<p class="indentmetin">candan dostlar bulurdunuz.</p>
		<div class="clrb"/>
		<p class="normal1">Kimse zarar vermez size</p>
		<p class="indentmetin">bizim ülkemizde.”</p>
		<div class="clrb"/>
		<p class="normal1">1469 Schwemmel dedi: </p>
		<p class="normal1">“Biliriz, onur’a uygundur her işiniz.</p>
		<p class="normal1">Tam anlatmaya dilim dönmez Hun yurdundan</p>
		<p class="normal1">Ne kadar içtenlikle selâm gönderdi Etzel Han</p>
		<p class="normal1">Ve orada el üstünde tutulan</p>
		<p class="indentmetin">pek soylu kızkardeşiniz.</p>
		<div class="clrb"/>
		<p class="normal1">1470 Sizin ona bağlılığınızı, sevginizi anmaktadır Hatun da;</p>
		<p class="normal1">Biliyor onun için her zaman</p>
		<p class="indentmetin">nasıl yüreğinizin titrediğini;</p>
		<div class="clrb"/>
		<p class="normal1">Ancak bizim gönderilişimizin başta gelen nedeni</p>
		<p class="normal1">Sizi at sırtında yolculuk edip Etzel Han’ın yurduna</p>
		<p class="indentmetin">gelmek üzere davet içindir.</p>
		<div class="clrb"/>
		<p class="normal1">1471 Çağrılıyor bu yolculuğa ayrıca Gernot Han;</p>
		<p class="normal1">Hepinizi davet etmekte varsıl Etzel.</p>
		<p class="normal1">Hatun’u görmeyi umursamasaydınız bile,</p>
		<p class="normal1">Hakkı vardır sayıyor sizden</p>
		<p class="indentmetin">onurlandırıcı bir ziyaret beklemeye;</p>
		<p class="indentmetin"><span class="indentmetin1">onları kıracak ne hâlim oldu diyor.</span></p>
		<div class="clrb"/>
		<p class="normal1">1472 Diyor, neden kaçındılar bugüne dek ülkeme gelmekten,</p>
		<p class="normal1">Kriemhild kızkardeşleri değil</p>
		<p class="indentmetin">yabancı biri olsaydı bile</p>
		<div class="clrb"/>
		<p class="normal1">Beni görmek isteği duymaları için</p>
		<p class="indentmetin">bana düşen herşeyi yapmıştım ben.</p>
		<div class="clrb"/>
		<p class="normal1">Uyarsanız çağrısına</p>
		<p class="indentmetin">pek çok sevinecek buna.”</p>
		<div class="clrb"/>
		<p class="normal1">1473 Yanıt verdi Gunther Han: </p>
		<p class="normal1">“Burada bırakalım sözü şimdilik;</p>
		<p class="normal1">Siz gidin konaklama yerlerinize. </p>
		<p class="normal1">Danışayım eşim dostuma,</p>
		<p class="normal1">Ülkenize gelecek miyim, bunu yedi gün içinde</p>
		<p class="indentmetin">bildireyim size.”</p>
		<div class="clrb"/>
		<p class="normal1">1474 Ulaklardan Werbel dedi: </p>
		<p class="normal1">“Yerlerimize gitmeden önce</p>
		<p class="normal1">Acaba görebilir miyiz yüce Hatun Ute’yi?”</p>
		<p class="normal1">Soylu Giselher onlara nezaketle yanıt verdi:</p>
		<p class="normal1">1475 “Onun yanına gitmek istiyorsanız kimse size engel olmaz;</p>
		<p class="normal1">Zaten tam kendisinin istediği şeydir onu görmeniz.</p>
		<p class="normal1">Hem Etzel Han’ın hem de kızkardeşim Kriemhild’in</p>
		<p class="normal1">Ulakları olarak, elbette onun yanına çıkabilirsiniz.”</p>
		<p class="normal1">1476 Giselher götürdü onları anasının oturduğu yere,</p>
		<p class="normal1">Hatun mutlu oldu ulakları görmekten, </p>
		<p class="indentmetin">candan kabul etti onları;</p>
		<div class="clrb"/>
		<p class="normal1">Soylu hâliyle selâm verdi onlara.</p>
		<p class="normal1">Kriemhild Hatun’un sözlerini bir bir aktardı ulaklar.</p>
		<p class="normal1">1477 Schwemmel dedi: “Hatun’um gönderdi sana</p>
		<p class="indentmetin">sevgi dolu selâmlarını,</p>
		<div class="clrb"/>
		<p class="normal1">İnan duygularının içtenliğine!</p>
		<p class="normal1">Senden bu kadar uzak yerde yaşaması</p>
		<p class="indentmetin">hicran olmaktadır içine;</p>
		<div class="clrb"/>
		<p class="normal1">Seni sık sık görebilseydi pek mutlu olacaktı.”</p>
		<p class="normal1">1478 Konuştu Ute Hatun: “Ne yazık ki olanaksız bu;</p>
		<p class="normal1">Ben de çok isterdim onu görmeyi ama,</p>
		<p class="normal1">Soylu Etzel’in eşi benden pek çok uzakta.</p>
		<p class="normal1">Dilerim her ikisi mutlu olsunlar yaşamları boyunca.</p>
		<p class="normal1">1479 Ülkemizden ayrılma öncesinde </p>
		<p class="indentmetin">bana haber verin yola çıkışınızı;</p>
		<div class="clrb"/>
		<p class="normal1">Nice zamandır görmüş değilim sarayda</p>
		<p class="normal1">Gelişi sizinki kadar</p>
		<p class="indentmetin">makbule geçen ulaklar.”</p>
		<div class="clrb"/>
		<p class="normal1">Haber veririz dedi</p>
		<p class="normal1">Hun yurdundan gelme ozanlar,</p>
		<p class="normal1">1480 Ayrılıp huzurdan gittiler konaklama yerlerine.</p>
		<p class="normal1">O sırada varsıl Han çağırttı yanına yakınlarını, Bey’lerini;</p>
		<p class="normal1">Soylu Gunther sordu hepsine birer birer</p>
		<p class="normal1">Etzel’in çağrısı konusunda ne düşündüklerini.</p>
		<p class="normal1">1481 “Hun yurduna git şanla şerefle”</p>
		<p class="normal1">Dedi ona en güvendikleri.</p>
		<p class="normal1">Bir tek Hagen karşı çıktı direngenlikle bu gitme işine;</p>
		<p class="normal1">Başbaşa konuştu Gunther’le, şöyle dedi:</p>
		<p class="normal1">“Kendi kuyunu kazıyorsun;</p>
		<p class="normal1">1482 Pek iyi biliyorsun bizim ona ettiklerimizi;</p>
		<p class="normal1">Bu nedenle onun öç tasarımından</p>
		<p class="indentmetin">esirgemeliyiz kendimizi.</p>
		<div class="clrb"/>
		<p class="normal1">Ben öldürdüm onun er’ini kendi elimle;</p>
		<p class="normal1">Nasıl kalkışabiliriz, atlara binip</p>
		<p class="normal1">Hun eline gitmeye?”</p>
		<p class="normal1">1483 Yanıtladı onu soylu Han: “Öfkesi geçmiş, belli;</p>
		<p class="normal1">Sevgiyle öptü bizi, barıştı bizlerle,</p>
		<p class="normal1">Bağışladı ülkeden ayrılışı öncesinde</p>
		<p class="indentmetin">biz ne yapmış etmiş idiysek.</p>
		<div class="clrb"/>
		<p class="normal1">Yalnız sana karşı Hagen, hıncı hiç yok olmadı.”</p>
		<p class="normal1">1484 Hagen dedi: “Hun yurdundan gelmiş ulaklar</p>
		<p class="indentmetin">ne söylerse söylesin,</p>
		<div class="clrb"/>
		<p class="normal1">Aldatma sakın kendini; Kriemhild’i göreceğim diye</p>
		<p class="normal1">Gitmeye kalkarsan Etzel’in ülkesine</p>
		<p class="indentmetin">ne şanın kalır ne canın;</p>
		<div class="clrb"/>
		<p class="normal1">Unutmaz öç özlemini nice yıllar geçse de</p>
		<p class="normal1">Hatun’u Etzel Han’ın.”</p>
		<p class="normal1">1485 Gernot Han da karıştı tartışmaya, dedi:</p>
		<p class="normal1">“Diyelim senin haklı nedenin var Hun yurdunda</p>
		<p class="normal1">Öldürüleceğim öç uğruna</p>
		<p class="indentmetin">diye korkmaya;</p>
		<div class="clrb"/>
		<p class="normal1">Biz ne diye geri duracakmışız kızkardeşimizi görmekten?”</p>
		<p class="normal1">1486 Giselher Han da dedi Hagen’a: “Hagen Amca,</p>
		<p class="normal1">Suçlu olduğunu kendin de bildiğine göre</p>
		<p class="normal1">Sen burada kal güvenlikte;</p>
		<p class="normal1">Ama bırak da gelsin bizimle Hun yurduna kadar</p>
		<p class="indentmetin">buna paçası sıkanlar.”</p>
		<div class="clrb"/>
		<p class="normal1">1487 Öfkeyle yanıtladı onu Hagen:</p>
		<p class="normal1">“İstemem yanınıza almanızı Hun sarayına yolculukta</p>
		<p class="normal1">Daha çok yürekli çıktı diye bir başka kimseyi;</p>
		<p class="normal1">Vazgeçmeyecekseniz bu gidişten</p>
		<p class="indentmetin">ben de geleceğim sizinle, mertlik uğruna.”</p>
		<div class="clrb"/>
		<p class="normal1">1488 Konuştu çaşnıgîrbaşı yiğit Rumold:</p>
		<p class="normal1">“Ne diye yolculuğa kalkışacaksın da</p>
		<p class="indentmetin">burada yerliler yabancılar hep birlikte</p>
		<div class="clrb"/>
		<p class="normal1">Senin kendi keyfince</p>
		<p class="indentmetin">vakit geçirmeyeceğiz çalgı çengi eğlenceyle?</p>
		<div class="clrb"/>
		<p class="normal1">Hagen sana hizmette hiç kusur etmedi bildiğim kadariyle,</p>
		<p class="indentmetin">şimdi de en doğru öğüdü o verdi.</p>
		<div class="clrb"/>
		<p class="normal1">1489 Ama yine de uymayacaksan onun dediğine,</p>
		<p class="normal1">İzin ver bir öneride bulunsun senin bu en vefalı</p>
		<p class="indentmetin">ve hakir hizmetkârın Rumold:</p>
		<div class="clrb"/>
		<p class="normal1">Sen burada kal Han’ım;</p>
		<p class="normal1">Bırak Kriemhild duradursun Etzel Han’ın yanında.</p>
		<p class="normal1">1490 Daha ne istiyorsun bu dünyada?</p>
		<p class="normal1">Düşmanlarından esirgenmiş oluyorsun kendi yurdunda.</p>
		<p class="normal1">Bürün en güzel urbalara,</p>
		<p class="indentmetin">iç şarabın âlâsını,</p>
		<div class="clrb"/>
		<p class="normal1">Tadına bakmak için çek yatağına dilberlerin en hasını.</p>
		<p class="normal1">1491 Üstüne, sunuluyor sana</p>
		<p class="indentmetin">yeryüzündeki en güzel yiyecekler;</p>
		<div class="clrb"/>
		<p class="normal1">Güzelliğine diyecek yok ülkenin.</p>
		<p class="normal1">Etzel’in şenliklerine gitmeyi</p>
		<p class="indentmetin">bir uygun biçimde atlat;</p>
		<div class="clrb"/>
		<p class="normal1">Dostlarınla burada ye, iç, eğlen rahat rahat.</p>
		<p class="normal1">1492 Ben bu dünyada her zevki tattım diyorsan,</p>
		<p class="normal1">Bir güzel yemek yapıp sunayım sana,</p>
		<p class="normal1">İnce kesilmiş etleri yağda kebap edeyim,</p>
		<p class="indentmetin">ye onu afiyetle.</p>
		<div class="clrb"/>
		<p class="normal1">Çok büyük tehlike bekler siz Bey’lerimi</p>
		<p class="normal1">Hun’ların ülkesinde.</p>
		<p class="normal1">1493 Adım gibi biliyorum ki Kriemhild Hatun</p>
		<p class="indentmetin"><span class="indentmetin1">hiç de iyi şeyler kurmuyor sizler için;</span></p>
		<p class="indentmetin">Zaten Hagen ile siz</p>
		<p class="indentmetin"><span class="indentmetin1">ondan başka türlü tutum beklemeyi</span></p>
		<p class="indentmetin"><span class="indentmetin1"><span class="indentmetin1">hak etmiş değilsiniz.</span></span></p>
		<div class="clrb"/>
		<p class="normal1">İşte bu nedenlerle burada kalmanız gerekir;</p>
		<p class="normal1">Hun yurduna yolculuk, sizlere</p>
		<p class="indentmetin">ancak felâket getirir.</p>
		<div class="clrb"/>
		<p class="normal1">Bu işin sonunu hazırlıyor o; haberini vereyim.</p>
		<p class="normal1">1494 Burada kalın derim size bunun için;</p>
		<p class="indentmetin">bakın çok zengin ülkemiz,</p>
		<div class="clrb"/>
		<p class="normal1">Bir belâyı defetmek için ödenecek kurtulmalığı</p>
		<p class="normal1">Hun yurdunda değil burada olursan</p>
		<p class="indentmetin">devşirebilirsin çok daha kolaylıkla;</p>
		<p class="indentmetin"><span class="indentmetin1">belli mi olur feleğin gidişatı?</span></p>
		<div class="clrb"/>
		<p class="normal1">Burada kalmalısınız siz Bey’lerim;</p>
		<p class="indentmetin">ben, Rumold, bunu öğütlerim.”</p>
		<div class="clrb"/>
		<p class="normal1">1495 “Niyetimiz değil burada kalmak” dedi Gernot.</p>
		<p class="normal1">“Mademki kızkardeşimle, erk’i çok Etzel</p>
		<p class="normal1">Bize böyle bir dostça çağrı göndermişler,</p>
		<p class="indentmetin">nasıl geri dururuz gitmekten?</p>
		<div class="clrb"/>
		<p class="normal1">Gelmeyi canı çekmeyen</p>
		<p class="indentmetin">kalsın burada Ren boyunda.”</p>
		<div class="clrb"/>
		<p class="normal1">1496 Konuştu Rumold, dedi: “Vallahi ve billâhi</p>
		<p class="normal1">Etzel’in şenlikleri</p>
		<p class="indentmetin">ayıramaz beni Ren boyundan;</p>
		<div class="clrb"/>
		<p class="normal1">Tek kişi kalacak olsa burada</p>
		<p class="indentmetin">başkası olmayacak Rumold’dan.</p>
		<div class="clrb"/>
		<p class="normal1">Kendimi tehlikeye atacaksam ne olacak bunun ödülü?</p>
		<p class="normal1">Elimden geldiğince kendim koruyacağım canımı,</p>
		<p class="indentmetin">gün edeceğim günümü.”</p>
		<div class="clrb"/>
		<p class="normal1">1497 “Ben de uyacağım ona” dedi yiğit Ortwein.</p>
		<p class="normal1">“Onun yanı sıra uğraşacağım buradaki işlerle.”</p>
		<p class="normal1">İçlerinden birçoğu da tehlikeyi sezip</p>
		<p class="indentmetin">yan çizdi gelmekten; dedi:</p>
		<div class="clrb"/>
		<p class="normal1">“Sevgili Han’larımız; Tanrı korusun sizi</p>
		<p class="normal1">Hun yurduna yolculukta.”</p>
		<p class="normal1">1498 Çok öfkelendi Han; çünkü anlamıştı ki</p>
		<p class="normal1">Böyleleri yalnız sürdürmek istiyorlardı kendi rahatlarını</p>
		<p class="indentmetin">ülkede kalarak;</p>
		<div class="clrb"/>
		<p class="normal1">“İzin veremem buna; hepimiz yola çıkacağız;</p>
		<p class="normal1">Sağduyuyla davranan her yerde korur kendini” dedi.</p>
		<p class="normal1">1499 Konuştu Hagen: “Gücenme şimdi diyeceklerime;</p>
		<p class="normal1">Görevim sayıyorum sana şunları söylemeyi:</p>
		<p class="normal1">Kendini korumak istersen</p>
		<p class="normal1">Tam savaş donanımında olmalısın</p>
		<p class="normal1">Hun yurduna giderken.</p>
		<p class="normal1">1500 İhmal etme sakın, bağımlılarına buyruk göndermeyi;</p>
		<p class="normal1">Topla onları, sonra da ayır içlerinden en iyilerini.</p>
		<p class="normal1">Ben seçerim onlardan bin bahadır atlıyı,</p>
		<p class="normal1">O zaman zarar veremez sana Kriemhild’in hıncı.”</p>
		<p class="normal1">1501 “Uyacağım bu öğüdüne” dedi Han;</p>
		<p class="normal1">Etzel Han ulaklarına dönüş için destur verip</p>
		<p class="indentmetin">onları yolcu etmeden</p>
		<div class="clrb"/>
		<p class="normal1">Hemen buyurdu ferman,</p>
		<p class="indentmetin">bağımlılarını çağırdı;</p>
		<p class="indentmetin"><span class="indentmetin1">üç bin ya da daha çok yiğit</span></p>
		<p class="indentmetin">bir araya toplandı.</p>
		<div class="clrb"/>
		<p class="normal1">Hiçbirinin haberi yoktu, tez zamanda başlarına gelecek</p>
		<p class="indentmetin">acılardan, felâketten.</p>
		<div class="clrb"/>
		<p class="normal1">1502 At sırtında geçtiler hevesle Gunther Han ülkesini,</p>
		<p class="indentmetin">başkente ulaştılar.</p>
		<div class="clrb"/>
		<p class="normal1">Buyruldu atlar, urbalar armağan edilsin diye</p>
		<p class="normal1">Gunther’in yanı sıra Hun yurduna gideceklere;</p>
		<p class="normal1">Pek çoğu istekli çıktı gitmeye kendiliğinden.</p>
		<p class="normal1">1503 Hagen da buyurdu kardeşi Dankwart’a,</p>
		<p class="normal1">Her ikisine bağımlı toplam altmış Atlı Bey’i</p>
		<p class="normal1">Ren boyuna getirmesini;</p>
		<p class="normal1">Geldi bunlar kusursuz düzen içinde,</p>
		<p class="normal1">Kendileri getirdi zırhlarını, donanımlarını.</p>
		<p class="normal1">1504 Derken geldi Bey Volker, gözüpek bir kemancı,</p>
		<p class="normal1">Sarayı ziyaret için Worms’a; yanındaydı otuz bağımlısı.</p>
		<p class="normal1">Han oğulları gibi giyinmişlerdi bunlar,</p>
		<p class="normal1">Bildirdi Gunther’e, Hun ülkesine gitmek istediğini.</p>
		<p class="normal1">1505 Kimdir bu Volker, şimdi diyeyim size:</p>
		<p class="normal1">Bir Bey’dir o, soylulardandır;</p>
		<p class="normal1">Burgund ilinde birçok yaman yiğit ona bağımlıdır.</p>
		<p class="normal1">Keman çalmayı becerdiğinden, Kemancı derler ona.</p>
		<p class="normal1">1506 Hagen seçti bin bahadır;</p>
		<p class="normal1">İyi tanıyordu bunları.</p>
		<p class="normal1">Yavuz çatışmalarda görmüştü onların bilek gücünü;</p>
		<p class="normal1">Ancak serdengeçti demek uygun anlatımdı onlar hakkında.</p>
		<p class="normal1">1507 Acele etmişlerdi Hun ulakları gitmek için,</p>
		<p class="normal1">Ürkmüşlerdi gecikirsek Han’ımız kızar diye.</p>
		<p class="normal1">Her gün gelip destur istemişlerdi gitmeye,</p>
		<p class="normal1">Hemen bırakmamıştı onları Hagen,</p>
		<p class="indentmetin">hesap kitapla böyle davranmıştı.</p>
		<div class="clrb"/>
		<p class="normal1">1508 Şöyle demişti Gunther’e: “Biz kendimiz</p>
		<p class="normal1">Yedi gün sonra yola çıkacağız Hun yurduna doğru;</p>
		<p class="normal1">Daha önce ulakları bırakmamamız gerek;</p>
		<p class="normal1">Böylece arada anlarız bize hınç sebebine</p>
		<p class="indentmetin">tuzak kuran olup olmadığını.</p>
		<div class="clrb"/>
		<p class="normal1">1509 Diğer yandan, bu sayede Kriemhild </p>
		<p class="indentmetin">yolda bize zarar versinler diye</p>
		<div class="clrb"/>
		<p class="normal1">Kimseye iş ısmarlayamayacak;</p>
		<p class="normal1">Kötülük etmek niyeti olsa da bize</p>
		<p class="indentmetin">ona pahalıya patlayacak bu iş,</p>
		<div class="clrb"/>
		<p class="normal1">Çünkü nice seçkin yiğitle yolculuk edeceğiz.”</p>
		<p class="normal1">1510 Eyerler, kalkanlar, urbalar</p>
		<p class="normal1">Ve Hun yurduna götürmek istedikleri tüm donanım</p>
		<p class="normal1">Hazır edilmişti yola çıkacak yiğitler kalabalığı için.</p>
		<p class="normal1">Bundan sonra saraya çağrıldı Etzel’in ulağı ozanlar.</p>
		<p class="normal1">1511 Geldiklerinde Gernot konuştu onlarla, dedi:</p>
		<p class="normal1">“Han’ımız, yaptığınız çağrıya uyacaktır;</p>
		<p class="normal1">Mutlu olacağız Etzel’in düzenlediği şenliklere gelip</p>
		<p class="normal1">Orada kızkardeşimizi görmekten;</p>
		<p class="indentmetin">buna karar vermiş bulunuyoruz.”</p>
		<div class="clrb"/>
		<p class="normal1">1512 Gunther sordu: “Bize bilgi verin biraz!</p>
		<p class="normal1">Hun yurdundaki şenlikler ne zaman yapılacak?”</p>
		<p class="normal1">Yanıtladı onu Han’ın ulaklarından Schwemmel, </p>
		<p class="normal1">“Önümüzdeki yaz ortasında” dedi.</p>
		<p class="normal1">1513 Usul erkân gereği ulaklar </p>
		<p class="normal1">Brünhild’e de görünmeli idiler;</p>
		<p class="normal1">Han söyledi onlara</p>
		<p class="normal1">Hatun’umu görmek isterseniz izin verdim diye;</p>
		<p class="normal1">Ama Bey Volker, Brünhild’i hoşnut edecek yolda</p>
		<p class="normal1">İşe karıştı, engel oldu buna.</p>
		<p class="normal1">1514 Dedi soylu Atlı Bey, </p>
		<p class="normal1">“Bugün keyfi yerinde değil Brünhild Hatun’un;</p>
		<p class="normal1">Onu görecekseniz yarını beklemeniz gerek.”</p>
		<p class="normal1">Ama ertesi gün de Hatun’u görmek istediklerinde</p>
		<p class="normal1">Bir engel çıkmıştı yine.</p>
		<p class="normal1">1515 Derken varsıl Han kendiliğinden</p>
		<p class="normal1">Buyurdu cömert gönlünün gereği</p>
		<p class="normal1">Geniş kalkanlara altın para</p>
		<p class="indentmetin">doldurulup getirilsin diye;</p>
		<p class="indentmetin"><span class="indentmetin1">verdirdi ulaklara.</span></p>
		<div class="clrb"/>
		<p class="normal1">Yakınları da katıldı buna</p>
		<p class="indentmetin">çeşitli armağanlarla.</p>
		<div class="clrb"/>
		<p class="normal1">1516 Gernot’la Giselher, Gere’yle Ortwein,</p>
		<p class="normal1">Kanıtladılar iyice cömert kişi olduklarını;</p>
		<p class="normal1">Ulak ozanlara öylesine zengin ihsanları oldu ki</p>
		<p class="normal1">Etzel bir lâf eder diye ulaklar</p>
		<p class="indentmetin">bunları almaktan çekindiler.</p>
		<div class="clrb"/>
		<p class="normal1">1517 Ulaklardan Werbel şöyle dedi Gunther Han’a:</p>
		<p class="normal1">“Yüce Han, bu armağanlar senin ülkende kalsın!</p>
		<p class="normal1">Götüremeyiz onları yurdumuza; </p>
		<p class="indentmetin">armağan almamızı yasaklamıştır Efendimiz,</p>
		<div class="clrb"/>
		<p class="normal1">Zaten onun cömertliği sayesinde </p>
		<p class="indentmetin">bunlara yok gereksinmemiz.”</p>
		<div class="clrb"/>
		<p class="normal1">1518 Canı sıkıldı Gunther’in</p>
		<p class="normal1">Bunca güçlü bir Han’dan armağan almak istemiyorlar diye.</p>
		<p class="normal1">Onun hoşnutsuzluğunu farkedince</p>
		<p class="indentmetin">aldılar Han’ın armağanı paraları, urbaları;</p>
		<div class="clrb"/>
		<p class="normal1">Götürdüler bunları yanlarında Etzel Han’ın yurduna.</p>
		<p class="normal1">1519 Ayrılmadan yine görünmek istediler Ute Hatun’a;</p>
		<p class="normal1">Tez davranır Giselher hemen getirdi onları nezaketle</p>
		<p class="normal1">Sarayda anasının yanına. Hatun söyledi onlara</p>
		<p class="normal1">Kriemhild’in el üstünde tutulmasından pek mutluyum diye.</p>
		<p class="normal1">1520 Sonra buyurdu mâbeyncilerine</p>
		<p class="normal1">Kriemhild’le Etzel Han’ın hatırı sebebine</p>
		<p class="normal1">Bu ulak ozanlara altınlar, ibrişimler verilmesini.</p>
		<p class="normal1">Sevgi gösterisi olarak verildikleri için</p>
		<p class="indentmetin">bu armağanları aldı ulaklar.</p>
		<div class="clrb"/>
		<p class="normal1">1521 Artık veda ettiler kadın erkek herkese,</p>
		<p class="normal1">Süev’ler<sup class="calibre2"><a href="1_split_081.html#footnote-600-52" id="footnote-600-52-backlink" name="footnote-600-52-backlink">[52]</a></sup> ülkesine doğru çıktılar yola.</p>
		<p class="normal1">Gernot buyurdu bağımlı Bey’lerine</p>
		<p class="indentmetin">onlar oradan geçerken</p>
		<p class="indentmetin"><span class="indentmetin1">koruyuculuk etmelerini,</span></p>
		<div class="clrb"/>
		<p class="normal1">Soygunculardan onlara bir zarar gelmesin diye.</p>
		<p class="normal1">1522 Koruma birliğinden ayrılış sonrasında da</p>
		<p class="normal1">Etzel’in erk’i, şanı korunma sağladı onlara yolda;</p>
		<p class="normal1">Kimse kalkışamadı onları soyup</p>
		<p class="indentmetin">atlarını, urbalarını almaya.</p>
		<div class="clrb"/>
		<p class="normal1">Yol aldılar Hun yurduna doğru hızla.</p>
		<p class="normal1">1523 Her nerede tanıdık bildik varsa</p>
		<p class="normal1">Duyurdular onlara Burgund Beyleri’nin</p>
		<p class="normal1">Yola çıkıp Hun yurduna gelmekte olduğunu.</p>
		<p class="normal1">Başpapaz Pilgerin de öğrendi bu haberi.</p>
		<p class="normal1">1524 Böyle hızlı yolculukla Pöchlarn’dan geçerlerken</p>
		<p class="normal1">Verdiler haberi Rüdeger’e, </p>
		<p class="indentmetin">gerektiği üzere;</p>
		<div class="clrb"/>
		<p class="normal1">Yüce Markgraf eşi Gotelind</p>
		<p class="indentmetin">keza öğrendi durumu,</p>
		<div class="clrb"/>
		<p class="normal1">Sevindi Burgund Beyleri’ni göreceğine.</p>
		<p class="normal1">1525 Hiç oyalanmadan yol aldı ulaklar at sırtında,</p>
		<p class="normal1">Buldular Etzel Han’ı Gran’da.<sup class="calibre2"><a href="1_split_081.html#footnote-600-53" id="footnote-600-53-backlink" name="footnote-600-53-backlink">[53]</a></sup></p>
		<p class="normal1">Ona gönderilen bir sürü selâm aktarıldı,</p>
		<p class="normal1">Keyiften kızardı Han’ın yanakları.</p>
		<p class="normal1">1526 Etzel Han’ın Hatun’u, öğrendiği zaman</p>
		<p class="normal1">Kardeşlerinin ülkeye geleceğini</p>
		<p class="normal1">Çok sevindi;</p>
		<p class="indentmetin">ulak ozanların herbirine</p>
		<div class="clrb"/>
		<p class="normal1">Zengin armağanlar verdi</p>
		<p class="indentmetin">iyi iş becerdiler diye.</p>
		<div class="clrb"/>
		<p class="normal1">1527 Sordu, “Söyleyin bana bakalım</p>
		<p class="indentmetin">sevgili ulaklarım,</p>
		<div class="clrb"/>
		<p class="normal1">Çağırdığımız yakınlarım içinde kimler gelecek buraya,</p>
		<p class="normal1">Düzenlediğimiz şenliklere?</p>
		<p class="normal1">Sizi dinleyince ne dedi Hagen?”</p>
		<p class="normal1">1528 Yanıtladı ulaklar: “Orada sarayda sabah erkenden</p>
		<p class="normal1">Bir divan toplantısı yaptılar; o da geldi,</p>
		<p class="normal1">Ötekiler gitmekten yana çıkarken o</p>
		<p class="indentmetin">davetimiz hakkında hiç hayırlı lâf etmedi,</p>
		<div class="clrb"/>
		<p class="normal1">Kesinlikle karşı çıktı bu işe.</p>
		<p class="normal1">1529 Kardeşlerin üç Han görüş birliğindeydiler,</p>
		<p class="normal1">Sevinerek gelmeye karar verdiler.</p>
		<p class="normal1">Ama Bey’leri arasından kimler gelecek onlarla</p>
		<p class="normal1">Tam bilgi veremeyeceğiz bu konuda;</p>
		<p class="indentmetin">yalnız biliyoruz Volker’ın geleceğini.”</p>
		<div class="clrb"/>
		<p class="normal1">1530 “Onu görsem de olur görmesem de” dedi Hatun.</p>
		<p class="normal1">“Umursadığım yok Volker’ı.</p>
		<p class="normal1">Hagen daha çok ilgilendiriyor beni;</p>
		<p class="indentmetin">yaman bir Atlı Bey’dir o,</p>
		<div class="clrb"/>
		<p class="normal1">Çok sevineceğim Hun yurduna gelirse.”</p>
		<p class="normal1">1531 Hatun gitti Han’ın olduğu yere,</p>
		<p class="normal1">En sevimli hâliyle söyledi şu sözleri:</p>
		<p class="normal1">“Sevgili er’im, sevindin mi aldığın haberlere?</p>
		<p class="normal1">Gönlümün dilediği gerçekleşiyor şimdi.”</p>
		<p class="normal1">1532 “İsteklerini yerine getirmek mutluluk verir bana”</p>
		<p class="indentmetin">dedi Han.</p>
		<div class="clrb"/>
		<p class="normal1">“Kendi hısımlarım ülkeme gelince bile</p>
		<p class="normal1">Hiç sevinmemiştim şimdi sevindiğim kadar;</p>
		<p class="normal1">Hısımlarını göreceğim için</p>
		<p class="indentmetin">yok oldu tümüyle</p>
		<p class="indentmetin"><span class="indentmetin1">içimdeki sıkıntılar.”</span></p>
		<div class="clrb"/>
		<p class="normal1">1533 Han’ın görevlileri saraydaki büyük orta boşluğunu</p>
		<p class="normal1">Şölenlerde konukların oturması için </p>
		<p class="normal1">Koltuklarla doldurdu;</p>
		<p class="normal1">Ama işin sonunda Etzel’in bu konukları</p>
		<p class="indentmetin">kahretti onu.</p>
		<div class="clrb"/>
		</body>
</html>