<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_76">ÜÇ HAN KIZKARDEŞLERİYLE DİYET ÜZERİNE NE KONUŞTU; HATUN BURGUND’LARIN BULUNDUĞU SOFAYI NASIL YAKTIRDI</h2>
		<p class="normal1">2134 Hagen dedi, “Çıkarın tolgaları, dinlenin;</p>
		<p class="normal1">Öylesine perişan ettik ki Hun’ları</p>
		<p class="normal1">Olan biteni unutamaz bu hisarın halkı.</p>
		<p class="normal1">Volker’la ben nöbette duracağız;</p>
		<p class="indentmetin">elbette arttı bize Kriemhild’in hıncı.</p>
		<div class="clrb"/>
		<p class="normal1">Beklemeli bir saldırı;</p>
		<p class="indentmetin">saldıran olur ise, sizi uyaracağız.”</p>
		<div class="clrb"/>
		<p class="normal1">2135 Birçok Atlı Bey, açtılar başlarını,</p>
		<p class="normal1">Oturdular, savaşta kana bulayarak öldürdüklerinin</p>
		<p class="normal1">Cansız bedenleri üstüne.</p>
		<p class="normal1">Yoktu artık soylu konuklar rahat etsin diye</p>
		<p class="indentmetin">onlara hizmet sunan.</p>
		<div class="clrb"/>
		<p class="normal1">2136 Akşam çökmeden Hatun’la Hakan</p>
		<p class="indentmetin">düzenlediler Hun bahadırlarının</p>
		<div class="clrb"/>
		<p class="normal1">Bir kez daha baht deneme girişimini.</p>
		<p class="normal1">Tam yirmi bin savaşçı toplayarak</p>
		<p class="indentmetin">saldırı buyurdular;</p>
		<div class="clrb"/>
		<p class="normal1">“Baş üstüne” dedi o bahadırlar.</p>
		<p class="normal1">2137 Dıştan içten yaman bir saldırı başlatıldı,</p>
		<p class="normal1">Hagen’ın kardeşi yiğit Dankwart, fırladı</p>
		<p class="normal1">Kapıdan dışarıya düşmanı karşılamak için;</p>
		<p class="indentmetin">daldı Hun’ların arasına.</p>
		<div class="clrb"/>
		<p class="normal1">Öldü sandılar ama</p>
		<p class="indentmetin">birşey olmadan döndü, Burgund’ların yanına.</p>
		<div class="clrb"/>
		<p class="normal1">2138 Yaman çatışma sürdü gece olup da</p>
		<p class="indentmetin">karanlık basana kadar,</p>
		<div class="clrb"/>
		<p class="normal1">Yaz mevsiminin uzun günü boyunca</p>
		<p class="indentmetin">savundu kendilerini konuklar</p>
		<div class="clrb"/>
		<p class="normal1">Has bahadırlara yakıştığı gibi;</p>
		<p class="normal1">Hey gidi!</p>
		<p class="normal1">Nasıl da onların ayakları dibinde</p>
		<p class="indentmetin">sayısız yiğit can verdiydi!</p>
		<div class="clrb"/>
		<p class="normal1">2139 Tam yaz ortasında yapıldı bu büyük kıyım,</p>
		<p class="normal1">Kriemhild Hatun’un öç alma girişimi sebebine;</p>
		<p class="normal1">Kıymaya kalkmıştı o, en yakın hısımlarına</p>
		<p class="indentmetin">bütün adamları ile.</p>
		<div class="clrb"/>
		<p class="normal1">O yüzden, artık hep kahır içinde</p>
		<p class="indentmetin">geçecekti Etzel’in ömrü.</p>
		<div class="clrb"/>
		<p class="normal1">2140 Başlangıçta kıyımı hiç düşünmemişti Hatun;</p>
		<p class="normal1">Onun aklındaki tasarıma göre</p>
		<p class="normal1">Yalnız Hagen yitirecekti canını.</p>
		<p class="normal1">Ama Şeytan karıştı işin içine,</p>
		<p class="indentmetin">getirdi işi bu hâle.</p>
		<div class="clrb"/>
		<p class="normal1">2141 Artık çökmüştü akşam;</p>
		<p class="normal1">Burgund’lar kaygılandı bundan.</p>
		<p class="normal1">Düşündüler, çabucak ölmenin daha iyi olacağını</p>
		<p class="normal1">Bu sofada uzun boylu azaba katlanmaktansa;</p>
		<p class="normal1">Başı dik bahadırlar savaş kesimi önerdi karşı yana.</p>
		<p class="normal1">2142 Dediler, “Dileğimiz odur ki buraya gelsin Etzel Han;</p>
		<p class="indentmetin">onunla bir konuşalım.”</p>
		<div class="clrb"/>
		<p class="normal1">Burgund’ların üç Han’ı, al kanlara bulanmış,</p>
		<p class="normal1">Çıktılar sofadan dışarı;</p>
		<p class="normal1">Bilmiyorlardı kime yakınacaklarını</p>
		<p class="indentmetin">onlara çektirilmiş </p>
		<p class="indentmetin"><span class="indentmetin1">ölçüsüz kahırdan dolayı.</span></p>
		<div class="clrb"/>
		<p class="normal1">2143 Geldi karşılarına Etzel ile Kriemhild, </p>
		<p class="indentmetin">koskoca bir ordu ile;</p>
		<div class="clrb"/>
		<p class="normal1">Hesapsız artmış idi adamlarının sayısı,</p>
		<p class="indentmetin">çünkü onlarındı bu ülke.</p>
		<div class="clrb"/>
		<p class="normal1">Etzel, Han’lara dedi: </p>
		<p class="normal1">“Söyleyin, benden ne istersiniz?</p>
		<p class="normal1">Barış mı umarsınız? </p>
		<p class="normal1">Bana ettiğiniz bunca kötülükten sonra</p>
		<p class="indentmetin">artık olamaz barış marış.</p>
		<div class="clrb"/>
		<p class="normal1">2144 Ömrüm oldukça barış yüzü göstermem size;</p>
		<p class="normal1">Acımam hâlinize.</p>
		<p class="normal1">Siz değil misiniz oğlumu boğazlayan?</p>
		<p class="normal1">Öldürmediniz mi sayısız yiğidimi?</p>
		<p class="normal1">Bağışlayamam sizi.”</p>
		<p class="normal1">2145 Yanıtladı Gunther:</p>
		<p class="normal1">“Her ne yapmış idiysek zorunluluktan yaptık;</p>
		<p class="normal1">Senin adamların öldürdü erlerimin tümünü yatakhanede.</p>
		<p class="normal1">Hak etmiş miydim ben bu çeşit bir ihsanı?</p>
		<p class="normal1">İyi niyetle geldim ben buraya,</p>
		<p class="indentmetin">seni de iyiliğimi ister sandım.”</p>
		<div class="clrb"/>
		<p class="normal1">2146 Sözü aldı Burgund’lardan Genç Giselher:</p>
		<p class="normal1">“Ey Etzel’in canlı kalmış bahadırları!</p>
		<p class="normal1">Benden bir yakınmanız var mı?</p>
		<p class="normal1">Oldu mu size bir kötülük etmişliğim?</p>
		<p class="normal1">Ben gönlümde sırf dostlukla</p>
		<p class="indentmetin">at sürüp geldim yurdunuza.”</p>
		<div class="clrb"/>
		<p class="normal1">2147 Yanıt geldi bahadırlardan: </p>
		<p class="normal1">“Bütün saray ve çevredeki tüm yöre</p>
		<p class="normal1">Doldu taştı sevecenliğinin izleriyle;</p>
		<p class="indentmetin">her yerde yas var.</p>
		<div class="clrb"/>
		<p class="normal1">Keşke Ren boyundaki Worms’dan buraya gelmeseydin,</p>
		<p class="normal1">Perişan ettiniz yurdumuzu, seninle kardeşlerin.”</p>
		<p class="normal1">2148 Gazaplı konuştu bahadır Gunther; dedi:</p>
		<p class="normal1">“Ortaya çıkan bu güçlü düşmanlığı</p>
		<p class="indentmetin">biz yabancı konuklarla anlaşarak</p>
		<div class="clrb"/>
		<p class="normal1">Diyet ödenmesi yolundan çözüme bağlarsanız</p>
		<p class="indentmetin">iki yan için de hayırlı olur bu.</p>
		<div class="clrb"/>
		<p class="normal1">Etzel Han’ın bize karşı tutumu</p>
		<p class="indentmetin">suçumuz yokken oldu.”</p>
		<div class="clrb"/>
		<p class="normal1">2149 Hun yurdunun Hakanı yanıt verdi yabancılara:</p>
		<p class="normal1">“Hiç bir tutulur mu</p>
		<p class="indentmetin">bana edilen kötülükle size edilmiş olan?</p>
		<div class="clrb"/>
		<p class="normal1">Döktüğünüz bunca kan</p>
		<p class="indentmetin">ve beni küçük düşürmeniz</p>
		<p class="indentmetin"><span class="indentmetin1">zorunlu kılıyor ki</span></p>
		<p class="indentmetin"><span class="indentmetin1"><span class="indentmetin1">canlı çıkmayacak buradan hiçbiriniz.”</span></span></p>
		<div class="clrb"/>
		<p class="normal1">2150 Gözüpek Gernot aldı sözü, şunu dedi Hakan’a:</p>
		<p class="normal1">“Öyleyse, Tanrı içine estirsin de</p>
		<p class="indentmetin">işi uzatmadan yap bize bu iyiliği.</p>
		<div class="clrb"/>
		<p class="normal1">Önce biraz şöyle, aranıza gelelim;</p>
		<p class="normal1">Mademki iznin yoktur ayrılıp gitmemize.</p>
		<p class="normal1">2151 Biz aşağıya indikten sonra</p>
		<p class="indentmetin">başımıza ne gelecekse gelsin</p>
		<p class="indentmetin"><span class="indentmetin1">en çabuk tarafından.</span></p>
		<div class="clrb"/>
		<p class="normal1">Bizimle çarpışacak sayısız yiğidin var,</p>
		<p class="indentmetin">hem de hepsi dipdiri;</p>
		<div class="clrb"/>
		<p class="normal1">Bizim gibi çatışma yorgunu değil hiçbiri.</p>
		<p class="normal1">Demek ki kaçınılmaz, bur’da yok edilmemiz.”</p>
		<p class="normal1">2152 Etzel’in savaşçıları yatkın oldular buna,</p>
		<p class="normal1">Bırakacaklardı konukları aşağıya inmeye;</p>
		<p class="normal1">Ne zaman ki bu niyet duyuruldu Hatun’a,</p>
		<p class="indentmetin">o işi engelledi,</p>
		<div class="clrb"/>
		<p class="normal1">Yapılmadı Burgund’ların aşağıya ineceği kadar</p>
		<p class="indentmetin">zaman için bile</p>
		<p class="indentmetin"><span class="indentmetin1">bir barış anlaşması.</span></p>
		<div class="clrb"/>
		<p class="normal1">2153 Hatun dedi: “Olmaz, Hun yiğitleri!</p>
		<p class="normal1">İçten doğrulukla size öğütlerim ki</p>
		<p class="normal1">Yapmayın sakın ola, aklınızdan geçeni,</p>
		<p class="normal1">Sofadan çıkarmayın bu azgın canîleri;</p>
		<p class="normal1">Yoksa nice hısım akrabanız</p>
		<p class="indentmetin">can verir bunların elinde.</p>
		<div class="clrb"/>
		<p class="normal1">2154 Yalnız Ute Hatun oğulları, benim soylu kardeşlerim</p>
		<p class="normal1">Yaşıyor kalsa bile,</p>
		<p class="indentmetin">açık havaya çıkıp, kızışmış zırhlarını</p>
		<div class="clrb"/>
		<p class="normal1">Yel ile serinletirlerse</p>
		<p class="indentmetin">sizler yanıp gittiniz;</p>
		<p class="indentmetin"><span class="indentmetin1">ölürsünüz hepiniz.</span></p>
		<div class="clrb"/>
		<p class="normal1">Onlardan daha yaman bahadırlar</p>
		<p class="indentmetin">doğmadı şimdiye kadar.”</p>
		<div class="clrb"/>
		<p class="normal1">2155 Konuştu Giselher Han: “Sevgili kızkardeşim!</p>
		<p class="normal1">Benim yanlışım oldu sana güven göstermek,</p>
		<p class="normal1">Çağrını kabullenip, tâ Ren ötesinden buraya gelmek.</p>
		<p class="normal1">Nereden bilecektim, burada bizi</p>
		<p class="indentmetin">böylesine büyük belâ beklediğini?</p>
		<div class="clrb"/>
		<p class="normal1">2156 Ben sana hep bağlı kaldım;</p>
		<p class="indentmetin">sana zarar veren işlere hiç mi hiç katılmadım.</p>
		<div class="clrb"/>
		<p class="normal1">Buraya gelişim de, sevgili kızkardeşim,</p>
		<p class="normal1">Sen beni seversin sandığımdan olmuştur.</p>
		<p class="normal1">İnsaf etmelisin bize; başka çaresi yoktur.”</p>
		<p class="normal1">2157 “Sizi bağışladıydım da ne olduydu sanki?</p>
		<p class="normal1">Sonradan yeni yeni kötülüklere uğradım.</p>
		<p class="normal1">İnsaf minsaf yok artık sizler için gönlümde;</p>
		<p class="normal1">Troneck’li Hagen’dan gördüğüm hainlikler</p>
		<p class="indentmetin">yetmiyor imiş gibi</p>
		<p class="indentmetin"><span class="indentmetin1">bir de öldürdü yavrumu.</span></p>
		<div class="clrb"/>
		<p class="normal1">Barış olur mu artık? Ödeyeceksiniz bunu.</p>
		<p class="normal1">2158 Ama eğer siz</p>
		<p class="indentmetin">düşmanımı bana teslim ederseniz</p>
		<div class="clrb"/>
		<p class="normal1">Kurtarabilirim canlarınızı;</p>
		<p class="normal1">Ne de olsa kardeşiz,</p>
		<p class="indentmetin">doğduk hep bir anadan.</p>
		<div class="clrb"/>
		<p class="normal1">Sizin diyet ödemeniz işini, buradaki bahadırlarla</p>
		<p class="indentmetin">konuşurum o zaman.”</p>
		<div class="clrb"/>
		<p class="normal1">2159 “Tanrı göstermesin bunu!” dedi Gernot. </p>
		<p class="normal1">“Hep aynı aileden bin kişi olsaydık da</p>
		<p class="indentmetin">canımız pahasına</p>
		<div class="clrb"/>
		<p class="normal1">Yine teslim etmezdik bizlerden bir tekini;</p>
		<p class="normal1">Kesinlikle olamaz, biz yapmayız o işi.”</p>
		<p class="normal1">2160 “Nasıl olsa ölmek yok mu insanın sonunda?”</p>
		<p class="indentmetin">dedi Giselher.</p>
		<div class="clrb"/>
		<p class="normal1">“Atlı Bey onuruyla kendimizi savunmaktan</p>
		<p class="indentmetin">kimse ayıramaz bizi.</p>
		<div class="clrb"/>
		<p class="normal1">Kim savaşmak istiyorsa bizimle, işte kılıç, işte meydan,</p>
		<p class="normal1">Haydin çıksın karşımıza!</p>
		<p class="normal1">İhanet etmeyiz biz, hiçbir yakınımıza.”</p>
		<p class="normal1">2161 Söze karıştı gözüpek Dankwart, dedi:</p>
		<p class="normal1">“Tek başına kalmaz ağ’beyim Hagen.</p>
		<p class="normal1">Şimdi bizimle barışa yanaşmayanlar</p>
		<p class="normal1">Sonra buna çok pişman olacaklar;</p>
		<p class="normal1">Size kanıtlarız bunu, hiç kuşkunuz olmasın.”</p>
		<p class="normal1">2162 Buyurdu Hatun kendi savaşçılarına:</p>
		<p class="normal1">“Davranın yiğitlerim!</p>
		<p class="normal1">Gidin merdivenlere, öcümüzü almaya,</p>
		<p class="normal1">Çok bol olacak ödülünüz, bunu boynuma borç bildim!</p>
		<p class="normal1">Hagen’ın ettiklerini</p>
		<p class="indentmetin">ona ödeteceğim.</p>
		<div class="clrb"/>
		<p class="normal1">2163 Haydin dayanın kapıya, gözüpek bahadırlar!</p>
		<p class="normal1">Dört köşesinin herbirinden ateş verin sofa’ya;</p>
		<p class="normal1">O zaman ödetilmiş olacak suçlularına</p>
		<p class="indentmetin">çektiklerimizin bedeli.”</p>
		<div class="clrb"/>
		<p class="normal1">Hazırlığa geçti hep birden, Etzel Han yiğitleri.</p>
		<p class="normal1">2164 Kapı önünde duran birkaç Burgund yiğidini</p>
		<p class="normal1">Mızrak yağdırmakla kaçırdılar içeriye,</p>
		<p class="indentmetin">yine bir şamata koptu.</p>
		<div class="clrb"/>
		<p class="normal1">Kararlıydı birbirinden ayrılmayıp dayanışmada durmaya</p>
		<p class="normal1">Han’larla tüm Bey’leri;</p>
		<p class="normal1">Hiç ayrılmayacaklardı birbirlerine bağlılıktan.</p>
		<p class="normal1">2165 Etzel’in Hatun’u ateş verdirdi sofaya,</p>
		<p class="normal1">Çok kaygıya düştü oradaki yiğitler, yangın çıkınca;</p>
		<p class="normal1">Hava akımıyla iyice büyüdü sofadaki yangın,</p>
		<p class="normal1">Sanırım hiçbir savaşçı topluluğundaki bahadırlar</p>
		<p class="indentmetin">daha büyük tehlikeye düşmedi şimdiye kadar.</p>
		<div class="clrb"/>
		<p class="normal1">2166 Nicesi feryat etti içeridekilerin: “Vah başımıza gelen!</p>
		<p class="normal1">Keşke çarpışmada ölmüş olsaydık;</p>
		<p class="normal1">Tanrım acısın bize! İşimiz bitik artık,</p>
		<p class="normal1">Ne kadar canavarca bir öç alıyor Hatun bizden!”</p>
		<p class="normal1">2167 İçlerinden biri dedi: </p>
		<p class="normal1">“Duman boğacak, sıcaklık kavuracak bizi;</p>
		<p class="normal1">Yaman imiş çilemiz.</p>
		<p class="normal1">Sıcaklık şimdiden yaman susattı beni,</p>
		<p class="normal1">Ölecek gibi oldum, çektiğim susuzluktan.”</p>
		<p class="normal1">2168 Konuştu Troneck’li Hagen: </p>
		<p class="normal1">“Kim ki susuzluk çeker,</p>
		<p class="normal1">Zorda kalır, kan içer.</p>
		<p class="normal1">Bu kavuran sıcaklıkta</p>
		<p class="normal1">Şaraptan bile daha iyi içkidir kan,</p>
		<p class="normal1">Zaten şimdiki koşullarda</p>
		<p class="indentmetin">başka içecek yok burada.”</p>
		<div class="clrb"/>
		<p class="normal1">2169 Gitti yiğitlerden biri, yerde yatan bir ölünün başına;</p>
		<p class="normal1">Diz çöktü yarasının yanında, çözdü kendi tolgasını,</p>
		<p class="normal1">İçmeye başladı akan kanı;</p>
		<p class="normal1">Hiç alışmadığı bir içkiydi bu ama, ona</p>
		<p class="indentmetin">pek iyi geldi tadı.</p>
		<div class="clrb"/>
		<p class="normal1">2170 “Tanrı razı olsun senden” dedi bitkin adam.</p>
		<p class="normal1">“İçecek birşey buldum, öğüdün sayesinde.</p>
		<p class="normal1">Bana sunulmuş en iyi şaraptan üstündü bunun tadı;</p>
		<p class="normal1">Eğer ömrüm olursa, bu iyiliğini unutmam.”</p>
		<p class="normal1">2171 Ötekiler de duyunca onun bu içkiyi beğendiğini,</p>
		<p class="normal1">Aynı içkiden aldı daha bir haylisi.</p>
		<p class="normal1">Güçleri kuvvetleri yerli yerine geldi,</p>
		<p class="normal1">Sonuçta, fazladan nice dilber</p>
		<p class="indentmetin">dul kaldı onların eliyle.</p>
		<div class="clrb"/>
		<p class="normal1">2172 Tutuşmuş yapı parçaları düşüyordu tepelerine sofada,</p>
		<p class="normal1">Kalkanlarıyla karşılayıp bunları, yere aktarıyorlardı;</p>
		<p class="normal1">Çok sıkıntı çekiyorlardı dumandan, sıcaklıktan,</p>
		<p class="normal1">Sanmam ki gelecekte bir yiğitler topluluğu</p>
		<p class="indentmetin">bir daha çekecek olsun bunu.</p>
		<div class="clrb"/>
		<p class="normal1">2173 Konuştu Troneck’li Hagen: “Duvar dibine sokulun!</p>
		<p class="normal1">Yanan kütükler düşmesin tolgalarınıza.</p>
		<p class="normal1">Yere düşenleri de söndürün çiğneyerek</p>
		<p class="normal1">yerdeki kanların içinde;</p>
		<p class="normal1">Yaman bir şenlik oldu bu,</p>
		<p class="normal1">Hatun’un bizler için düzenlediği!”</p>
		<p class="normal1">2174 Geçirdiler geceyi, bu çilelere katlanarak;</p>
		<p class="normal1">Nöbet tuttu kapıda iki yiğit, Hagen’la Volker</p>
		<p class="normal1">Kalkanlarına dayanarak.</p>
		<p class="normal1">Korudular Burgund ilinden gelme yoldaşlarını Hun’lardan.</p>
		<p class="normal1">2175 Çok yararı dokundu konuklara, sofadaki tavanın</p>
		<p class="indentmetin">tümüyle kapalı olmasının;</p>
		<div class="clrb"/>
		<p class="normal1">Bu sayede daha çoğu tehlikeyi atlattı;</p>
		<p class="normal1">Oysa pencerelerden gelen havanın, alevi azdırması</p>
		<p class="indentmetin">çok sıkıntı çektirdi onlara.</p>
		<div class="clrb"/>
		<p class="normal1">Güçleri yettiğince korumaya çalıştı kendilerini yiğitler</p>
		<p class="indentmetin">yangının ateşinden.</p>
		<div class="clrb"/>
		<p class="normal1">2176 Kemancı dedi: “Sofada bir yerlere sinelim,</p>
		<p class="normal1">Hun’lar da sansınlar ki, bize kurdukları tuzakta</p>
		<p class="normal1">Hepimiz can vermişiz.</p>
		<p class="normal1">Sonra saldıralım yine</p>
		<p class="indentmetin">buraya gelenlerin üstüne.”</p>
		<div class="clrb"/>
		<p class="normal1">2177 Konuştu Burgund’lardan Genç Giselher:</p>
		<p class="normal1">“Bana öyle gelir ki, gündoğumu yaklaştı;</p>
		<p class="indentmetin">serin bir yel esiyor.</p>
		<div class="clrb"/>
		<p class="normal1">Dilerim Tanrı daha iyi bir gün gösterir bize.</p>
		<p class="normal1">Kızkardeşimiz Kriemhild</p>
		<p class="indentmetin">yaman bir şenlik şöleni verdi hepimize.”</p>
		<div class="clrb"/>
		<p class="normal1">2178 Şöyle dedi içlerinden biri de:</p>
		<p class="normal1">“Gördüm tan yerinde ilk ışıltıları,</p>
		<p class="normal1">Başka birşey beklenmeyeceğine göre</p>
		<p class="indentmetin">ele alın silâhlarınızı dostlar,</p>
		<div class="clrb"/>
		<p class="normal1">Hazır olun kavgaya.</p>
		<p class="normal1">Çıkamayacağız buradan,</p>
		<p class="normal1">Ölelim şerefimizle.”</p>
		<p class="normal1">2179 Etzel Han’la Hatun’u</p>
		<p class="normal1">Tüm konuklar yangında can verdi sanıyordu.</p>
		<p class="normal1">Oysa canlı kalmıştı sofada hâlâ</p>
		<p class="indentmetin">yiğitlerden altı yüz tanesi,</p>
		<div class="clrb"/>
		<p class="normal1">Öyle bahadırlardı ki bunlar</p>
		<p class="indentmetin">hiçbir Han’da olmadı daha iyisi.</p>
		<div class="clrb"/>
		<p class="normal1">2180 Gördü, yabancıları uzaktan gözetleyen Hun’lar</p>
		<p class="normal1">Hem Han’ların hem de adamlarından çoğunun</p>
		<p class="normal1">Onlara tüm yapılanlara karşın yine de canlı kaldığını;</p>
		<p class="normal1">Bunlar sapsağlam görülmekteydi sofada.</p>
		<p class="normal1">2181 Çoğunu sağ gördük diye söylediler Hatun’a;</p>
		<p class="indentmetin">ama o inanmadı buna;</p>
		<div class="clrb"/>
		<p class="normal1">“Nasıl olur ki?” dedi,</p>
		<p class="normal1">“Böyle yangından sonra canlı kalır mı kişi?</p>
		<p class="normal1">Ölmüşlerdir mutlaka, kurtulamaz hiçbiri.”</p>
		<p class="normal1">2182 Candan hevesliydi Han’larla adamları</p>
		<p class="normal1">Onlara insaf gösteren olsaydı or’dan çekip gitmeye;</p>
		<p class="normal1">Ama Hun’lar buna yanaşmayınca</p>
		<p class="normal1">Öcünü aldılar beceriyle peşin peşin </p>
		<p class="indentmetin">verecekleri ölülerin.</p>
		<div class="clrb"/>
		<p class="normal1">2183 Daha sabahın erkeninde, düşman selâmladı onları</p>
		<p class="normal1">Başlatarak yaman bir saldırı;</p>
		<p class="indentmetin">zora düştü yiğitler.</p>
		<div class="clrb"/>
		<p class="normal1">Sivri mızraklar yağdı üstlerine,</p>
		<p class="normal1">İyi savundu kendilerini bu yavuz Atlı Bey’ler.</p>
		<p class="normal1">2184 Hırsla çarpışıyordu Etzel bahadırları,</p>
		<p class="normal1">İstiyorlardı Hatun’dan yüklü ihsan kazanmak,</p>
		<p class="normal1">Hem de Hakan’larının</p>
		<p class="indentmetin">saldırı buyruğuna uymak.</p>
		<div class="clrb"/>
		<p class="normal1">Ama bu yüzden öldü, içlerinden nicesi.</p>
		<p class="normal1">2185 Ne ihsanlar vâdedilmişti onlara, insanın aklı durur.</p>
		<p class="normal1">Kriemhild taşıtmıştı oraya </p>
		<p class="indentmetin">kalkan içlerine tepeleme doldurtarak</p>
		<p class="indentmetin"><span class="indentmetin1">hesapsız kızıl altın,</span></p>
		<div class="clrb"/>
		<p class="normal1">Dağıtıyordu bunları</p>
		<p class="indentmetin">heves edip almak isteyen herkese;</p>
		<div class="clrb"/>
		<p class="normal1">Düşman karşısında daha büyük ödüller</p>
		<p class="indentmetin">dağıtılmadı kimseye.</p>
		<div class="clrb"/>
		<p class="normal1">2186 Silâhlı bahadırlardan güçlü bir birlik</p>
		<p class="indentmetin">geldi dayandı kapıya;</p>
		<div class="clrb"/>
		<p class="normal1">Haykırdı Kemancı: “Bakın biz buradayız hâlâ!</p>
		<p class="normal1">Amma da hevesle koşuyor ölüme bunlar,</p>
		<p class="normal1">Bizi yok etmek için bol bol altın almışlar.”</p>
		<p class="normal1">2187 Bağırdı Hun’lara Burgund’lardan birçoğu:</p>
		<p class="normal1">“Haydin gelin yiğitler,</p>
		<p class="indentmetin">yazgımızda burada ölmek varsa</p>
		<div class="clrb"/>
		<p class="normal1">Tez zamanda ölelim;</p>
		<p class="indentmetin">ölmez, yazgısında ölüm olmayanlar.”</p>
		<div class="clrb"/>
		<p class="normal1">Anında kirpiye döndü kalkanları</p>
		<p class="indentmetin">saplanan mızraklardan.</p>
		<div class="clrb"/>
		<p class="normal1">2188 Daha denecek ne var ki?</p>
		<p class="normal1">En az bin iki yüz bahadır</p>
		<p class="indentmetin">saldırdı onlara hışımla;</p>
		<div class="clrb"/>
		<p class="normal1">Bir ilerledi bir çekildi saldıranlar,</p>
		<p class="normal1">Ama, yabancıların açtığı yaralar</p>
		<p class="indentmetin">serinletti bunlardaki iç kızgınlığını;</p>
		<div class="clrb"/>
		<p class="normal1">Yine de ayıramazdı kimse, orada çatışanları;</p>
		<p class="indentmetin">aktı durdu yiğitlerin kanları.</p>
		<div class="clrb"/>
		<p class="normal1">2189 Ölümcül yara aldı derinden birçokları,</p>
		<p class="normal1">Feryat etti nicesi, yoldaşlardan birinin</p>
		<p class="indentmetin">öldüğünü görünce;</p>
		<div class="clrb"/>
		<p class="normal1">Sonunda candan oldu Etzel yiğitlerinin tümü,</p>
		<p class="normal1">Bir bitmez özlem bıraktılar</p>
		<p class="indentmetin">hısımlarının gönlünde.</p>
		<div class="clrb"/>
		</body>
</html>