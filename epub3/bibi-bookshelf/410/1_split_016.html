<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_47">NASIL OLDU DA GUNTHER, BRÜNHILD İÇİN BUZYURDU ADASI’NA GİTTİ</h2>
		<p class="normal1">331 Bir Hatun Sultan vardı deniz ötesinde yaşayan;</p>
		<p class="normal1">Yok idi benzerini oldum olası duyan.</p>
		<p class="normal1">Ölçüye anlatıma sığmazdı güzelliği,</p>
		<p class="indentmetin">ya da bedensel gücü;</p>
		<div class="clrb"/>
		<p class="normal1">Mızrak atmada yarışır,</p>
		<p class="indentmetin">hiç de geri kalmazdı en güçlü bahadırdan.</p>
		<div class="clrb"/>
		<p class="normal1">332 Taşı en uzağa atan oydu,</p>
		<p class="indentmetin">yine oydu en uzağa sıçrayan.</p>
		<div class="clrb"/>
		<p class="normal1">Koşul öne sürüyordu apaçık, onu eş edinmek isteyenlere</p>
		<p class="normal1">Diyordu soylu Hatun,</p>
		<p class="normal1">“Benimle üç yarışmaya gireceksin,</p>
		<p class="normal1">Birini yitirdin mi, canın da gidecek, bilesin.”</p>
		<p class="normal1">333 Bu tür yarışmalara girmişti nice kez, Hanım Sultan;</p>
		<p class="normal1">Bunları duydu, Ren boyundaki Han.</p>
		<p class="normal1">Heveslendi o benzersiz hatunu eş edinmeye;</p>
		<p class="normal1">Nice yiğit ölecekti sonunda</p>
		<p class="indentmetin">onun bu hevesi sebebine.</p>
		<div class="clrb"/>
		<p class="normal1">334 Bir gün otururlarken Gunther Han’la Bey’leri,</p>
		<p class="normal1">Ele aldılar bu işi enine boyuna,</p>
		<p class="indentmetin">düşündüler olur’unu, olmaz’ını,</p>
		<div class="clrb"/>
		<p class="normal1">Nasıl etseler de Han’ları </p>
		<p class="indentmetin">istekli diye çıkabilseydi ortaya,</p>
		<div class="clrb"/>
		<p class="normal1">Alsaydı eşliğe istediğini, ülkeye yakışacak olanı?</p>
		<p class="normal1">335 Ren boyu ülkesinin egemeni, konuştu:</p>
		<p class="normal1">“Deniz yolculuğuna çıkıp</p>
		<p class="normal1">Gideceğim oraya, Brünhild’e;</p>
		<p class="indentmetin">ne gelirse gelsin başıma.</p>
		<div class="clrb"/>
		<p class="normal1">Kelleyi koltuğa aldım, onun güzelliği uğruna,</p>
		<p class="normal1">Feda olsun bu can ona;</p>
		<p class="indentmetin">ille de benim olacak Brünhild.”</p>
		<div class="clrb"/>
		<p class="normal1">336 “Bundan” dedi Siegfried, “Vazgeçmeni öğütlerim.</p>
		<p class="normal1">Onun yapageldiklerine göre</p>
		<p class="indentmetin">pek tehlikeli oluyor böyle bir girişim.</p>
		<div class="clrb"/>
		<p class="normal1">Bütün isteklilerin bir iş geldi başına;</p>
		<p class="normal1">O nedenle karşıyım gidiş tasarımına.”</p>
		<p class="normal1">337 Yanıtladı Gunther Han:</p>
		<p class="normal1">“Daha doğmadı anasından</p>
		<p class="normal1">Çatışmada benim karşımda pes etmeyecek kadar</p>
		<p class="normal1">Güçlü ve gözüpek olan</p>
		<p class="indentmetin">bir hatun.”</p>
		<div class="clrb"/>
		<p class="normal1">“Büyük konuşma” dedi Siegfried;</p>
		<p class="normal1">“Onun gücünü tanımıyorsun.</p>
		<p class="normal1">338 Baş edemez senin dört katın bile</p>
		<p class="normal1">Onun yaman gücüyle;</p>
		<p class="indentmetin">sakın kalkışma buna!</p>
		<div class="clrb"/>
		<p class="normal1">Sana bağlılığımdandır bu öğüdüm.</p>
		<p class="normal1">Cansız serilmeyesin yere,</p>
		<p class="normal1">Felâkete uğramayasın, bu sevda sebebine!”</p>
		<p class="normal1">339 “Ne kadar güçlü olursa olsun, vazgeçmeyeceğim</p>
		<p class="normal1">Brünhild’i almak için yola çıkmaktan.</p>
		<p class="normal1">Onun güzelliği uğruna ne gelecekse gelsin başıma,</p>
		<p class="indentmetin">göze aldım.</p>
		<div class="clrb"/>
		<p class="normal1">Tanrı nasip etsin bana, onu yanım sıra</p>
		<p class="normal1">Ren boyuna getirmeyi.”</p>
		<p class="normal1">340 “Öyleyse öğüdüm var sana” dedi Hagen,</p>
		<p class="normal1">“Bunu dile Siegfried’den,</p>
		<p class="normal1">Bu güç işi yüklensin seninle birlikte;</p>
		<p class="normal1">Madem ki bu kadar bilgisi var Brünhild üzerine.”</p>
		<p class="normal1">341 Han da öyle yaptı, konuştu:</p>
		<p class="normal1">“Bana yardım eder misin, yiğit Siegfried,</p>
		<p class="normal1">Güzeller güzelini elde etmek için?</p>
		<p class="indentmetin">yap bu dilediğimi,</p>
		<div class="clrb"/>
		<p class="normal1">Benim olursa o benzersiz hanım</p>
		<p class="normal1">Senin buyruğundadır canımla şanım.”</p>
		<p class="normal1">342 Yanıtladı Siegfried: “Yaparım bunu;</p>
		<p class="normal1">Kızkardeşini bana verirsen, yardım ederim sana.</p>
		<p class="normal1">Güzel Kriemhild’dir istediğim, saraydaki Han kızı;</p>
		<p class="normal1">Sana yardımım için bana vereceğin</p>
		<p class="indentmetin">başka hiçbir ödülde gözüm yok.”</p>
		<div class="clrb"/>
		<p class="normal1">343 “Söz veririm buna” dedi Gunther.</p>
		<p class="normal1">“Siegfried, senin elinde bu iş;</p>
		<p class="normal1">Brünhild bu ülkeye gelirse</p>
		<p class="normal1">Sana kızkardeşimi vereceğim eş diye,</p>
		<p class="normal1">Güzel kızla hep keyfini sür ömrünün.”</p>
		<p class="normal1">344 İki yiğit de andiçti bundan sonra.</p>
		<p class="normal1">Ama ne çilelere katlanmaları gerekti bu yüzden,</p>
		<p class="normal1">Süsleri çok Sultan Ren boyuna getirilinceye kadar.</p>
		<p class="normal1">Yaman kahır çektiler, bunu becermek için.</p>
		<p class="normal1">345 Birçok deli bozuk cüceden</p>
		<p class="indentmetin">söz ettiğini duymuştum söylencelerin.</p>
		<div class="clrb"/>
		<p class="normal1">Bir yüce dağda yaşarlarmış,</p>
		<p class="indentmetin">korunmak için de giyerlermiş</p>
		<div class="clrb"/>
		<p class="normal1">Görünmezlik Hırkası denen, şaşılası bir nesne.</p>
		<p class="normal1">Kim geçirirse bunu bedenine</p>
		<p class="indentmetin">görünmez oluyormuş.</p>
		<div class="clrb"/>
		<p class="normal1">346 Ok, mızrak da işlemiyormuş ona.</p>
		<p class="normal1">Ama o kişi, kimseye görünmezken</p>
		<p class="normal1">Hem duyuyormuş herşeyi,</p>
		<p class="indentmetin">hem de konuşabiliyormuş</p>
		<p class="indentmetin"><span class="indentmetin1">canının istediği gibi.</span></p>
		<div class="clrb"/>
		<p class="normal1">Gücü de çok artıyormuş; böyle idi duyduğum.</p>
		<p class="normal1">347 Yanında götürdü Siegfried bu hırkayı;</p>
		<p class="normal1">Ne zorlukla almıştı onu, bir zamanlar</p>
		<p class="normal1">Cüce Alberich’in elinden.</p>
		<p class="normal1">Sonra yola çıkmak için</p>
		<p class="indentmetin">donanım kuşandı yiğitler.</p>
		<div class="clrb"/>
		<p class="normal1">348 Bu hırkayı giyince yiğit Siegfried</p>
		<p class="normal1">İşi başaracak kadar güç ediniyordu;</p>
		<p class="normal1">On iki adamın gücü ekleniyordu</p>
		<p class="indentmetin">kendi gücünün üstüne.</p>
		<div class="clrb"/>
		<p class="normal1">Kazandı güzeller güzeli kadını</p>
		<p class="indentmetin">kurduğu nice düzenle.</p>
		<div class="clrb"/>
		<p class="normal1">349 Beri yandan,</p>
		<p class="indentmetin">öyle yapılmıştı ki bu hırka</p>
		<div class="clrb"/>
		<p class="normal1">Kim girse içine, görünmedikten başka</p>
		<p class="normal1">Beceriyordu dilediği herşeyi.</p>
		<p class="normal1">O hırka sayesinde elde etti Brünhild’i,</p>
		<p class="indentmetin">ama bu yüzden belâlar geldi başına.</p>
		<div class="clrb"/>
		<p class="normal1">350 “Söyle bana Siegfried” diye sordu Han,</p>
		<p class="normal1">“Yola çıkmadan önce</p>
		<p class="indentmetin">alalım mı önlemini,</p>
		<p class="indentmetin"><span class="indentmetin1">oraya şanlı şerefli varışın?</span></p>
		<div class="clrb"/>
		<p class="normal1">Atlı Bey’ler de gelsin mi bizimle, Brünhild’in ülkesine?</p>
		<p class="normal1">Hemen toplayabilirim iki bin atlı yiğidi.”</p>
		<p class="normal1">351 Konuştu Siegfried: “Oraya</p>
		<p class="indentmetin">ne kadar kişiyle gidersek gidelim,</p>
		<div class="clrb"/>
		<p class="normal1">Sultan Hanım isterse bize kötülük etmeyi,</p>
		<p class="normal1">Oraya gelmekten çekinmemeleri sebebine</p>
		<p class="indentmetin">hepsi de can verir götürdüklerimizin.</p>
		<div class="clrb"/>
		<p class="normal1">Temiz yürekli yiğit savaşçı! Başka bir önerim olacak sana.</p>
		<p class="normal1">352 Serüven peşinde koşan Bey’lerin yaptığı gibi</p>
		<p class="indentmetin">ordusuz, Ren’de yelken açalım, aşağıya doğru.</p>
		<div class="clrb"/>
		<p class="normal1">Bizimle kimler gelse gerek, onu da diyeceğim:</p>
		<p class="normal1">Topu topu dört kişi çıkacağız yolculuğa;</p>
		<p class="indentmetin">biz ikimiz, iki kişi daha.</p>
		<div class="clrb"/>
		<p class="normal1">Böyle elde edilecek o Hatun,</p>
		<p class="indentmetin">sonrası ne olursa olsun.</p>
		<div class="clrb"/>
		<p class="normal1">353 Ben olayım yoldaşlardan biri, sen de ikincisi,</p>
		<p class="normal1">Hagen üçüncü olsun, artar başarı olasılığı.</p>
		<p class="normal1">Dördüncü diye alalım yiğit Dankwart’ı.</p>
		<p class="normal1">Bu yoldaşlara iki bin er bile</p>
		<p class="indentmetin">göze alamaz saldırmayı.”</p>
		<div class="clrb"/>
		<p class="normal1">354 “Öğrenmek isterdim bir de şunu” dedi Han.</p>
		<p class="normal1">“Buradan ayrılış öncesinde, bilsem gerek,</p>
		<p class="normal1">Brünhild’in önünde giymek için,</p>
		<p class="indentmetin">nasıl urbalar götürsek?</p>
		<div class="clrb"/>
		<p class="normal1">Ne çeşit giyimdir yakışık alan,</p>
		<p class="indentmetin">bunu da bana söyle.”</p>
		<div class="clrb"/>
		<p class="normal1">355 “Urbanın en âlâsı giyilir her dem</p>
		<p class="normal1">Brünhild’in ülkesinde. O nedenle</p>
		<p class="normal1">Gösterişli urbalarla çıkmalıyız, hanımların önüne.</p>
		<p class="normal1">Horlanırız yoksa; dillere dolanır kılığımız.”</p>
		<p class="normal1">356 Bunu duyunca temiz yürekli yiğit,</p>
		<p class="normal1">Dedi: “Sevgili anama bir gitsem.</p>
		<p class="normal1">Belki onun yoldaşı genç kızlar</p>
		<p class="indentmetin">bize urba hazırlar;</p>
		<div class="clrb"/>
		<p class="normal1">Biz de şanlı şerefli giyiniriz dilber Sultan’ın önünde.”</p>
		<p class="normal1">357 Soylu edebiyle konuştu, Troneck’li Hagen:</p>
		<p class="normal1">“Ne diye anandan isteyeceksin sen, böyle bir hizmeti?</p>
		<p class="normal1">Duyur sorunumuzun ne olduğunu kızkardeşine;</p>
		<p class="normal1">Öyle beceriklidir ki o, ne yapar ne eder,</p>
		<p class="indentmetin">görkemli urbalar sağlar bize.”</p>
		<div class="clrb"/>
		<p class="normal1">358 Böylece haber iletti Han, kızkardeşine;</p>
		<p class="normal1">Bildirdi, yanında Siegfried ile ona geleceğini.</p>
		<p class="normal1">Hemen giydi güzel kız, gösterişli bir giysi,</p>
		<p class="normal1">Mutlu olmuştu onu görmeye geleceklerinden.</p>
		<p class="normal1">359 Giyimli kuşamlıydı yoldaşı kızlar da.</p>
		<p class="normal1">Vardılar oraya iki Han.</p>
		<p class="normal1">Kız duyunca bunu</p>
		<p class="normal1">Kalktı koltuğundan,</p>
		<p class="indentmetin">edeple karşıladı onları</p>
		<div class="clrb"/>
		<p class="normal1">İçeriye girerken soylu yabancı ve ağabeyi.</p>
		<p class="normal1">360 “Hoşgelmişsiniz, ağabeyim ve senin sayın yoldaşın.</p>
		<p class="normal1">Merakla bekliyorum, getirdiğin haberi.”</p>
		<p class="normal1">Dedi kız. “Nedir sizleri sarayda</p>
		<p class="indentmetin">benim yanıma getiren?</p>
		<div class="clrb"/>
		<p class="normal1">Sizden duyayım bunu.”</p>
		<p class="normal1">361 Yanıtladı varsıl Han: “Hanım kardeşim” dedi,</p>
		<p class="normal1">“Mutlu beklentilerimiz var, ama sıkıntılarımız da var.</p>
		<p class="normal1">Çok uzak bir yabancı ülkenin</p>
		<p class="indentmetin">sarayına gideceğiz kız istemeye.</p>
		<div class="clrb"/>
		<p class="normal1">Görkemli giysiler gerek bize, bu yolculukta giymek için.”</p>
		<p class="normal1">362 “Hele otur şöyle bir, sevgili ağabeyim” dedi Han kızı.</p>
		<p class="normal1">“Bir öğreneyim, kimmiş o hanım,</p>
		<p class="normal1">Başka Han’ların ülkesinden </p>
		<p class="indentmetin">senin sevdanı çeken?”</p>
		<div class="clrb"/>
		<p class="normal1">Şanlı konuklarını buyur etti, tutarak ellerinden</p>
		<p class="normal1">363 Kendisinin az önce oturduğu uzun koltuğa.</p>
		<p class="normal1">Yaslandı konuklar, altın sırma işlenmiş</p>
		<p class="normal1">Resimlerle bezenmiş</p>
		<p class="indentmetin">görkemli yastıklara;</p>
		<div class="clrb"/>
		<p class="normal1">Rahat etti yiğitler,</p>
		<p class="normal1">Han kızının konukluğunda.</p>
		<p class="normal1">364 Nice kez oldu tatlı bakışmalar,</p>
		<p class="normal1">Gözlerin demet edip sevgisini sunması.</p>
		<p class="normal1">Yiğit, taşıyordu hanım kızı yüreğinin içinde,</p>
		<p class="indentmetin">ne can ne beden umurundaydı;</p>
		<div class="clrb"/>
		<p class="normal1">Hak ederek aldı onu sonunda, eş edindi kendine.</p>
		<p class="normal1">365 Konuştu Gunther Han: “Çok soylu kızkardeşim;</p>
		<p class="normal1">Brünhild’in yurdunda yarışmalara girmektir muradımız;</p>
		<p class="normal1">Orada, hanımların önüne iyi giyimle çıkmalıyız.</p>
		<p class="normal1">Bunu da gerçekleştiremiyoruz, senin yardımın olmadan.”</p>
		<p class="normal1">366 Konuştu Han kızı: “Çok sevgili ağabeyim,</p>
		<p class="normal1">Hiç kuşku duymadan bilesin ki</p>
		<p class="normal1">Ne gelirse elimden, sana yardım için,</p>
		<p class="indentmetin">hazırım onu yapmaya;</p>
		<div class="clrb"/>
		<p class="normal1">Başka birinin sana, birşey dilediğinde</p>
		<p class="indentmetin">hayır yapmam demesi de</p>
		<p class="indentmetin"><span class="indentmetin1">çok üzer beni.</span></p>
		<div class="clrb"/>
		<p class="normal1">367 Zaten gereksiz senin, böyle çekinerek dilekte bulunman;</p>
		<p class="normal1">Sen Han’ımsın benim,</p>
		<p class="indentmetin">töredir,</p>
		<p class="indentmetin"><span class="indentmetin1">hakkın var buyruk vermeye.</span></p>
		<div class="clrb"/>
		<p class="normal1">Neyse murat ettiğin, buyur bana,</p>
		<p class="normal1">Hazırım onu yapmaya”</p>
		<p class="indentmetin">diyerek bitirdi sözünü dilber.</p>
		<div class="clrb"/>
		<p class="normal1">368 “Sevgili kızkardeşim; iyi urbalar giymek isteriz,</p>
		<p class="normal1">Bunların hazırlanması için sen destek olmalısın.</p>
		<p class="normal1">Üzerimizde görkemli duracak urbaları</p>
		<p class="indentmetin">yoldaşın kızlar diksin,</p>
		<div class="clrb"/>
		<p class="normal1">Çünkü mutlaka çıkmamız gerek bu yolculuğa.”</p>
		<p class="normal1">369 O zaman dedi genç kız: “İyi haber vereyim size,</p>
		<p class="normal1">Hayli ipek var bende. Ama</p>
		<p class="indentmetin">kalkan içini dolduracak kadar</p>
		<div class="clrb"/>
		<p class="normal1">Mücevheri sen getirt, urbalara dikelim.</p>
		<p class="normal1">Hazır ederiz, o soylu hanımın önünde</p>
		<p class="indentmetin">giyeceğiniz tüm urbaları.”</p>
		<div class="clrb"/>
		<p class="normal1">370 “Kimler olacak” diye sordu Han kızı,</p>
		<p class="normal1">“Sizinle birlikte o saraya giyimli kuşamlı gidecekler?”</p>
		<p class="normal1">Yanıtladı Han: “Yalnız benimle Siegfried,</p>
		<p class="indentmetin">iki de Bey’im var;</p>
		<div class="clrb"/>
		<p class="normal1">Alıyorum Dankwart’la Hagen’ı.</p>
		<p class="normal1">Oluyoruz topu topu bu kadar.</p>
		<p class="normal1">371 Ama unutma, sevgili kardeşim, şimdi diyeceğimi.</p>
		<p class="normal1">Yola çıkanlardan herbiri, dört gün boyunca</p>
		<p class="normal1">Gün başına iki urba giyecek;</p>
		<p class="indentmetin">hem de öyle olmalı ki bunlar,</p>
		<div class="clrb"/>
		<p class="normal1">Utançla ayrılmayalım Brünhild’in ülkesinden.”</p>
		<p class="normal1">372 Söz verdi bunu yapacağına güzel kız;</p>
		<p class="indentmetin">destur alıp ayrıldı yiğitler.</p>
		<div class="clrb"/>
		<p class="normal1">Hemen çağırdı otuz genç kız yoldaşını</p>
		<p class="normal1">Saraydaki kendi bölümüne, Han kızı Kriemhild;</p>
		<p class="normal1">Kızların hepsi de tam yetenekliydi bu iş için.</p>
		<p class="normal1">373 Çeşit çeşit kar beyazı ipek kumaşlara,</p>
		<p class="normal1">Ya da yonca yeşili Zazamank ülkesi ipeğine</p>
		<p class="normal1">Dikip tutturdular mücevherleri;</p>
		<p class="indentmetin">görkemli urbalar hazır edildi.</p>
		<div class="clrb"/>
		<p class="normal1">Sevilesi Kriemhild, kendi eliyle yaptı kesimleri.</p>
		<p class="normal1">374 Acayip deniz hayvanlarının postları</p>
		<p class="indentmetin">-hayranlık verir görmesi-</p>
		<div class="clrb"/>
		<p class="normal1">Kullanıldı astar olarak, bulabildiklerince.</p>
		<p class="normal1">Üst kumaş ipektendi, altın sırmayla işlenmiş;</p>
		<p class="normal1">Işıltılı urbaların anlatımı akıl almaz.</p>
		<p class="normal1">375 Mağrib ülkesinden, kimi de Libya’dan gelme</p>
		<p class="normal1">Han giysilerinde kullanılan ipeğin</p>
		<p class="indentmetin">görülmüş görülecek en âlâsı</p>
		<div class="clrb"/>
		<p class="normal1">Var idi yeterince, Kriemhild’in elinde;</p>
		<p class="normal1">Sonunda bir iş çıkardı ki Han kızı,</p>
		<p class="indentmetin">kanıtladı ihsanda bulunmak istediğini.</p>
		<div class="clrb"/>
		<p class="normal1">376 Brünhild’in sarayına gitmeyi</p>
		<p class="indentmetin">önemsedikleri için böylesine</p>
		<div class="clrb"/>
		<p class="normal1">Yeterince yakışır bulmadılar kendi başına</p>
		<p class="indentmetin">kakım postundan kürkleri;</p>
		<div class="clrb"/>
		<p class="normal1">Üstüne bulunmaz kara ipek kapladılar kürklerin,</p>
		<p class="normal1">Acar yiğitlerin şenliklerde görünmek istediği gibi</p>
		<p class="indentmetin">olsun diye, giyenlerin görünüşü.</p>
		<div class="clrb"/>
		<p class="normal1">377 Arabistan’dan gelme ipeğin üstünde</p>
		<p class="indentmetin">ışıldıyordu nice mücevher;</p>
		<div class="clrb"/>
		<p class="normal1">Az olmamıştı, emek veren hanımların katlandığı zahmetler.</p>
		<p class="normal1">Altı haftada dikildi urbaların hepsi,</p>
		<p class="normal1">Erdemli yiğitlerin silâh donanımları da hazır idi.</p>
		<p class="normal1">378 Kuşandılar donanımlarını; bu arada,</p>
		<p class="normal1">Yapılmıştı onlar için sağlam bir gemi, Ren kıyısında,</p>
		<p class="normal1">Alıp götürecekti onları açık denize.</p>
		<p class="normal1">Derken bitirdi genç kızlar, dikim işlerini.</p>
		<p class="normal1">379 Haber verildi yiğitlere, onlar için yapılan,</p>
		<p class="normal1">Giyilecek görkemli urbaların dikilmiş bulunduğu;</p>
		<p class="normal1">Bahadırların istediği gibi hazır idi herşey.</p>
		<p class="normal1">O zaman istemediler artık Ren boyunda oyalanmayı.</p>
		<p class="normal1">380 Haber iletildi hemen, yoldaş olacak yiğitlere,</p>
		<p class="normal1">Dendi, “İster misiniz urbaları görmek kendi üstünüzde,</p>
		<p class="normal1">Anlamak fazla uzun ya da kısa gelip gelmediğini?”</p>
		<p class="normal1">Onlar da bildirdi hanımlara, içten minnetli teşekkürlerini.</p>
		<p class="normal1">381 Urbaları onların üstünde gören herkes</p>
		<p class="normal1">Dünyada daha güzel şey görmedim dedi.</p>
		<p class="normal1">Seve seve giyeceklerdi bunları o sarayda;</p>
		<p class="normal1">Daha iyi olamazdı hiçbir yiğidin giyimi.</p>
		<p class="normal1">382 Bu urbalar için, teşekkür sundular içten.</p>
		<p class="normal1">Hiç gecikmeden artık, destur istedi yiğitler, gitmeye;</p>
		<p class="normal1">Atlı Bey edebiyle söylediler bu dileklerini;</p>
		<p class="normal1">Yaş bürüdü güzel kızların ışıltılı gözlerini.</p>
		<p class="normal1">383 Dedi Kriemhild: “Çok sevgili ağabeyim,</p>
		<p class="indentmetin">değiştirsen şimdiki tasarımını,</p>
		<div class="clrb"/>
		<p class="normal1">Başka bir kızı istesen! Doğru olurdu derim böylesi,</p>
		<p class="normal1">O zaman canını tehlikeye atmamış olurdun.</p>
		<p class="normal1">Daha yakın yerlerde de bulurdun</p>
		<p class="indentmetin">soylu doğmuş nice hatun.”</p>
		<div class="clrb"/>
		<p class="normal1">384 Bana kalırsa, ileride gelecek belâlar </p>
		<p class="indentmetin">yüreğine doğmuştu onun.</p>
		<div class="clrb"/>
		<p class="normal1">Kim ne söz ederse etsin, ağlaştı durdu kızlar hep birden,</p>
		<p class="normal1">Gözyaşından ıslandı göğüslerindeki altın bezekler,</p>
		<p class="normal1">Öylesine çok akıyordu gözlerindeki yaş.</p>
		<p class="normal1">385 Dedi genç kız: “Siegfried Han!</p>
		<p class="normal1">Ağabeyimi ısmarladım sana, emanetim olsun,</p>
		<p class="normal1">Brünhild’in ülkesinde hiçbir şey gelmesin başına onun.”</p>
		<p class="normal1">Gözüpek yiğit, elini tuttu Kriemhild Hatun’un,</p>
		<p class="indentmetin">andiçip söz verdi ona.</p>
		<div class="clrb"/>
		<p class="normal1">386 Dedi gözüpek yiğit: “Tenimde can durdukça</p>
		<p class="normal1">Beri olasın her türlü korkudan, Han kızı!</p>
		<p class="normal1">Sağ salim getireceğim ağabeyini geriye, Ren boyuna,</p>
		<p class="normal1">Söz verdim, başım üstüne, buna.”</p>
		<p class="normal1">387 Altın kızılı kalkanlar taşındı kumsal kıyıya,</p>
		<p class="normal1">Tüm urbaları da gemiye getirildi.</p>
		<p class="normal1">Ardından bindirildi atlar. Hemen çıkmak istediler yola;</p>
		<p class="normal1">O zaman nice güzel kadın, başladı ağlamaya.</p>
		<p class="normal1">388 Birçok sevimli çocuk, üşüştü pencerelere.</p>
		<p class="normal1">Serin bir yel sürükledi yelkenli gemiyi;</p>
		<p class="normal1">Başı dik yiğitler çıktı yolculuğa, Ren boyunca.</p>
		<p class="normal1">Sordu Gunther Han: </p>
		<p class="normal1">“Kim kaptanlık edecek, bizim aramızdan?”</p>
		<p class="normal1">389 Konuştu güçlü Siegfried: “Derinliklerin üstünde</p>
		<p class="normal1">Yönlendirebilirim gemiyi, yiğitler, kuşkunuz olmasın;</p>
		<p class="normal1">Denizde hangi yollar izlenir,</p>
		<p class="indentmetin">iyi öğrenmişimdir.”</p>
		<div class="clrb"/>
		<p class="normal1">İçleri ferah, ayrıldılar Burgund ilinden.</p>
		<p class="normal1">390 Geçti dümen yeke’sine Alçak Ülke’nin Han’ı,</p>
		<p class="normal1">Övülesi yiğitler, kıyıdan </p>
		<p class="indentmetin">açılmaya başladı.</p>
		<div class="clrb"/>
		<p class="normal1">Gözüpek Gunther geçti bir kürekçi yerine;</p>
		<p class="normal1">Yürek hoşluğuyla ırmak ağzına varıp, </p>
		<p class="indentmetin">açıldılar denize.</p>
		<div class="clrb"/>
		<p class="normal1">391 Boldu yanlarındaki yiyecek</p>
		<p class="indentmetin">ve şarabın en âlâsı</p>
		<div class="clrb"/>
		<p class="normal1">Ren boyunda bulunabilecek olan.</p>
		<p class="normal1">Hagen’ın kardeşi Dankwart da </p>
		<p class="indentmetin">oturuyordu bir kürekçi yerinde,</p>
		<div class="clrb"/>
		<p class="normal1">Zorlu asılıyordu küreğe,</p>
		<p class="indentmetin">yoktu diyecek keyfine.</p>
		<div class="clrb"/>
		<p class="normal1">392 Sağlam yelken direklerini yaman sarsıyordu rüzgâr</p>
		<p class="normal1">Bir hayli yol alındı, gece olana kadar.</p>
		<p class="normal1">Ulaşmışlardı artık, sevinerek, iyice açık denize;</p>
		<p class="normal1">Harcadıkları güçlü emeğin yorgunluğunu</p>
		<p class="indentmetin">ancak o zaman duydular.</p>
		<div class="clrb"/>
		<p class="normal1">393 Duyduk ki, on iki gün boyunca</p>
		<p class="normal1">Arkadan almışlar rüzgârı,</p>
		<p class="indentmetin">ileriye gitmişler;</p>
		<p class="indentmetin"><span class="indentmetin1">çok uzaklara,</span></p>
		<div class="clrb"/>
		<p class="normal1">Brünhild ülkesinde Isenstein kentine gelmişler;</p>
		<p class="normal1">İçlerinden yalnız Siegfried biliyormuş bu kenti.</p>
		</body>
</html>