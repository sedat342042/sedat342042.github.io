<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_46">SIEGFRIED’İN İLK KEZ KRIEMHILD’İ GÖRMESİ NASIL OLDU</h2>
		<p class="normal1">268 Şölenli şenlikli kutlamalarda bulunmak isteyenler</p>
		<p class="normal1">Her gün sökün ediyordu, Ren boyunca, at sırtında;</p>
		<p class="normal1">Hepsi de ülkeye gelmekteydi, Han’ı sevdikleri için.</p>
		<p class="normal1">Armağan ediliyordu onlara hem atlar, hem urbalar.</p>
		<p class="normal1">269 En soylu, en yüce konuklar için, tümüne</p>
		<p class="normal1">Özel koltuklar yaptırılmış, hazır edilmişti;</p>
		<p class="normal1">Otuz iki Han idi bunlar.</p>
		<p class="normal1">Şenlik günleri uğruna, nice genç kız</p>
		<p class="indentmetin">süslenip püsleniyordu hevesle.</p>
		<div class="clrb"/>
		<p class="normal1">270 O ara hiç boş durmuyordu</p>
		<p class="indentmetin">erginliğe geçme yaşındaki Giselher de;</p>
		<div class="clrb"/>
		<p class="normal1">Onunla Gernot, adamlarıyla birlikte,</p>
		<p class="normal1">Karşılayıp ağırlıyorlardı içtenlikle</p>
		<p class="indentmetin">yabancı Bey’leri ve yanlarındaki yiğitleri,</p>
		<div class="clrb"/>
		<p class="normal1">Hoşgeldiniz diyorlardı Bey’lere,</p>
		<p class="indentmetin">törenlerde hep yapılageldiği üzere.</p>
		<div class="clrb"/>
		<p class="normal1">271 Altın renkli eyerlere binerek gelmişti bu Bey’ler, ülkeye,</p>
		<p class="normal1">Mücevherlerle süslenmiş kalkanlar taşıyarak,</p>
		<p class="indentmetin">görkemli urbalar içinde,</p>
		<div class="clrb"/>
		<p class="normal1">Şenlikte böyle görünmek istediklerinden</p>
		<p class="normal1">Han’a saygıları nedeniyle.</p>
		<p class="normal1">Artık iyileşmişti çoğunun savaşta aldığı yaralar.</p>
		<p class="normal1">272 Yataklarda uzanıp yaralarının acısını çekenler</p>
		<p class="normal1">Ölüme yaklaşmanın ne kadar acı olduğunu</p>
		<p class="indentmetin">unutmuşlardı artık;</p>
		<div class="clrb"/>
		<p class="normal1">Güçsüz keyifsiz olduklarına yakınmayı bıraktılar,</p>
		<p class="normal1">Sevindiler, şenlik günleri geliyor haberine.</p>
		<p class="normal1">273 Kendileri de eğlenmek istiyorlardı o günlerde;</p>
		<p class="normal1">Ölçüsüzdü keyifleri, herkes pek çok sevinçliydi</p>
		<p class="normal1">Mutluluk fışkırıyordu her taraftan</p>
		<p class="normal1">Gunther’in tüm ülkesinde.</p>
		<p class="normal1">274 Kutsal kandil günü sabahlarından birinde</p>
		<p class="indentmetin">beş bin, belki daha çok yiğit,</p>
		<div class="clrb"/>
		<p class="normal1">Böylesine çok sayıda er kişi, görkemli giysiler içinde</p>
		<p class="normal1">Bir araya gelip yürüdü şenlik alanına doğru;</p>
		<p class="indentmetin">hemen başladı günün yarışmaları,</p>
		<div class="clrb"/>
		<p class="normal1">Orada şan kazandı Burgund bahadırları.</p>
		<p class="normal1">275 Han biliyordu, çoktan sezmişti bunu,</p>
		<p class="normal1">Kızkardeşine, Alçak Ülke’li yiğidin nasıl</p>
		<p class="indentmetin">tüm gönlüyle sevdalı olduğunu.</p>
		<div class="clrb"/>
		<p class="normal1">Oysa yiğide hiç göstermemişlerdi</p>
		<p class="indentmetin">güzelliği</p>
		<div class="clrb"/>
		<p class="normal1">Tüm kızları bastıran o dilberi.</p>
		<p class="normal1">276 Dedi: “Şimdi akıl verin bana, Bey’lerim, erlerim,</p>
		<p class="normal1">Ne yapsak da şölen, olabildiğince şanlı şerefli geçse?</p>
		<p class="normal1">Ki kınamasınlar bizi sonradan,</p>
		<p class="normal1">Yaptığımız iş sebebine övsün bizi herkes.”</p>
		<p class="normal1">277 Yanıtladı onu, Metz Beyi Ortwein:</p>
		<p class="normal1">“Şenliğimizin şanı tam olsun istiyorsan,</p>
		<p class="normal1">Bırak, şu eğlence yerinde görünsün güzel hanımlar,</p>
		<p class="normal1">Burgund ilinin büyük onurudur onlar.</p>
		<p class="normal1">278 Keyif alır mı er takımı, neye bakıp da şenlenecek,</p>
		<p class="normal1">Güzel kızlar gösterişli hatunlar yoksa ortada?</p>
		<p class="normal1">İzin ver kızkardeşine, şenliğimize gelmesi için.”</p>
		<p class="normal1">Nice soylu bahadır, hoşlandı bu öneriden.</p>
		<p class="normal1">279 “Uyacağım bu öğüde” dedi Han.</p>
		<p class="normal1">Bunu duyan</p>
		<p class="indentmetin">herkesin gönlü ferahladı.</p>
		<div class="clrb"/>
		<p class="normal1">Bildirdiler Ute Hatun’la güzel kızına da,</p>
		<p class="normal1">Yoldaş genç kızlarla birlikte</p>
		<p class="indentmetin">şenliğe katılmalarının istendiğini.</p>
		<div class="clrb"/>
		<p class="normal1">280 Hemen arandı</p>
		<p class="indentmetin">sandıklardaki birçok urbadan en güzelleri,</p>
		<div class="clrb"/>
		<p class="normal1">Işıltılı giysilere büründü hanım kızlar.</p>
		<p class="normal1">Giysi süslemeleri, yüzükler, takıldı takıştırıldı,</p>
		<p class="normal1">Nice dilber genç kız süslendi bir hoş.</p>
		<p class="normal1">281 Birçok genç yiğit, umuda düştü,</p>
		<p class="normal1">Benim görünüşümü beğenecek hanımlar diye;</p>
		<p class="normal1">Bir Han ülkesini almaya yeğ tutarlardı bunu.</p>
		<p class="normal1">Hoşlanarak baktılar</p>
		<p class="indentmetin">daha önce hiç görmedikleri hanımlara.</p>
		<div class="clrb"/>
		<p class="normal1">282 Han, emanet etti kızkardeşini</p>
		<p class="normal1">Hep yanında olacak tam yüz adamına;</p>
		<p class="normal1">Ellerinde havaya kaldırılmış kılıç,</p>
		<p class="indentmetin">koruyuculuk edeceklerdi onunla anasına,</p>
		<div class="clrb"/>
		<p class="normal1">Böyle idi Burgund ilinde saray töresi.</p>
		<p class="normal1">283 Çıkageldi varsıl Ute, kızıyla birlikte:</p>
		<p class="normal1">Yoldaş olarak –hepsi de görkemli urbalar giymiş–</p>
		<p class="normal1">Belki yüz, belki daha bile çok güzel hanım almıştı yanına.</p>
		<p class="normal1">Ayrıca gidiyordu, mücevherler takıp bezenmiş</p>
		<p class="indentmetin">birçok genç kız, Kriemhild’in yanı sıra.</p>
		<div class="clrb"/>
		<p class="normal1">284 Sarayın bir kapısından hepsinin çıktığı görüldü.</p>
		<p class="normal1">Candan istekle baktı yiğit, o sırada;</p>
		<p class="normal1">Umuyordu çünkü, belki nasip olur diye</p>
		<p class="normal1">Kriemhild’i görüp mutlulanması.</p>
		<p class="normal1">285 Derken göründü Kriemhild</p>
		<p class="normal1">Kara bulutlar arasından kendini gösteren</p>
		<p class="indentmetin">gündoğumu kızıllığı gibi.</p>
		<div class="clrb"/>
		<p class="normal1">O zaman bütün iç daralması gidiverdi</p>
		<p class="indentmetin">onu nice zamandır gönlünde taşıyan yiğidin;</p>
		<div class="clrb"/>
		<p class="normal1">Gördü sevilesi dilberi,</p>
		<p class="indentmetin">tüm güzelliğiyle,</p>
		<p class="indentmetin"><span class="indentmetin1">kendisinin önünde duruyorken.</span></p>
		<div class="clrb"/>
		<p class="normal1">286 Urbasında pırıldıyordu pek çok mücevher,</p>
		<p class="normal1">Sevilesi görünüm veriyordu ona, teninin gül rengi;</p>
		<p class="normal1">Kişi daha fazlasını istese bile, söylemeliydi</p>
		<p class="normal1">Bu dünyada daha güzelini görmediğini.</p>
		<p class="normal1">287 Nasıl yıldızları sönükleştirirse, ışıldayan dolunay,</p>
		<p class="normal1">Bulutlar arasından bile fışkırırsa ışığı,</p>
		<p class="normal1">O da öylesine duruyordu birçok kadının önünde,</p>
		<p class="normal1">Ona baktıkça yüreği kabarıyordu hep</p>
		<p class="indentmetin">giyimli kuşamlı yiğitlerin.</p>
		<div class="clrb"/>
		<p class="normal1">288 Önünde yürüyordu, devletli mâbeyn görevlileri;</p>
		<p class="normal1">O güzel kızı görebileceği yere sokulmaktan</p>
		<p class="indentmetin">durmuyordu hiç geri</p>
		<div class="clrb"/>
		<p class="normal1">Birbirini bastırarak, gözüpek yiğitler.</p>
		<p class="normal1">Soylu Siegfried’e gelince,</p>
		<p class="indentmetin">hem mutluluk hem hüzün duyuyordu içinde.</p>
		<div class="clrb"/>
		<p class="normal1">289 Sordu içinden, onunla konuşurcasına,</p>
		<p class="normal1">“Nasıl yapacağım bu işi,</p>
		<p class="normal1">Senin gönlünü nasıl kazanacağım, umduğum gibi?</p>
		<p class="normal1">Sensiz olacağıma öleyim daha iyi.”</p>
		<p class="normal1">Onun sebebine, bu düşüncelerle</p>
		<p class="indentmetin">hem sevinç hem üzüntü duyuyordu içinde.</p>
		<div class="clrb"/>
		<p class="normal1">290 Kriemhild’in ötesinde duruyordu Siegfried</p>
		<p class="normal1">Tüm yakışıklılığıyla,</p>
		<p class="normal1">Bergama kâğıdına çizilmiş resim gibi,</p>
		<p class="normal1">Bir usta nakkaş eliyle; inkâr götürmezdi hiç</p>
		<p class="normal1">Şimdiye dek hiçbir yerde</p>
		<p class="indentmetin">böylesine yakışıklı bir yiğidin görülmediği.</p>
		<div class="clrb"/>
		<p class="normal1">291 Kriemhild’in yanındakiler seslendi çevredeki yiğitlere</p>
		<p class="normal1">Çekilin, yol açın diye; birçok yiğit hemen uydular buna.</p>
		<p class="normal1">Gururları sebebine belli etmiyorlardı ama,</p>
		<p class="indentmetin">mutlu oldu içleri, ürperdi bedenleri.</p>
		<div class="clrb"/>
		<p class="normal1">Edeple seyretti herkes </p>
		<p class="indentmetin">bu güzel kadınlar alayının geçişini.</p>
		<div class="clrb"/>
		<p class="normal1">292 O sırada konuştu, Burgund’lar arasından, Gernot Han:</p>
		<p class="normal1">“Değerli ağabeyim Gunther; budur yerinde olan,</p>
		<p class="normal1">Övsen gerek tüm şu yiğitlerin önünde,</p>
		<p class="indentmetin">sana canla başla hizmet etmiş bahadırı!</p>
		<div class="clrb"/>
		<p class="normal1">Bu önerim için de ancak övünç duyarım ben:</p>
		<p class="normal1">293 Çağır Siegfried’i, Siegmund Han oğlunu,</p>
		<p class="normal1">Kriemhild’in önüne gelsin; o da, selâmlasın onu,</p>
		<p class="indentmetin">yerinde bir ödüllendirme olur bu.</p>
		<div class="clrb"/>
		<p class="normal1">Gerçi şimdiye kadar konuşmuşluğu olmadı hiçbir yiğitle;</p>
		<p class="normal1">Ama hoşgeldin desin Siegfried’e,</p>
		<p class="indentmetin">kazanalım çok erdemli yiğidi</p>
		<p class="indentmetin"><span class="indentmetin1">hep dostumuz olarak.”</span></p>
		<div class="clrb"/>
		<p class="normal1">294 Yiğidin olduğu yere seyirtti Gunther’in adamları,</p>
		<p class="normal1">“Alçak Ülke’nin Hanı!” diyerek konuştular onunla,</p>
		<p class="indentmetin">dediler:</p>
		<div class="clrb"/>
		<p class="normal1">“Han’ımız böyle ister,</p>
		<p class="indentmetin">izin verdi saraya girmene senin;</p>
		<div class="clrb"/>
		<p class="normal1">Kızkardeşi hoşgeldin diyecek sana, seni onurlandırmak için.”</p>
		<p class="normal1">295 Bahadır pek sevindi gelen bu habere;</p>
		<p class="normal1">Artık hüzünsüz mutluluk duyuyordu içinde,</p>
		<p class="normal1">Güzeller güzelinin karşısına çıkacağından dolayı.</p>
		<p class="normal1">Gerçekten de genç kız</p>
		<p class="indentmetin">iffetli ismetli konuşup</p>
		<p class="indentmetin"><span class="indentmetin1">hoşgeldin dedi ona.</span></p>
		<div class="clrb"/>
		<p class="normal1">296 Görünce gözüpek bahadırın</p>
		<p class="indentmetin">önünde durduğunu,</p>
		<div class="clrb"/>
		<p class="normal1">Kızardı teni genç kızın. Şöyle dedi dilber:</p>
		<p class="normal1">“Hoşgelmişsin soylu yiğit, Siegfried Han!”</p>
		<p class="normal1">Pek arttı bahadırın iç ferahlığı, bu selâmlamadan.</p>
		<p class="normal1">297 Edeple eğildi Han kızının önünde, teşekkür sundu,</p>
		<p class="indentmetin">kız uzattı elini, onun elini tuttu.</p>
		<div class="clrb"/>
		<p class="normal1">Seyretmeye doyulmuyordu bu güzelle yanındaki yiğidi.</p>
		<p class="normal1">Tatlı bakışlarla baktılar birbirlerine, Han ile Hatun;</p>
		<p class="normal1">Oysa yanmaktaydı her ikisinin içi.</p>
		<p class="normal1">298 O sırada sıktı mı avucundaki ak eli</p>
		<p class="indentmetin">sevgiyle okşar gibi, azıcık?</p>
		<div class="clrb"/>
		<p class="normal1">Bilmem orasını;</p>
		<p class="normal1">Ama sanmam ki bundan geri kalmış bulunsun.</p>
		<p class="normal1">Belli etti güzele, pek açık,</p>
		<p class="indentmetin">ona olan sevdasını.</p>
		<div class="clrb"/>
		<p class="normal1">299 İlkyaz mevsiminde, mayıs günlerinde</p>
		<p class="indentmetin">gönüllerde sevda kabarırken</p>
		<div class="clrb"/>
		<p class="normal1">Hiç duymadı gönlünde Siegfried, sevdanın daha fazlasını</p>
		<p class="normal1">Eş edinmek istediğiyle böyle elele</p>
		<p class="normal1">Yürürken duyduğu kadarından.</p>
		<p class="normal1">300 Onları gören</p>
		<p class="indentmetin">nice bahadırın şu geçti içinden:</p>
		<div class="clrb"/>
		<p class="normal1">“Ben olsaydım onun yerinde,</p>
		<p class="normal1">Ben yürüseydim bu güzelle elele</p>
		<p class="normal1">Bir de o güzelin yanında yatsaydım hele,</p>
		<p class="indentmetin">nasıl mutlu olurdum!</p>
		<div class="clrb"/>
		<p class="normal1">Bir dediğini iki etmezdim ecemin.”</p>
		<p class="normal1">301 Hangi ülkeden olursa olsun tüm konuklar</p>
		<p class="normal1">Yalnız bu ikisini seyretmekteydi.</p>
		<p class="normal1">İzin çıktı Kriemhild’in de yakışıklı adama</p>
		<p class="indentmetin">töre gereğince bir öpücük kondurmasına.</p>
		<div class="clrb"/>
		<p class="normal1">Bu kadar hoşlanmamıştı yiğit, hiçbir şeyden</p>
		<p class="indentmetin">tüm yaşamı boyunca.</p>
		<div class="clrb"/>
		<p class="normal1">302 Hemen oracıkta söyledi Dan’lar Hanı, içinden geçeni:</p>
		<p class="normal1">“Bana öyle gelir ki,</p>
		<p class="indentmetin">bu öpücüğün alınması içindi</p>
		<div class="clrb"/>
		<p class="normal1">Siegfried’in güçlü eliyle nice yiğidimin tepelenmesi.</p>
		<p class="normal1">Tanrı göstermesin bir daha, onun ülkeme girdiğini!”</p>
		<p class="normal1">303 Seslenildi herkese, yol açsınlar</p>
		<p class="indentmetin">güzel Kriemhild’in önünde diye.</p>
		<div class="clrb"/>
		<p class="normal1">Sonra birçok gözüpek Bey</p>
		<p class="normal1">Aldı götürdü onu şatafatla</p>
		<p class="indentmetin">sarayın avlusuna.</p>
		<div class="clrb"/>
		<p class="normal1">Orada ayrıldı yanından, seçkin yiğit.</p>
		<p class="normal1">304 Han kızı girdi ulu kiliseye,</p>
		<p class="indentmetin">yoldaşı kızlarla birlikte.</p>
		<div class="clrb"/>
		<p class="normal1">Öylesine güzeldi ki</p>
		<p class="normal1">Gözleri onda, nice yiğit, kendini yitirdi gitti;</p>
		<p class="normal1">Oldu güzelliğiyle, onlara göz şöleni.</p>
		<p class="normal1">305 Bin zorlukla bekleyebildi Siegfried</p>
		<p class="indentmetin">âyin havasının bitirilmesini.</p>
		<div class="clrb"/>
		<p class="normal1">Kısmetine şükretse gerekti</p>
		<p class="normal1">Ona eğilimli çıktı diye, gönlünde yaşattığı;</p>
		<p class="normal1">Lâkin o da bu güzele lâyıktı doğrusu.</p>
		<p class="normal1">306 Kız çıktı kiliseden. Siegfried yetişti hemen</p>
		<p class="normal1">Dostlukla Kriemhild’e yaklaştığı görüldü.</p>
		<p class="normal1">Yanyana yürürlerken, teşekkür etti ona, güzeller güzeli,</p>
		<p class="normal1">Burgund Beyleri’nin önünde savaşa girip</p>
		<p class="indentmetin">öylesine yaman savaştığı için.</p>
		<div class="clrb"/>
		<p class="normal1">307 “Tanrı razı olsun senden, Siegfried Han” dedi güzel kız,</p>
		<p class="normal1">Kazandığın için –öyle duydum–</p>
		<p class="normal1">Bizimkilerin sonsuz minnetini.”</p>
		<p class="normal1">Sevgiyle baktı yiğit, Kriemhild Hatun’a o zaman;</p>
		<p class="normal1">308 Dedi, “Hep hizmetinde olacağım onların.</p>
		<p class="normal1">Durup dinlendirmek bilmeyeceğim başımı,</p>
		<p class="normal1">Onların mutluluğunu tamama erdirmedikçe,</p>
		<p class="normal1">Kriemhild Hatun!</p>
		<p class="normal1">Senin gönlünü etmek için yapacağım bunu.”</p>
		<p class="normal1">309 On iki gün boyunca her ne zaman</p>
		<p class="normal1">Çıkacak olsa dilber kız, sarayda Bey’ler arasına</p>
		<p class="normal1">Yanına verdiler yiğidi, ona eşlik etmesi için;</p>
		<p class="normal1">Onurlandırmak olsun diye yaptılar bunu,</p>
		<p class="normal1">bahadırı çok sevdiklerinden.</p>
		<p class="normal1">310 O günlerde Gunther Han sarayında, </p>
		<p class="indentmetin">geniş orta boşluğunda</p>
		<div class="clrb"/>
		<p class="normal1">Duyulurdu hep mutlu sevinçli sesler, şen bir şamata;</p>
		<p class="normal1">Nice gözüpek Bey, girer çıkardı oraya.</p>
		<p class="normal1">Ol dem başladı, Ortwein’la Hagen</p>
		<p class="indentmetin">büyük işler başarmaya.</p>
		<div class="clrb"/>
		<p class="normal1">311 Kim hangi işe kalkışacak olsa, hep hazırdı katılmaya</p>
		<p class="normal1">Tüm güçleriyle, savaş seven bu bahadırlar.</p>
		<p class="normal1">Böylece yakından tanıdı onları konuklar;</p>
		<p class="normal1">Bezek olup Gunther Han iline, şan verdiler yurda.</p>
		<p class="normal1">312 Daha önce yaralanmış kişiler</p>
		<p class="indentmetin">iyileşip birer ikişer</p>
		<p class="indentmetin"><span class="indentmetin1">çıktı ortaya;</span></p>
		<div class="clrb"/>
		<p class="normal1">Orada, Gunther Han Beyleri’yle savaş oyunlarında</p>
		<p class="indentmetin">yarışmak isterlerdi:</p>
		<div class="clrb"/>
		<p class="normal1">Kılıç kalkan dövüşü, uzağa mızrak atmak gibi.</p>
		<p class="normal1">Onlara yardım eden oldu; güçlü erlerdi hepsi.</p>
		<p class="normal1">313 Yarışma oyunları sırasında Han</p>
		<p class="indentmetin">kendi mutfağından</p>
		<div class="clrb"/>
		<p class="normal1">Yedirdi en âlâ yemekleri;</p>
		<p class="normal1">Beri kaldı, bir Han’a yöneltilebilecek</p>
		<p class="indentmetin">her çeşit eleştiriden.</p>
		<div class="clrb"/>
		<p class="normal1">Gitti konuklarının yanına, dostluk göstererek.</p>
		<p class="normal1">314 Dedi: “Erdemli yiğitler, bizden ayrılma öncesinde</p>
		<p class="normal1">Kabul buyurun armağanlarımı!</p>
		<p class="normal1">Size hep hizmetim olsun isterim.</p>
		<p class="normal1">Geri çevirmeyin sunduklarımı;</p>
		<p class="normal1">Malımı bölüşmek istedim sizinle,</p>
		<p class="indentmetin">öyle geldi içimden.”</p>
		<div class="clrb"/>
		<p class="normal1">315 Dan ilinden olanlar, yanıtladılar hemen:</p>
		<p class="normal1">“Ülkemize dönmek için at sırtına binmeden</p>
		<p class="normal1">Barışmak isteriz sizinle; göze aldık yüklü mal vermeyi,</p>
		<p class="normal1">Saldırmazlık andı da içeceğiz, istemiş olduğunuz gibi.”</p>
		<p class="normal1">316 İyileşmişti artık, Lüdegast’ın yaraları</p>
		<p class="normal1">Sağlığına kavuşmuş,</p>
		<p class="normal1">Gunther’in yanında, zaman geçiriyordu</p>
		<p class="normal1">Sakson ilinin Han’ı.</p>
		<p class="normal1">Orada gömdüler, ölen birkaç kişiyi.</p>
		<p class="normal1">O günlerde</p>
		<p class="normal1">Siegfried’i bulacağı yere gitti Gunther Han.</p>
		<p class="normal1">317 Şöyle dedi yiğide: “Bir akıl ver bana,</p>
		<p class="indentmetin">ne etsem gerek?</p>
		<div class="clrb"/>
		<p class="normal1">Düşmanlarımız artık gitmek ister;</p>
		<p class="normal1">Benden sürekli barış diler.</p>
		<p class="normal1">Akıl öğret bana, gözüpek yiğit,</p>
		<p class="indentmetin">söyle nedir, sana doğru görünen.</p>
		<div class="clrb"/>
		<p class="normal1">318 Bildireyim sana, o bahadırların dileğini:</p>
		<p class="normal1">Beş yüz beygirin taşıyabildiğince altın verecekler bana;</p>
		<p class="normal1">Özgür bırakılmalarına karşılık.”</p>
		<p class="normal1">Yanıtladı Bey Siegfried: “Böylesi almaz yakışık.</p>
		<p class="normal1">319 Hiçbir şey almadan bırak onları gitsinler;</p>
		<p class="normal1">Yalnız güvence versinler sana, yiğitlerin her ikisi,</p>
		<p class="normal1">Bir daha kesinlikle, senin ülkene ordu sokmayacaklarına;</p>
		<p class="normal1">Andiçsinler bu yolda!”</p>
		<p class="normal1">320 “Uyacağım bu öğüde” dedi Han,</p>
		<p class="indentmetin">ayrıldılar oradan.</p>
		<div class="clrb"/>
		<p class="normal1">Düşmanlara şu bildirim yapıldı:</p>
		<p class="normal1">“Sizde kalsın altınlar, önermiş olduğunuz;</p>
		<p class="normal1">Ülkenizde sizi sevenler,</p>
		<p class="indentmetin">siz savaş yorgunu yiğitleri özler;</p>
		<p class="indentmetin"><span class="indentmetin1">açık olsun yolunuz!”</span></p>
		<div class="clrb"/>
		<p class="normal1">321 Ama gelmişti gönderilen altınlar;</p>
		<p class="normal1">Taşındılar içeriye, tepsi gibi kullanılan kalkanlarla.</p>
		<p class="normal1">Gernot’un öğüdüyle dağıttı bunları Gunther</p>
		<p class="indentmetin">dostlarına, tartmadan, avuç avuç;</p>
		<div class="clrb"/>
		<p class="normal1">Adam başına beş yüz altın lira,</p>
		<p class="indentmetin">belki fazlası düştü.</p>
		<div class="clrb"/>
		<p class="normal1">322 Gitmek isteyenlerin tümü, Han’dan destur aldılar;</p>
		<p class="normal1">O arada Kriemhild’e, ayrıca Ute Hatun’a</p>
		<p class="normal1">Göründüler,</p>
		<p class="indentmetin">huzura çıkıp</p>
		<p class="indentmetin"><span class="indentmetin1">veda ettiler.</span></p>
		<div class="clrb"/>
		<p class="normal1">Bol ihsanlarla uğurlandılar hepsi.</p>
		<p class="normal1">323 Çekip gittiler at sırtında,</p>
		<p class="indentmetin">boş kaldı sarayın konuk etme yerleri;</p>
		<div class="clrb"/>
		<p class="normal1">Kaldı Han</p>
		<p class="indentmetin">devlet ve izzet içre</p>
		<div class="clrb"/>
		<p class="normal1">Kendi Bey’leri, nice soylu kişi ile,</p>
		<p class="normal1">Ve her gün uğradı, Kriemhild Hatun katına.</p>
		<p class="normal1">324 Gönlünden geçene ermeyi</p>
		<p class="indentmetin">umamıyordu Siegfried.</p>
		<div class="clrb"/>
		<p class="normal1">O da destur diledi gitmek için, yaman yiğit.</p>
		<p class="normal1">Onun ayrılmak isteğini duyurdular Han’a;</p>
		<p class="normal1">Genç Giselher uğraştı onu vazgeçirmeye, ısrarla:</p>
		<p class="normal1">325 “Nereye at sürmek istersin, çok soylu bahadır?</p>
		<p class="normal1">Burada, Bey’lerin yanında kal, yap dediğimi;</p>
		<p class="normal1">Ayrılma Gunther Han’la yiğitleri arasından.</p>
		<p class="normal1">Bak burada nice güzel hanım da vardır,</p>
		<p class="indentmetin">mutlu oluruz, seni</p>
		<p class="indentmetin"><span class="indentmetin1">onlara tanıtmakla onurlandırmaktan.”</span></p>
		<div class="clrb"/>
		<p class="normal1">326 Güçlü Siegfried, bunun üzerine, dedi:</p>
		<p class="normal1">“Atlar yerinde dursun;</p>
		<p class="normal1">Ayrılmak istemiştim buradan, vazgeçtim şimdi.</p>
		<p class="normal1">Kalkanları da alın götürün. Yurduma gidecektim;</p>
		<p class="normal1">Bana bağlılığıyla, Bey Giselher, bunu engelledi.”</p>
		<p class="normal1">327 Böylece, gözüpek yiğit,</p>
		<p class="indentmetin">hoşnut etmek için dostlarını,</p>
		<p class="indentmetin"><span class="indentmetin1">ayrılmadı oradan.</span></p>
		<div class="clrb"/>
		<p class="normal1">Zaten ömrü boyunca, hiçbir başka yerde</p>
		<p class="normal1">Bu kadar hoş tutulamazdı. Kalışı sayesinde</p>
		<p class="normal1">Görebiliyordu Kriemhild’i, dilediği zaman.</p>
		<p class="normal1">328 Kızın benzersiz güzelliği sebebine kalmıştı o ülkede,</p>
		<p class="normal1">Nice çeşit oyalayıcı işlerle geçiriyorlardı zamanı.</p>
		<p class="normal1">Ne var ki, içinde taşıdığı sevginin</p>
		<p class="indentmetin">ona çektirdiği acı da az değildi;</p>
		<div class="clrb"/>
		<p class="normal1">Sonunda, bu sevgi yüzünden,</p>
		<p class="indentmetin">feryatlar arasında can verdi.</p>
		<div class="clrb"/>
		<p class="normal1">329 Ren ötesinden geldi yeni haberler,</p>
		<p class="indentmetin">duyuldu ki oralarda</p>
		<p class="indentmetin"><span class="indentmetin1">var imiş nice dilber.</span></p>
		<div class="clrb"/>
		<p class="normal1">Söyleyip duruyordu Han’a, en önde gelen Bey’ler,</p>
		<p class="normal1">Derlerdi, “Niçin eş almaz, evlenmezsiniz?”</p>
		<p class="normal1">Dedi varsıl Han da, “Artık durmayacağım eşsiz.</p>
		<p class="normal1">330 Ancak, düşüneceğim, ner’den eş alsam diye;</p>
		<p class="normal1">Kim olur yakışacak,</p>
		<p class="indentmetin">bana ve devletime, hatunum olmak için,</p>
		<div class="clrb"/>
		<p class="normal1">Soyluluk, güzellikle? Alacağım ben onu,</p>
		<p class="normal1">Böylesini bulursam; biliniz siz de bunu.”</p>
		</body>
</html>