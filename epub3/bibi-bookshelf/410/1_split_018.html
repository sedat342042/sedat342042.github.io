<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_48">GUNTHER’İN ADAYA GELİP BRÜNHILD’İ ELDE ETMESİ NASIL OLDU</h2>
		<p class="normal1">394 Kıyıdaki nice hisarı </p>
		<p class="indentmetin">ve geniş mülkleri görünce</p>
		<div class="clrb"/>
		<p class="normal1">Hemen sordu Gunther Han:</p>
		<p class="normal1">“Söyle dostum Siegfried, biliyor musun,</p>
		<p class="normal1">Kimindir bu hisarlar ve bu pek güzel ülke?</p>
		<p class="normal1">395 Kabullensem gerek ki, ömrüm boyunca</p>
		<p class="normal1">Böylesine sağlam yapılı hisarlar görmedim hiç,</p>
		<p class="normal1">Ne o ülkede ne bu ülkede, burada gördüklerim kadar.</p>
		<p class="normal1">Güçlü bir Han olsa gerek, bunları yaptıran.”</p>
		<p class="normal1">396 Yanıtladı Siegfried bunu: “Pek iyi biliyorum,</p>
		<p class="normal1">Egemendir halka ve ülkeye, Brünhild Sultan;</p>
		<p class="normal1">Adını benden duyduğunuz</p>
		<p class="normal1">Isenstein hisarı da onundur.</p>
		<p class="normal1">Daha görecekleriniz var bugün;</p>
		<p class="indentmetin">o hisarda bir nice</p>
		<p class="indentmetin"><span class="indentmetin1">güzel kadın bulunur.</span></p>
		<div class="clrb"/>
		<p class="normal1">397 Ancak, bir öğüdüm var siz yiğitlere:</p>
		<p class="normal1">Hepimiz, konuşurken tek ağız kullanalım;</p>
		<p class="indentmetin">doğru gelir bana böylesi.</p>
		<div class="clrb"/>
		<p class="normal1">Bugünden çıkacağız Brünhild’in huzuruna</p>
		<p class="normal1">Özenle belirleyelim, oradaki tutumumuzu.</p>
		<p class="normal1">398 Güzel Hatun ile Divan’ının önünde,</p>
		<p class="normal1">Her birimiz söyleyeceğiz aynı şeyi, tutarlılıkla;</p>
		<p class="normal1">Gunther benim de Han’ım imiş,</p>
		<p class="indentmetin">ben bağımlısı imişim onun;</p>
		<div class="clrb"/>
		<p class="normal1">Böyle yapmakla</p>
		<p class="indentmetin">sonunda mutlaka</p>
		<p class="indentmetin"><span class="indentmetin1">ulaşacağız muradımıza.”</span></p>
		<div class="clrb"/>
		<p class="normal1">399 Bu yolda söz verilmesini istedi Siegfried,</p>
		<p class="indentmetin">ona uyup söz verdiler hepsi;</p>
		<div class="clrb"/>
		<p class="normal1">Yer bırakmadılar, herkesin kendi bildiğini okuyup</p>
		<p class="normal1">Ağzına geleni konuşmasına; yararlı oldu bu</p>
		<p class="normal1">Gunther Han, güzel Brünhild’i gördüğü zaman.</p>
		<p class="normal1">400 Dedi Siegfried: “Benim böyle</p>
		<p class="indentmetin">sana bağımlı olduğumu söylemem</p>
		<div class="clrb"/>
		<p class="normal1">Sana sevgim sebebine olmaktan çok daha fazla</p>
		<p class="normal1">Kriemhild’in, o güzel kızın uğrunadır;</p>
		<p class="normal1">Kendi canımdan, bedenimden</p>
		<p class="indentmetin">daha değerlidir o, benim için.</p>
		<div class="clrb"/>
		<p class="normal1">Eşim olsun diye, işini göreceğim senin,</p>
		<p class="indentmetin">yüksünmeden.”</p>
		<div class="clrb"/>
		<p class="normal1">401 Bunlar konuşulurken, öyle yaklaşmıştı ki gemi</p>
		<p class="normal1">Önüne geldikleri hisara,</p>
		<p class="indentmetin">orada gördü Han</p>
		<div class="clrb"/>
		<p class="normal1">Yüksek pencerelerden bakan nice güzel kızı. </p>
		<p class="normal1">Başladı sormaya, keyfi yerinde, gözüpek yiğit:</p>
		<p class="normal1">402 “De bana, dostum Siegfried,</p>
		<p class="indentmetin">yanıtla sorumu,</p>
		<div class="clrb"/>
		<p class="normal1">Burada deniz üstündeki bizlere</p>
		<p class="indentmetin">yukarıdaki pencerelerden bakıp duran</p>
		<div class="clrb"/>
		<p class="normal1">Hanımlar, kızlar içinde var mı tanıdığın?</p>
		<p class="normal1">Hallerinden belli pek soylu oldukları.”</p>
		<p class="normal1">403 Yanıt verdi gözüpek bahadır:</p>
		<p class="normal1">“İyi bak, ama onlara belli etmeden;</p>
		<p class="normal1">Sonra söyle bana, onlardan hangisini en çok beğendiğini.</p>
		<p class="normal1">Alacak olsaydın kimi alırdın içlerinden?”</p>
		<p class="normal1">“Olur” dedi Gunther, korkusuz yiğit, hemen.</p>
		<p class="normal1">404 “Birini görüyorum içlerinde;</p>
		<p class="indentmetin">kar beyazı urba giymiş olarak</p>
		<div class="clrb"/>
		<p class="normal1">Pencerede duranı. Öylesine inanılmaz güzelliği var ki</p>
		<p class="normal1">Onu ister gözlerim. Bedeni pek biçimli;</p>
		<p class="normal1">İş kalsaydı benim seçimime</p>
		<p class="indentmetin">onu alırdım eş diye.”</p>
		<div class="clrb"/>
		<p class="normal1">405 “Pek yerinde oldu gözlerinin seçimi;</p>
		<p class="normal1">Gönlünün, bedeninin, canının özlediği</p>
		<p class="normal1">Güçlü Brünhild’dir işte, orada duran dilber!”</p>
		<p class="normal1">Kızın herbir hâlinden hoşlanmış idi Gunther.</p>
		<p class="normal1">406 Hanım Sultan buyurdu genç kız yoldaşlarına</p>
		<p class="normal1">Pencerelerden çekilmelerini;</p>
		<p class="indentmetin">yabancılara seyranlık olmamalı idiler.</p>
		<div class="clrb"/>
		<p class="normal1">Hiç duraksamadan buyruğuna uyuldu.</p>
		<p class="normal1">Ama sonra n’ettiler, o da bizce duyuldu.</p>
		<p class="normal1">407 Yabancılar saraya gelecek diye, hepsi</p>
		<p class="indentmetin">süsleyip püslediler nazik bedenlerini;</p>
		<div class="clrb"/>
		<p class="normal1">Tüm güzel hanımların huy edindiği üz’re.</p>
		<p class="normal1">Üşüştüler daracık mazgallara,</p>
		<p class="normal1">Oradan gizlice baktılar yiğitlere.</p>
		<p class="normal1">408 Gördüler ki yalnız dört kişidir ülkelerine gelen.</p>
		<p class="normal1">Güçlü Siegfried, çekmekteydi bir atı, yürürken;</p>
		<p class="normal1">Bunu gördü mazgallardan, tatlı hanımlar.</p>
		<p class="normal1">Bir büyük saygı gösterisi yapıyordu o, Gunther Han için.</p>
		<p class="normal1">409 İyi huylu ve güzel, hem güçlü hem de iri</p>
		<p class="normal1">Muhteşem bir aygırın dizginini</p>
		<p class="normal1">Tuttu Siegfried, Gunther Han eyere oturana dek.</p>
		<p class="normal1">İşte böyle hizmet sundu ona;</p>
		<p class="indentmetin">ama sonra</p>
		<p class="indentmetin"><span class="indentmetin1">gün oldu</span></p>
		<p class="indentmetin"><span class="indentmetin1"><span class="indentmetin1">bunlar gelmedi bile Gunther Han’ın aklına.</span></span></p>
		<div class="clrb"/>
		<p class="normal1">410 Ardından kendi atını da çıkardı gemiden.</p>
		<p class="normal1">Yapmışlığı hiç yoktu</p>
		<p class="normal1">Ata binen bir bahadır için</p>
		<p class="indentmetin">üzengiyi tutmak gibi işleri;</p>
		<div class="clrb"/>
		<p class="normal1">Bunu da yaptı</p>
		<p class="indentmetin">ve yaptığını gördü, mazgallardaki</p>
		<p class="indentmetin"><span class="indentmetin1">soylu güzel hanımlar.</span></p>
		<div class="clrb"/>
		<p class="normal1">411 Bu iki şen Atlı Bey, aynı giyimdeydiler,</p>
		<p class="normal1">Kar beyazı, tıpatıp benzer urbalar vardı üstlerinde;</p>
		<p class="normal1">Aynı idi atlarının donanımı da. Kalkanları</p>
		<p class="normal1">Işıltı saçıyordu, soylu erlerin elinde.</p>
		<p class="normal1">412 Dar kolanlarına</p>
		<p class="indentmetin">pırıltılı kızıl altından küçük çıngıraklar takılmış</p>
		<div class="clrb"/>
		<p class="normal1">Mücevher bezekli eyerlere kurulup</p>
		<p class="normal1">Saltanatla at sürdü Bey’ler, Kriemhild’in sarayına.</p>
		<p class="normal1">Yiğitliklerine yakışır donanımla gelmişlerdi ülkeye:</p>
		<p class="normal1">413 Yeni bilenmişti sipsivri mızraklarının ucu;</p>
		<p class="indentmetin">örste iyi dövülmüş kılıçları vardı,</p>
		<div class="clrb"/>
		<p class="normal1">Erişiyordu bunlar</p>
		<p class="indentmetin">yürekli yiğitlerin mahmuzlarına kadar,</p>
		<div class="clrb"/>
		<p class="normal1">Hem keskindiler hem geniş;</p>
		<p class="indentmetin">böyleydi donanımı yiğitlerin.</p>
		<div class="clrb"/>
		<p class="normal1">Hepsini gördü güzel Brünhild,</p>
		<p class="indentmetin">hiçbir şey kaçmadı gözünden.</p>
		<div class="clrb"/>
		<p class="normal1">414 Ardlarından geliyordu Dankwart’la Hagen.</p>
		<p class="normal1">Alın haberini benden:</p>
		<p class="indentmetin">bu iki yiğit</p>
		<div class="clrb"/>
		<p class="normal1">Kara karga karasından daha kara</p>
		<p class="indentmetin">görkemli urbalar içindeydiler.</p>
		<div class="clrb"/>
		<p class="normal1">Tutmaktaydılar ellerinde, iyi cinsten,</p>
		<p class="indentmetin">güzel, büyük ve geniş birer kalkan.</p>
		<div class="clrb"/>
		<p class="normal1">415 Libya ülkesinden gelmiş değerli taşlar</p>
		<p class="normal1">Işıltı saçarak kımıldamaktaydı urbalarında.</p>
		<p class="normal1">Kimseye emanet etmeden</p>
		<p class="indentmetin">kıyıda bırakmışlardı gemilerini,</p>
		<div class="clrb"/>
		<p class="normal1">Bu temiz yürekli gözüpek yiğitler</p>
		<p class="indentmetin">at sırtında girmişlerdi hisara.</p>
		<div class="clrb"/>
		<p class="normal1">416 Baktılar ki hisarın seksen altı burc’u var,</p>
		<p class="normal1">İçinde üç büyük saray;</p>
		<p class="indentmetin">sarayın birinde, iyi yapılı,</p>
		<p class="indentmetin"><span class="indentmetin1">koskoca bir orta boşluğu:</span></p>
		<div class="clrb"/>
		<p class="normal1">Çimen yeşili en iyi mermerle döşenmiş tabanı;</p>
		<p class="normal1">Orada taht’a kurulmuştu Brünhild,</p>
		<p class="indentmetin">yanında Divan erkânı.</p>
		<div class="clrb"/>
		<p class="normal1">417 Açıldı içkale sarayı, kapı kanatları savruldu yana,</p>
		<p class="normal1">Seğirtti Brünhild’in adamları,</p>
		<p class="normal1">Hoşgeldiniz deyip hoş karşıladılar yiğitleri</p>
		<p class="indentmetin">ülkenin Sultanı adına.</p>
		<div class="clrb"/>
		<p class="normal1">Atlarla kalkanlar alınıp götürüldü emanete.</p>
		<p class="normal1">418 Dedi, mâbeyncilerden biri: “Kılıçlarınızla</p>
		<p class="normal1">İnce göğüs zırhlarınızı da</p>
		<p class="indentmetin">çıkarın verin bize.”</p>
		<div class="clrb"/>
		<p class="normal1">Gözüpek Hagen dedi: “Gerek yok bu zahmetinize,</p>
		<p class="indentmetin">biz onları kendi üstümüzde taşırız.”</p>
		<div class="clrb"/>
		<p class="normal1">Durumu açıkladı ol dem Siegfried, karışıp söze:</p>
		<p class="normal1">419 “Böyledir bu hisarın töresi, benden öğrenmiş ol,</p>
		<p class="normal1">Hiçbir konuk silâhlı dolaşamaz burada.</p>
		<p class="normal1">Ver onları da emanete; sakıncası yok.”</p>
		<p class="normal1">İsteksizce yaptı bunu Hagen, Gunther Han eri.</p>
		<p class="normal1">420 Bol şarap sundular konuklara;</p>
		<p class="indentmetin">düzen kuruldu rahat etmeleri için.</p>
		<div class="clrb"/>
		<p class="normal1">Nice Atlı Bey, görkemli giysilere bürünmüş</p>
		<p class="normal1">Her yandan gelip</p>
		<p class="indentmetin">giriyor çıkıyordu bu saraya;</p>
		<div class="clrb"/>
		<p class="normal1">Ama hepsinden çok ilgi çekti gözüpek yiğitler.</p>
		<p class="normal1">421 O sırada Brünhild’e duyurdular ki</p>
		<p class="normal1">Yabancı ilden yiğitler, gelmişlerdir ülkeye,</p>
		<p class="normal1">Görkemli giysiler içinde; gemiyle aşmışlardır denizi.</p>
		<p class="normal1">Bunun üzerine sordu onlardan</p>
		<p class="indentmetin">o temiz yürekli güzel, kız Sultan:</p>
		<div class="clrb"/>
		<p class="normal1">422 “Öğrenmek isterim sizden, kimmiş</p>
		<p class="normal1">Hisarın içinde böylesine heybetli duran,</p>
		<p class="normal1">Bize gelmiş bu yabancı yiğitler</p>
		<p class="normal1">Ve ne için çıkmışlar, buraya yolculuğa?”</p>
		<p class="normal1">423 Dedi adamlarından biri: “Sultan’ım,</p>
		<p class="normal1">Söylemek zorundayım ki</p>
		<p class="indentmetin">şimdiye dek görmedim onlardan hiçbirini.</p>
		<div class="clrb"/>
		<p class="normal1">Ama bir tanesi, Siegfried’e benzer.</p>
		<p class="normal1">Hoş karşılayıp alsanız gerek onu huzura derim,</p>
		<p class="indentmetin">budur içtenlikli önerim.</p>
		<div class="clrb"/>
		<p class="normal1">424 Yiğitlerin bir diğeri, öyle görünür ki, </p>
		<p class="indentmetin">şanlıdır, yücedir pek;</p>
		<div class="clrb"/>
		<p class="normal1">Geniş ülkelere egemen, güçlü bir Han olsa gerek.</p>
		<p class="normal1">Duruyor ötekilerin yanında</p>
		<p class="normal1">Buyrukçusu imiş gibi onların, daha bir azametle.</p>
		<p class="normal1">425 Yoldaşlardan üçüncüsü, varsıl Sultan,</p>
		<p class="normal1">Yakışıklı ise de, hayli sert görünüşlü.</p>
		<p class="normal1">Hep ürkütücü bakışlarla bakıyor çevresine,</p>
		<p class="normal1">Sanırım katı yürekli biri.</p>
		<p class="normal1">426 Pek sevimli görünür içlerinde en genci,</p>
		<p class="normal1">İffetli kızlar gibi çekingen duruyor</p>
		<p class="normal1">Görkemli giysiler içinde, soylu hâllerde.</p>
		<p class="normal1">Yine de korkmalı onu öfkelendirecek kişi;</p>
		<p class="normal1">427 Her ne kadar yiğidin dostça olsa tutumu,</p>
		<p class="normal1">Pek yerinde olsa da kaşı gözü, bedeni,</p>
		<p class="normal1">Ağlatacak gibidir dul edip nice hanımı</p>
		<p class="normal1">Basılırsa damarına, kızdırılırsa kafası.”</p>
		<p class="normal1">428 Bunları dinleyince, dedi kız Sultan,</p>
		<p class="normal1">“Getirin bana urbalarımı.</p>
		<p class="normal1">Eğer güçlü Siegfried gelmişse buraya,</p>
		<p class="indentmetin">beni eş diye istemek için,</p>
		<div class="clrb"/>
		<p class="normal1">Tehlikeye attı demektir canını;</p>
		<p class="normal1">Çünkü korkum yok ondan, peki demeyeceğim.”</p>
		<p class="normal1">429 Kız Sultan giydi hemen görkemli bir urbayı.</p>
		<p class="normal1">Adımları ardından yürüdü nice dilber yoldaş kız;</p>
		<p class="normal1">Belki yüz, belki fazla idiler, süslü giysiler içinde.</p>
		<p class="normal1">Bu dilberler kalabalığı</p>
		<p class="indentmetin">görmek istedi konukları.</p>
		<div class="clrb"/>
		<p class="normal1">430 Onların yanındaydı Buzyurdu’nun<sup class="calibre2"><a href="1_split_081.html#footnote-600-14" id="footnote-600-14-backlink" name="footnote-600-14-backlink">[14]</a></sup> Bey’leri</p>
		<p class="normal1">Yürüyordu kılıç elde, Brünhild yiğitleri.</p>
		<p class="normal1">Belki beş yüz, belki fazla idiler;</p>
		<p class="indentmetin">konuklar için hoş değildi görüntü.</p>
		<div class="clrb"/>
		<p class="normal1">Kalktı oturdukları yerden dört gözüpek bahadır</p>
		<p class="indentmetin">her olasılığa hazır.</p>
		<div class="clrb"/>
		<p class="normal1">431 Han kızı Sultan, Siegfried’i görünce</p>
		<p class="normal1">Nezaketle konuşup dedi yiğide:</p>
		<p class="normal1">“Hoşgelmiş olasın Siegfried, bu ülkeye.</p>
		<p class="normal1">Ne için geldiğini öğrenmek</p>
		<p class="indentmetin">beni mutlu edecek.”</p>
		<div class="clrb"/>
		<p class="normal1">432 “Teşekkür ederim sana, Brünhild Sultan,</p>
		<p class="indentmetin">bana gösterdiğin</p>
		<p class="indentmetin"><span class="indentmetin1">lütufkâr nezaketten dolayı.</span></p>
		<div class="clrb"/>
		<p class="normal1">Tenezzül edip selâmladın beni, şur’daki,</p>
		<p class="normal1">Önümde duran gözüpek yiğitten önce.</p>
		<p class="normal1">Önümde duruşu, Han’ım olduğundandır;</p>
		<p class="indentmetin">ilk selâmlanma onuru</p>
		<p class="indentmetin"><span class="indentmetin1">ona düşer aslında.</span></p>
		<div class="clrb"/>
		<p class="normal1">433 Ren boyunda doğmuştur, bağımlısı olduğum Han;</p>
		<p class="indentmetin">kendi anlatır sana bunu.</p>
		<div class="clrb"/>
		<p class="normal1">Senin uğruna geldi bu ülkeye,</p>
		<p class="normal1">Her ne olacaksa olsun, eşliğe isteyecek seni.</p>
		<p class="normal1">Düşün taşın şimdi, zaman varken;</p>
		<p class="normal1">Han’ım bırakmayacak seni, kendi başına özgür.</p>
		<p class="normal1">434 Gunther’dir adı, yüce bir Han’dır o,</p>
		<p class="normal1">Yoktur seni almaktan başka hiçbir dileği.</p>
		<p class="normal1">Yanında gelmemi buyurdu bana, soylu yiğit;</p>
		<p class="normal1">Elimde olsaydı onu dinlememek</p>
		<p class="indentmetin">çıkmazdım bu yolculuğa.”</p>
		<div class="clrb"/>
		<p class="normal1">435 Dedi Brünhild: “Eğer o senin Han’ın ise</p>
		<p class="indentmetin">ve sen onun bağımlısı isen,</p>
		<div class="clrb"/>
		<p class="normal1">O girecek benimle, benim kurallarıma göre, yarışmalara;</p>
		<p class="normal1">Yenerse beni, eşi olurum onun. Ama ben yenersem,</p>
		<p class="normal1">Beni almak yerine, yitirecek canını.”</p>
		<p class="normal1">436 Troneck’li Hagen girdi söze:</p>
		<p class="normal1">“Öğrenelim, Hanım Sultan,</p>
		<p class="normal1">Nasılmış sizin bu yarışma oyunlarınız?</p>
		<p class="normal1">Çok ağır gelirdi Han’ıma,</p>
		<p class="indentmetin">üstün gelemeyip sizi yitirmek;</p>
		<div class="clrb"/>
		<p class="normal1">İnanıyor sizin gibi güzel bir hanımı eş diye kazanacağına,</p>
		<p class="indentmetin">güveniyor kendine.”</p>
		<div class="clrb"/>
		<p class="normal1">437 Yanıtladı Han kızı:</p>
		<p class="normal1">“Uzağa taş atma yarışmasına girecek;</p>
		<p class="normal1">Ardından da, uzağa sıçrama yarışına.</p>
		<p class="normal1">Son olarak, yarışacağız mızrak atmada.</p>
		<p class="normal1">İyice düşünüp taşının bu işi; aceleye gelmesin kararınız.”</p>
		<p class="normal1">Böyle dedi dilber Sultan;</p>
		<p class="normal1">“Yarışmalardan birini bile yitirse, olacak canından.”</p>
		<p class="normal1">438 Tez davranışlı Siegfried</p>
		<p class="indentmetin">sokuldu hemen Han’ın yanına</p>
		<div class="clrb"/>
		<p class="normal1">Yavaşça dedi ona, “Konuş dilediğin gibi,</p>
		<p class="indentmetin">güçlü Brünhild’in karşısında,</p>
		<div class="clrb"/>
		<p class="normal1">Hiçbir şey olmayacak sana;</p>
		<p class="normal1">Hanım Sultan’ın beklediği gibi yürümeyecek iş,</p>
		<p class="indentmetin">aşırı güveni yok olacak sonunda.”</p>
		<div class="clrb"/>
		<p class="normal1">439 Bunun üzerine</p>
		<p class="indentmetin">şöyle konuştu Gunther: “Yüce Sultan,</p>
		<div class="clrb"/>
		<p class="normal1">Bildir bana, ne dileyeceksen;</p>
		<p class="indentmetin">varsa bile demiş olduklarından fazlası</p>
		<div class="clrb"/>
		<p class="normal1">Hepsini göze alırım seve seve,</p>
		<p class="indentmetin">sen dilberi kazanmak için.</p>
		<div class="clrb"/>
		<p class="normal1">Can vermeyi göze aldım, sen bana eş olasın diye.”</p>
		<p class="normal1">440 Onun bu sözlerini duyunca Sultan,</p>
		<p class="normal1">Buyurdu,</p>
		<p class="indentmetin">pek sevdiği yarışmaların çabuk yapılmasını.</p>
		<div class="clrb"/>
		<p class="normal1">Hemen getirtti savaş donanımını,</p>
		<p class="normal1">Geldi sağlam bir örme zırh, bir de en âlâ kalkan.</p>
		<p class="normal1">441 Giydi, hiçbir silâhın kesip delemediği,</p>
		<p class="normal1">Üstüne ipek konmuş bir zırh gömleğini;</p>
		<p class="normal1">Libya’dan gelmişti bunun ipeği;</p>
		<p class="normal1">Üstündeki şeritler, ışık saçıyordu sanki.</p>
		<p class="normal1">442 Bu sırada</p>
		<p class="indentmetin">yiğitler tam bilincindeydi tehlikenin,</p>
		<div class="clrb"/>
		<p class="normal1">Keyfi iyice kaçmıştı Dankwart’la Hagen’ın.</p>
		<p class="normal1">Kaygıdaydılar, Han’ın işi ne olacak diye.</p>
		<p class="normal1">“Hayır çıkmayacak giriştiğimiz bu yolculuktan”</p>
		<p class="indentmetin">diyorlardı kendi kendilerine.</p>
		<div class="clrb"/>
		<p class="normal1">443 Kimseye farkettirmeden, o ara</p>
		<p class="normal1">Yakışıklı Siegfried, gitti gemiye</p>
		<p class="normal1">Aldı Görünmezlik Hırkası’nı sakladığı yerden,</p>
		<p class="indentmetin">geçirdi bedenine.</p>
		<div class="clrb"/>
		<p class="normal1">Görünmez oluverdi; hemen döndü geriye.</p>
		<p class="normal1">444 Baktı, bir sürü yiğit toplanmış, seyir için</p>
		<p class="normal1">Brünhild’den</p>
		<p class="normal1">“Yarışma yapılacak” bildirimi gelince.</p>
		<p class="normal1">Oraya sokuldu gizlice;</p>
		<p class="normal1">Göremiyordu onu, oradaki hiç kimse.</p>
		<p class="normal1">445 Çevresine doluşarak belirlemişti </p>
		<p class="indentmetin">yarışmaların yapılacağı alanı</p>
		<div class="clrb"/>
		<p class="normal1">Oraya yığılmış yedi yüz gözüpek yiğit.</p>
		<p class="normal1">Hepsi de silâhlıydı bunların;</p>
		<p class="normal1">Onlar duyuracaktı,</p>
		<p class="indentmetin">yarışmada kimin üstün çıktığını.</p>
		<div class="clrb"/>
		<p class="normal1">446 Derken geldi Brünhild.</p>
		<p class="normal1">Bürünmüştü savaş donanımına,</p>
		<p class="normal1">Sanki tüm Han’ların ülkelerini</p>
		<p class="indentmetin">fethetmek için</p>
		<p class="indentmetin"><span class="indentmetin1">bir savaşta dövüşecekmiş gibi.</span></p>
		<div class="clrb"/>
		<p class="normal1">İnce altın şeritler takılıydı</p>
		<p class="indentmetin">üstüne ipek konmuş beden zırhına,</p>
		<div class="clrb"/>
		<p class="normal1">Güzel yüzünün rengi yansıyordu bunlara.</p>
		<p class="normal1">447 Ardından sökün etti hizmetkârları,</p>
		<p class="normal1">Taşıyıp getirdiler, kıpkızıl altından,</p>
		<p class="indentmetin">ışıltılı bir kalkan,</p>
		<div class="clrb"/>
		<p class="normal1">Tutamağı sert çelik, güçlü, iri ve geniş;</p>
		<p class="normal1">Yarışmada onu kullanacaktı Hanım Sultan.</p>
		<p class="normal1">448 Omuza takma kayışı</p>
		<p class="indentmetin">bezenmişti çimen yeşili mücevherlerle,</p>
		<div class="clrb"/>
		<p class="normal1">Işıltı saçıyordu bu değerli taşlar,</p>
		<p class="normal1">Oturtuldukları altın kaş’ların</p>
		<p class="indentmetin">pırıltısına karışıyordu o pırıltı.</p>
		<div class="clrb"/>
		<p class="normal1">Çok zora çıkacaktı, Sultan’ı eşliğe almak.</p>
		<p class="normal1">449 Kalkan, bize dendiğine göre,</p>
		<p class="indentmetin">orta çıkıntısı yerinde</p>
		<div class="clrb"/>
		<p class="normal1">Rahat bir üç karış kalınlıktaydı;</p>
		<p class="normal1">Çelikle altından yapılmıştı, sağlamdı,</p>
		<p class="normal1">Dört hizmetkâr bin zorlukla taşımıştı onu.</p>
		<p class="normal1">450 Görünce güçlü Hagen,</p>
		<p class="indentmetin">o kalkanın böyle taşındığını,</p>
		<div class="clrb"/>
		<p class="normal1">Troneck’li yiğit, umutsuzluğa düşüp, dedi:</p>
		<p class="normal1">“Bak hele, Gunther Han!</p>
		<p class="normal1">Hâlimiz yaman;</p>
		<p class="normal1">Eşliğe istediğin kadın</p>
		<p class="indentmetin">sol bacağı imiş Şeytanın.”</p>
		<div class="clrb"/>
		<p class="normal1">451 Şimdi de dinleyin, nasılmış üst giyimi.</p>
		<p class="normal1">Bol bol urba vardı onda;</p>
		<p class="normal1">O sırada giydiği, Azagaug ipeğinden</p>
		<p class="indentmetin">bir zırh üstü gömleğiydi,</p>
		<div class="clrb"/>
		<p class="normal1">En şahanesinden, en âlâsından;</p>
		<p class="indentmetin">parlıyordu bunun üstünde nice mücevher.</p>
		<div class="clrb"/>
		<p class="normal1">Onların ışıltısı, ekleniyordu</p>
		<p class="indentmetin">dilber Brünhild’in kendi ışıltısına.</p>
		<div class="clrb"/>
		<p class="normal1">452 Taşıyıp getirdiler Hatun’a</p>
		<p class="indentmetin">büyük mü büyük, ağır mı ağır üstelik,</p>
		<div class="clrb"/>
		<p class="normal1">Ucunun iki yanı da keskin olan,</p>
		<p class="indentmetin">her zaman fırlattığı mızrağı.</p>
		<div class="clrb"/>
		<p class="normal1">Kaba görünüşlü bir mızraktı bu, hem uzun hem de geniş,</p>
		<p class="normal1">Ucunun keskin yanları</p>
		<p class="indentmetin">çok tehlikeli kesikler açardı savaşta.</p>
		<div class="clrb"/>
		<p class="normal1">453 Bir de duyun, ne inanılmaz şeyler söylendiğini</p>
		<p class="indentmetin">bu mızrağın ağırlığı üstüne!</p>
		<div class="clrb"/>
		<p class="normal1">Yüz okka çelikten yapılıp, dövülmüş imiş örste;</p>
		<p class="normal1">Üç adam zor taşıyıp onu Brünhild’e getirebilmiş imiş.</p>
		<p class="normal1">Gözüpek Gunther, o zaman</p>
		<p class="indentmetin">başladı iyice kaygılanmaya.</p>
		<div class="clrb"/>
		<p class="normal1">454 Dedi içinden: “Ne olacak bu işin sonu?</p>
		<p class="normal1">Şeytan çıkıp gelse cehennemden, kıvıramazdı bunu.</p>
		<p class="normal1">Ah, canım tenimde, yine Ren kıyısında olsa idim,</p>
		<p class="normal1">Hiç mi hiç istekli diye</p>
		<p class="indentmetin">çıkmazdım onun karşısına bir daha.”</p>
		<div class="clrb"/>
		<p class="normal1">455 Kaygısı yeterince sıkıntı veriyordu ona.</p>
		<p class="normal1">Derken her çeşit savaş donanımını taşıyıp getirdiler önüne;</p>
		<p class="normal1">Çatışma için varsıl Han, iyice büründü donanıma.</p>
		<p class="normal1">Yanında duruyordu Hagen, cesareti kaygıya dönmüş.</p>
		<p class="normal1">456 Konuştu Burgund’lardan gözüpek Dankwart:</p>
		<p class="normal1">“Bin pişman oldum, bu saraya ettiğimiz yolculuktan dolayı.</p>
		<p class="normal1">Yiğit deyip hep saydılardı bizi;</p>
		<p class="indentmetin">yakışır mı bize, şimdi</p>
		<div class="clrb"/>
		<p class="normal1">Bu ülkede bir kadın</p>
		<p class="indentmetin">canımızı alsın?</p>
		<div class="clrb"/>
		<p class="normal1">457 Bu ülkeye geldim diye üzülüyorum yürekten.</p>
		<p class="normal1">Ağabeyim Hagen ile ben</p>
		<p class="indentmetin">vermemiş, taşıyor olsaydık kılıçlarımızı</p>
		<div class="clrb"/>
		<p class="normal1">Brünhild’in, şimdi bize tepeden bakan</p>
		<p class="normal1">Bey’ler takımı</p>
		<p class="normal1">Saygı ile eğilir, gerilerdi önümüzde.</p>
		<p class="normal1">458 Gerçeği diyeyim: Eğer görürsem</p>
		<p class="normal1">Sevgili Han’ımın can vereceğini bu Hatun’un elinde,</p>
		<p class="normal1">Barışı bozmam diye bir değil, binbir andiçmiş olsam bile</p>
		<p class="normal1">Benim elimde kendisi can verir daha önce</p>
		<p class="indentmetin">o pek dilber Hanım Sultan.</p>
		<div class="clrb"/>
		<p class="normal1">459 Özgürlük içinde, rahat rahat çekip giderdik bu ülkeden</p>
		<p class="normal1">Benimle ağabeyim Hagen</p>
		<p class="indentmetin">vermemiş olsaydık donanımımızı,</p>
		<div class="clrb"/>
		<p class="normal1">Gerekirse kullanacağımız, iyi cins kılıçlarımızı.</p>
		<p class="normal1">Hanım Sultan’ın pervasızlığı yatışırdı ister istemez.”</p>
		<p class="normal1">460 Duydu hepsini Sultan, Dankwart’ın dediklerinin.</p>
		<p class="normal1">Ağzında bir gülücük, buyurdu omzu üstünden geriye:</p>
		<p class="normal1">“Bu kadar yiğit sanıyorlarsa kendilerini,</p>
		<p class="indentmetin">haydi bakalım,</p>
		<p class="indentmetin"><span class="indentmetin1">getirin donanımını onların,</span></p>
		<div class="clrb"/>
		<p class="normal1">Verin keskin silâhlarını bahadırların eline.</p>
		<p class="normal1">461 Hiç farketmez benim için, silâhlı mı imişler,</p>
		<p class="normal1">Yoksa çıplak mı dururlar karşımda” dedi Han kızı.</p>
		<p class="normal1">“Tanıyıp bildiğim hiçbir kimsenin gücü yıldırmadı beni.</p>
		<p class="normal1">Çatışmada her yiğidin bileğini bükerim;</p>
		<p class="indentmetin">buna güvenirim.”</p>
		<div class="clrb"/>
		<p class="normal1">462 Verildi ellerine kılıçları, Sultan’ın buyurduğu gibi.</p>
		<p class="normal1">Sevinçten neredeyse morardı gözüpek Dankwart,</p>
		<p class="normal1">“Yarışıp çatışalım” dedi korkusuz yiğit,</p>
		<p class="normal1">“Madem ki elimizde şimdi kılıçlarımız</p>
		<p class="indentmetin">kimsenin Gunther’i yenmesine göz yumamayız.”</p>
		<div class="clrb"/>
		<p class="normal1">463 Ama görüldü ki,</p>
		<p class="indentmetin">küçümsenecek gibi değildir Brünhild’in gücü.</p>
		<div class="clrb"/>
		<p class="normal1">Yarışma yerine getirdiler yuvarlak bir mermer taş;</p>
		<p class="normal1">Koskocaman, zor kımıldatması bile, öylesine ağır.</p>
		<p class="normal1">On iki yiğit, bin zahmetle</p>
		<p class="indentmetin">taşıyabildi onu, Hanım Sultan’ın önüne.</p>
		<div class="clrb"/>
		<p class="normal1">464 Her mızrak atışının sonrasında</p>
		<p class="indentmetin">bir de kaldırıp bunu fırlatırdı o.</p>
		<div class="clrb"/>
		<p class="normal1">Burgund’ların tasası hepten büyüdü,</p>
		<p class="normal1">“Yandık” dedi Hagen,</p>
		<p class="normal1">“Han’ın eş diye istediği kız bu mu?</p>
		<p class="normal1">Karı diye Şeytan almalı onu,</p>
		<p class="indentmetin">götürmeli cehenneme!”</p>
		<div class="clrb"/>
		<p class="normal1">465 Giysisinin yenini yukarıya sıvadı, ak kollarında;</p>
		<p class="normal1">Sol eliyle bir kavradı tutamağından, kalkanını,</p>
		<p class="normal1">Ötekiyle fırlattı mızrağını ileriye;</p>
		<p class="indentmetin">oyunlar başladı demekti bu.</p>
		<div class="clrb"/>
		<p class="normal1">Ürktüler Gunther’le Siegfried, onun hınçlı hâlinden.</p>
		<p class="normal1">466 Tez davranıp güçlü Siegfried</p>
		<p class="indentmetin">gelmiş olmasaydı onun imdadına,</p>
		<div class="clrb"/>
		<p class="normal1">Canını mutlaka yitirirdi Han.</p>
		<p class="normal1">Kimseye görünmeyerek sokuldu yanına,</p>
		<p class="indentmetin">yavaşça dokundu,</p>
		<div class="clrb"/>
		<p class="normal1">Tüm savaşçı ustalığına rağmen</p>
		<p class="indentmetin">büyük kaygı içinde olan</p>
		<div class="clrb"/>
		<p class="normal1">Gunther’e.</p>
		<p class="normal1">467 “Kim dokundu bana?” diye düşündü gözüpek er;</p>
		<p class="normal1">Bakındı her yanına, göremedi kimseyi.</p>
		<p class="normal1">Konuştu beriki: </p>
		<p class="normal1">“Benim, Siegfried! Senin candan yardımcın;</p>
		<p class="normal1">Artık sen, bu Hanım Sultan’ın önünde</p>
		<p class="indentmetin">hiç kaygı duymayasın.</p>
		<div class="clrb"/>
		<p class="normal1">468 Kalkanını ver benim elime;</p>
		<p class="indentmetin">bırak, ben taşıyayım onu;</p>
		<div class="clrb"/>
		<p class="normal1">Çok dikkat et her dediğime,</p>
		<p class="indentmetin">iyi dinle bunları.</p>
		<div class="clrb"/>
		<p class="normal1">Her işi sen yapıyormuş gibi, oynat elini kolunu;</p>
		<p class="indentmetin">ben üstleneceğim aslında, tüm yapılanları.”</p>
		<div class="clrb"/>
		<p class="normal1">Duydu bunu; güvenini kazanıp, topladı kendini Han.</p>
		<p class="normal1">469 “Belli etme sakın ha, yürüttüğüm düzeni!</p>
		<p class="normal1">Her ikimizin de çıkarı bunda.</p>
		<p class="normal1">Biz böyle yapınca, Hanım Sultan Hazretleri</p>
		<p class="indentmetin">senin karşında duyduğu aşırı güvenden</p>
		<div class="clrb"/>
		<p class="normal1">Hiçbir şey kazanamayacak; olmayacak istedikleri.</p>
		<p class="normal1">Bak gör hele! </p>
		<p class="indentmetin">nasıl da duruyor heybetle</p>
		<p class="indentmetin"><span class="indentmetin1">yarışma yerinde, senin önünde.”</span></p>
		<div class="clrb"/>
		<p class="normal1">470 O sırada savurdu şahbaz kız</p>
		<p class="indentmetin">tüm gücüyle, mızrağını</p>
		<div class="clrb"/>
		<p class="normal1">Aslında Siegfried’in tutmakta olduğu</p>
		<p class="normal1">Sağlam ve geniş kalkana doğru;</p>
		<p class="indentmetin">tam hedefi buldu,</p>
		<div class="clrb"/>
		<p class="normal1">Rüzgârın üflediği ateşten</p>
		<p class="indentmetin">çıkan kıvılcımlar gibi</p>
		<p class="indentmetin"><span class="indentmetin1">kıvılcım fışkırdı çelikten.</span></p>
		<div class="clrb"/>
		<p class="normal1">471 Güçlü mızrağın sivri ucu, yardı kalkanı geçti</p>
		<p class="normal1">Çıkan alev yaladı Gunther’in zırh gömleğini.</p>
		<p class="normal1">Vuruşun gücü perişan etti iki yiğidi;</p>
		<p class="normal1">Görünmezlik Hırkası’nın sağladığı güç olmasa idi</p>
		<p class="indentmetin">çıkıp gitmişti canları.</p>
		<div class="clrb"/>
		<p class="normal1">472 Gözüpek Siegfried’in kan geldi ağzından,</p>
		<p class="normal1">Yine de çabucak fırladı ayağa.</p>
		<p class="normal1">Tuttu yiğit, mızrağın sapını,</p>
		<p class="normal1">Çekti çıkardı onu kalkandan;</p>
		<p class="normal1">Fırlattı mızrağı, güçlü eli</p>
		<p class="indentmetin">gerisingeri.</p>
		<div class="clrb"/>
		<p class="normal1">473 Demişti kendi kendine, “Vurmayayım güzel Sultan’ı.”</p>
		<p class="normal1">Ters doğrultuda tutmuştu mızrağı, ucu kendi arkasına doğru;</p>
		<p class="normal1">Mızrak sapının dipçiği bir vurdu ki Hatun’un zırhına,</p>
		<p class="normal1">Yaman tökezledi Hanım Sultan.</p>
		<p class="normal1">474 Çelikten kıvılcım fışkırdı, rüzgârla üflenmiş gibi.</p>
		<p class="normal1">Öyle güçlü savurmuştu ki mızrağı, Siegfried’in eli,</p>
		<p class="normal1">Tüm gücüne karşı kalamadı ayakta,</p>
		<p class="indentmetin">yere kapaklandı Sultan;</p>
		<div class="clrb"/>
		<p class="normal1">Kendi başına hiç mi hiç beceremezdi</p>
		<p class="indentmetin">böyle bir işi, Gunther Han.</p>
		<div class="clrb"/>
		<p class="normal1">475 Dilber Brünhild telâşa düşüp, fırladı ayağa</p>
		<p class="normal1">“Gunther, soylu Atlı Bey,</p>
		<p class="indentmetin">bu çeşit fırlatış yaptığın için</p>
		<p class="indentmetin"><span class="indentmetin1">kutlarım seni!” dedi.</span></p>
		<div class="clrb"/>
		<p class="normal1">Sandı ki onun gücüyle fırlatılmıştır mızrak;</p>
		<p class="normal1">Gerçekte, onunla yarışmış olan</p>
		<p class="indentmetin">görünmez kalmış</p>
		<p class="indentmetin"><span class="indentmetin1">çok daha güçlü bir Bey idi.</span></p>
		<div class="clrb"/>
		<p class="normal1">476 Sonra hızla yürüdü, fırlatılacak taşa doğru;</p>
		<p class="normal1">Kabarmıştı öfkesi, burnundan soluyordu.</p>
		<p class="normal1">Kaldırıp savurdu taşı elinden, tüm gücüyle, uzağa;</p>
		<p class="normal1">Hemen ardından</p>
		<p class="indentmetin">bir uzun atlama sıçrayışı yaptı,</p>
		<p class="indentmetin"><span class="indentmetin1">çınladı zırhının halka bağlantıları.</span></p>
		<div class="clrb"/>
		<p class="normal1">477 Taş gitti, düştü en azından otuz arşın öteye.</p>
		<p class="normal1">Ama sıçramada daha bile başarılı oldu hanım kız.</p>
		<p class="normal1">Taşın yanına gitti Siegfried,</p>
		<p class="normal1">Görünüşte Gunther yapacaktı fırlatma işini,</p>
		<p class="normal1">478 Oysa gerçekte Siegfried idi işi üstlenen;</p>
		<p class="indentmetin">uygundu buna gücü, uzun boyu.</p>
		<div class="clrb"/>
		<p class="normal1">Taşı daha uzağa attıktan başka</p>
		<p class="indentmetin">bir de sıçradı daha ileriye;</p>
		<div class="clrb"/>
		<p class="normal1">Hem şaşılası birşeydi, hem de büyük beceriydi</p>
		<p class="normal1">Sıçrarken Gunther Han’ı da yüklenip sıçratması,</p>
		<p class="indentmetin">sihirli hırkanın verdiği güç sayesinde.</p>
		<div class="clrb"/>
		<p class="normal1">479 Yapılmıştı sıçrama herkesin gözü önünde;</p>
		<p class="indentmetin">taş da durmakta idi fırlatıldığı yerde.</p>
		<div class="clrb"/>
		<p class="normal1">Oysa ortada, Gunther’den başka yoktu görünen.</p>
		<p class="normal1">Dilber Brünhild, kızardı morardı öfkesinden;</p>
		<p class="normal1">Siegfried esirgemişti Gunther Han’ı ölümden.</p>
		<p class="normal1">480 Yarışma yerinin kenarında</p>
		<p class="indentmetin">sapsağlam dikilir görünce yiğidi</p>
		<div class="clrb"/>
		<p class="normal1">Ol dem Hanım Sultan, Bey’lerine seslendi:</p>
		<p class="normal1">“Bey’lerim, adamlarım, sokulunuz yakına,</p>
		<p class="normal1">Biat etseniz gerek, hepiniz, Gunther Han’a!”</p>
		<p class="normal1">481 Bunun üzerine o yiğit bahadırlar</p>
		<p class="indentmetin">yere bırakıp silâhlarını</p>
		<div class="clrb"/>
		<p class="normal1">Diz çöktüler, ayakları önünde</p>
		<p class="normal1">Burgund’lar ili Han’ı varsıl Gunther’in,</p>
		<p class="indentmetin">o gözüpek erin,</p>
		<div class="clrb"/>
		<p class="normal1">Sandılar onun bu yarışmayı</p>
		<p class="indentmetin">kendi gücüyle kazandığını.</p>
		<div class="clrb"/>
		<p class="normal1">482 O da selâmladı, sevecenlikle, hepsini,</p>
		<p class="indentmetin">çünkü elhak, erdemli,</p>
		<p class="indentmetin"><span class="indentmetin1">görgülü kişi idi.</span></p>
		<div class="clrb"/>
		<p class="normal1">Dilber Sultan da geldi; elini tutup, ona</p>
		<p class="normal1">Bıraktı Buzyurdu’nda egemenlik sürmeyi.</p>
		<p class="normal1">Atılgan yiğit Hagen, içten sevindi buna.</p>
		<p class="normal1">483 Hanım Sultan diledi Gunther’den</p>
		<p class="indentmetin">içinde çok adamının bulunduğu</p>
		<div class="clrb"/>
		<p class="normal1">Büyük saraya birlikte gitmeyi.</p>
		<p class="normal1">Orada eğildi bu Bey’ler, Gunther’in önünde, saygılı;</p>
		<p class="normal1">Sürtülmüştü burunları.</p>
		<p class="normal1">484 Hızlı davranır Siegfried, akıllıydı gerçekten</p>
		<p class="normal1">Hemen geri götürdü Görünmezlik Hırkası’nı,</p>
		<p class="indentmetin">onu sakladığı yere.</p>
		<div class="clrb"/>
		<p class="normal1">Sonra geldi saraya,</p>
		<p class="indentmetin">birçok hanımın oturmakta olduğu</p>
		<p class="indentmetin"><span class="indentmetin1">büyük orta boşluğuna.</span></p>
		<div class="clrb"/>
		<p class="normal1">Hiçbir şey bilmez gibi, soru yöneltti Han’a:</p>
		<p class="normal1">485 “Ne beklersin, Han’ım? Ne zaman başlayacak</p>
		<p class="normal1">Hanım Sultan’ın sana koşul çıkardığı</p>
		<p class="indentmetin">bir sürü yarışmalar?</p>
		<div class="clrb"/>
		<p class="normal1">Haydi görelim, nasıl yapılacakmış onlar!”</p>
		<p class="normal1">Hiçbir şey bilmez gibi davrandı</p>
		<p class="indentmetin">düzeni çok yiğit.</p>
		<div class="clrb"/>
		<p class="normal1">486 Sordu Hanım Sultan:</p>
		<p class="normal1">“Nasıl oldu da, Bey Siegfried,</p>
		<p class="normal1">Gunther’in kazandığı yarışmaları</p>
		<p class="normal1">İzleyemedin sen?”</p>
		<p class="normal1">Yanıtı verdi Hagen:</p>
		<p class="normal1">487 “Sen öyle acılı bir kaygı doldurdun ki içimize,</p>
		<p class="normal1">Duramadı buralarda Siegfried,</p>
		<p class="indentmetin">gitti geminin oraya, gönlü temiz yiğit,</p>
		<div class="clrb"/>
		<p class="normal1">O yüzden bilmiyor Ren boyu bahadırının</p>
		<p class="normal1">Seninle girdiği yarışmada üstün geldiğini”</p>
		<p class="indentmetin">dedi Gunther’in Bey’i.</p>
		<div class="clrb"/>
		<p class="normal1">488 “Sevindim bu habere” dedi gözüpek Siegfried.</p>
		<p class="normal1">İyi olmuş böylece, ılımlılığa döndüğü</p>
		<p class="indentmetin">senin çok tepeden bakar hâlinin;</p>
		<div class="clrb"/>
		<p class="normal1">İyi olmuş bir yiğidin çıkması</p>
		<p class="indentmetin">sana da boyun eğdirecek.</p>
		<div class="clrb"/>
		<p class="normal1">Şimdi, soylu Hanım Kız, senin buradan bizimle</p>
		<p class="normal1">Ren boyuna gelmen gerek.”</p>
		<p class="normal1">489 Dedi Hanım Sultan: “Hemen olamaz bu iş.</p>
		<p class="normal1">Hele bir öğrensin durumu tüm Bey’lerim, erlerim.</p>
		<p class="normal1">Öyle kolay değil, benim ülkeden çıkıp gidivermem.</p>
		<p class="normal1">Önce bu hâl bildirilmeli, yakın dostlarıma.”</p>
		<p class="normal1">490 Hemen buyurdu, her yana atlı ulaklar gönderilmesini.</p>
		<p class="normal1">Haber iletti dostlarına, Bey olsun, er olsun.</p>
		<p class="normal1">Tez gelsinler dedi</p>
		<p class="normal1">Buzyurdu’nun başkenti</p>
		<p class="normal1">Isenstein’daki saraya.</p>
		<p class="normal1">Buyurdu, gelenlerin hepsine görkemli urbalar verilmesini.</p>
		<p class="normal1">491 Beyler başladı sökün etmeye, at sırtında,</p>
		<p class="normal1">Hanım Sultan’ın başkent hisarına;</p>
		<p class="normal1">Sürü sürü geliyorlardı her gün, sabahtan akşama.</p>
		<p class="normal1">“Bak sen şu işe” dedi Hagen;</p>
		<p class="normal1">“Bekliyor muyuz, dilber Brünhild’in adamları</p>
		<p class="indentmetin">buraya üşüşüp de bizi haklasın diye?</p>
		<div class="clrb"/>
		<p class="normal1">492 Hisarda onlar böylesine kalabalık sayıda olursa</p>
		<p class="normal1">Ne eser Brünhild’in aklına, nereden bilelim?</p>
		<p class="normal1">Ne malûm bizi yok etmek için düzen kurmayacağı,</p>
		<p class="normal1">Felâket getirebilir başımıza, soylu Hanım Kız.”</p>
		<p class="normal1">493 O zaman dedi gözüpek Siegfried:</p>
		<p class="normal1">“Ben engelleyeceğim böyle birşeyi,</p>
		<p class="normal1">Gerçekleşmeyecek korktuğunuz hâller.</p>
		<p class="normal1">Yardımcı birlik olarak getireceğim bu ülkeye</p>
		<p class="normal1">Şimdiye dek hiç bilmediğiniz, çok seçkin yiğitler.</p>
		<p class="normal1">494 Ama şimdi birşey sormayın bana.</p>
		<p class="normal1">Gideceğim onların olduğu yere;</p>
		<p class="normal1">Tanrı esirgesin sizi, bu arada.</p>
		<p class="normal1">Tez zamanda döneceğim geriye, size bin er getireceğim;</p>
		<p class="normal1">Görülmüş görülecek bahadırların en iyilerini.”</p>
		<p class="normal1">495 “Ama sakın çok oyalanma” dedi Han.</p>
		<p class="normal1">“Pek yerinde olarak, hoşnutuz senin yardımından.”</p>
		<p class="normal1">O da dedi: “Çok geçmeden gelirim.</p>
		<p class="normal1">Beni sen gönderdin bir yere,</p>
		<p class="indentmetin">öyle de Brünhild’e.” </p>
		<div class="clrb"/>
		</body>
</html>