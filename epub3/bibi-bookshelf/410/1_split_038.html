<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_58">YAKINLARI SIEGFRIED’İN ÖLÜMÜNE NASIL YANDILAR; GÖMÜLMESİ NASIL OLDU</h2>
		<p class="normal1">1012 Gece olmasını bekleyip aştılar Ren ırmağını.</p>
		<p class="normal1">Bahadırların çıktığı bir av, daha kötü sonuç veremezdi;</p>
		<p class="normal1">Vurulan av’a ağladı nice soylu kızlar,</p>
		<p class="normal1">Sonunda birçok gözüpek yiğit canıyla ödedi ona yapılanı.</p>
		<p class="normal1">1013 Şimdi anlatımını dinleyin başı dik bir gururun</p>
		<p class="normal1">Ve yaman bir öç alınışının.</p>
		<p class="normal1">Hagen buyurdu, Alçak Ülke’li Siegfried’in bedeni</p>
		<p class="normal1">Sarayda Kriemhild’in bölümü önüne kapı eşiğine</p>
		<p class="normal1">Gizlice taşınsın diye.</p>
		<p class="normal1">1014 Ölüyü bıraktılar böylece, kapının önüne.</p>
		<p class="normal1">Kriemhild onu sabah duası için çıkarken bulacaktı;</p>
		<p class="normal1">O duaya gitmekten hiçbir gün geri kalmazdı, </p>
		<p class="normal1">Çıkardı her sabah gün doğmadan</p>
		<p class="indentmetin">o kapıdan.</p>
		<div class="clrb"/>
		<p class="normal1">1015 Kilise çanları çalındı her zamanki gibi,</p>
		<p class="normal1">Önce yoldaş kızları kalktı, ardından da Kriemhild.</p>
		<p class="normal1">Buyurdu kandil ile giysilerinin getirilmesini;</p>
		<p class="normal1">Hizmetkârlardan biri çıktı kapıdan;</p>
		<p class="indentmetin">baktı orada yatar Siegfried.</p>
		<div class="clrb"/>
		<p class="normal1">1016 Her yanı kan kızılına bulanmıştı, ıslaktı giysileri;</p>
		<p class="normal1">Yatanın efendisi olduğunu bilemedi ilk gören.</p>
		<p class="normal1">Döndü geriye, kandil yine elinde,</p>
		<p class="normal1">Böylece acı haber, çok geçmeden</p>
		<p class="indentmetin">ulaştı Kriemhild’e.</p>
		<div class="clrb"/>
		<p class="normal1">1017 Tam yoldaş hanımlarla kiliseye gitmeye niyetlenirken</p>
		<p class="normal1">Geldi mâbeynci, dedi: “Durun olduğunuz yerde!</p>
		<p class="normal1">Kapı eşiğinde, vurulmuş, ölü bir Bey yatar.”</p>
		<p class="normal1">Bunu duyar duymaz başladı Kriemhild feryat figan etmeye.</p>
		<p class="normal1">1018 Daha onu görüp de er’i olduğunu anlamadan</p>
		<p class="normal1">Aklına geldi Hagen’ın sorduğu soru,</p>
		<p class="normal1">Neresini kollayayım onun demiş olduğu.</p>
		<p class="normal1">Yüreği önce ol dem yandı;</p>
		<p class="normal1">Dövündü, ahdetti hemen, öç almaya.</p>
		<p class="normal1">1019 Ayakta duramadı, çöktü yere. Tek sözcük edemedi.</p>
		<p class="normal1">Bir zaman uzandı, yerde boylu boyunca;</p>
		<p class="normal1">Biraz kendine geldi, tüm odayı çınlatan</p>
		<p class="normal1">Bir feryat çıktı ağzından.</p>
		<p class="normal1">1020 Sordu yoldaş kızları: “Bir yabancı olmasın o?”</p>
		<p class="normal1">Yürek acısı öylesineydi, kan sızmıştı ağzından,</p>
		<p class="normal1">Dedi “Siegfried’dir o, çok sevgili er’im,</p>
		<p class="normal1">Bu işte akıl veren Brünhild’dir, Hagen da işi yapan.”</p>
		<p class="normal1">1021 Dedi, “Götürün beni onun yattığı yere.”</p>
		<p class="normal1">Ak eliyle kaldırdı onun güzel başını,</p>
		<p class="normal1">Ne kadar kan kızılına bulanmış olsa yüzü,</p>
		<p class="indentmetin">onu hemen tanıdı.</p>
		<div class="clrb"/>
		<p class="normal1">Gözüpek bahadırın giysileri de</p>
		<p class="indentmetin">bulanmıştı aynı renge.</p>
		<div class="clrb"/>
		<p class="normal1">1022 Soylu Hatun feryat etti içinden gelerek:</p>
		<p class="normal1">“Eyvahlar olsun bana! Kalkanın burada, kılıcın yok;</p>
		<p class="normal1">Demek alçakça vurdular seni;</p>
		<p class="normal1">Bir bilsem öldüreni kesin güvenle, </p>
		<p class="indentmetin">onun ölüsünü görene dek öç kuracağım.”</p>
		<div class="clrb"/>
		<p class="normal1">1023 Bütün yoldaş kızları da feryat etti onunla birlikte,</p>
		<p class="normal1">Yitirdikleri çok soylu Han’ları için</p>
		<p class="normal1">Yanıyordu hepsinin yüreği.</p>
		<p class="normal1">Brünhild’in hıncı uğruna yaman bir öç almıştı Hagen.</p>
		<p class="normal1">1024 Bağrı yanık Hatun buyurdu yoldaşlarına,</p>
		<p class="normal1">Dedi, “Hemen gidin Siegfried’in yiğitlerini uyandırın,</p>
		<p class="normal1">Siegmund Han’a da bu haberin verilmesi gerek.</p>
		<p class="normal1">Acaba katılır mı er’im Siegfried için ağıt yakılmasına?”</p>
		<p class="normal1">1025 Koştu gitti haberci, Alçak Ülke’li Siegfried’in</p>
		<p class="normal1">Yiğitlerini topluca yatar bulduğu yere.</p>
		<p class="normal1">Bu acı haberi vererek uyandırdı yiğitleri.</p>
		<p class="normal1">Akılları başlarından gitmiş fırladılar ayağa.</p>
		<p class="normal1">1026 Haberci vardı ayrıca Siegmund Han’ın yanına,</p>
		<p class="normal1">Zaten uyku tutmamıştı onu;</p>
		<p class="normal1">Sanırım olanlar içine malûm oldu;</p>
		<p class="normal1">Hiç nasip değildi onun, çok sevgili oğlunu</p>
		<p class="indentmetin">artık canlı görmesi.</p>
		<div class="clrb"/>
		<p class="normal1">1027 “Kalk, Siegmund Han! Hemen gidesin gerek</p>
		<p class="normal1">Hatun’um Kriemhild’in yanına.</p>
		<p class="normal1">Bir felâket geldi onun başına;</p>
		<p class="normal1">Her acıdan daha büyük acı verir yüreğe,</p>
		<p class="normal1">Ağıt yakarken yalnız bırakmamalı onu;</p>
		<p class="indentmetin">seni de ilgilendiriyor konu.”</p>
		<div class="clrb"/>
		<p class="normal1">1028 Doğruldu Siegmund Han. Dedi:</p>
		<p class="normal1">“Nasıl bir felâket geldi ki güzel Kriemhild’in başına,</p>
		<p class="indentmetin">haberini getirirsin bana?”</p>
		<div class="clrb"/>
		<p class="normal1">Doğruyu söyledi haberci; “Ne kadar yanıp yakılsam yeri var,</p>
		<p class="normal1">Alçak Ülke’li yiğit Siegfried’i vurdular.”</p>
		<p class="normal1">1029 Dedi Siegmund Han: “Böyle bir şaka olmaz,</p>
		<p class="normal1">Gırgır geçmeyin benimle oğlun öldü diyerek,</p>
		<p class="normal1">Öldü möldü lâfları, ömrümün sonuna dek</p>
		<p class="normal1">Onulmaz acı verir bana, katlanamaz bu yürek.”</p>
		<p class="normal1">1030 “Eğer bana inanmıyorsan,</p>
		<p class="normal1">Gel dinle Kriemhild’in yaktığı ağıtları,</p>
		<p class="normal1">Siegfried öldü diye tüm yoldaş kızlarının</p>
		<p class="indentmetin">inleyip ağlamasını.”</p>
		<div class="clrb"/>
		<p class="normal1">Fırladı yerinden Siegmund, içine doldu acı.</p>
		<p class="normal1">1031 Yanında yüz adamı, çıktılar yatakhaneden;</p>
		<p class="normal1">Hemen kuşandılar keskin kılıçlarını,</p>
		<p class="normal1">Koştular ağlama seslerinin geldiği yere,</p>
		<p class="normal1">Siegfried’in bin yiğidi de katıldı onlara.</p>
		<p class="normal1">1032 Kadınların feryat figanını duyduktan sonra</p>
		<p class="normal1">Farkettiler telâştan oraya don gömlekle geldiklerini,</p>
		<p class="normal1">İçlerindeki acı unutturmuştu onlara, urba giymeyi;</p>
		<p class="normal1">Öylesine yas dolmuştu yürekleri.</p>
		<p class="normal1">1033 Geldi Siegmund Han, Kriemhild’in yanına,</p>
		<p class="normal1">Dedi: “Çıkmaz olaydık bu ülkeye geliş yolculuğuna!</p>
		<p class="normal1">Kim ne diye benim oğluma, senin kocana,</p>
		<p class="normal1">Böylesine candan dostlar arasında</p>
		<p class="indentmetin">bunu yaptı hiç sebep yokken?”</p>
		<div class="clrb"/>
		<p class="normal1">1034 “Ben de mutlak öğrenmeliyim bunu” dedi Hatun.</p>
		<p class="normal1">“Yüreğim, aklım hiç mi hiç hoş tutmaz onu;</p>
		<p class="normal1">Tersine bir belâ örerim ki başına,</p>
		<p class="normal1">Eşi dostu feryat edip ağlarlar;</p>
		<p class="indentmetin">şimdiden bilecek olsunlar,</p>
		<p class="indentmetin"><span class="indentmetin1">benden çıkacak bu iş.”</span></p>
		<div class="clrb"/>
		<p class="normal1">1035 Siegmund Han göğsüne bastırdı oğlunun ölüsünü,</p>
		<p class="normal1">Kahroldu bunu gören yoldaşları, dostları.</p>
		<p class="normal1">Bir feryat koptu ki sarayın içinde,</p>
		<p class="normal1">Worms hisarının tümü çın çın öttü.</p>
		<p class="normal1">1036 Teselli edemiyordu kimse, Siegfried Han’ın eşini;</p>
		<p class="normal1">Ölü gövdesinden çıkarıldı giysileri.</p>
		<p class="normal1">Yaralarını yıkayıp, koydular bedenini</p>
		<p class="normal1">Üstü açık tabutunun içine;</p>
		<p class="indentmetin">yakınlarının feryadı göklere erdi.</p>
		<div class="clrb"/>
		<p class="normal1">1037 Konuştu Nibelung ilinden getirdiği yiğitler:</p>
		<p class="normal1">“Bileğimiz hazırdır onun öcünü almaya;</p>
		<p class="normal1">Bunu kim yapmış ise, içindedir hisarın.”</p>
		<p class="normal1">Silâha sarıldı Siegfried’in yiğitleri.</p>
		<p class="normal1">1038 Kalkanlarını da alıp döndüler</p>
		<p class="normal1">Siegmund Han buyruğunda bin yüz er.</p>
		<p class="normal1">Öcünü almak istiyorlardı onun oğlunun,</p>
		<p class="normal1">Şaşılacak yanı da yoktu bunun.</p>
		<p class="normal1">1039 Bilmiyorlardı kime saldıracaklarını,</p>
		<p class="normal1">Olsa olsa Gunther’le bahadırları olabilirdi bunlar;</p>
		<p class="normal1">Çünkü Siegfried onların yanında ava gitmişti.</p>
		<p class="normal1">Kriemhild onların silâhlandığını görünce,</p>
		<p class="indentmetin">büyük acı düştü içine;</p>
		<div class="clrb"/>
		<p class="normal1">1040 Ah vah etmekteyken yürekten, kahrolmaktayken,</p>
		<p class="normal1">Bir de Gunther Han bahadırları</p>
		<p class="indentmetin">kılıçtan geçirir diye Nibelung’ları</p>
		<div class="clrb"/>
		<p class="normal1">Ürktü pek; araya girdi,</p>
		<p class="normal1">Dost kişinin sık sık yaptığı üzere, uyardı onları.</p>
		<p class="normal1">1041 Seslendi bağrı yanık Hatun: “Han’ım Siegmund,</p>
		<p class="normal1">Neye niyet edersiniz? Pek farkında değilsiniz durumun;</p>
		<p class="normal1">Pek çok gözüpek bahadırı vardır Gunther Han’ın;</p>
		<p class="normal1">Onlara saldırırsanız yok ederler hepinizi.”</p>
		<p class="normal1">1042 Kılıçları kalkanları kaldırmışlardı havaya,</p>
		<p class="normal1">Nibelung yiğitleri susamıştı kavgaya.</p>
		<p class="normal1">Kriemhild Hatun önce yalvardı, sonra buyurdu</p>
		<p class="normal1">Tutun kendinizi diye; yoksa sonunda</p>
		<p class="indentmetin">bir kat artacaktı büründüğü yas.</p>
		<div class="clrb"/>
		<p class="normal1">1043 Dedi, “Siegmund Han, sen durdur yiğitlerini;</p>
		<p class="normal1">Uygun zaman gelince, ben seninle birlikte</p>
		<p class="normal1">Öcünü alacağım er’imin; yeter ki kanıt bulun bana;</p>
		<p class="normal1">Belirlensin er’imin canını alan;</p>
		<p class="indentmetin">ben de yoksun edeyim onu kendi canından.</p>
		<div class="clrb"/>
		<p class="normal1">1044 Burada Ren boyunda, karşınızdaki güç</p>
		<p class="normal1">Öylesine baskın ki, onlarla savaşa girmek</p>
		<p class="indentmetin">akıllı işi olmaz;</p>
		<div class="clrb"/>
		<p class="normal1">Bire karşı otuz oranında çokluktadır onlar.</p>
		<p class="normal1">Ama Tanrı verir onlara eninde sonunda</p>
		<p class="indentmetin">bize ettiklerinin cezasını.</p>
		<div class="clrb"/>
		<p class="normal1">1045 Siz şimdilik burada bekleyin, yas tutun benimle;</p>
		<p class="normal1">Gün ışımaya başlayınca, siz savaşçı yiğitler,</p>
		<p class="normal1">Yardımcı olun bana, gömüleceği tabuta koyarken er’imi.”</p>
		<p class="normal1">“Öyle yapalım” dedi onlar da.</p>
		<p class="normal1">1046 Anlatılacak gibi değildi bu er’lerin, hanımların</p>
		<p class="normal1">Ağıtları, yakınmaları;</p>
		<p class="normal1">Tüm hisarın içinde yankılandı o ağıtlar,</p>
		<p class="normal1">Hisar halkından da çok oldu oraya seğirten.</p>
		<p class="normal1">1047 Onlar da yas tuttu konuklarla birlikte;</p>
		<p class="indentmetin">düşmüşlerdi ağır üzüntüye.</p>
		<div class="clrb"/>
		<p class="normal1">Neydi Siegfried’in kusuru, öldürülmek için? </p>
		<p class="normal1">Yoktu bunu söyleyen,</p>
		<p class="normal1">Niçin canından edilmişti yiğit.</p>
		<p class="normal1">Hanımların yanı sıra yaş döktü halktan da nice kadın.</p>
		<p class="normal1">1048 Ustalar çağrıldı tez elden, bir tabut yaptırıldı;</p>
		<p class="normal1">Kocaman, sağlam bir mermerden tabut;</p>
		<p class="normal1">Çelik kenetlerle tutturuldu mermerler.</p>
		<p class="normal1">Tabuta bakarken büsbütün hüzünlendi herkes.</p>
		<p class="normal1">1049 Sona ermişti gece, yaklaşmıştı gün ışıması,</p>
		<p class="normal1">Buyurdu soylu Hatun, sevgili er’inin ölüsü</p>
		<p class="normal1">Ulu kiliseye taşınsın diye;</p>
		<p class="normal1">Bütün dostları geldi yanına, yürüdüler ağlaşarak.</p>
		<p class="normal1">1050 Cenaze girdiğinde kilisenin içine,</p>
		<p class="indentmetin">bir sürü çan çalınmaya başladı hep birden.</p>
		<div class="clrb"/>
		<p class="normal1">Papazlar dua okumaya koyuldu yüksek sesle;</p>
		<p class="normal1">Gunther Han da geldi adamlarıyla,</p>
		<p class="normal1">Yanında yavuz Hagen da katıldı yas tutanlar arasına.</p>
		<p class="normal1">1051 Dedi Gunther: “Çok sevgili kızkardeşim,</p>
		<p class="indentmetin">yürekten paylaşırım acını;</p>
		<div class="clrb"/>
		<p class="normal1">Bu acı olayı engelleyemediğimize pek üzgünüm,</p>
		<p class="normal1">Yiğidin ölümü sebebine hep acı duyacağız içimizde.”</p>
		<p class="normal1">Dedi kara bahtlı kadın: “Neden yok buna senin için.</p>
		<p class="normal1">1052 Bu iş seni üzecek olsaydı, zaten hiç gerçekleşmezdi.</p>
		<p class="normal1">Sevgili eşim benden koparıldığında </p>
		<p class="normal1">Beni düşünmüyordun bile,</p>
		<p class="normal1">Tanrı böyle nasip etmiş başıma geleceği.”</p>
		<p class="normal1">1053 “Benim adamlarımdan hiçbiri zarar vermedi sana”</p>
		<p class="normal1">Dedi Gunther Han; “Sözüme güven.” </p>
		<p class="normal1">Yanıtladı Siegfried’in Hatun’u:</p>
		<p class="normal1">“Suçsuzluğunu kanıtlamak isteyen, </p>
		<p class="indentmetin">sokulsun tabutun yanına;<sup class="calibre2"><a href="1_split_081.html#footnote-600-26" id="footnote-600-26-backlink" name="footnote-600-26-backlink">[26]</a></sup></p>
		<div class="clrb"/>
		<p class="normal1">Görelim şimdi gerçeğin nice olduğunu.”</p>
		<p class="normal1">1054 Bir inanılmaz mucizedir, şimdi de gerçekleşir:</p>
		<p class="normal1">Baktılar ölünün yaralarına, bir de ne görsünler?</p>
		<p class="normal1">Hagen yanaşınca kanamaya başladı yaralar,</p>
		<p class="normal1">Herkese malûm oldu Hagen’ın suçluluğu.</p>
		<p class="normal1">1055 İlk açıldığı sıradaki kadar çok kan çıkıyordu yaralardan,</p>
		<p class="normal1">Ağlaşıp duranlar daha çok kahroldular.</p>
		<p class="normal1">Sözü aldı Gunther Han: </p>
		<p class="normal1">“Beni dinleyin siz;</p>
		<p class="normal1">Eşkıya vurdu onu, birşey yapmadı Hagen.”</p>
		<p class="normal1">1056 Dedi Kriemhild: “Ben iyi tanırım o eşkıyayı,</p>
		<p class="normal1">Gün gelir Siegfried’in dostları alır onun öcünü,</p>
		<p class="normal1">Gunther’le Hagen! Sizin işinizdi bu.”</p>
		<p class="normal1">Ol dem Siegfried yiğitleri, dövüş başlayacak sandı.</p>
		<p class="normal1">1057 Kriemhild dedi onlara: “Şimdilik taşıyın bu acıyı</p>
		<p class="normal1">İçinizde, benim yaptığım gibi.” Derken geldi kardeşleri</p>
		<p class="normal1">Gernot’la Giselher, sokuldular tabuta;</p>
		<p class="normal1">Yas tuttular içtenlikle, oradakilerin yanı sıra.</p>
		<p class="normal1">1058 Yürekten gözyaşı döküldü Kriemhild’in er’ine,</p>
		<p class="normal1">Âyin duaları okundu bir ağızdan. Kiliseye geldi her yandan</p>
		<p class="normal1">Kadın erkek, çoluk çocuk bir kalabalık,</p>
		<p class="normal1">En duygusuz kişiler bile ağladı Siegfried için.</p>
		<p class="normal1">1059 Gernot’la Giselher</p>
		<p class="indentmetin">şöyle dediler:</p>
		<div class="clrb"/>
		<p class="normal1">“Sevgili kızkardeşimiz,</p>
		<p class="normal1">Ölenle ölünmez, toplamalısın artık kendini;</p>
		<p class="normal1">Mutlu olasın diye elimizden geleni yapacağız </p>
		<p class="indentmetin">ömrümüz oldukça.”</p>
		<div class="clrb"/>
		<p class="normal1">Oysa hiç kimse teselli sağlayamazdı ona bu dünyada.</p>
		<p class="normal1">1060 Öğleye doğru hazır edildi mezarlık tabut;</p>
		<p class="normal1">Oraya aktarıldı cenaze, üstü açık geçici tabuttan;</p>
		<p class="normal1">Bir türlü gönlü varmıyordu eşinin hâlâ, onu gömdürmeye,</p>
		<p class="normal1">Çok dil dökmesi gerekti ona yakınlarının.</p>
		<p class="normal1">1061 Görkemli bir örtü sardılar ölünün bedenine,</p>
		<p class="normal1">Hiç kimse kalmadı hüngür hüngür ağlamayan;</p>
		<p class="normal1">Soylu Ute Hatun da yasını tuttu Siegfried’in,</p>
		<p class="indentmetin">yüreğinin derunundan,</p>
		<div class="clrb"/>
		<p class="normal1">Kendisinin tüm saray halkı ile birlikte.</p>
		<p class="normal1">1062 Herkes duyunca, ulu kilisede cenaze duasının okunduğunu</p>
		<p class="normal1">Ve onun mezarlık tabutuna konduğunu,</p>
		<p class="normal1">Nice kişi kurbanlar getirdi</p>
		<p class="indentmetin">ruhunun selâmeti için;</p>
		<div class="clrb"/>
		<p class="normal1">Düşmanı vardı ama içten seveni de az değildi yiğidin.</p>
		<p class="normal1">1063 Cenaze duasından sonra, dağıldı kalabalık.</p>
		<p class="normal1">Kriemlind Hatun dedi: “Gömme öncesi gecelerde</p>
		<p class="normal1">Başında bekleyeceğim seçkin bahadırın,</p>
		<p class="indentmetin">beni yalnız bırakmayın;</p>
		<div class="clrb"/>
		<p class="normal1">Tüm mutluluğum uçtu gitti onun canıyla birlikte.</p>
		<p class="normal1">1064 Üç gün üç gece bekleteceğim onu burada,</p>
		<p class="normal1">Bakmaya doyamadığım yüzünü seyredeceğim hep;</p>
		<p class="normal1">Ah ne olurdu Tanrı beni de </p>
		<p class="indentmetin">alıp götürmesini buyursa Ecele;</p>
		<div class="clrb"/>
		<p class="normal1">Bitmiş olurdu zavallı Kriemhild’in iç acısı.”</p>
		<p class="normal1">1065 Hisar halkı döndü evine barkına,</p>
		<p class="normal1">Kriemhild rica etti papazlardan, keşişlerden</p>
		<p class="normal1">Bir de yakınlarından Siegfried’in</p>
		<p class="indentmetin">orada kalsınlar diye âdet üzere.</p>
		<div class="clrb"/>
		<p class="normal1">Hepsi geceler, günler boyunca perişan</p>
		<p class="indentmetin">zaman geçirdi.</p>
		<div class="clrb"/>
		<p class="normal1">1066 İçlerinden nicesi hiç yemedi içmedi,</p>
		<p class="normal1">Oysa söylenmişti onlara, Siegmund Han’ın</p>
		<p class="normal1">Cenaze günleri aş’ını bol bol hazır ettiği;</p>
		<p class="indentmetin">dileyene aş geldi.</p>
		<div class="clrb"/>
		<p class="normal1">Çok çilelere katlandı o günlerde Nibelung yiğitleri.</p>
		<p class="normal1">1067 Bu üç gün üç gecede, öyle duyduk,</p>
		<p class="normal1">Dua havaları okumasını bilenler, okudu durdu o havaları,</p>
		<p class="normal1">Bir yandan yüreklerinin içi yanarak;</p>
		<p class="normal1">Dua ettiler gözüpek soylu yiğidin ruhu huzur bulsun diye.</p>
		<p class="normal1">1068 Tarlalar, bağlar bahçeler bağışlandı</p>
		<p class="normal1">Bulunan manastırlara, temiz yürekli insanlara;</p>
		<p class="normal1">Bol bol para dağıtıldı yoksullara, yiğidin malvarlığından;</p>
		<p class="normal1">Kriemhild açıkladı yararlananlara</p>
		<p class="indentmetin">bu hayırları onun ruhu için yaptığını.</p>
		<div class="clrb"/>
		<p class="normal1">1069 Üçüncü gün sabahı tam âyin zamanıydı,</p>
		<p class="normal1">Ulu kilise yanındaki mezarlıklı geniş avluda</p>
		<p class="normal1">Yöre halkı çepeçevre toplandı, hepsinin gözü yaşlı,</p>
		<p class="normal1">Candan sevilen bir dosta gösterilen ilgi gösterildi cenazesine.</p>
		<p class="normal1">1070 Bu üç gün boyunca, bize öyle dendi,</p>
		<p class="normal1">Otuz bin Mark ya da daha fazlası</p>
		<p class="normal1">Sadaka diye verilmiş yoksullara, onun ruhu için.</p>
		<p class="normal1">Oysa bu günlerde solmuştu artık güzelliği.</p>
		<p class="normal1">1071 Tanrıya ululama havası söylenmekle bitti âyin,</p>
		<p class="normal1">Orada toplananlar ölçüsüz keder duymaktaydı yüreklerinde.</p>
		<p class="normal1">Haydi, cenazeyi kabir’e taşıyalım dendi,</p>
		<p class="normal1">Onu şimdiden özleyenler ağlayıp feryat etmekteydi.</p>
		<p class="normal1">1072 Göğü tutmuş figanlarla gitti halk, cenazenin ardından,</p>
		<p class="normal1">Hiç mutlu olanı yoktu onların, erkeğinden kadınından.</p>
		<p class="normal1">Gömülme öncesinde, mezarlıkta bulunan</p>
		<p class="normal1">Bir hayli din adamı ilâhiler okudu.</p>
		<p class="normal1">1073 Kabrin yanına gelirken Siegfried’in güzel eşi,</p>
		<p class="normal1">Sendeledi kederinden, yürüyemedi,</p>
		<p class="normal1">Irmaktan alınan su bol bol serpildi yüzüne,</p>
		<p class="normal1">Perişanlığı değildi anlatılabilecek gibi.</p>
		<p class="normal1">1074 Zaten bir mucize idi onun bu acıya dayanması,</p>
		<p class="normal1">Bir sürü hanım da feryat figan ediyordu onun yanı sıra.</p>
		<p class="normal1">Dedi Hatun: “Siegfried’in yiğitleri,</p>
		<p class="normal1">Ona bağlılığınız hatırına</p>
		<p class="indentmetin">bir iyilik edin bana;</p>
		<div class="clrb"/>
		<p class="normal1">1075 Kederim arasında küçücük bir mutluluğum olsun;</p>
		<p class="normal1">Gösterin bana onun güzel yüzünü, son kez göreyim!”</p>
		<p class="normal1">Onlara o kadar uzun boylu,</p>
		<p class="indentmetin">öylesine ısrarla yalvardı ki,</p>
		<div class="clrb"/>
		<p class="normal1">Görkemli tabutun kapağını söküp açtılar.</p>
		<p class="normal1">1076 Götürüldü Hatun’u, tabutun yanına,</p>
		<p class="normal1">Ak elleriyle kaldırdı onun güzel başını,</p>
		<p class="normal1">Son kez öptü soylu yiğidin ölüsünü,</p>
		<p class="normal1">Işıltılı gözlerinde birikti kanlı yaşlar.</p>
		<p class="normal1">1077 İç parçalayan bir ayrılış gördü insanlar,</p>
		<p class="normal1">Alıp götürdüler Hatun’u, yürüyecek hâli yoktu,</p>
		<p class="normal1">Aklı başında değildi soylu kadının, geçmişti kendinden</p>
		<p class="normal1">Kederden öleyazdı az kaldı.</p>
		<p class="normal1">1078 Gömülmüştü artık soylu Han;</p>
		<p class="normal1">Nibelung ilinden onunla gelmiş olan</p>
		<p class="normal1">Herkesi ölçüsüz yas bürüdü,</p>
		<p class="normal1">Bir daha hiç görülmedi neredeyse</p>
		<p class="normal1">Siegmund’un yüzünün güldüğü.</p>
		<p class="normal1">1079 Kimileri vardı ki, o üç gün boyunca</p>
		<p class="normal1">Kopkoyu kahır içinde, hiç yememiş içmemişti;</p>
		<p class="normal1">Kalmamıştı artık açlığa dayanacak hâlleri,</p>
		<p class="normal1">Gömme yapılınca bıraktılar yememeyi,</p>
		<p class="indentmetin">şimdi de böyledir görenek.</p>
		<div class="clrb"/>
		<p class="normal1">1080 Kriemhild</p>
		<p class="indentmetin">aklı başından gitmiş</p>
		<p class="indentmetin"><span class="indentmetin1">güçsüz mecalsiz</span></p>
		<div class="clrb"/>
		<p class="normal1">Günler boyunca kaldı yatıp kıvrıldığı yerde.</p>
		<p class="normal1">Biri ona söz etse, anlamıyordu söyleneni;</p>
		<p class="normal1">Siegmund Han da aynı hâldeydi.</p>
		<p class="normal1">1081 Han bin zorlukla getirildi kendine,</p>
		<p class="normal1">Bu acıdan sakat kalmıştı bedensel gücü;</p>
		<p class="normal1">Şaşılacak yanı yoktu bunun. </p>
		<p class="normal1">Çok geçmeden dedi adamları ona:</p>
		<p class="normal1">“Artık kalamayız buralarda</p>
		<p class="indentmetin">yüce Han; dönelim yurdumuza.”</p>
		<div class="clrb"/>
		</body>
</html>