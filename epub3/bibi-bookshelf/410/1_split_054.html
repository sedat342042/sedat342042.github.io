<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_66">BURGUND HANLARI HUN YURDUNA NASIL GİTTİLER</h2>
		<p class="normal1">1534 Hun yurdundakileri bırakalım kendi hâline;</p>
		<p class="normal1">Burgund’lara dönelim.</p>
		<p class="normal1">Şimdiye dek hiç olmamıştı geçtiği </p>
		<p class="indentmetin">herhangi bir Han yurdundan</p>
		<div class="clrb"/>
		<p class="normal1">Böylesine görkemli donanımlı, başı dik yiğitlerin;</p>
		<p class="normal1">Silâh, urba, diledikleri herşey vardı yanlarında.</p>
		<p class="normal1">1535 Ren boyunun Han’ı vermişti onlara</p>
		<p class="normal1">-Duyduğuma göre bin altmış Bey ile</p>
		<p class="indentmetin">dokuz bin er’e-</p>
		<div class="clrb"/>
		<p class="normal1">Şenliklerde giysinler diye, yepyeni urbalar;</p>
		<p class="normal1">Ama ülkede kalanlar</p>
		<p class="indentmetin">gidenler için sonradan</p>
		<p class="indentmetin"><span class="indentmetin1">çok gözyaşı akıttılar.</span></p>
		<div class="clrb"/>
		<p class="normal1">1536 Donanımları Worms’da, avludan geçirilip</p>
		<p class="indentmetin">atlara yüklenirken sarayın önünde,</p>
		<div class="clrb"/>
		<p class="normal1">Yaşlı bir Başpapaz olan Speyer söyledi Ute Hatun’a:</p>
		<p class="normal1">“Bizimkiler gidiyor Etzel’in şenliğine;</p>
		<p class="normal1">Şanları, canları emanet olsun Tanrıma!”</p>
		<p class="normal1">1537 Soylu Ute de şöyle dedi oğullarına:</p>
		<p class="normal1">“Kalsaydınız burada yiğit bahadırlar!</p>
		<p class="normal1">Dün gece gördüğüm bir düş </p>
		<p class="indentmetin">perişan etti beni;</p>
		<div class="clrb"/>
		<p class="normal1">Gördüm ki ölmüş</p>
		<p class="indentmetin">ülkemizde tüm kuşlar.”</p>
		<div class="clrb"/>
		<p class="normal1">1538 Hagen dedi: “Düşlere inananlar</p>
		<p class="indentmetin">bilemezler hiçbir zaman</p>
		<div class="clrb"/>
		<p class="normal1">Şan şeref açısından</p>
		<p class="normal1">Nasıl davranmak gerek,</p>
		<p class="indentmetin">bu konudaki gerçeği.</p>
		<div class="clrb"/>
		<p class="normal1">Şimdi benim de aklıma yattı</p>
		<p class="indentmetin">çağrıya uymak gerektiği.</p>
		<div class="clrb"/>
		<p class="normal1">1539 İstekle gideceğiz Etzel’in ülkesine at sırtında,</p>
		<p class="normal1">Çünkü katılsak gerek Kriemhild Hatun’un şenliklerine,</p>
		<p class="normal1">Bahadırların kılıç tutan bilekleri</p>
		<p class="indentmetin">pek yararlı olur Han’larına bu sırada.”</p>
		<div class="clrb"/>
		<p class="normal1">Hagen da taraftar oldu gidişe,</p>
		<p class="indentmetin">oysa bu yüzden, sonra</p>
		<p class="indentmetin"><span class="indentmetin1">belâ geldi başına.</span></p>
		<div class="clrb"/>
		<p class="normal1">1540 Daha önce karşı çıkmıştı gitmeye, ama</p>
		<p class="normal1">Gernot kırıcı sözlerle çok kızdırmıştı onu;</p>
		<p class="normal1">Anımsatmıştı ona, </p>
		<p class="normal1">Kriemhild Hatun’un er’i Siegfried’e ettiğini;</p>
		<p class="normal1">Demişti, “Bu yüzden Hagen engellemek istiyor gidişi.”</p>
		<p class="normal1">1541 O zaman şöyle yanıt vermişti Troneck’li Bey:</p>
		<p class="normal1">“Benim tutumum, kendim için korktuğumdan değil;</p>
		<p class="normal1">Siz gitmek istiyorsanız bahadırlar, buyrun çıkalım yola!</p>
		<p class="normal1">Ben de gelirim canla başla yanınızda</p>
		<p class="normal1">Etzel Han’ın yurduna.”</p>
		<p class="normal1">Gerçekten de sonradan işe yaradı gelişi,</p>
		<p class="indentmetin">güçlü bileğinin kılıç vuruşlarıyla</p>
		<p class="indentmetin"><span class="indentmetin1">nice tolgayı, kalkanı</span></p>
		<p class="indentmetin">parça parça etti.</p>
		<div class="clrb"/>
		<p class="normal1">1542 Ren ırmağını aşarken binilecek gemiler hazır edilmişti;</p>
		<p class="normal1">Yüklenmişti bunlara, götürülecek urbalar.</p>
		<p class="normal1">Yol hazırlıklarıyla uğraştılar karanlık basana kadar;</p>
		<p class="normal1">Gülüş ahenkle çıkacaklardı yolculuğa.</p>
		<p class="normal1">1543 Ren’in yanıbaşında çimenler üzerinde kurdular</p>
		<p class="normal1">Çadırlar, barakalar;</p>
		<p class="indentmetin">bu iş bitince</p>
		<div class="clrb"/>
		<p class="normal1">Han dilber eşinden sen bur’da kal diye rica etti,</p>
		<p class="normal1">Gece yattıklarında, onun güzel bedenini</p>
		<p class="indentmetin">yine okşadı sevdi.</p>
		<div class="clrb"/>
		<p class="normal1">1544 Sabah erkenden uyandırdı onları</p>
		<p class="indentmetin">borular borazanlar;</p>
		<div class="clrb"/>
		<p class="normal1">Çalgı sesi anımsattı yola çıkılacağını.</p>
		<p class="normal1">Sevdiğiyle yatmışken yatağından kalkanlar</p>
		<p class="normal1">teselli etti eşini;</p>
		<p class="normal1">Ne var ki gelecekte birbirinden ayıracaktı hepten</p>
		<p class="normal1">Etzel Han’ın Hatun’u</p>
		<p class="indentmetin">böyle çiftlerin nicesini,</p>
		<p class="indentmetin"><span class="indentmetin1">gözyaşına boğulacaktı kadınlar.</span></p>
		<div class="clrb"/>
		<p class="normal1">1545 Çaşnıgîrbaşı Rumold, yaman bahadır,</p>
		<p class="normal1">Başbaşa verip Han ile gizli bir konuşma yaptı;</p>
		<p class="normal1">Dedi, “Üzülüyorum hâlâ senin</p>
		<p class="normal1">Bu yolculuğa çıktığına;</p>
		<p class="normal1">1546 Çok uyardım seni,</p>
		<p class="indentmetin">anlattım yolculuğun tehlikelerini,</p>
		<div class="clrb"/>
		<p class="normal1">Aklına koyduğundan vazgeçmediğine göre</p>
		<p class="normal1">Kime bırakacaksın ülkeni, buradaki halkını?</p>
		<p class="normal1">İçim hiç almadı baştan beri, Kriemhild’in çağrısını.”</p>
		<p class="normal1">1547 Han dedi, “Sana emanet olsun ülkem;</p>
		<p class="normal1">Burada bıraktığım halkım, malım mülküm,</p>
		<p class="normal1">Oğlum, hısımlarım, Brünhild</p>
		<p class="indentmetin">hep sana emanettir.</p>
		<div class="clrb"/>
		<p class="normal1">Ama hiç sanmıyorum bize</p>
		<p class="normal1">Etzel Han’ın Hatun’undan bir kötülük geleceğini.”</p>
		<p class="normal1">1548 Ayrılma öncesinde Han, en yakın adamlarıyla</p>
		<p class="normal1">Danışıp konuştu bu konuyu;</p>
		<p class="indentmetin">ülkenin, hisarların yönetimi</p>
		<div class="clrb"/>
		<p class="normal1">Düzenlenmemiş kalmadı.</p>
		<p class="normal1">Bunların yönetimini üstlenecek kişilerin yanına</p>
		<p class="normal1">Çok sayıda yiğit savaşçı bıraktı.</p>
		<p class="normal1">1549 Üç Han’la adamlarının atları eyerlenmişti;</p>
		<p class="normal1">İçleri ferah, yola çıkan yiğitlerden nicesi</p>
		<p class="normal1">Veda etti yakınlarına, öpüşmeler arasında;</p>
		<p class="normal1">Oysa sonradan nice hanım</p>
		<p class="indentmetin">anacaktı bu ayrılışı gözyaşlarıyla.</p>
		<div class="clrb"/>
		<p class="normal1">1550 Geride kalanların boynunu büken</p>
		<p class="indentmetin">hüzünlü vedalaşma süregitti bir zaman;</p>
		<div class="clrb"/>
		<p class="normal1">Brünhild çocuğunu kucağına alarak</p>
		<p class="indentmetin">götürdü babası Han’a; içi yanarak dedi:</p>
		<div class="clrb"/>
		<p class="normal1">“Bizi bur’da kimsesiz bırakmak nasıl içine sindi?</p>
		<p class="normal1">Kalmalıydın yanımızda.”</p>
		<p class="normal1">1551 Yanıtladı o da: “Ağlanacak birşey yok Hatun’um;</p>
		<p class="normal1">Yurdumuzda tasasız dur, pek tut yüreğini.</p>
		<p class="normal1">Yurda dönmekten mutlu, sağ salim geleceğiz elbette!”</p>
		<p class="normal1">O sırada içleri ferah, ayrıldılar yakınlarından.</p>
		<p class="normal1">1552 Tez davranır yiğitler binerken atlarına</p>
		<p class="normal1">Gözü yaşlı hanımlar toplandı</p>
		<p class="indentmetin">gidiş yolu yanına.</p>
		<div class="clrb"/>
		<p class="normal1">İçlerindeki bir ses, anlattı ayrılığın</p>
		<p class="indentmetin">uzun süreceğini,</p>
		<div class="clrb"/>
		<p class="normal1">Belâ getireceğini, şimdiki vedaların,</p>
		<p class="indentmetin">kapanmayacağını hiçbir zaman</p>
		<p class="indentmetin"><span class="indentmetin1">yürekteki yaranın.</span></p>
		<div class="clrb"/>
		<p class="normal1">1553 Gözüpek Burgund’lar çıktılar yola,</p>
		<p class="normal1">Görüldü bütün ülkede bir hareketlenme;</p>
		<p class="normal1">Yola bakan dağ yamaçlarında erkeği kadını</p>
		<p class="indentmetin">hep ağlaşmaktaydı.</p>
		<div class="clrb"/>
		<p class="normal1">Etkilenmediler halkın hüzne bürünmesinden,</p>
		<p class="indentmetin">hiçbir şey eksilmedi yiğitlerin</p>
		<p class="indentmetin"><span class="indentmetin1">yolculuktaki keyfinden.</span></p>
		<div class="clrb"/>
		<p class="normal1">1554 O dönemde yeniydi Hak dinine geçilmesi;</p>
		<p class="normal1">Bir papaz almışlardı yanlarına, duaları okuyacak.</p>
		<p class="normal1">Kıl payıyla felâketten kurtulup, sağ salim</p>
		<p class="indentmetin">yalnız o gelebildi geriye;</p>
		<div class="clrb"/>
		<p class="normal1">Ötekilerden hiçbiri </p>
		<p class="normal1">Hun ilinden dönmedi.</p>
		<p class="normal1">1555 Gunther’in alayı Doğu Frank ilinden<sup class="calibre2"><a href="1_split_081.html#footnote-600-54" id="footnote-600-54-backlink" name="footnote-600-54-backlink">[54]</a></sup> geçip</p>
		<p class="normal1">Main ırmağına varmak üzere gidiyordu;</p>
		<p class="normal1">Hagen’dı yol göstericileri; bu yolu biliyordu.</p>
		<p class="normal1">Burgund ili bahadırlarından Dankwart da</p>
		<p class="indentmetin">üstlenmişti atlılar komutanlığını.</p>
		<div class="clrb"/>
		<p class="normal1">1556 Doğu Frank ilinden geçiş sırasında,</p>
		<p class="normal1">Swanvelde yöresine<sup class="calibre2"><a href="1_split_081.html#footnote-600-55" id="footnote-600-55-backlink" name="footnote-600-55-backlink">[55]</a></sup> yaklaşıyorken</p>
		<p class="normal1">Tanıdılar onları soylu hâllerinden,</p>
		<p class="normal1">Han’ları, Bey’lerini, övülesi bahadırları;</p>
		<p class="normal1">Yola çıkışın on ikinci sabahı</p>
		<p class="normal1">Gunther Han, Tuna kıyısına vardı.</p>
		<p class="normal1">1557 Nibelung’ların koruyucusu<sup class="calibre2"><a href="1_split_081.html#footnote-600-56" id="footnote-600-56-backlink" name="footnote-600-56-backlink">[56]</a></sup> Troneck’li Hagen</p>
		<p class="normal1">Gidiyordu alayın en başında.</p>
		<p class="normal1">Atını sürüyordu ırmağın kumlu kıyısında;</p>
		<p class="normal1">Geldiler bir yere, hemen bağladı atını</p>
		<p class="indentmetin">oradaki bir ağaca.</p>
		<div class="clrb"/>
		<p class="normal1">1558 İyice kabarmıştı ırmağın suları,<sup class="calibre2"><a href="1_split_081.html#footnote-600-57" id="footnote-600-57-backlink" name="footnote-600-57-backlink">[57]</a></sup></p>
		<p class="indentmetin">su altında kalmıştı iskeleler;</p>
		<div class="clrb"/>
		<p class="normal1">Irmağı nasıl geçeceğiz diye bir kaygı aldı Nibelung’ları.</p>
		<p class="normal1">Çok güçlüydü akıntı, genişti ırmak;</p>
		<p class="normal1">Bekleşti nice yiğit, attan inip ayakta durarak.</p>
		<p class="normal1">1559 Hagen dedi: “Burgund ilinin Bey’i, Han’ım,</p>
		<p class="normal1">Korkarım bir belâ gelmesin başımıza, burada tehlike var!</p>
		<p class="normal1">Gözünle görüyorsun, ırmak kabarmış, suyu çok güçlü akar.</p>
		<p class="normal1">Atla geçmeye kalkarsak yitiririz nice yiğidi.”</p>
		<p class="normal1">1560 Sordu yüce Han: “Hagen,</p>
		<p class="indentmetin">doğru dersin ama, neden</p>
		<div class="clrb"/>
		<p class="normal1">Kabahatim varmış gibi konuşursun? Çok rica ederim senden,</p>
		<p class="normal1">Umutsuzluğa düşürücü lâflar etme artık;</p>
		<p class="indentmetin">kıyı boyunca gidip geçişe uygun yer ara,</p>
		<div class="clrb"/>
		<p class="normal1">Atlarımızla yüklerini ırmaktan aşırmak için</p>
		<p class="indentmetin">suya at sürelim orada.”</p>
		<div class="clrb"/>
		<p class="normal1">1561 Dedi Hagen: “Sanma ki suda boğulmaktan korkmaktayım;</p>
		<p class="normal1">Gözümde o kadar tatlı değil canım;</p>
		<p class="normal1">Ama koydum aklıma, kendim ölmeden önce</p>
		<p class="normal1">Etzel’in ülkesinde çok canlar alacağım.</p>
		<p class="normal1">1562 Siz aslan yiğitler, şimdilik bekleyedurun</p>
		<p class="indentmetin">yanıbaşında suyun;</p>
		<div class="clrb"/>
		<p class="normal1">Ben kıyıdan gidip arayacağım</p>
		<p class="indentmetin">bizi ırmak ötesine</p>
		<div class="clrb"/>
		<p class="normal1">Etzel Han ülkesine</p>
		<p class="indentmetin">geçirecek bir salcı.”</p>
		<div class="clrb"/>
		<p class="normal1">Gözüpek Hagen kalkanını yüklendi,</p>
		<p class="indentmetin">atını dehledi.</p>
		<div class="clrb"/>
		<p class="normal1">1563 Silâh donanımı eksiksizdi yiğidin;</p>
		<p class="normal1">Tolgası başındaydı kalkanı kolunda,</p>
		<p class="normal1">Taşıyordu örme zırhının yanında</p>
		<p class="normal1">Yaman keskinliğiyle, çatışmalarda</p>
		<p class="indentmetin">pek tehlikeli olan enli bir kılıç.</p>
		<div class="clrb"/>
		<p class="normal1">1564 İleri geri gitti geldi kıyıda,</p>
		<p class="normal1">bir salcı bulmak için arandı da arandı.</p>
		<p class="normal1">Bir su şırıltısı duydu, kulak kesildi;</p>
		<p class="normal1">Bir baktı ki ne görsün? Pınar yanında iki peri!</p>
		<p class="normal1">Pınar havuzunda yıkanıyorlardı serinlemek için.</p>
		<p class="normal1">1565 Hagen hiç ses çıkarmadan yürüdü onlara doğru, ancak</p>
		<p class="normal1">Görünce periler yiğidi, kaçtılar çırılçıplak.</p>
		<p class="normal1">Şükrettiler ondan kaçabildiklerine;</p>
		<p class="normal1">Yiğit aldı bıraktıkları giysileri, zararı olmadı hiçbirine.</p>
		<p class="normal1">1566 Seslendi içlerinden biri, </p>
		<p class="normal1">Hadeburg adındaki peri:</p>
		<p class="normal1">“Bey Hagen, giysilerimizi ver geri!</p>
		<p class="normal1">Eğer onları geri verirsen bize</p>
		<p class="normal1">Söyleriz sana Hun yurduna gidişinizde</p>
		<p class="indentmetin">başınıza gelecekleri.”</p>
		<div class="clrb"/>
		<p class="normal1">1567 Onun önünde yüzmekteydiler ırmakta su kuşları gibi,</p>
		<p class="normal1">Anladı onların geleceği bildiklerini,</p>
		<p class="normal1">Dediklerine inanılabileceğini.</p>
		<p class="normal1">Gerçekten de söylediler ona, öğrenmek istediklerini;</p>
		<p class="normal1">1568 Dedi Hadeburg, “Gidin Etzel’in yurduna hiç çekinmeden;</p>
		<p class="normal1">Doğruluk kişi olup kefil çıksın sözümüze,</p>
		<p class="indentmetin">başımız da olsun elinde tutak,</p>
		<p class="indentmetin"><span class="indentmetin1">inan ki</span></p>
		<div class="clrb"/>
		<p class="normal1">Hiçbir zaman bir yiğitler topluluğu hiçbir ülkede</p>
		<p class="normal1">Şan kazanmadı sizin orada kazanacağınız kadar.”</p>
		<p class="normal1">1569 Bu sözler pek ferahlattı Hagen’ın yüreğini,</p>
		<p class="normal1">Geri verdi giysileri, hiç oyalanmadı artık orada;</p>
		<p class="normal1">Benzersiz giysilerini geri aldıklarında</p>
		<p class="normal1">Anlattılar ona, Burgund’ların Hun yurduna</p>
		<p class="indentmetin">gidişiyle ilgili gerçeği.</p>
		<div class="clrb"/>
		<p class="normal1">1570 Konuştu öteki peri, Winelind adındaki; dedi:</p>
		<p class="normal1">“Uyarayım seni, Aldrian oğlu! Yalan söyledi sana kardeşim</p>
		<p class="normal1">Giysileri geri alabilmek için.</p>
		<p class="normal1">Hun iline gidersen düşeceksin tuzağa;</p>
		<p class="normal1">1571 Vakit varken buradan dön geriye, yurduna!</p>
		<p class="normal1">Çağırdılar siz gözüpek yiğitleri Etzel’in ülkesine</p>
		<p class="normal1">Hepiniz orada can veresiniz diye.</p>
		<p class="normal1">İçinizden her kim ki, gider oraya,</p>
		<p class="indentmetin">gitmiş olur Ecel’in elini sıkmaya.”</p>
		<div class="clrb"/>
		<p class="normal1">1572 Yanıt verdi ona Hagen: </p>
		<p class="normal1">“Boşuna uğraşma beni aldatmaya;</p>
		<p class="normal1">Olacak iş mi, birisinin hıncı yüzünden</p>
		<p class="normal1">Canını yitirsin bunca kalabalık savaşçı?”</p>
		<p class="normal1">Peri de ona herşeyi</p>
		<p class="indentmetin">ayrıntısıyla anlattı;</p>
		<div class="clrb"/>
		<p class="normal1">1573 Dedi, “Dinle, Hagen! Alnınızın yazgısıdır bu,</p>
		<p class="normal1">Hiçbiriniz canlı dönmeyecek </p>
		<p class="normal1">Han’ın papazından başka; yazgı esirgemiş onu,</p>
		<p class="normal1">Yalnız o Burgund iline geri gelecek.”</p>
		<p class="normal1">1574 İçi karardı Hagen’ın, şöyle konuştu:</p>
		<p class="normal1">“Zor olacak Han’larıma bu kötü haberi vermek,</p>
		<p class="normal1">Hun yurdunda canımızdan olacağımızı bildirmek.</p>
		<p class="normal1">Şimdi söyle bana ırmağın nasıl geçileceğini,</p>
		<p class="indentmetin">sen herşeyi bilen peri.”</p>
		<div class="clrb"/>
		<p class="normal1">1575 O da şunu dedi:</p>
		<p class="normal1">“Madem öğüdümüze aldırmayıp</p>
		<p class="normal1">Sürdürmek istersiniz yolculuğu,</p>
		<p class="indentmetin">yürü akıntı tersine yukarıya,</p>
		<p class="indentmetin"><span class="indentmetin1">orada ırmağın karşı kıyısında</span></p>
		<div class="clrb"/>
		<p class="normal1">Evi vardır bir salcının; </p>
		<p class="indentmetin">ondan başka hiç yoktur salcı malcı.”</p>
		<div class="clrb"/>
		<p class="normal1">Bunu duyduktan sonra, Hagen soru sormadı.</p>
		<p class="normal1">1576 Gönlü daralmış yiğide seslendi yine öteki peri:</p>
		<p class="normal1">“Biraz dur hele, Bey Hagen,” dedi; “acele etme!</p>
		<p class="normal1">Çıkacağınız öbür kıyı hakkında da bilgi verelim sana.</p>
		<p class="normal1">Oraya egemen Markgraf’a Else derler.</p>
		<p class="normal1">1577 Bu kişi kardeşidir Bavyera Hanı Gelfrat’ın;</p>
		<p class="normal1">Ülkesine girdiğinizde başınıza iş çıkaracaktır.</p>
		<p class="normal1">O ülkeden geçerken çok dikkatli olun;</p>
		<p class="normal1">Ayrıca salcıyı da pek ama pek hoş tutun.</p>
		<p class="normal1">1578 Huysuzun, aksinin tekidir o adam;</p>
		<p class="normal1">Suyuna gitmezseniz sizi almaz salına,</p>
		<p class="normal1">Karşıya geçmek için dolgun bir ücret verin ona.</p>
		<p class="normal1">Bu yörede bekçi durumundadır;</p>
		<p class="normal1">Gelfrat’ın bağımlısıdır.</p>
		<p class="normal1">1579 Sen evine seslenince hemen çıkmazsa</p>
		<p class="indentmetin">yine bağır karşı kıyıya doğru;</p>
		<div class="clrb"/>
		<p class="normal1">Söyle ona adının Amelrich olduğunu.</p>
		<p class="normal1">Bir yiğit bahadır idi bu,</p>
		<p class="normal1">Kan davası sebebine bıraktı buralarını;</p>
		<p class="normal1">Eğer bu adı bildirirsen, çıkıp sana gelir salcı.”</p>
		<p class="normal1">1580 Sevindi Hagen aldığı bu bilgiye;</p>
		<p class="indentmetin">teşekkür etti perilere.</p>
		<div class="clrb"/>
		<p class="normal1">Konuşmadı onlarla daha fazla,</p>
		<p class="normal1">Gitti akıntı tersine ırmak boyunca,</p>
		<p class="normal1">Karşı kıyıdaki evi gördü sonunda.</p>
		<p class="normal1">1581 Seslendi bağırarak ırmağın üzerinden,</p>
		<p class="normal1">“Gel buraya salcı ağa” diye gözüpek yiğit.</p>
		<p class="normal1">“Sana kızıl altından bir yüzük vereyim; </p>
		<p class="normal1">Zorda kaldım bilesin, pek gerekli karşıya geçmem.”</p>
		<p class="normal1">1582 Varsıl adamdı salcı, hizmet sunmazdı herkese;</p>
		<p class="normal1">Salcılık da ederdi ama, aklına eserse.</p>
		<p class="normal1">Yanaşmalarının bile Kaf Dağı’ndaydı burnu;</p>
		<p class="normal1">Hagen bir hayli zaman bekledi durdu.</p>
		<p class="normal1">1583 Sonra bir bağırdı ki inletti ortalığı,</p>
		<p class="normal1">Sesi ırmakta yankılandı:</p>
		<p class="normal1">“Gel buraya, ben Amelrich’im, tanımadın mı,</p>
		<p class="normal1">Hani kan davasından</p>
		<p class="indentmetin">bu yerleri bırakan adam.”</p>
		<div class="clrb"/>
		<p class="normal1">1584 Vereceği yüzüğü de taktı kılıcının ucuna,</p>
		<p class="indentmetin">kaldırdı kılıcı havaya.</p>
		<div class="clrb"/>
		<p class="normal1">Güzel bir yüzüktü bu, ışıl ışıldı,</p>
		<p class="indentmetin">kızıl altındandı;</p>
		<div class="clrb"/>
		<p class="normal1">O olacaktı Bey Else ülkesine geçirilmenin ücreti.</p>
		<p class="normal1">Keyfe geldi salcı, bir kürek aldı eline.</p>
		<p class="normal1">1585 Ne var ki başkalarıyla geçinir huyda değildi bu kişi;</p>
		<p class="normal1">Beri yandan da, bilmezdi</p>
		<p class="indentmetin">az tamahın bile çok zarar getireceğini.</p>
		<div class="clrb"/>
		<p class="normal1">Hagen’ın ışıltılı kızıl altın yüzüğünü almaya tamah etti,</p>
		<p class="normal1">Oysa tadacaktı onun kılıcından ölümün şerbetini.</p>
		<p class="normal1">1586 Salcı küreğe asılıp karşı kıyıya geldi hevesle;</p>
		<p class="normal1">Adı söylenen adamı göremedi orada, düştü azgın öfkeye.</p>
		<p class="normal1">Baktı kıyıda Hagen dikilip durur, hınçla bağırdı ona:</p>
		<p class="normal1">“Amelrich değilsin sen” diye.</p>
		<p class="normal1">Çok kızmıştı kafası; dedi:</p>
		<p class="normal1">1587 “Belki gerçekten Amelrich’tir senin de adın;</p>
		<p class="normal1">Ama burada seni görmek değil benim muradım.</p>
		<p class="normal1">Baba bir ana bir kardeşimi göreceğimi umdum;</p>
		<p class="indentmetin">bula bula seni buldum.</p>
		<div class="clrb"/>
		<p class="normal1">Değil mi ki beni düş kırıklığına uğrattın, aldattın;</p>
		<p class="indentmetin">bu kıyıda kalacaksın.”</p>
		<div class="clrb"/>
		<p class="normal1">1588 Bunu duyunca Hagen, “Etme eyleme Tanrı aşkına” dedi;</p>
		<p class="normal1">“Yabancı ilden gelme bir Bey’im ben</p>
		<p class="indentmetin">ve sorumluyum buyruğumdaki yiğitlerden.</p>
		<div class="clrb"/>
		<p class="normal1">Dostluk göster, kabul et vereceğim ücreti,</p>
		<p class="indentmetin">öte yakaya geçir bizi!</p>
		<div class="clrb"/>
		<p class="normal1">Sana minnetli kalırım ömür boyunca.”</p>
		<p class="normal1">1589 “Olmaz da olmaz” dedi salcı. </p>
		<p class="normal1">“Benim sevgili Bey’lerimin çok düşmanları var,</p>
		<p class="normal1">O yüzden de ülkelerine yabancı geçirmemi</p>
		<p class="indentmetin">yasakladılar.</p>
		<div class="clrb"/>
		<p class="normal1">Canına değer verirsen in salımdan kumsala.”</p>
		<p class="normal1">1590 Yanıtladı Hagen: “İnmem de inmem;</p>
		<p class="normal1">Kesin zorunluluktur karşı kıyıya geçmem.</p>
		<p class="normal1">Ücret diye al benden şu kızıl altın yüzüğü;</p>
		<p class="indentmetin">geçir karşıya benim bin kadar yiğidimi atlarıyla.”</p>
		<div class="clrb"/>
		<p class="normal1">“Kesin olmaz” diye haykırdı salcı, kana susamış azgınlıkla.</p>
		<p class="normal1">1591 Kaptı sağlam yeke sapı sopayı,</p>
		<p class="indentmetin">kalın mı kalın, geniş mi geniş;</p>
		<div class="clrb"/>
		<p class="normal1">Bir yaman vuruş indirdi onunla Hagen’a,</p>
		<p class="normal1">Yiğit çöktü dizleri üstüne o salın ortasında.</p>
		<p class="normal1">Hiç karşılaşmamıştı, Troneck’li bahadır, yaşamında</p>
		<p class="normal1">Böyle azgın bir salcıyla.</p>
		<p class="normal1">1592 Salcı niyetliydi inatçı yabancının daha çok üstüne varmaya,</p>
		<p class="normal1">Bir kalas yakalayıp tüm gücüyle vurdu Hagen’ın kafasına;</p>
		<p class="normal1">Kalas ayrıldı parçalara.</p>
		<p class="normal1">Güçlü adamdı salcı;</p>
		<p class="normal1">Ama kendisine zarar verdi ettiği iş</p>
		<p class="normal1">Bey Else hizmetindeki salcının.</p>
		<p class="normal1">1593 Gazaba geldi Hagen, uzandı eli kılıç kın’ına,</p>
		<p class="normal1">Kabzasından kavrayıp çekti çıkardı kılıcını;<sup class="calibre2"><a href="1_split_081.html#footnote-600-58" id="footnote-600-58-backlink" name="footnote-600-58-backlink">[58]</a></sup></p>
		<p class="normal1">Bir vuruşta kesti kopardı başını salcının, attı kıyıya;</p>
		<p class="normal1">Çarçabuk yaptı bunu yiğit, </p>
		<p class="indentmetin">savaşlarda pişmiş ustalığıyla.</p>
		<div class="clrb"/>
		<p class="normal1">1594 O bu işle uğraşırken sal’ı aldı akıntı, sürükledi,</p>
		<p class="normal1">Çok sıkıldı bahadır onun sular üzerinde akıp gidişini</p>
		<p class="indentmetin">düzene sokuncaya dek;</p>
		<p class="indentmetin"><span class="indentmetin1">canı çıktı çabalamaktan.</span></p>
		<div class="clrb"/>
		<p class="normal1">Sonra gidişine düzen verdi ama gücü iyice kesildi</p>
		<p class="normal1">Küreğe asılmaktan.</p>
		<p class="normal1">1595 Salcı gibi ustalığı yoktu bu işte;</p>
		<p class="normal1">Bin güçlükle yönlendirdi sal’ı, akıntı aşağıya giderken.</p>
		<p class="normal1">Sonunda geldi Han’ların kıyıda bekleştiği yere;</p>
		<p class="normal1">Bir görkemli Bey’ler kalabalığı yürüdü ırmağa doğru</p>
		<p class="indentmetin">sevinçle.</p>
		<div class="clrb"/>
		<p class="normal1">1596 Selâmlayıp karşıladılar tez davranır yiğidi.</p>
		<p class="normal1">Gördüler sal’ın ortasındaki</p>
		<p class="normal1">Salcının başı kesildiğinde akmış kanları,</p>
		<p class="normal1">Bir sürü soru soruldu Hagen’a.</p>
		<p class="normal1">1597 Gunther Han da gördü taze kanların</p>
		<p class="normal1">Sal ortasında üstünden çıkan dumanı, sordu hemen:</p>
		<p class="normal1">“Neler oldu, Hagen?</p>
		<p class="normal1">Nereye gitti salcı?</p>
		<p class="normal1">Anlıyorum ki içti ölüm şerbetini</p>
		<p class="indentmetin">senin elinden.”</p>
		<div class="clrb"/>
		<p class="normal1">1598 O da bir yalan attı: </p>
		<p class="normal1">“Ben bu sal’ı bir söğüde bağlanmış buldum,</p>
		<p class="normal1">Çözdüm aldım getirdim.</p>
		<p class="normal1">Salcı malcı görmedim hiçbir yerde;</p>
		<p class="normal1">Benim suçum sonucu zarar da görmedi kimse.”</p>
		<p class="normal1">1599 Konuştu Burgund’lardan güçlü bahadır Gernot:</p>
		<p class="normal1">“Kaygılansak gerek, yoldaşlarımız ölebilir diye;</p>
		<p class="normal1">Sal bulduk ama bir salcı yok ortada.</p>
		<p class="normal1">Bu durumda</p>
		<p class="indentmetin">nasıl geçeceğiz karşıya?”</p>
		<div class="clrb"/>
		<p class="normal1">1600 Seslendi Hagen onlara:</p>
		<p class="normal1">“At koşumlarını, tüm yükleri bırakın bur’da çayıra;</p>
		<p class="normal1">Benim, Ren boyunca bulabileceğiniz en iyi salcı.</p>
		<p class="normal1">Güveniyorum sizi Gelfrat ülkesine geçirebileceğime.”</p>
		<p class="normal1">1601 Irmak üzerinden olabildiğince çabuk geçmek için</p>
		<p class="normal1">Almadılar atları sal’a, </p>
		<p class="indentmetin">terkilerine vurup, sürdüler hayvanları suya.</p>
		<div class="clrb"/>
		<p class="normal1">Pek güzel yüzüyordu hayvanlar; </p>
		<p class="indentmetin">bir teki bile kapılmadı akıntıya.</p>
		<div class="clrb"/>
		<p class="normal1">Yalnız bir ikisi tam karşıya değil az ileriye sürüklendi</p>
		<p class="indentmetin">fazlaca yorgunluktan.</p>
		<div class="clrb"/>
		<p class="normal1">1602 Yanlarında götürdükleri altınları, urbaları</p>
		<p class="normal1">Taşıdılar sal’a, </p>
		<p class="indentmetin">daha iyisi bulunamayınca</p>
		<div class="clrb"/>
		<p class="normal1">Hagen oldu salcı ağa.</p>
		<p class="normal1">O geçirdi bunca yiğidi</p>
		<p class="normal1">Bir kıyıdan, bilmedikleri başka ülkeye.</p>
		<p class="normal1">1603 İlk olarak geçirdi bin Atlı Bey’le</p>
		<p class="normal1">Kendine bağlı altmış yiğidi; sonra döndü geriye,</p>
		<p class="normal1">Dokuz bin er’i taşıdı karşı kıyıya.</p>
		<p class="normal1">Gözüpek Troneck Beyi hiç durmadan çalıştı</p>
		<p class="indentmetin">gün boyunca.</p>
		<div class="clrb"/>
		<p class="normal1">1604 Bu sal hem uzundu, hem de geniş ve büyük,</p>
		<p class="normal1">Hele sıkışık dururlarsa pek çok yiğidi birden taşıyabiliyordu;</p>
		<p class="normal1">Bir seferinde dört yüzünü geçiriyordu karşı kıyıya.</p>
		<p class="normal1">Pek çok gözüpek yiğit orada küreğe asıldı gün boyunca.</p>
		<p class="normal1">1605 Kazasız belâsız aşırınca herkesi ırmaktan,</p>
		<p class="normal1">Perilerin dediğine takıldı</p>
		<p class="indentmetin">hızlı yiğidin aklı;</p>
		<div class="clrb"/>
		<p class="normal1">Anımsadı onların yaptığı gelecek bildirimini.</p>
		<p class="normal1">Söylemişlerdi Han’ın papazından başka</p>
		<p class="indentmetin">herkesin öleceğini.</p>
		<div class="clrb"/>
		<p class="normal1">1606 Kutsal kitaplarla âyin gereçlerinin</p>
		<p class="indentmetin">başında buldu papazı,</p>
		<div class="clrb"/>
		<p class="normal1">Elini koymuştu bunların üzerine;</p>
		<p class="normal1">Ama bunların ona hiç yararı olmadı,</p>
		<p class="normal1">Hagen onu görür görmez</p>
		<p class="indentmetin">garibin üzerine saldırdı.</p>
		<div class="clrb"/>
		<p class="normal1">1607 Yakaladığı gibi saldan ırmağa attı;</p>
		<p class="indentmetin">herkes birden bağırmaya başladı:</p>
		<div class="clrb"/>
		<p class="normal1">“Aman dur Hagen, ne yaptın?”</p>
		<p class="normal1">Çok kızdı ona Genç Giselher, </p>
		<p class="normal1">Fırsat vermemişti Hagen kimsenin onu engellemesine.</p>
		<p class="normal1">1608 Burgund’lardan güçlü Gernot konuştu:</p>
		<p class="normal1">“Ne yarar getirecek sana Hagen,</p>
		<p class="indentmetin">fukara papazın ölmesi?</p>
		<div class="clrb"/>
		<p class="normal1">Başkası yapsaydı bunu, cezasını verirdim hemen.</p>
		<p class="normal1">Ne diye attın garibi ırmağa?”</p>
		<p class="normal1">1609 Papaz yüzmeye çabalıyordu olanca gücüyle;</p>
		<p class="normal1">Bekliyordu birilerinin ona yardımcı olmasını,</p>
		<p class="normal1">kimse yardım edemedi,</p>
		<p class="normal1">Çünkü yaman olurdu Bey Hagen’ın öfkesi,</p>
		<p class="normal1">Yere sererdi besbelli, yardıma kalkışanı;</p>
		<p class="indentmetin">zaten bir de uzattı elini,</p>
		<p class="indentmetin"><span class="indentmetin1">papazı dibe ittirdi.<sup class="calibre2"><a href="1_split_081.html#footnote-600-59" id="footnote-600-59-backlink" name="footnote-600-59-backlink">[59]</a></sup></span></p>
		<div class="clrb"/>
		<p class="normal1">1610 Baktı ki kendisine yardım eden yok,</p>
		<p class="normal1">Yüzerek döndü geldikleri kıyıya, fukara papaz;</p>
		<p class="normal1">Pek yüzemediği hâlde korudu onu Rabbimin eli,</p>
		<p class="normal1">Ulaşabildi karaya.</p>
		<p class="normal1">1611 Ayağa kalkıp silkeledi cüppesini; sonra da döndü yurduna,</p>
		<p class="normal1">Onun geride sağ salim kalmasından anladı Hagen</p>
		<p class="normal1">Perilerin yaptığı gelecek bildiriminin gerçek olduğunu,</p>
		<p class="normal1">Dedi kendi kendine, “Gitmekteyiz hepimiz</p>
		<p class="indentmetin">ölüme doğru.”</p>
		<div class="clrb"/>
		<p class="normal1">1612 Hepsi de saldan inip</p>
		<p class="normal1">Ayrıca yüklerini karşı kıyıya geçirince,</p>
		<p class="normal1">Hagen parçaladı sal’ı, parçalarını ırmağa attı;</p>
		<p class="normal1">Bütün Bey’ler bunu yapmasına şaşırdı.</p>
		<p class="normal1">1613 Sordu ona Dankwart, “Ağabeyim, neden yaptın bu işi?</p>
		<p class="normal1">Nasıl geçeceğiz ırmağı yeniden</p>
		<p class="normal1">Hun yurdundan kendi ülkemize dönerken?”</p>
		<p class="normal1">Söyledi ona Hagen, dönüşün nasip olmayacağını.</p>
		<p class="normal1">1614 Konuştu Troneck’li yiğit: “Davranışımın nedeni şu ki</p>
		<p class="normal1">İçimizden çıkarsa ödleğin biri</p>
		<p class="normal1">Ve kalkışırsa tehlike anında bizden ayrılıp savuşmaya,</p>
		<p class="normal1">Kendi utancı ile gebersin gitsin suda.”</p>
		<p class="normal1">1615 Onların içinde Burgund ilinden gelen biri vardı,</p>
		<p class="normal1">Çok yiğit kişiydi o, Volker’dı onun adı.</p>
		<p class="normal1">Hep akıllıca konuşur, içindekini söylerdi;</p>
		<p class="normal1">Doğru bulurdu Hagen’ın her yaptığını Kemancı.</p>
		<p class="normal1">1616 Han’ın papazı görünce karşı kıyıdan</p>
		<p class="indentmetin">sal’ın parçalandığını,</p>
		<div class="clrb"/>
		<p class="normal1">Yüksek sesle oradan Bey Hagen’a bağırdı:</p>
		<p class="normal1">“Sen, imansız canî,</p>
		<p class="indentmetin">ben sana ne ettim ki</p>
		<div class="clrb"/>
		<p class="normal1">Hiç kusurum yok iken boğmaya kalktın beni?”</p>
		<p class="normal1">1617 Yanıtladı onu Hagen: “Kes lâkırdı etmeyi;</p>
		<p class="normal1">Doğrusunu diyeyim, ellerimden kayıp da</p>
		<p class="normal1">Kurtulmuş olman tasa vermiştir bana;</p>
		<p class="indentmetin">bilesin ki hiç de etmiyorum şaka.”</p>
		<div class="clrb"/>
		<p class="normal1">Dedi garip papaz: “Beni kurtardığı için</p>
		<p class="indentmetin">şükürler olsun Tanrıma.</p>
		<div class="clrb"/>
		<p class="normal1">1618 Senden korkum yok zerre kadar; iyi bilesin bunu,</p>
		<p class="normal1">Sen git Hun ülkesine, ben dönüyorum yurduma,</p>
		<p class="normal1">Dilerim nasip etmesin Tanrım</p>
		<p class="indentmetin">senin dönmeni Ren boyuna.</p>
		<div class="clrb"/>
		<p class="normal1">İçten duacıyım buna;</p>
		<p class="indentmetin">neredeyse öldürecektin beni, </p>
		<p class="indentmetin"><span class="indentmetin1">kastettin sen canıma.”</span></p>
		<div class="clrb"/>
		<p class="normal1">1619 Gunther Han da seslenip şunu dedi papazına:</p>
		<p class="normal1">“Çok kızdırmış seni, </p>
		<p class="normal1">Hagen’ın her nedense gazaba gelip</p>
		<p class="indentmetin">sana ettiği;</p>
		<div class="clrb"/>
		<p class="normal1">Canlı dönebilirsem Ren boyuna,</p>
		<p class="normal1">Hiç merak etme</p>
		<p class="indentmetin">gönlünü alırım senin.</p>
		<div class="clrb"/>
		<p class="normal1">1620 Dön buradan yurdumuza, zaten başka çare yok;</p>
		<p class="normal1">Selâmlarımı ilet sevgili eşime</p>
		<p class="normal1">Ve tüm hısım akrabama,</p>
		<p class="normal1">Hayırlı haber ver onlara,</p>
		<p class="indentmetin">anlat hepimizin sağ salim olduğunu.”</p>
		<div class="clrb"/>
		<p class="normal1">1621 Hazırdı binek atları,</p>
		<p class="indentmetin">ağırlıklar da yüklenmişti beygirlere.</p>
		<div class="clrb"/>
		<p class="normal1">O güne dek yakınılacak hiçbir zarar</p>
		<p class="normal1">Gelmemişti onlara</p>
		<p class="normal1">Han papazının başına gelenden başka.</p>
		<p class="normal1">Garip papaz ise düşmek zorunda kalmıştı</p>
		<p class="indentmetin">dönüş yoluna, yaya.</p>
		<div class="clrb"/>
		</body>
</html>