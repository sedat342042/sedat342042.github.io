<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_60">NIBELUNG’LARIN HAZİNESİ WORMS’A NASIL GETİRİLDİ</h2>
		<p class="normal1">1110 Dulluğa düşünce artık soylu Kriemhild,</p>
		<p class="normal1">Başmâbeynci Markgraf Ekkewart </p>
		<p class="indentmetin">kendi adamlarıyla kaldı onun yanında;</p>
		<div class="clrb"/>
		<p class="normal1">Bağlılıkla sürdürdü hizmetini,</p>
		<p class="normal1">Acılı günlerinde destek oldu Hatun’una.</p>
		<p class="normal1">1111 Worms’da ulu kilisenin yanında</p>
		<p class="normal1">Görkemli bir konak yaptırıldı ona,</p>
		<p class="normal1">Orada yaşıyordu kendi ev halkı ile, yüreği mutsuz;</p>
		<p class="normal1">Hep gidiyordu kiliseye, dua etmeye,</p>
		<p class="indentmetin">âdet edinmişti bunu.</p>
		<div class="clrb"/>
		<p class="normal1">1112 Hiç ihmal etmezdi sevgili eşinin kabrine uğramayı,</p>
		<p class="normal1">Her zaman giderdi oraya, yüreği yaslı;</p>
		<p class="normal1">Kudretli Tanrıya yalvarırdı</p>
		<p class="indentmetin">onun ruhuna huzur versin diye,</p>
		<div class="clrb"/>
		<p class="normal1">İçten bağlılıkla gözyaşı dökerdi o bahadır için.</p>
		<p class="normal1">1113 Ute Hatun’la yoldaşı hanımlar</p>
		<p class="indentmetin">teselli etmeye çabalıyordu onu;</p>
		<div class="clrb"/>
		<p class="normal1">Ama öylesine derinden yaralıydı ki yüreği,</p>
		<p class="indentmetin">ağrısı dinmiyordu.</p>
		<div class="clrb"/>
		<p class="normal1">Ne söylense teselli diye, yararı yoktu,</p>
		<p class="normal1">Ölçüsüz acı çekip, sevdiğine yanıyordu.</p>
		<p class="normal1">1114 Sarsılmaz bağlılığını herkes görüp anladı,</p>
		<p class="normal1">Ömrü boyunca ağladı da ağladı;</p>
		<p class="normal1">Siegfried’e lâyık bir eş idi o,</p>
		<p class="normal1">Sonunda pek yaman bir öç aldı.</p>
		<p class="normal1">1115 Eşinin ölümünden sonra</p>
		<p class="indentmetin">dört yıl yaşadı o konakta;</p>
		<div class="clrb"/>
		<p class="normal1">Yas’la geçirdi günlerini.</p>
		<p class="normal1">Tek sözcük konuşmadı ağabeyi Gunther’le,</p>
		<p class="normal1">Düşmanı Hagen’ı hiç görmedi bu sürede.</p>
		<p class="normal1">1116 Troneck’li bahadır, Hagen, söyledi Han’a:</p>
		<p class="normal1">“Becerebilirsen kızkardeşinle barışmayı</p>
		<p class="normal1">Nibelung’lar hazinesini getirebiliriz bu ülkeye,</p>
		<p class="normal1">Kriemhild barışırsa bizimle</p>
		<p class="indentmetin">çok kârlı çıkarız bundan.”</p>
		<div class="clrb"/>
		<p class="normal1">1117 “Bir deneyelim bunu” dedi Han hemen.</p>
		<p class="normal1">“Erkek kardeşlerim görüşüyorlar onunla,</p>
		<p class="indentmetin">uğraşsınlar bakalım</p>
		<div class="clrb"/>
		<p class="normal1">Aramızda bir buluşma gerçekleşmesi için.”</p>
		<p class="normal1">“Pek sanmam” dedi Hagen, “böyle şey olabilsin.”</p>
		<p class="normal1">1118 Han buyurdu Ortwein’la Markgraf Gere’ye</p>
		<p class="normal1">“Gidin Kriemhild’in konağına,</p>
		<p class="indentmetin">ona saygılar sunun” diye.</p>
		<div class="clrb"/>
		<p class="normal1">Ardından gönderildi Gernot’la Giselher,</p>
		<p class="normal1">Bunlar Kriemhild’e dostluk öğütlediler.</p>
		<p class="normal1">1119 Konuştu Burgund’lardan gözüpek Gernot:</p>
		<p class="normal1">“Soylu Hatun, nice zamandır Siegfried Han’ın</p>
		<p class="indentmetin">ölümüne yas tutarsın;</p>
		<div class="clrb"/>
		<p class="normal1">Şimdi Gunther sana suçsuzluğunu kanıtlamak ister,</p>
		<p class="indentmetin">ağlayıp inlemelerini duydu herkes,</p>
		<p class="indentmetin"><span class="indentmetin1">kendisi öldürmemiştir onu,</span></p>
		<div class="clrb"/>
		<p class="normal1">Bir duruşma açacak bu iş için sarayda,</p>
		<p class="indentmetin">seni dinleyecek davacı olarak.”</p>
		<div class="clrb"/>
		<p class="normal1">1120 Dedi Hatun:</p>
		<p class="normal1">“Kimse suçlamıyor Han’ı, sen öldürdün diye;</p>
		<p class="normal1">Hagen vurdu er’imi.</p>
		<p class="normal1">Nereden yara alır, açıklamıştım bir tek ona;</p>
		<p class="normal1">Sezebilseydim yüreğinde hınç beslediğini</p>
		<p class="normal1">Vermezdim ona bu sırrı.</p>
		<p class="normal1">1121 Söylemiş olmasaydım ona,</p>
		<p class="indentmetin">nereden yara alır er’imin bedeni,</p>
		<div class="clrb"/>
		<p class="normal1">Ben bahtsız kadının gözyaşı dökmesinin olmayacaktı nedeni.</p>
		<p class="normal1">Asla bağışlamam bu işi yapmış olanları.”</p>
		<p class="normal1">Araya girdi yakışıklı Giselher, ricacı oldu.</p>
		<p class="normal1">Onu kıramadı Hatun:</p>
		<p class="normal1">1122 “Han’la karşılaşıp, selâmlarım onu;</p>
		<p class="indentmetin">fazlasını yapamam.</p>
		<div class="clrb"/>
		<p class="normal1">Böyle gerektiriyor büyük suçu.</p>
		<p class="normal1">Han</p>
		<p class="indentmetin">benim hiç günahım olmadan</p>
		<div class="clrb"/>
		<p class="normal1">Çok yürek acısı çektirdi bana.</p>
		<p class="normal1">Ağzım bağışladım dese de</p>
		<p class="indentmetin">içimde bir sevgi duyamam ona.”</p>
		<div class="clrb"/>
		<p class="normal1">1123 Dedi yiğitler: “İleride daha iyi olur aranız.”</p>
		<p class="normal1">“Belki de yapabilir seni mutlu edecek birşeyler”;</p>
		<p class="normal1">Bahadır Gernot böyle konuştu.</p>
		<p class="normal1">Sonunda razı oldu yüreği yaralı Hatun,</p>
		<p class="indentmetin">dedi “Yapacağım istediğinizi.”</p>
		<div class="clrb"/>
		<p class="normal1">1124 Kabullendi Han’ı karşılayıp selâmlamayı.</p>
		<p class="normal1">Bunu duyar duymaz Han</p>
		<p class="normal1">Geldi en yakınları ile, onun konağına;</p>
		<p class="normal1">Ama Hagen cesaret edememişti Han’la gelmeye,</p>
		<p class="normal1">Pek iyi biliyordu suçunu;</p>
		<p class="indentmetin">kahretmişti Hatun’u.</p>
		<div class="clrb"/>
		<p class="normal1">1125 Kriemhild eğilim gösterince vazgeçmeye</p>
		<p class="normal1">Gunther’e karşı kan davasından</p>
		<p class="normal1">Yanına sokuldu nezaketle, Gunther Han;</p>
		<p class="normal1">Oysa sırf hazineyi ele geçirmek hırsı ile yürütülüyordu işler,</p>
		<p class="normal1">Bu yüzden barışma istemişti</p>
		<p class="indentmetin">içten pazarlıklı adam.</p>
		<div class="clrb"/>
		<p class="normal1">1126 Hiç dökülmedi işlenmiş bir suç için</p>
		<p class="normal1">Bu kadar bol sahte gözyaşları.</p>
		<p class="normal1">Kriemhild’in bitmiş değildi acısı;</p>
		<p class="normal1">Yine de bağışladı herkesi, bir tek kişi dışında,</p>
		<p class="normal1">Er’inin vurulmasına karışmamıştı başkası,</p>
		<p class="normal1">Hagen idi tek başına o işi yapan.</p>
		<p class="normal1">1127 Çok sürmedi, razı ettiler Kriemhild’i</p>
		<p class="normal1">Nibelung’lar ilinden hazineyi getirmeye.</p>
		<p class="normal1">Gemilerle taşındı Ren üzerinden bu hazine;</p>
		<p class="normal1">Gerdek ertesi sabahta armağan edilmişti ona,</p>
		<p class="normal1">Öz malıydı kendisinin.</p>
		<p class="normal1">1128 Kriemhild buyurmuştu Giselher ile Gernot gitsinler diye,</p>
		<p class="normal1">Yanlarına bin iki yüz yiğit alarak,</p>
		<p class="normal1">Getirsinler demişti hazineyi saklı durduğu yerden;</p>
		<p class="normal1">Orada Alberich korumakta idi onu, cüceleriyle.</p>
		<p class="normal1">1129 Ren boyundan gelenler</p>
		<p class="normal1">Nibelung’lar iline vardığında</p>
		<p class="normal1">Topladı cücelerini Alberich, dedi onlara:</p>
		<p class="normal1">“Vermezlik edemeyiz hazineyi soylu Hatun’a;</p>
		<p class="normal1">Çünkü gerdek ertesi sabah armağanı diye</p>
		<p class="indentmetin">onun malı olmuştur hazine.</p>
		<div class="clrb"/>
		<p class="normal1">1130 Başımıza gelmezdi böyle bir hâl</p>
		<p class="normal1">Elimizden almış olmasaydı çok soylu yiğit</p>
		<p class="normal1">Sihirli Görünmezlik Hırkası’nı;</p>
		<p class="normal1">Onun olmuştu bu hırka,</p>
		<p class="indentmetin">giyiyordu istediği zaman.</p>
		<div class="clrb"/>
		<p class="normal1">1131 Ne yazık, sonunda felâket getirdi yiğidin başına</p>
		<p class="normal1">Görünmezlik Hırkası’nı elimizden alması,</p>
		<p class="normal1">Ülkemizde egemenlik kurması.”</p>
		<p class="normal1">Haznedar böyle dedi cücelerine,</p>
		<p class="indentmetin">gitti anahtarları getirmeye.</p>
		<div class="clrb"/>
		<p class="normal1">1132 Kriemhild’in adamları geldiler mağara önüne, yamaç altına,</p>
		<p class="normal1">Birkaç hısımı da vardı yanlarında.</p>
		<p class="normal1">Taşıdılar hazineyi Ren kıyısına,</p>
		<p class="normal1">Su üzerinde yüzen küçük gemilere;</p>
		<p class="normal1">Akıntı yukarıya yol aldı gemiler ırmakta.</p>
		<p class="normal1">1133 Şimdi dinleyin</p>
		<p class="indentmetin">hazineye ilişkin</p>
		<p class="indentmetin"><span class="indentmetin1">şu inanılmaz şeyleri!</span></p>
		<div class="clrb"/>
		<p class="normal1">Tepeleme dolu on iki yük arabası</p>
		<p class="normal1">Dört gün boyunca yamacı indi çıktı,</p>
		<p class="indentmetin">hazineyi taşıdı;</p>
		<div class="clrb"/>
		<p class="normal1">Günde üç kez gidiş gelişi oldu herbirinin.</p>
		<p class="normal1">1134 Sırf mücevherlerle altınlardan oluşuyordu hazine;</p>
		<p class="normal1">Tüm dünyadaki insanlara ekmek parası oradan ödense</p>
		<p class="normal1">Vızıltı hükmünde olurdu ondaki eksilme.</p>
		<p class="normal1">Gerçekten, boşuna değildi</p>
		<p class="normal1">Hagen’ın ona tamah etmesi.</p>
		<p class="normal1">1135 Bir de ince altın çubuk vardı hazinenin içinde,</p>
		<p class="indentmetin">gömülü altınların belli ederdi yerini;</p>
		<div class="clrb"/>
		<p class="normal1">Onun sırrını bilip kullanan</p>
		<p class="indentmetin">daha zengin olurdu bütün insanlardan,</p>
		<div class="clrb"/>
		<p class="normal1">Dünyanın efendisi durumuna geçerdi.</p>
		<p class="normal1">Alberich’in cüce hısımlarından</p>
		<p class="indentmetin">birçoğu da Gernot ile birlikte Worms’a geldi.</p>
		<div class="clrb"/>
		<p class="normal1">1136 Gernot’la genç Giselher</p>
		<p class="normal1">Hazineye el koyunca</p>
		<p class="indentmetin">boyun eğdi Hatun’a</p>
		<div class="clrb"/>
		<p class="normal1">Ülke de hisarlar da, nice yiğit erlerle;</p>
		<p class="normal1">Olacaklardı artık onun buyruğunda.</p>
		<p class="normal1">1137 Hazine Gunther Han ülkesine getirilip de</p>
		<p class="normal1">Kriemhild’e teslim edilince</p>
		<p class="normal1">Onun odaları, burçları</p>
		<p class="indentmetin">doldu bunlarla tıka basa.</p>
		<div class="clrb"/>
		<p class="normal1">Bir arada görülmemişti hiç</p>
		<p class="indentmetin">böylesine</p>
		<p class="indentmetin"><span class="indentmetin1">değerli nesne.</span></p>
		<div class="clrb"/>
		<p class="normal1">1138 Oysa bu hazinenin bin katı olsa</p>
		<p class="normal1">Razıydı Kriemhild bırakıp</p>
		<p class="indentmetin">gitmeye Siegfried’e, onu yine sağ bulsa;</p>
		<div class="clrb"/>
		<p class="normal1">Göze alırdı onunla yaşamayı yoksul, çıplak,</p>
		<p class="normal1">Hiçbir kadında yoktu, ondaki eşine bağlılık.</p>
		<p class="normal1">1139 Kriemhild hazineye sahip olunca şimdi</p>
		<p class="indentmetin">birçok yabancı yiğidi</p>
		<div class="clrb"/>
		<p class="normal1">Ülkesine getirdi.</p>
		<p class="normal1">Öyle açıktı ki eli</p>
		<p class="normal1">Kimse bir başkasından</p>
		<p class="indentmetin">daha bol ihsan görmedi.</p>
		<div class="clrb"/>
		<p class="normal1">Yaşamı erdemliydi,</p>
		<p class="indentmetin">herkes de bunu bildi,</p>
		<p class="indentmetin"><span class="indentmetin1">bunu söyledi.</span></p>
		<div class="clrb"/>
		<p class="normal1">1140 Öylesine verici oldu ki yoksul’a, varsıl’a,</p>
		<p class="indentmetin">başladı Hagen konuşmaya;</p>
		<div class="clrb"/>
		<p class="normal1">Dedi, “Bu Hatun’un daha ömrü olursa</p>
		<p class="normal1">O kadar çok yiğidi toplayacak ki buyruğunda,</p>
		<p class="normal1">Çıkacak bundan sakınca.”</p>
		<p class="normal1">1141 Gunther Han dedi: “Mal onun değil mi?</p>
		<p class="normal1">Nasıl engelleyebilirim onu harcamasını</p>
		<p class="indentmetin">dilediği gibi?</p>
		<div class="clrb"/>
		<p class="normal1">Bin zorlukla sağladım zaten benimle barışmasını,</p>
		<p class="normal1">Sorun etmeyeceğim nereye ne harcadığını.”</p>
		<p class="normal1">1142 Hagen yanıtladı onu: “Kişiliği güçlü adam</p>
		<p class="normal1">Böyle bir hazineyi bırakmaz bir kadının elinde.</p>
		<p class="normal1">Sabah akşam ihsanlar dağıtıp</p>
		<p class="indentmetin">o hâle getirecek ki işi,</p>
		<div class="clrb"/>
		<p class="normal1">Burgund yiğitlerinin başına</p>
		<p class="indentmetin">büyük dert açılacak sonunda.”</p>
		<div class="clrb"/>
		<p class="normal1">1143 Karşılık verdi Gunther: “Ben andiçtim ona</p>
		<p class="normal1">Seni üzecek hiçbir işim olmayacak diye;</p>
		<p class="normal1">Bağlı kalacağım and’ıma.</p>
		<p class="normal1">Zaten, kızkardeşimdir ne de olsa.”</p>
		<p class="normal1">Hagen dedi: “Ben yükleneyim suçu üstüme.”</p>
		<p class="normal1">1144 Çiğnendi yine Burgund Hanları’nın verdiği sözler,</p>
		<p class="normal1">Koca hazineyi Hatun’dan alıp zaptettiler.</p>
		<p class="normal1">El koydu Hagen tüm anahtarlara,</p>
		<p class="normal1">Çok öfkelendi Gernot bunu duyunca.</p>
		<p class="normal1">1145 Konuştu Giselher’le, Giselher dedi:</p>
		<p class="normal1">“Hagen yine kızkardeşime büyük haksızlık etti;</p>
		<p class="normal1">Boynuma borçtur buna karşı çıkmak.</p>
		<p class="normal1">Hısımım olmasaydı çoktan haklamıştım onu.”</p>
		<p class="normal1">Siegfried’in dul eşi</p>
		<p class="indentmetin">yeniden gözyaşına boğuldu.</p>
		<div class="clrb"/>
		<p class="normal1">1146 Gernot dedi: “Bu altın başımıza belâ oldu,</p>
		<p class="normal1">Atalım onu Ren ırmağında bir yere,</p>
		<p class="normal1">Batsın gitsin, kimsenin malı olmasın artık.”</p>
		<p class="normal1">Derken Kriemhild geldi Giselher’e,</p>
		<p class="indentmetin">gözyaşlarıyla yakardı ona.</p>
		<div class="clrb"/>
		<p class="normal1">1147 Dedi: “Çok sevgili kardeşim, düşün benim hâlimi;</p>
		<p class="normal1">Hani koruyucusu olacaktın canımın malımın?”</p>
		<p class="normal1">Yanıtladı o da: “Bir tanecik kızkardeşim,</p>
		<p class="indentmetin">onu da yapacağım</p>
		<div class="clrb"/>
		<p class="normal1">Geri döndüğüm zaman; şimdi</p>
		<p class="indentmetin">kısa bir yolculuğa çıkacağım.”</p>
		<div class="clrb"/>
		<p class="normal1">1148 Gerçekten de ayrıldı Han kentten, </p>
		<p class="normal1">En yakın hısımlarını yanına alıp,</p>
		<p class="normal1">Yalnız Hagen gitmemişti onunla, </p>
		<p class="normal1">Hatun’a hıncı sebebine, kasten.</p>
		<p class="normal1">1149 Aralarında anlaşıp andiçmişti bu Bey’lerin tümü,</p>
		<p class="normal1">Demişlerdi Hazine ırmağa atılacak,</p>
		<p class="normal1">Ama içlerinde yaşayan kaldıkça</p>
		<p class="normal1">yeri gösterilmeyecek hiç kimseye;</p>
		<p class="normal1">Ancak hepsinin oy birliğiyle olacak</p>
		<p class="indentmetin">bir kimsenin hazineyi çıkarıp alması.</p>
		<div class="clrb"/>
		<p class="normal1">1150 Han’larla Bey’leri hisardan ayrılmış iken</p>
		<p class="normal1">Koca hazineyi aldı Hagen</p>
		<p class="normal1">Taşıttı onu ırmakta Derin Çukur denen yere, attırdı ırmağa</p>
		<p class="normal1">Hevesleniyordu bir gün çıkarıp sahip olmaya</p>
		<p class="indentmetin">ama nasip olmadı ona böylesi.</p>
		<div class="clrb"/>
		<p class="normal1">1151 Hiçbir zaman ele geçiremedi bir daha hazineyi,</p>
		<p class="normal1">Hainlik edenlerin sık sık gelir başına böyle hâller.</p>
		<p class="normal1">Kuruyordu yaşarken tek başıma bana yarar diye,</p>
		<p class="normal1">Ne kendi alabildi onu ne de verebildi başka birine.</p>
		<p class="normal1">1152 Han’lar döndü yanlarında bir sürü Bey’leriyle,</p>
		<p class="normal1">Kriemhild gitti yanlarına, yoldaş hanımlar kızlarla,</p>
		<p class="normal1">Dokunaklı sözler etti, olanlardan yakındı,</p>
		<p class="normal1">Han’lar, sanki bu işler onlardan habersiz yapılmış</p>
		<p class="indentmetin">gibi hâller takındı.</p>
		<div class="clrb"/>
		<p class="normal1">1153 Bir ağızdan dediler, “Hainlik etmiş Hagen.”</p>
		<p class="normal1">Bir zaman, güya Han’ları öfkelendirdiğinden</p>
		<p class="normal1">Uzak tuttular onu kendilerinden</p>
		<p class="indentmetin">sonra bağışladılar onu, hiç ceza vermediler;</p>
		<div class="clrb"/>
		<p class="normal1">Kriemhild ise ona büsbütün diş biler oldu.</p>
		<p class="normal1">1154 Bu yeni üzüntüyle bir kat daha karardı içi,</p>
		<p class="normal1">Önce Siegfried’i yitirmişti,</p>
		<p class="indentmetin">şimdi de tüm hazinesini.</p>
		<div class="clrb"/>
		<p class="normal1">Sürdü gitti yüreğindeki acı</p>
		<p class="normal1">Bütün ömrü boyunca, son gününe kadar.</p>
		<p class="normal1">1155 Siegfried’in ölümünden sonra, on ikinci yıla dek</p>
		<p class="normal1">Ömrü oldu, yas çekerek;</p>
		<p class="normal1">Ağlayıp inlemesi hiç eksik olmadı,</p>
		<p class="normal1">Hep korudu ona bağlılığını,</p>
		<p class="indentmetin">içinden gelerek yaptı bunu.</p>
		<div class="clrb"/>
		<p class="normal1">1156 Ute Hatun, eşi Dankrat’ın ölümünden sonra</p>
		<p class="normal1">Kendi malvarlığından harcamayla</p>
		<p class="indentmetin">bir kadınlar manastırı kurmuştu;</p>
		<div class="clrb"/>
		<p class="normal1">Vakıflarından iyi gelir alırdı manastır,</p>
		<p class="indentmetin">hâlâ da alır;</p>
		<div class="clrb"/>
		<p class="normal1">Lorsch denen yerdedir<sup class="calibre2"><a href="1_split_081.html#footnote-600-27" id="footnote-600-27-backlink" name="footnote-600-27-backlink">[27]</a></sup>, çevrede çok saygındır.</p>
		<p class="normal1">1157 O manastıra bağışladı Kriemhild, </p>
		<p class="normal1">Siegfried’in ruhu için</p>
		<p class="normal1">Kendi isteğiyle bol değerli taş, nice altın;</p>
		<p class="normal1">Görülmedi dünyada, eşine daha çok bağlı bir kadın.</p>
		<p class="normal1">1158 Kriemhild Gunther’i bağışlayıp da</p>
		<p class="normal1">Buna rağmen onun kusuruyla</p>
		<p class="indentmetin">koskoca hazineden olduğunda,</p>
		<div class="clrb"/>
		<p class="normal1">Kat kat arttı yüreğinin acısı,</p>
		<p class="normal1">Manastıra kapanmak istedi soylu Hatun.</p>
		<p class="normal1">1159 Geniş toprakları olan varsıl manastırda</p>
		<p class="normal1">Hazır dururdu bir oturma bölümü, Ute Hatun için;</p>
		<p class="normal1">Arasıra ayrılır çocuklarından, oraya giderdi dul Hatun;</p>
		<p class="normal1">Kendi kabrini de hazır ettirmişti onun yanıbaşında,</p>
		<p class="normal1">huzur bulurdu orada.</p>
		<p class="normal1">1160 Dedi büyük Hatun: “Çok sevgili kızım,</p>
		<p class="normal1">Kalmak istemiyorsan burada, hisarda,</p>
		<p class="normal1">Lorsch’a gel, benim yanıma,</p>
		<p class="indentmetin">artık ağlama!”</p>
		<div class="clrb"/>
		<p class="normal1">Kriemhild yanıt verdi ona:</p>
		<p class="normal1">“Kime bırakıp geleyim kocamı?”</p>
		<p class="normal1">1161 Dedi Ute Hatun, “Onu burada bırak,</p>
		<p class="normal1">Emanet olsun Tanrıya.”</p>
		<p class="normal1">“Sevgili anam,</p>
		<p class="indentmetin">çekinirim bunu yapmaktan.</p>
		<div class="clrb"/>
		<p class="normal1">O da gelmeli benimle.”</p>
		<p class="normal1">1162 Böylece yüreği yanık Hatun, kazdırdı onun kabrini,</p>
		<p class="normal1">Çıkartıp taşıttı soylu eşinin kemiklerini</p>
		<p class="normal1">Gömdürdü Lorsch manastırında kilisenin yanına,</p>
		<p class="normal1">Gözüpek yiğit artık yattı orada.</p>
		<p class="normal1">1163 Taşındı Kriemhild bu arada</p>
		<p class="normal1">Anasının yanına,</p>
		<p class="indentmetin">kendisi de öyle istedi;</p>
		<div class="clrb"/>
		<p class="normal1">Orada geçti yılları,</p>
		<p class="indentmetin">böyle idi yakışanı;</p>
		<div class="clrb"/>
		<p class="normal1">Derken</p>
		<p class="normal1">Ren boyuna gelen elçiler son verdi bu döneme.</p>
		</body>
</html>