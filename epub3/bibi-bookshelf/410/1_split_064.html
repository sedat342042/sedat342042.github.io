<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_71">HAN’LARLA YİĞİTLERİ UYURKEN HAGEN VE VOLKER NASIL NÖBET TUTTULAR, O GECE NELER OLDU</h2>
		<p class="normal1">1858 Gün ermişti sona, artık çökmüştü akşam</p>
		<p class="normal1">Yol yorgunu yiğitlerin üstüne. Yatıp dinlenmeyi ister oldular.</p>
		<p class="normal1">Hagen söyledi bunu usulünce Etzel’e,</p>
		<p class="normal1">O da hemen buyurdu hizmetkârlarına, </p>
		<p class="indentmetin">gereken yapılsın diye.</p>
		<div class="clrb"/>
		<p class="normal1">1859 Gunther dedi ev sahibi Han’a: “Tanrı senden razı olsun,</p>
		<p class="normal1">Uyku gözümde tüter;</p>
		<p class="indentmetin">kusura bakma sakın, gidip yatalım, izin ver.</p>
		<div class="clrb"/>
		<p class="normal1">Eğer öyle dilersen</p>
		<p class="indentmetin">geliriz yine buraya yarın sabah erkenden.”</p>
		<div class="clrb"/>
		<p class="normal1">Kalkıp, yatmaya gitti yiğitler.</p>
		<p class="normal1">Çekip gitti Hakan da.</p>
		<p class="normal1">1860 Ama onlar kalkınca herkes birden kalkmıştı;</p>
		<p class="indentmetin">konuklar kalabalık arasında sıkıştı.</p>
		<div class="clrb"/>
		<p class="normal1">Gözüpek Volker kızıp bağırdı Hun’lara:</p>
		<p class="normal1">“Nasıl kalkışırsınız bu bahadırların</p>
		<p class="indentmetin">ayağına dolanmaya?</p>
		<div class="clrb"/>
		<p class="normal1">Yol açın, yoksa başınıza ben</p>
		<p class="indentmetin">dert açarım ha!</p>
		<div class="clrb"/>
		<p class="normal1">1861 Bir vuruş indiririm ki kemanımın yayıyla</p>
		<p class="indentmetin">lâftan anlamayanlara,</p>
		<div class="clrb"/>
		<p class="normal1">Dayak yiyeni seven, iyice acır ona.</p>
		<p class="normal1">Çekilin de geçelim, yemeyesiniz sopa!</p>
		<p class="normal1">Bunlar da Atlı Bey dedirtiyor kendilerine,</p>
		<p class="normal1">Bey rütbesi bu gibi yabanların neyine?”</p>
		<p class="normal1">1862 Tez davranır Kemancı’nın böyle gazapla konuştuğunu</p>
		<p class="normal1">Omzu üstünden bakan Hagen hem gördü hem de duydu.</p>
		<p class="normal1">Dedi: “Yiğit Çalgıcı size iyi akıl öğretir</p>
		<p class="normal1">Kriemhild’in Bey’leri;</p>
		<p class="normal1">Kenara çekilip gidin kendi yerlerinize.</p>
		<p class="normal1">1863 Olacağı yok, bilin</p>
		<p class="indentmetin">aklınıza sokulan şeyin;</p>
		<div class="clrb"/>
		<p class="normal1">Ama inat edecekseniz o konuda</p>
		<p class="indentmetin">yarın erkenden yine buraya gelin.</p>
		<div class="clrb"/>
		<p class="normal1">Yalnız şimdi bırakın biz yol yorgunlarını,</p>
		<p class="indentmetin">bu gece dinlenelim!</p>
		<div class="clrb"/>
		<p class="normal1">Sanırım böyle olur tutumu, gerçek erlerin.”</p>
		<p class="normal1">1864 Götürüldü konuklar sarayda </p>
		<p class="indentmetin">çok geniş bir sofa’ya,</p>
		<div class="clrb"/>
		<p class="normal1">Sonradan da herbiri öldürülecekti orada.</p>
		<p class="normal1">Bir sürü koca yatak hazır edilmişti bu yerde,</p>
		<p class="normal1">Oysa Kriemlind Hatun tezgâhlıyordu onlara</p>
		<p class="indentmetin">pek büyük bir belâ.</p>
		<div class="clrb"/>
		<p class="normal1">1865 Arras’tan gelme kürklerle kaplı idi yorganlar,</p>
		<p class="normal1">Çarşaflar da Arabistan ipeğindendi;</p>
		<p class="normal1">Hepsi de ışıltılı ibrişimlerle dikilmişlerdi,</p>
		<p class="normal1">Altın rengi şeritler vardı kenarlarında.</p>
		<p class="normal1">1866 Bir de vardı kakım kürkünden battaniyeler,</p>
		<p class="normal1">Bulunmaktaydı samur kürkünden olanlar da.</p>
		<p class="normal1">Yatacaklardı bunların altında rahat rahat</p>
		<p class="indentmetin">sabah ışıltısına kadar;</p>
		<div class="clrb"/>
		<p class="normal1">Duyulmuş şey değildi, böyle görkem içinde</p>
		<p class="indentmetin">geceletilmiş olsun tüm Bey’leriyle</p>
		<p class="indentmetin"><span class="indentmetin1">şimdiye dek Han’lar.</span></p>
		<div class="clrb"/>
		<p class="normal1">1867 “Eyvahlar olsun geceyi burada geçireceğimiz için”</p>
		<p class="indentmetin">diye haykırdı Genç Giselher.</p>
		<div class="clrb"/>
		<p class="normal1">“Eyvahlar olsun, benimle buraya gelen yoldaşlarıma;</p>
		<p class="normal1">Bana karşı kızkardeşim çok sevecen davranmış olsa da</p>
		<p class="normal1">Korkarım, onun sebebine öleceğiz burada.”</p>
		<p class="normal1">1868 Bahadır Hagen dedi ona: </p>
		<p class="normal1">“Bırak kaygını bir yana;</p>
		<p class="normal1">Gece nöbetine ben kendim kalacağım.</p>
		<p class="normal1">Hepinizi sabaha dek güvende tutacağım,</p>
		<p class="normal1">Daha sonra da herkes koruyacak kendini.”</p>
		<p class="normal1">1869 Hepsi başlarını eğip teşekkür ettiler ona,</p>
		<p class="normal1">Sonra da çekildiler rahat yataklarına.</p>
		<p class="normal1">Herkes urbasını çıkarıp uzanmış iken</p>
		<p class="normal1">Savaş donanımını kuşandı Hagen.</p>
		<p class="normal1">1870 Ol dem Kemancı Volker, dedi yiğide:</p>
		<p class="normal1">“Umarım gücenmezsin buna,</p>
		<p class="normal1">Nöbet tutmak isterim ben de seninle yanyana</p>
		<p class="indentmetin">bütün gece, sabaha dek.”</p>
		<p class="indentmetin"><span class="indentmetin1">İçten sevgi duyarak Hagen</span></p>
		<p class="indentmetin"><span class="indentmetin1"><span class="indentmetin1">teşekkür etti ona.</span></span></p>
		<div class="clrb"/>
		<p class="normal1">1871 “Gökteki Tanrı razı olsun senden, sevgili Volker!</p>
		<p class="normal1">Her ne zaman canımdan yana kaygı duyarsam</p>
		<p class="normal1">Senden başka hiç kimseye başvurmam.</p>
		<p class="normal1">Bu iyiliğinin de elbet altında kalmam,</p>
		<p class="indentmetin">yeter ki ölüm engellemesin beni</p>
		<p class="indentmetin"><span class="indentmetin1">minnet borcumu ödemekten.”</span></p>
		<div class="clrb"/>
		<p class="normal1">1872 Büründü her ikisi ışıltılı zırhlarına,</p>
		<p class="normal1">Herbiri taktı kendi kalkanını koluna.</p>
		<p class="normal1">Çıktılar yapının dışına, kapı önünde dikilmek için;</p>
		<p class="normal1">Nöbet tuttular orada,</p>
		<p class="indentmetin">sağladılar yoldaşlarının güvenliğini.</p>
		<div class="clrb"/>
		<p class="normal1">1873 Gözüpek Volker, dayadı elindeki kalkanı</p>
		<p class="normal1">Yapının duvarına,</p>
		<p class="normal1">İçeri girip or’dan kemanını getirdi;</p>
		<p class="normal1">Mutlulandırdı yoldaşlarını, içinden geldiği gibi.</p>
		<p class="normal1">1874 Büyük sofa kapısının önündeki </p>
		<p class="indentmetin">eşik taşına oturdu.</p>
		<div class="clrb"/>
		<p class="normal1">Bir de demeli şunu:</p>
		<p class="normal1">Kemancılar içinde ondan yiğidi yoktu.</p>
		<p class="normal1">Öyle güzel sesler çıktı ki kemanının yayından,</p>
		<p class="normal1">Bütün konuk yiğitler doğruldu yatağından</p>
		<p class="indentmetin">teşekkür makamında Volker’a alkış tuttu.</p>
		<div class="clrb"/>
		<p class="normal1">1875 Koca sarayı sardı tellerin inlemesi,</p>
		<p class="normal1">Hünerli çalışıyla çıkarıyordu</p>
		<p class="indentmetin">duygulu bir keman sesi.</p>
		<div class="clrb"/>
		<p class="normal1">Derken çalınan hava, tatlı ninniye döndü,</p>
		<p class="normal1">İçi kaygılı yiğitler mışıl mışıl uyudu.</p>
		<p class="normal1">1876 Baktı ki yoldaşların hepsi uykuya vardı</p>
		<p class="normal1">Koca yiğit kalkanı yine eline aldı.</p>
		<p class="normal1">Sürdürdü kapı önünde nöbet tutmayı,</p>
		<p class="normal1">Korudu düşmanın hainliğinden yoldaşlarını.</p>
		<p class="normal1">1877 Hayli ilerlemişti zaman, geceyarısı olmuştu</p>
		<p class="normal1">-Sanırım ki değildi vaktin daha öncesi-,</p>
		<p class="normal1">Gözüpek Volker bir tolga pırıltısı gördü</p>
		<p class="indentmetin">karanlığın içinde;</p>
		<div class="clrb"/>
		<p class="normal1">Kriemhild’in adamları bir hainlik peşinde</p>
		<p class="indentmetin">diye düşündü.</p>
		<div class="clrb"/>
		<p class="normal1">1878 Gerçekten o yiğitleri Kriemhild göndermişti,</p>
		<p class="normal1">Onlarla konuşurken şöyle buyruk vermişti:</p>
		<p class="normal1">“Konuklardan tek Hagen mel’ununu haklayın,</p>
		<p class="normal1">Sakın bir başkasının canına dokunmayın.”</p>
		<p class="normal1">1879 Dedi Kemancı: “Bak dostum Hagen,</p>
		<p class="normal1">Söyleyeyim sana görmüş bulunduğumu;</p>
		<p class="normal1">Şurada silâhlı adamlar seçtim,</p>
		<p class="normal1">Besbelli baskın vermek isterler bize.”</p>
		<p class="normal1">1880 “Ses çıkarma,” diye fısıldadı Hagen,</p>
		<p class="indentmetin">“bırak bize daha çok yaklaşsınlar;</p>
		<div class="clrb"/>
		<p class="normal1">Daha onlar bizi farketmeden</p>
		<p class="normal1">Nice tolgayı parçalayacak indireceğim vuruşlar;</p>
		<p class="normal1">Açık ki buyruk alarak Kriemhild’den</p>
		<p class="indentmetin">gece vakti geldi bunlar.”</p>
		<div class="clrb"/>
		<p class="normal1">1881 Ama Hun yiğitlerinden biri çabuk gördü onları,</p>
		<p class="normal1">Sofanın kapısında nöbetçi duranları;</p>
		<p class="indentmetin">hemen dedi yoldaşlarına:</p>
		<div class="clrb"/>
		<p class="normal1">“Gerçekleştiremeyeceğiz tasarlananları,</p>
		<p class="normal1">Gördüm ki Kemancı Volker nöbet tutar kapıda.</p>
		<p class="normal1">1882 Bir tolga var ki başında, ışıltı saçar,</p>
		<p class="normal1">Sağlamdır, cilâlıdır, güçlüdür, yoktur eziği yamuğu.</p>
		<p class="normal1">Örme zırhının baklaları pırıl pırıl parıldar;</p>
		<p class="normal1">Bir de üstelik yanında Hagen var;</p>
		<p class="indentmetin">konuk yabancılar çok iyi korunurlar.”</p>
		<div class="clrb"/>
		<p class="normal1">1883 Dönüp gidiverdiler. Volker bunu görünce</p>
		<p class="normal1">Gazaplı bir sesle şunu dedi yoldaşına:</p>
		<p class="normal1">“Ben seğirtip varayım bu güruhun yanına,</p>
		<p class="normal1">Amaçlarını söyleteyim onlara.”</p>
		<p class="normal1">1884 “Sakın ha, yapma bunu hatırım için!” dedi yiğit Hagen.</p>
		<p class="normal1">“Bu düşman Bey’leriyle çatışmaya girersen</p>
		<p class="normal1">Saldırırlar hepsi birden senin üstüne kılıçlarıyla,</p>
		<p class="indentmetin">zorda bırakırlar seni;</p>
		<div class="clrb"/>
		<p class="normal1">Benim de yardımına koşmam gerekir,</p>
		<p class="indentmetin">oysa nöbetçisiz kalmak, tüm yoldaşlarımıza</p>
		<p class="indentmetin"><span class="indentmetin1">felâket getirir.</span></p>
		<div class="clrb"/>
		<p class="normal1">1885 İkimiz birden girmiş olacağız çatışmaya,</p>
		<p class="normal1">Onlardan ikisi ya da dördü dalıverecek sofaya;</p>
		<p class="normal1">Öldürecekler uyuyanları,</p>
		<p class="normal1">Ömrümüzce çekeriz hep bunun azabını.”</p>
		<p class="normal1">1886 Yine konuştu Volker: “İyi de, hiç olmazsa</p>
		<p class="normal1">Belli edelim şunlara, onları gördüğümüzü;</p>
		<p class="normal1">İnkâr edemez olsun, Kriemhild’in güruhu</p>
		<p class="normal1">Gece vakti cinayet işlemeye kalkıştığını.”</p>
		<p class="normal1">1887 Hemen bağırıp seslendi onlara: </p>
		<p class="normal1">“Ne diye silâhlı gezersiniz bu vakitte? </p>
		<p class="normal1">Nedendir telâşınız?</p>
		<p class="normal1">Talan seferine mi çıkmıştınız?</p>
		<p class="normal1">Öyle idiyse bizi de yanınıza alınız!”</p>
		<p class="normal1">1888 Kimse yanıtlamadı onu; çok gazaplıydı sesi.</p>
		<p class="normal1">“Yuh olsun size, korkak herifler!” Kemancı böyle dedi.</p>
		<p class="normal1">“Bizi uykuda öldürecektiniz, öyle mi?</p>
		<p class="normal1">Yapılamaz böyle hainlik gerçek bahadırlara bizim gibi.”</p>
		<p class="normal1">1889 Hatun’a anlatıldı ayrıntısıyla bütün olup bitenler,</p>
		<p class="normal1">İşi becerememişti, cinayete gidenler.</p>
		<p class="normal1">Bu duruma Hatun’un pek çok canı sıkıldı,</p>
		<p class="normal1">Ama kemirmekteydi içini büyük hıncı,</p>
		<p class="indentmetin">başka çare aradı.</p>
		<div class="clrb"/>
		<p class="normal1">O çare sebebine nice yiğidin </p>
		<p class="indentmetin">uçacak idi canı.</p>
		<div class="clrb"/>
		</body>
</html>