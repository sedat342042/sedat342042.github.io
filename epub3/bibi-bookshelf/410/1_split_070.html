<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_74">DANKWART HABERİ HAN’LARINA  NASIL VERDİ VE BURGUND’LAR HUN’LARLA NASIL ÇARPIŞMAYA GİRİŞTİ</h2>
		<p class="normal1">2001 Dankwart bağırarak iletti haberini:</p>
		<p class="normal1">“Ağ’beyim Hagen, burada oturdun kaldın çok uzun zaman,</p>
		<p class="normal1">Hem sana hem de gökteki Tanrıya mâlum olsun hâlimiz,</p>
		<p class="normal1">Kılıçtan geçirildi yatakhanelerinde Bey’lerimiz, erlerimiz!”</p>
		<p class="normal1">2002 Hagen da konuştu bağırmakla, sordu ondan:</p>
		<p class="normal1">“Kim yaptı bunu?” </p>
		<p class="normal1">Yanıt geldi Dankwart’tan:</p>
		<p class="normal1">“Bleda Han ile, çok kalabalık sayıda</p>
		<p class="indentmetin">adamının işiydi bu;</p>
		<p class="indentmetin"><span class="indentmetin1">ama sevinemediler ettikleri işe,</span></p>
		<div class="clrb"/>
		<p class="normal1">Kendi elimle kopardım ben de</p>
		<p class="normal1">Bleda’nın kafasını.”</p>
		<p class="normal1">2003 Hagen dedi: “Pek de yazık olmuş sayılmaz</p>
		<p class="normal1">Bir yiğidin canını almışsa bir kahramanın eli;</p>
		<p class="normal1">Güzel hanımlar ölen için ağlarken</p>
		<p class="indentmetin">bulur bunda teselli,</p>
		<div class="clrb"/>
		<p class="normal1">Daha az yanar belki onların yürekleri.</p>
		<p class="normal1">2004 Şimdi söyle kardeşim, nasıl oldu da sen</p>
		<p class="indentmetin">büründün bunca kan’a?</p>
		<div class="clrb"/>
		<p class="normal1">Pek çok yara almış olsan gerek.</p>
		<p class="normal1">Elime bir düşmesin, kim yapmışsa bunu sana,</p>
		<p class="normal1">Alırım onun canını, Şeytan kurtarmadıkça.”</p>
		<p class="normal1">2005 “Yaralı değilim ben, sadece ıslandı üstüm başım</p>
		<p class="normal1">Başkalarının kanından,</p>
		<p class="normal1">Çünkü pek çok kişiyi kılıcımla hakladım.</p>
		<p class="normal1">Andiçmiş bile olsam, onların sayısını vermeye</p>
		<p class="indentmetin">kaç kişiydi hepsi, orasını bilemem.”</p>
		<div class="clrb"/>
		<p class="normal1">2006 “Öyleyse sen kapıyı tut” dedi Hagen.</p>
		<p class="normal1">“Bırakma Hun’lardan kimseyi içeriye;</p>
		<p class="normal1">Ben bur’daki Bey’lerle bir konuşayım önce</p>
		<p class="indentmetin">töremiz gereğince;</p>
		<div class="clrb"/>
		<p class="normal1">Onların adamları öldürdü erlerimizi</p>
		<p class="normal1">Hiç suçları yokken.”</p>
		<p class="normal1">2007 “Madem bana düşüyor, kapıcılık görevi,”</p>
		<p class="normal1">-kardeşi böyle dedi-</p>
		<p class="normal1">“Erk’i çok Han’lara hizmetten geri kalmam,</p>
		<p class="normal1">Tutarım merdiven başını, şanıma yakışır yolda.”</p>
		<p class="normal1">Kriemhild’in Bey’leri çok sıkıldı buna.</p>
		<p class="normal1">2008 Konuştu Hagen: “Fısıldaşıp duruyor Hun Beyleri burada;</p>
		<p class="normal1">Merak ediyorum ne konuştuklarını.</p>
		<p class="normal1">Sanırım sıkılıyorlar kapıcının varlığından;</p>
		<p class="normal1">Rahatsız da oldular, onun duyurduklarından.</p>
		<p class="normal1">2009 Nice zamandır dinliyorum Kriemhild’in lâfını,</p>
		<p class="normal1">Hiç kapanmayacakmış gönlündeki yarası.</p>
		<p class="normal1">Öyleyse haydi içelim ölüler şerefine,</p>
		<p class="normal1">Etzel Han şarabının hakkını verelim;</p>
		<p class="normal1">İlk içen de Hun’ların çocuk Hanı olsun</p>
		<p class="indentmetin">ölümün şarabını.”</p>
		<div class="clrb"/>
		<p class="normal1">2010 Yavuz savaşçı Hagen vurdu Ortlieb’e kılıcıyla,</p>
		<p class="normal1">Kan fışkırıp aktı kılıç boyunca, geldi eline kadar;</p>
		<p class="normal1">Çocuğunun başı düştü Kriemhild’in kucağına.</p>
		<p class="normal1">Sonra girişti Hun’ları kesip biçmeye.</p>
		<p class="normal1">2011 Bir güçlü vuruş indirdi kılıcıyla, çocuğun eğitmenine</p>
		<p class="normal1">Kılıcı iki eliyle birden tutarak;</p>
		<p class="normal1">Onun da başı düştü yuvarlanarak</p>
		<p class="indentmetin">masa önüne, yere.</p>
		<div class="clrb"/>
		<p class="normal1">Çok acıklı bir ücret almış oldu eğitmen</p>
		<p class="indentmetin">bu son gününde.</p>
		<div class="clrb"/>
		<p class="normal1">2012 Etzel’in masası önünde gördü</p>
		<p class="indentmetin">keman çalıcılardan Werbel’i</p>
		<div class="clrb"/>
		<p class="normal1">Gazapla saldırdı onun üstüne,</p>
		<p class="normal1">Bir vuruşta kopardı keman tutan kolunu,</p>
		<p class="normal1">Dedi: “Burgund iline elçi diye</p>
		<p class="indentmetin">gelişin içindir bu.”</p>
		<div class="clrb"/>
		<p class="normal1">2013 Feryat etti Kemancı: “Vah başıma gelene,</p>
		<p class="normal1">Ben ne ettim ki sana, Troneck Beyi Hagen?</p>
		<p class="normal1">Han’larının yurduna geldim iyi niyetle.</p>
		<p class="normal1">Şimdi nasıl keman çalarım artık,</p>
		<p class="indentmetin">sen kolumu kesince?”</p>
		<div class="clrb"/>
		<p class="normal1">2014 Hiç umursamadı Hagen, onun bundan böyle</p>
		<p class="indentmetin">keman çalamayacağını;</p>
		<div class="clrb"/>
		<p class="normal1">Saldırdı Etzel Han’ın bahadırlarına,</p>
		<p class="normal1">Girişti onları öldürmeye birbiri ardına,</p>
		<p class="normal1">Yere serdi nicesini orada.</p>
		<p class="normal1">2015 Yoldaşı Volker da sıçradı masanın üstüne,</p>
		<p class="normal1">Kullandı sağlam yayını tıpkı bir silâh gibi;</p>
		<p class="normal1">Pek gürültülü havalar çıkmaktaydı bu yaydan.</p>
		<p class="normal1">Hey gidi!</p>
		<p class="normal1">Yiğit Hun’lar içinden ne çok düşman edindi!</p>
		<p class="normal1">2016 Üç soylu Han da fırladı masanın üstüne,</p>
		<p class="normal1">İş daha beter olmadan durumu yatıştırırız diye umdular.</p>
		<p class="normal1">Ama Hagen’la Volker pek birbirine katmıştı ortalığı,</p>
		<p class="normal1">Bir sonuç alamadılar.</p>
		<p class="normal1">2017 Baktı ki bu çatışma dönmeyecek yatışmaya,</p>
		<p class="normal1">Girişti Ren boyunun Hanı da</p>
		<p class="indentmetin">kılıcını sallamaya;</p>
		<div class="clrb"/>
		<p class="normal1">Düşmanlardan nicesinin ışıltılı zırhını yarıp</p>
		<p class="indentmetin">derin yaralar açtı;</p>
		<div class="clrb"/>
		<p class="normal1">Gösterdi kendisinin yaman yiğit olduğunu.</p>
		<p class="normal1">2018 Güçlü Gernot da başladı savaşmaya,</p>
		<p class="normal1">Yere serdi Hun’lardan nice yiğidi</p>
		<p class="normal1">Rüdeger’in kendisine verdiği keskin kılıçla;</p>
		<p class="normal1">Etzel’in dostlarından nicesini gönderdi mezara.</p>
		<p class="normal1">2019 Ute Hatun’un en küçük oğlu Giselher de</p>
		<p class="normal1">Daldı savaşanların arasına;</p>
		<p class="normal1">Çınladı Etzel Hunları’nın tolgalı başlarına</p>
		<p class="indentmetin">indirdiği kılıç vuruşları.</p>
		<div class="clrb"/>
		<p class="normal1">Nice yaralar açtı Giselher’in eli kavgada.</p>
		<p class="normal1">2020 Gerçi hep gözüpekti Han’larla bahadırları ama</p>
		<p class="normal1">En çok kendini gösteren Giselher oldu</p>
		<p class="indentmetin">düşmanla savaşmakta;</p>
		<div class="clrb"/>
		<p class="normal1">Çok yaman bir savaşçıydı o,</p>
		<p class="normal1">Açtığı yaralarla kanlara buladı nice Bey’i.</p>
		<p class="normal1">2021 Tüm güçleriyle savunmaya çabalıyordu kendilerini</p>
		<p class="normal1">Etzel’in yiğitleri;</p>
		<p class="normal1">Ama savaşarak bir uçtan bir uca geçti konuklar</p>
		<p class="indentmetin">saraydaki sofayı,</p>
		<div class="clrb"/>
		<p class="normal1">Enli kılıçlarını salladılar,</p>
		<p class="indentmetin">aslanlar gibi çarpıştılar.</p>
		<div class="clrb"/>
		<p class="normal1">Çatışmanın patırtısı inletti ortalığı.</p>
		<p class="normal1">2022 Dışarıda kalan Hun yiğitleri</p>
		<p class="indentmetin">çabalıyordu içeriye girip</p>
		<p class="indentmetin"><span class="indentmetin1">oradaki dostlarına yardım etmeye.</span></p>
		<div class="clrb"/>
		<p class="normal1">Ama başaramıyorlardı merdivenin üst başından geçmeyi,</p>
		<p class="normal1">İçeridekilerin ise dışarıya çıkabilmekti derdi;</p>
		<p class="normal1">Oysa yaman kapıcı bırakmıyordu kimseyi.</p>
		<p class="normal1">2023 Sonunda öyle bir sıkışıklık oldu ki o kapıda,</p>
		<p class="normal1">Öyle yoğunlaştı ki kılıç, kalkan, tolga çınlamaları</p>
		<p class="normal1">Çok zor duruma düştü yiğit Dankwart;</p>
		<p class="normal1">Ama ona duyduğu sevgiden</p>
		<p class="indentmetin">düşündü onun hâlini Hagen.</p>
		<div class="clrb"/>
		<p class="normal1">2024 Bağırarak seslendi Kemancı Volker’a:</p>
		<p class="normal1">“Bak yoldaş; sarmış Hun bahadırları</p>
		<p class="normal1">Kardeşimin çevresini; ha bire vururlar ona.</p>
		<p class="normal1">Yetiş dostum, kurtar onu,</p>
		<p class="indentmetin">biz yiğidi yitirmeden.”</p>
		<div class="clrb"/>
		<p class="normal1">2025 “Güven bana” dedi Kemancı.</p>
		<p class="normal1">Başladı keman çalarcasına sofayı geçmeye,</p>
		<p class="normal1">Kullanıyordu keskin kılıcını güçlü eliyle.</p>
		<p class="normal1">Var olasın diye seslendi ona, Ren boyu yiğitleri.</p>
		<p class="normal1">2026 Gözüpek Volker gitti Dankwart’ın yanına vardı,</p>
		<p class="normal1">Dedi ona: “Bugün çok şeyler geldi senin başına,</p>
		<p class="normal1">Sana yardımcı olmamı istedi ağ’beyin,</p>
		<p class="normal1">Sen burada kapının dışını tutacaksan</p>
		<p class="indentmetin">ben de durayım iç yanda.”</p>
		<div class="clrb"/>
		<p class="normal1">2027 Tez davranır Dankwart dikildi kapı dışına,</p>
		<p class="normal1">Tuttu, geleceklerin geçeceği merdiven başını;</p>
		<p class="normal1">Çınladı durdu orada kılıç şakırtıları,</p>
		<p class="normal1">Burgund ilinden Bey Volker da</p>
		<p class="indentmetin">iç yandan tuttu kapıyı.</p>
		<div class="clrb"/>
		<p class="normal1">2028 Gözüpek Kemancı seslendi Hagen’a,</p>
		<p class="normal1">“İyi akıl etmişsin, dostum Hagen,</p>
		<p class="normal1">Etzel Han’ın kapısı şimdi sağlam kapandı</p>
		<p class="indentmetin">iki savaşçının elleriyle;</p>
		<div class="clrb"/>
		<p class="normal1">Oldu arkasına bin sürgü sürülmüş gibi.”</p>
		<p class="normal1">2029 Güçlü Hagen da görünce</p>
		<p class="indentmetin">kapının böylesine sağlam tutulduğunu,</p>
		<div class="clrb"/>
		<p class="normal1">Fırlatıp attı sırtındaki kalkanı,</p>
		<p class="normal1">Girişti bir iyice, dostlarının öcünü almaya;</p>
		<p class="normal1">Gazabına kurban gitti nice yaman bahadır.</p>
		<p class="normal1">2030 Verona’dan gelme Han gördü güçlü Hagen’ın</p>
		<p class="normal1">Nasıl tolgalar parçalayarak ölüm saçtığını;</p>
		<p class="normal1">Sıçradı bir oturma sırasının üstüne, haykırdı:</p>
		<p class="normal1">“Ölüm içkisi sunuyor Hagen herkese.”</p>
		<p class="normal1">2031 Çok büyük kaygıdaydı ev sahibi Han,</p>
		<p class="indentmetin">kahrolmaktaydı Hatun’u;</p>
		<div class="clrb"/>
		<p class="normal1">Tepeliyorlardı en iyi dostlarını onların gözleri önünde,</p>
		<p class="normal1">Bir sürü düşman karşısında</p>
		<p class="indentmetin">kendi canları da değildi güvenlikte.</p>
		<div class="clrb"/>
		<p class="normal1">Büyük korkuya düşmüştü Etzel;</p>
		<p class="indentmetin">işe yaramıyordu yüce Hakan olduğu.</p>
		<div class="clrb"/>
		<p class="normal1">2032 Kriemhild Hatun seslendi Dietrich Han’a:</p>
		<p class="normal1">“Ey soylu Han,</p>
		<p class="normal1">Amelung ülkesinin tüm Han’ları</p>
		<p class="indentmetin">atan deden hatırına,</p>
		<div class="clrb"/>
		<p class="normal1">Kurtar beni bu tıkılıp kaldığım yerden;</p>
		<p class="normal1">Hagen gelebilirse benim yanıma kadar</p>
		<p class="indentmetin">beni mutlaka haklar.”</p>
		<div class="clrb"/>
		<p class="normal1">2033 Dietrich dedi, “Sana nasıl yardım edeyim?</p>
		<p class="normal1">Çok soylu Hatun, görüyorsun,</p>
		<p class="indentmetin">canımın derdindeyim.</p>
		<div class="clrb"/>
		<p class="normal1">Gunther’le adamları o kadar gazaplı ki</p>
		<p class="normal1">Şu anda kurtaramam hiç kimseyi.”</p>
		<p class="normal1">2034 “Öyle deme soylu Atlı Bey, Dietrich Han!</p>
		<p class="normal1">Has soydan geldiğini kanıtlama günüdür;</p>
		<p class="normal1">Beni çıkaramazsan buradan</p>
		<p class="indentmetin">sonum mutlak ölümdür.</p>
		<div class="clrb"/>
		<p class="normal1">Şimdi kurtar benimle Hakan’ı</p>
		<p class="indentmetin">bu tehlikeli durumdan.”</p>
		<div class="clrb"/>
		<p class="normal1">2035 Dietrich dedi, “Bir bakalım, başarabilir miyim bunu;</p>
		<p class="normal1">Nice yıldır hiç görmedim bunca yaman yiğidin</p>
		<p class="normal1">Böylesine azgın gazaba geldiğini,</p>
		<p class="normal1">Kılıç indirişleri kan akıtıyor tolgalı başlardan.”</p>
		<p class="normal1">2036 Bağırarak seslendi Gunther’e, ama ne bağırıştı o!</p>
		<p class="normal1">Av borusu sesi gibi yankılandı sarayın içinde,</p>
		<p class="normal1">Çınlattı ortalığı.</p>
		<p class="normal1">Sesi bile çok güçlüydü Dietrich Han’ın.</p>
		<p class="normal1">2037 Gunther Han onun bağırışını duyunca</p>
		<p class="normal1">Kulak kesildi çatışmanın ortasında, dedi:</p>
		<p class="normal1">“Dietrich’in sesi kulağıma geldi,</p>
		<p class="normal1">Herhalde bizim yiğitler, canından etti</p>
		<p class="indentmetin">onun adamlarından birini.</p>
		<div class="clrb"/>
		<p class="normal1">2038 Çıkmış masanın üstüne, elini sallar bana;</p>
		<p class="normal1">Burgund ilinden dostlarım, hısımlarım,</p>
		<p class="normal1">Hele bir ara verin bakalım savaşa;</p>
		<p class="normal1">Öğrenelim Dietrich Han’dan,</p>
		<p class="indentmetin">bizimkilerin ona nasıl bir zarar verdiğini.”</p>
		<div class="clrb"/>
		<p class="normal1">2039 Gunther Han böyle dileyip buyurduğundan,</p>
		<p class="normal1">İndirildi çatışmada sallanan kılıçlar,</p>
		<p class="normal1">Onun erk’i sebebine durduruldu savaşım.</p>
		<p class="normal1">Birbiriyle konuştu Han’lar.</p>
		<p class="normal1">2040 Gunther sordu: “Çok soylu Dietrich, söyle</p>
		<p class="normal1">Adamlarımdan her kim, seninkilere</p>
		<p class="indentmetin">her ne yapmış ise;</p>
		<div class="clrb"/>
		<p class="normal1">Hazırım diyetini ödemeye;</p>
		<p class="normal1">Bir zarar geldiyse sana, bu yapılan</p>
		<p class="indentmetin">üzüntü verir gönlüme.”</p>
		<div class="clrb"/>
		<p class="normal1">2041 Yanıtladı Dietrich: “Kimse birşey yapmadı bana,</p>
		<p class="normal1">Yok sana yakınmamı gerektiren bir zararım, Gunther Han!</p>
		<p class="normal1">Senden isteğim benimle yakınlarımı</p>
		<p class="indentmetin">bırakarak çıkarman, şu savaş ortamından.</p>
		<div class="clrb"/>
		<p class="normal1">Eğer bunu yaparsan</p>
		<p class="indentmetin">minnet borçlanırım sana.”</p>
		<div class="clrb"/>
		<p class="normal1">2042 “Ne diye uzlaşmaya çabalıyorsun böyle çabucak?”</p>
		<p class="indentmetin">dedi ona Wolfhart.</p>
		<div class="clrb"/>
		<p class="normal1">“Pek sağlam korumuyor Kemancı, kapının iç yanını;</p>
		<p class="normal1">Bir aşabilirsek onun savunmasını,</p>
		<p class="indentmetin">zaten çıkıp gideriz oradan.”</p>
		<div class="clrb"/>
		<p class="normal1">“Sen sus” diye azarladı onu Dietrich, </p>
		<p class="normal1">“Zaten çok uydun Şeytanın aklına.”</p>
		<p class="normal1">2043 Konuştu Gunther Han: </p>
		<p class="normal1">“Bırakacağım sizi, çıkın gidin saraydan;</p>
		<p class="normal1">İster az kişiyle ister çok kişiyle, ama</p>
		<p class="indentmetin">yanınıza kimseyi almayın düşmanlarımdan;</p>
		<div class="clrb"/>
		<p class="normal1">Burada kalmalı onlar.</p>
		<p class="normal1">Hunlar arasındaki o kişiler</p>
		<p class="indentmetin">çok zarar verdiler bize.”</p>
		<div class="clrb"/>
		<p class="normal1">2044 Verona’dan gelme Han, kollarıyla aldı korumasına</p>
		<p class="normal1">Soylu Hatun’u; </p>
		<p class="normal1">Hatun çok korkuyordu.</p>
		<p class="normal1">Götürdü Etzel’i de öbür yanında,</p>
		<p class="normal1">Altı yüz adamıyla çıktılar dışarıya.</p>
		<p class="normal1">2045 O sırada konuştu soylu Markgraf Rüdeger:</p>
		<p class="normal1">“Bilelim, seninle bir düşmanlığı olmayan</p>
		<p class="normal1">Başkaları da çıkabilir mi buradan?</p>
		<p class="normal1">Barışta olsa gerek, gerçek dostlar.”</p>
		<p class="normal1">2046 Giselher kısa yanıt verdi kaynatasına:</p>
		<p class="normal1">“Her zaman barışta olacağız sizlerle,</p>
		<p class="normal1">Hem sen hem adamların hep dostluk gösterdiniz bize.</p>
		<p class="normal1">Bu yüzden, dostlarınla birlikte</p>
		<p class="indentmetin">gidebilirsin dışarıya.”</p>
		<div class="clrb"/>
		<p class="normal1">2047 Markgraf ayrılırken oradan</p>
		<p class="normal1">Beş yüz adamı da çıktı onun yanı sıra,</p>
		<p class="normal1">Merdivenden indiler hepsi birden.</p>
		<p class="normal1">Ama sonra bu yiğitler</p>
		<p class="normal1">Gunther Han’a yaman zarar verdiler.</p>
		<p class="normal1">2048 İçerideki Hun Beyleri’nden biri</p>
		<p class="normal1">Baktı ki Etzel Hakan gider dışarıya</p>
		<p class="normal1">Verona’dan gelme Han’ın yanında,</p>
		<p class="indentmetin">ben de savuşabilirim sandı.</p>
		<div class="clrb"/>
		<p class="normal1">Ama bir kılıç vuruşu indirdi ki kafasına Kemancı,</p>
		<p class="normal1">Kafa düşüp yerlerde yuvarlandı,</p>
		<p class="normal1">Etzel’in ayağına dolandı.</p>
		<p class="normal1">2049 Dışarıya çıkınca Hun yurdunun Hakan’ı</p>
		<p class="normal1">Geri döndü, Volker’a baktı,</p>
		<p class="indentmetin">dedi:</p>
		<div class="clrb"/>
		<p class="normal1">“Vah bu konuklar yüzünden başıma gelene!</p>
		<p class="normal1">Kahretti beni, gözlerimin önünde</p>
		<p class="indentmetin">bunca dostumun öldürülmesi;</p>
		<div class="clrb"/>
		<p class="normal1">2050 Yerin dibine batsın, düzenlediğim şenlik.</p>
		<p class="normal1">Şu içeridekilerin arasında Volker diye biri var,</p>
		<p class="normal1">Yaban domuzundan yaban; kemancıymış üstelik.</p>
		<p class="normal1">Çok şükür ki bahtlı imişim,</p>
		<p class="indentmetin">atlattım bu badireyi.</p>
		<div class="clrb"/>
		<p class="normal1">2051 Okuduğu havalar berbat mı berbat;</p>
		<p class="indentmetin">keman yayının rengi kızıla çalar.</p>
		<div class="clrb"/>
		<p class="normal1">Sayısız adam öldürür çıkardığı nağmeler,</p>
		<p class="normal1">Bilemedim bu adam bize n’içün hınç besler,</p>
		<p class="normal1">Hiç böyle belâlı konuğum olmadı şimdiye kadar.”</p>
		<p class="normal1">2052 Yattıkları yerlere döndü soylu yiğitler,</p>
		<p class="normal1">Verona Hanı ile, Markgraf Rüdeger.</p>
		<p class="normal1">Bulaşmak istemiyorlardı çatışmaya,</p>
		<p class="normal1">Barıştan ayrılmayın diye buyurdular adamlarına.</p>
		<p class="normal1">2053 Ama sezebilselerdi onları bırakanlar</p>
		<p class="normal1">Bu ikisi yüzünden başlarına gelecek belâları,</p>
		<p class="normal1">Öyle kolay kolay ayrılıp çıkamazlardı saraydan onlar.</p>
		<p class="normal1">O sırada Burgund’lar, içeride kalanlardan</p>
		<p class="indentmetin">öçlerini aldılar.</p>
		<div class="clrb"/>
		<p class="normal1">2054 Bırakmıştı dilediklerini oradan gitsin diye,</p>
		<p class="normal1">Onlar ayrılınca yine patırtı koptu içeride.</p>
		<p class="normal1">Konuklar öcünü alıyorlardı</p>
		<p class="indentmetin">daha önce kendilerine yapılanın;</p>
		<div class="clrb"/>
		<p class="normal1">Gözüpek Volker o arada nice tolga parçaladı.</p>
		<p class="normal1">2055 Olan bitenden sonra konuştu Gunther Han, dedi:</p>
		<p class="normal1">“Duyuyor musun Hagen, kapıya sokulan Hun’lara</p>
		<p class="normal1">Kemancının çaldığı havayı?</p>
		<p class="normal1">Bu sesleri çıkarmak için</p>
		<p class="indentmetin">kırmızı reçine sürüyor yayına.”</p>
		<div class="clrb"/>
		<p class="normal1">2056 Hagen dedi, “Çok pişman oldum sofrada</p>
		<p class="normal1">Volker’ınkinden daha saygın yerde oturduğuma.</p>
		<p class="normal1">Onunla ben, candan yoldaşıyız birbirimizin;</p>
		<p class="normal1">Nasip olursa eğer ülkemize dönmemiz</p>
		<p class="indentmetin">orada da bu bağlılığı sürdüreceğiz.</p>
		<div class="clrb"/>
		<p class="normal1">2057 Gör Gunther Han, Volker’ın sana ne kadar bağlı olduğunu;</p>
		<p class="normal1">İçten istekle hizmet sunuyor sana,</p>
		<p class="indentmetin">hak ediyor verdiğin altınları, gümüşü.</p>
		<div class="clrb"/>
		<p class="normal1">Keman yayının kenarı o kadar keskindir ki</p>
		<p class="indentmetin">çeliği bile keser;</p>
		<p class="normal1">Parçalanır onun kılıç vuruşlarıyla</p>
		<p class="indentmetin">tolga üstlerindeki süsler.</p>
		<div class="clrb"/>
		<p class="normal1">2058 Volker’ın bugün gösterdiği kadar</p>
		<p class="normal1">Saldırıda yamanlık gösteren kemancı çıkmamıştır hiç;</p>
		<p class="normal1">Gümbür gümbür sesiyle okuduğu havalar</p>
		<p class="indentmetin">kalkanlarda, tolgalarda yansıyıp çınlar;</p>
		<div class="clrb"/>
		<p class="normal1">Hakkıdır onun en iyi cins atlar, en görkemli urbalar.”</p>
		<p class="normal1">2059 Ne kadar Hun var idiyse yemek yenen sofada</p>
		<p class="normal1">Bir teki bile canlı kalmamıştı şimdi,</p>
		<p class="normal1">Yoktu artık onlarla çatışmanın patırtısı;</p>
		<p class="normal1">Burgund yiğitleri de kılıçlarını</p>
		<p class="indentmetin">yine kınına taktı.</p>
		<div class="clrb"/>
		<p class="normal1">2060 Yorgun Han’lar oturdu dinlenmeye.</p>
		<p class="normal1">Volker’la Hagen kapı önüne çıktılar,</p>
		<p class="normal1">Dayandı kalkanlarına, başı dik bahadırlar;</p>
		<p class="normal1">Sohbete başladılar.</p>
		<p class="normal1">2061 O sırada konuştu, Burgund’lardan Giselher,</p>
		<p class="normal1">Dedi yiğit: “Aman, sevgili Bey’ler!</p>
		<p class="normal1">Dinlenme zamanında değiliz henüz;</p>
		<p class="indentmetin">bur’daki ölüleri dışarıya atmalı,</p>
		<div class="clrb"/>
		<p class="normal1">Nasıl olsa yine saldıracaklar üstümüze.</p>
		<p class="normal1">2062 Ayak altında durmasın bu cenazeler.</p>
		<p class="normal1">En sonunda bizi haklayacak olsalar bile</p>
		<p class="normal1">Öyle bir yara açacağız ki yüreklerinde</p>
		<p class="indentmetin">bu pek sevindirecek beni;</p>
		<div class="clrb"/>
		<p class="normal1">Kararlıyım dışarıya atmaya</p>
		<p class="indentmetin">yerdeki ölüleri.”</p>
		<div class="clrb"/>
		<p class="normal1">2063 “Ne mutlu bana ki, böyle Han’larım var!”</p>
		<p class="indentmetin">dedi Hagen.</p>
		<div class="clrb"/>
		<p class="normal1">“Han’larımdan genç olanın bugün bize verdiği öğüt</p>
		<p class="normal1">Gelebilirdi ancak gerçek bir yiğitten;</p>
		<p class="normal1">Bir sevinme nedeni sayın bunu, siz Burgund’lar.”</p>
		<p class="normal1">2064 Böylece onun verdiği akla uydular,</p>
		<p class="normal1">İki bin ölüyü kapıya taşıyıp, dışarıya attılar.</p>
		<p class="normal1">Düştü sofa önündeki merdivenin dibine</p>
		<p class="indentmetin">cansız bedenler,</p>
		<div class="clrb"/>
		<p class="normal1">Bunu gören hısımları feryat figan ettiler.</p>
		<p class="normal1">2065 Atılanlar arasında, ölü sanılmış yaralılar da vardı;</p>
		<p class="indentmetin">bazısının yarası değildi pek de ağır,</p>
		<div class="clrb"/>
		<p class="normal1">İyi bir bakım ile böyleleri kavuşabilirdi yine sağlığına.</p>
		<p class="normal1">Ama o kadar yüksekten aşağıya atılınca</p>
		<p class="indentmetin">onlar da oldu canından;</p>
		<div class="clrb"/>
		<p class="normal1">Bunu görmek artırdı hısımların feryadını.</p>
		<p class="normal1">2066 Konuştu Kemancı Volker:</p>
		<p class="normal1">“Bir zamanlar duyduğum doğru imiş, anladım;</p>
		<p class="normal1">Pısırık imiş Hun’lar,</p>
		<p class="indentmetin">bakın karı gibi ağlıyorlar.</p>
		<div class="clrb"/>
		<p class="normal1">Oysa girişmeliydiler hemen, ağır yaralıların sağaltımına.”</p>
		<p class="normal1">2067 Hun Markgrafları’ndan biri duydu bunu; sandı ki</p>
		<p class="normal1">Volker böyle konuşur, onlara acıdığından,</p>
		<p class="indentmetin">kalktı kanlar içinde yatan bir hısımını</p>
		<div class="clrb"/>
		<p class="normal1">Kucaklayıp almaya.</p>
		<p class="normal1">Gözüpek Kemancı’ysa, attı elindeki mızrağı,</p>
		<p class="indentmetin">mızrak saplandı ona,</p>
		<p class="indentmetin"><span class="indentmetin1">çıktı onun da canı.</span></p>
		<div class="clrb"/>
		<p class="normal1">2068 Öteki Hun’lar bunu görür görmez</p>
		<p class="indentmetin">hemen or’dan kaçtılar;</p>
		<div class="clrb"/>
		<p class="normal1">Hepsinin ödü koptu bu yavuz Kemancı’dan,</p>
		<p class="indentmetin">başladılar uzaktan ona sövüp saymaya.</p>
		<div class="clrb"/>
		<p class="normal1">Fırlattıkları mızraklardan biri, düştü ayağı dibine,</p>
		<p class="normal1">Aldı bu mızrağı Volker, attı gerisingeriye.</p>
		<p class="normal1">2069 Mızrak uçtu onların başları üstünden,</p>
		<p class="normal1">Gitti hisarın içinde bir uçtan ötekine;</p>
		<p class="normal1">Hun’lar durdukları yerden çekilmek zorunda kaldı,</p>
		<p class="normal1">Onun yaman gücü sebebine</p>
		<p class="indentmetin">herkesi korku aldı.</p>
		<div class="clrb"/>
		<p class="normal1">2070 Derken saray önüne geldi Etzel Han, adamlarıyla;</p>
		<p class="normal1">Hem Hagen hem de Volker, başladı konuşmaya.</p>
		<p class="normal1">Söylediler bir bir, akıllarına eseni,</p>
		<p class="normal1">Ama bu tutumları, daha sonra</p>
		<p class="indentmetin">onlara zarar getirdi.</p>
		<div class="clrb"/>
		<p class="normal1">2071 Hagen dedi: “Ey Halkın Koruyucusu!</p>
		<p class="normal1">Yakışık alırdı senin, yanında Bey’lerinle</p>
		<p class="normal1">En ön safta çarpışman;</p>
		<p class="normal1">Bak öyle yapmaktadır Burgund’ların Han’ları,</p>
		<p class="normal1">Parçalayarak tolgaları,</p>
		<p class="indentmetin">kana bulayarak kalkanları.”</p>
		<div class="clrb"/>
		<p class="normal1">2072 Çok yiğit adamdı Etzel, hemen sarıldı kalkanına,</p>
		<p class="normal1">Kriemhild Hatun uyardı, “Dikkat et” dedi ona.</p>
		<p class="normal1">“Kışkırt savaşçılarını cenge,</p>
		<p class="indentmetin">kalkan içini tepeleme</p>
		<p class="indentmetin"><span class="indentmetin1">dolduracak kadar altın veririm de.</span></p>
		<div class="clrb"/>
		<p class="normal1">Hagen gelmesin senin önüne;</p>
		<p class="indentmetin">öldürür seni gelirse.”</p>
		<div class="clrb"/>
		<p class="normal1">2073 Ama Hakan</p>
		<p class="indentmetin">istemedi kavgadan geri durmak;</p>
		<div class="clrb"/>
		<p class="normal1">Günümüzde erk’i çok Han’lar pek seyrek yapar bunu.</p>
		<p class="normal1">Kalkanının zincirine asıldı çevresindekiler,</p>
		<p class="normal1">Zorla tuttular onu.</p>
		<p class="normal1">Hagen başladı daha acı konuşmaya:</p>
		<p class="normal1">2074 “Yakın bir hısımlık yoktu Siegfried’le aranda;<sup class="calibre2"><a href="1_split_081.html#footnote-600-73" id="footnote-600-73-backlink" name="footnote-600-73-backlink">[73]</a></sup></p>
		<p class="normal1">Onun Kriemhild’le yatması</p>
		<p class="normal1">Sizin birbirinizi görmenizden nice yıllar önceydi.<sup class="calibre2"><a href="1_split_081.html#footnote-600-74" id="footnote-600-74-backlink" name="footnote-600-74-backlink">[74]</a></sup></p>
		<p class="normal1">Hâl böyleyken nedir canıma kastın,</p>
		<p class="indentmetin">ey Han’ların namerdi?”</p>
		<div class="clrb"/>
		<p class="normal1">2075 Hatun da duydu bu sözlerin hepsini,</p>
		<p class="normal1">Çok daraldı yüreği</p>
		<p class="normal1">Etzel’in bunca adamının önünde</p>
		<p class="normal1">Hagen onları aşağılıyor diye;</p>
		<p class="normal1">Yine başladı konukların kuyusunu kazmaya.</p>
		<p class="normal1">2076 Dedi “Her kim Troneck’li Hagen’ı haklar da</p>
		<p class="normal1">Kellesini armağan diye bana getirirse,</p>
		<p class="normal1">Etzel’in kalkanının içini</p>
		<p class="indentmetin">tepeleme altın doldurup veririm ona;</p>
		<div class="clrb"/>
		<p class="normal1">Ayrıca mülkü olur onun nice hisarlar, ülkeler.”</p>
		<p class="normal1">2077 “Ne bekliyor bunlar bilmem” dedi Kemancı.</p>
		<p class="normal1">“Bu kadar büyük ödüller verildiğinde</p>
		<p class="normal1">Böyle kenarda, çekingen</p>
		<p class="indentmetin">durur muymuş yiğitler?</p>
		<div class="clrb"/>
		<p class="normal1">Görmedim böyle şey ben.</p>
		<p class="normal1">Etzel hiç adamdan saymasın bir daha</p>
		<p class="indentmetin">bu kuru kalabalığı,</p>
		<p class="indentmetin"><span class="indentmetin1">yüz vermesin onlara.”</span></p>
		<div class="clrb"/>
		<p class="normal1">2078 Erk’i çok Etzel zor durumda kalmıştı.</p>
		<p class="normal1">Çok yanıyordu içi, öldürülen Bey’lerine, adamlarına;</p>
		<p class="normal1">Bir sürü ülkeden gelme bahadırlar bekleşiyordu orada,</p>
		<p class="normal1">Paylaşıyorlardı Han’larının acısını, birlikte ağlayarak.</p>
		<p class="normal1">2079 Başladı alay etmeye gözüpek Volker:</p>
		<p class="normal1">“Bakıyorum yaman ağlaşıyor bunca koca bahadır,</p>
		<p class="normal1">Oysa Han’larının zor gününde ona yardımcı olmak değil bu.</p>
		<p class="normal1">Utansınlar bunca zaman onun ekmeğini yediklerine.</p>
		<p class="normal1">2080 O ekmeği yiyenler şimdi hiç sıkılmadan</p>
		<p class="normal1">En dar bir zamanında bıraktılar Han’ı kendi hâline,</p>
		<p class="normal1">Bunca kalabalıkla pısırık pısırık duruyorlar kenarda;</p>
		<p class="normal1">Yine de gözüpek geçiniyorlar ama</p>
		<p class="indentmetin">bugünün utancından sıyrılamazlar bir daha.”</p>
		<div class="clrb"/>
		<p class="normal1">2081 İçlerinden aklı başında olanlar</p>
		<p class="indentmetin">doğru söylüyor diye düşündü.</p>
		<div class="clrb"/>
		<p class="normal1">Ama en çok Iring’e dokundu bu sözler,</p>
		<p class="normal1">Dan ilinden gelme yiğide;</p>
		<p class="normal1">Böyle olduğu da anlaşıldı çok geçmeden.</p>
		</body>
</html>