<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_68">BURGUND’LAR PÖCHLARN HİSARINDA NASIL AĞIRLANDILAR</h2>
		<p class="normal1">1691 Bırakalım hanımları bu telâşlı hâllerinde.</p>
		<p class="normal1">Dışarıda, Rüdeger’in halkı dörtnala gidiyordu</p>
		<p class="normal1">Gelen Han’ları karşılamaya;</p>
		<p class="normal1">Çok içten bir karşılama gösterdiler onlara.</p>
		<p class="normal1">1692 Onların geldiğini görünce Markgraf Rüdeger</p>
		<p class="normal1">Pek büyük sevinçle dedi:</p>
		<p class="normal1">“Hoşgelmişsiniz Bey’ler</p>
		<p class="indentmetin">ve buyruğunuzdaki erler,</p>
		<div class="clrb"/>
		<p class="normal1">Benim ülkeme! Sizi görmek beni çok mutlu etti.”</p>
		<p class="normal1">1693 Başlarını eğdi yiğitler, ona teşekkür sundu.</p>
		<p class="normal1">Tutumundan belliydi ki ev sahibi </p>
		<p class="indentmetin">hoşnut etmek istiyordu hepsini.</p>
		<div class="clrb"/>
		<p class="normal1">Önceden tanıdığı Hagen’ı çok içten selâmladı;</p>
		<p class="normal1">Volker’a da öyle yaptı.</p>
		<p class="normal1">1694 Yiğit Dankwart şöyle dedi Markgraf’a:</p>
		<p class="normal1">“Bizlerle ilgileniyorsun, sağolasın, ama</p>
		<p class="normal1">Kim ilgilenecek, Ren boyundan gelmiş yoldaşlarımızla?”</p>
		<p class="normal1">Yanıtladı Markgraf: “Tasanız olmasın o konudan yana.</p>
		<p class="normal1">1695 Önlemini aldım başına bekçiler dikmenin</p>
		<p class="normal1">Buraya ne getirmiş iseniz herbir şeyin;</p>
		<p class="indentmetin">güvenlikte atlarınız, paranız, urbalarınız.</p>
		<div class="clrb"/>
		<p class="normal1">Öyle bekçiler diktim ki onların başına,</p>
		<p class="normal1">Kaybolmaz eşyanızdan bir mahmuz tek’i bile.</p>
		<p class="normal1">1696 Kursun yiğitleriniz çadırlarını çimen üzerine,</p>
		<p class="indentmetin">içiniz rahat olsun,</p>
		<div class="clrb"/>
		<p class="normal1">Birşeyiniz kaybolursa ben öderim bedelini.</p>
		<p class="normal1">Çıkartın atların koşumlarını, bırakın hayvanları çayıra!”</p>
		<p class="normal1">Pek seyrek görmüşlerdi böylesine</p>
		<p class="indentmetin">içtenlikle konuk edilme;</p>
		<div class="clrb"/>
		<p class="normal1">1697 Sevindiler herşeyleriyle ilgileniliyor diye.</p>
		<p class="normal1">Herkes indi atlardan, erler yayılıp yan geldi çayırda;</p>
		<p class="normal1">Pek hoşlarına gitti böylesine rahatlık.</p>
		<p class="normal1">Sanırım o rahatı, tüm yolculuk boyunca</p>
		<p class="indentmetin">görmediler bir daha.</p>
		<div class="clrb"/>
		<p class="normal1">1698 Kapıya gelmişti o sırada</p>
		<p class="normal1">Markgraf’ın eşi, güzel kızıyla.</p>
		<p class="normal1">Görebilirdiniz yanlarında</p>
		<p class="normal1">Bir sürü tatlı yoldaş genç kız;</p>
		<p class="normal1">Hepsi de takmışlardı yüzükler bilezikler,</p>
		<p class="indentmetin">giymişlerdi gösterişli giysiler.</p>
		<div class="clrb"/>
		<p class="normal1">1699 Varsıl işi giysilere tutturulmuş mücevherler</p>
		<p class="normal1">Işıltı saçıyordu tâ uzaklara;</p>
		<p class="indentmetin">herkes hayran hayran baktı onlara.</p>
		<div class="clrb"/>
		<p class="normal1">Burgund Beyleri de vardı oraya;</p>
		<p class="indentmetin">hemen indiler atlarından.</p>
		<div class="clrb"/>
		<p class="normal1">Hey gidi! Ne kadar da soylu işiydi Burgund’ların</p>
		<p class="indentmetin">görgüleri, töreleri!</p>
		<div class="clrb"/>
		<p class="normal1">1700 İlerledi onlara hoşgeldin demek için</p>
		<p class="indentmetin">fidan gibi otuz altı genç kızla birçok diğer hanım</p>
		<div class="clrb"/>
		<p class="normal1">Yiğit Bey’lerin eşliğinde.</p>
		<p class="normal1">Dostça selâmlar verildi alındı,</p>
		<p class="normal1">Konuklar adabınca karşılandı.</p>
		<p class="normal1">1701 Markgraf’ın genç kızı öptü üç Han’ı ardı ardına,</p>
		<p class="normal1">Aynı şeyi yaptı soylu anası da.</p>
		<p class="normal1">Babası, kızın kulağına</p>
		<p class="normal1">Yakında duran Hagen’ı öpmesini söyledi;</p>
		<p class="indentmetin">ama kız baktı ona,</p>
		<p class="indentmetin"><span class="indentmetin1">pek ürkütücü buldu</span></p>
		<div class="clrb"/>
		<p class="normal1">Canı istemedi onu öpmeyi.</p>
		<p class="normal1">1702 Ne var ki çıkamıyordu babasının buyruğundan,</p>
		<p class="normal1">Kızardı bozardı, derken öptü sonunda onu.</p>
		<p class="normal1">Sonra da Dankwart ile “Kemancı”yı;</p>
		<p class="normal1">Bedeninin gücüyle kendini gösterdiğinden</p>
		<p class="indentmetin">öpücük verdirilmişti o kişiye.</p>
		<div class="clrb"/>
		<p class="normal1">1703 Markgraf’ın genç kızı, elinden tuttu</p>
		<p class="normal1">Burgund’lu yiğitlerden Giselher’in,</p>
		<p class="normal1">Anası da gözüpek Gunther’in elinden tutmuştu;</p>
		<p class="normal1">Gernot’un yanında, nazik ev sahibi olarak</p>
		<p class="normal1">Rüdeger yürüyordu.</p>
		<p class="normal1">1704 Yapısı güzel hisar’ın içindeki konakta</p>
		<p class="normal1">Koca bir orta boşluğu vardı; Bey’lerle Hanım’lar</p>
		<p class="indentmetin">orada koltuklara oturdular,</p>
		<div class="clrb"/>
		<p class="normal1">Hemen sunuldu konuklara âlâ şarap,</p>
		<p class="normal1">Bundan iyi ağırlanmazdı en yüce Han’lar.</p>
		<p class="normal1">1705 Hülyalı gözlerle baktı nice yiğit</p>
		<p class="normal1">Rüdeger’in genç kızına; </p>
		<p class="indentmetin">kız güzel mi güzeldi.</p>
		<div class="clrb"/>
		<p class="normal1">Yüreği ısınıyordu ona bakan kişinin,</p>
		<p class="normal1">Hak ediyordu genç kız beğenilmeyi.</p>
		<p class="normal1">1706 Bin türlü şey geçiriyordu aklından ona bakanlar,</p>
		<p class="indentmetin">ama hepsi avuçlarını yaladılar.</p>
		<div class="clrb"/>
		<p class="normal1">Ayrıca süzdü yiğitlerin gözleri</p>
		<p class="normal1">Şurda burda oturan hanımları, kızları;</p>
		<p class="normal1">Sohbet edip yakınlık kurdu Rüdeger’le Kemancı.</p>
		<p class="normal1">1707 Âdet üzere ayrıldı bir süre sonra hanımlar,</p>
		<p class="normal1">Çekildi ayrı bölüme.</p>
		<p class="normal1">Büyük orta boşluğunda düzenlendi masalar,</p>
		<p class="normal1">Hazır edildi konuk Bey’lerin ağırlanacağı şölene.</p>
		<p class="normal1">1708 Hanımlardan yalnız Markgraf’ın eşi kaldı</p>
		<p class="normal1">Konukları onurlandırmak için. Kızı ise ayrıldı,</p>
		<p class="normal1">Geçti yoldaş kızlarla, hanımlar bölümüne;</p>
		<p class="normal1">Gözden ırak olması tasalandırdı konukları.</p>
		<p class="normal1">1709 Herkes afiyetle yiyip içtikten sonra</p>
		<p class="normal1">Yeniden oraya alındı dilber;</p>
		<p class="normal1">Sürdürüldü keyifli sohbetler,</p>
		<p class="normal1">Gönlü şen yiğit Volker konuştu da konuştu.</p>
		<p class="normal1">1710 Herkesin önünde şöyle dedi soylu Kemancı:</p>
		<p class="normal1">“Erk’i çok Markgraf, Tanrının sevgili kulu imişsin sen,</p>
		<p class="normal1">Çok kanıtı var bunun;</p>
		<p class="indentmetin">vermiş sana böyle bir güzel Hatun,</p>
		<div class="clrb"/>
		<p class="normal1">Bir de üstüne pek tatlı bir yaşam.</p>
		<p class="normal1">1711 Eğer bir yüce Han olsaydım, taç taşısaydım başımda,</p>
		<p class="normal1">Senin dilber kızını eş edinmek isterdim.</p>
		<p class="normal1">Gönülde yaşattığım dileğim bu olurdu;</p>
		<p class="normal1">Maşallah derim kızına, iyi terbiye almış,</p>
		<p class="indentmetin">hem güzel hem de soylu.”</p>
		<div class="clrb"/>
		<p class="normal1">1712 Markgraf dedi: “Nasıl olur da bir Han</p>
		<p class="normal1">Kızımı almak ister benim?</p>
		<p class="normal1">Öz yurdumuzdan ayrıyız ben ve eşim,</p>
		<p class="normal1">Verecek hâlimiz yok kızıma çeyiz diye büyük mülkler;</p>
		<p class="normal1">Güzeldir benim kızım, ama ne fayda eder?”</p>
		<p class="normal1">1713 Konuştu Gernot Han, kurtarmak isteyerek</p>
		<p class="indentmetin">konuşmayı tatsız gidişten; dedi:</p>
		<div class="clrb"/>
		<p class="normal1">“Ben niyetleniyor olsaydım evliliğe,</p>
		<p class="normal1">Hiç umursamazdım alacağım eşimin</p>
		<p class="indentmetin">malı var mı yok mu diye.</p>
		<div class="clrb"/>
		<p class="normal1">Yeter ki dilediğim gibi biri olsundu eşim.”</p>
		<p class="normal1">Karıştı söze Hagen tatlılıkla:</p>
		<p class="normal1">1714 “Geldi Han’larımdan Giselher’in evlenme zamanı;</p>
		<p class="normal1">Öylesine soylu ki Markgraf’ın güzel kızı</p>
		<p class="normal1">Mutlu olurum buyruğuna girmekten ben de bağımlılarım ile,</p>
		<p class="normal1">Eğer giderse taç giymek için Burgund iline.”</p>
		<p class="normal1">1715 Hoşuna gitti bu sözler Markgraf ile eşinin,</p>
		<p class="normal1">Mutlu oldular içlerinden.</p>
		<p class="normal1">Bunun üzerine ayarladı yiğitler, soylu Giselher’in</p>
		<p class="normal1">Kızla evlenmesini</p>
		<p class="normal1">Han evlenmelerindeki törelere göre.</p>
		<p class="normal1">1716 Böyle imiş yazgının alacağı gidiş, kim engelleyebilir onu?</p>
		<p class="normal1">Çağırdılar genç kızı, oraya gelsin diye;</p>
		<p class="normal1">Yapıldı o arada evlenme sözleşmesi yasal içerikle.</p>
		<p class="normal1">Kızın ana babası verdiler kızı,</p>
		<p class="indentmetin">damat da aldı.</p>
		<div class="clrb"/>
		<p class="normal1">1717 Burgund’lar kıza bıraktı nice arazi, hisarlar</p>
		<p class="normal1">Yüzgörümlüğü makamında;</p>
		<p class="normal1">Andiçti Gernot, bunların verileceği yolunda.</p>
		<p class="normal1">Markgraf dedi: “Bende yok verilecek arazi de hisar da,</p>
		<p class="normal1">1718 Ama hor görülmesin mülksüz Bey’in verdiği,</p>
		<p class="normal1">Kızım alacak çeyiz diye benden </p>
		<p class="normal1">Yüz beygir yükü gümüş, altın.”</p>
		<p class="normal1">Uygun gördüler bunu her iki yandaki yiğitler.</p>
		<p class="normal1">1719 Eski zamandan kalma âdet üzere</p>
		<p class="normal1">Söylendi genç kıza, gençlerin oluşturacağı</p>
		<p class="indentmetin">çemberin ortasında durması;</p>
		<div class="clrb"/>
		<p class="normal1">Gencecik yiğitler sıralandı çemberde.</p>
		<p class="normal1">Herkesin gülüyordu yüzü, bugünkü evlenmelerde</p>
		<p class="indentmetin">olduğu gibi.</p>
		<div class="clrb"/>
		<p class="normal1">1720 Soruldu dilber kıza, bu bahadırı eşliğe</p>
		<p class="indentmetin">istiyor musun diye,</p>
		<div class="clrb"/>
		<p class="normal1">Kız bir bocaladı, heyecandan,</p>
		<p class="indentmetin">güçlük çekti cevap vermekte;</p>
		<div class="clrb"/>
		<p class="normal1">Aslında söyleyecekti istiyor olduğunu,</p>
		<p class="normal1">Utançtan al basmıştı yüzüne</p>
		<p class="indentmetin">şimdi de genç kızlar geçirir bunu.</p>
		<div class="clrb"/>
		<p class="normal1">1721 Fısıldadı babası, “Evet desene kızım!”</p>
		<p class="normal1">O da “Evet” dedi,</p>
		<p class="normal1">Genç Giselher hemen aldı eline onun ak ellerini,</p>
		<p class="normal1">Ama yazgısında yoktu pek</p>
		<p class="indentmetin">onun keyfini sürmek.</p>
		<div class="clrb"/>
		<p class="normal1">1722 Konuştu ol dem Markgraf: “Sizler, şanlı Han’lar!</p>
		<p class="normal1">Ülkenize dönüşünüz sırasında</p>
		<p class="normal1">Teslim edeceğim size kızımı, töreye uyarak,</p>
		<p class="normal1">Onu da götürürsünüz yanınızda.”</p>
		<p class="normal1">Peki dedi onlar da.</p>
		<p class="normal1">1723 Şen konuşmaların sesi doldurdu havayı,</p>
		<p class="normal1">Ama elbet sonu gelecekti bunun.</p>
		<p class="normal1">Genç kızlar çekildi konağın hanımlar bölümüne,</p>
		<p class="normal1">Konuklar gitti geceleme yerlerine.</p>
		<p class="normal1">Sabah oldu, kahvaltı edildi,</p>
		<p class="indentmetin">ev sahibi her gereksinmeyle ilgilendi.</p>
		<div class="clrb"/>
		<p class="normal1">1724 Konuklar kahvaltı sonrasında</p>
		<p class="normal1">Sürdürmek istediler Hun yurduna yolculuğu;</p>
		<p class="normal1">“Hemen bırakmam sizi” dedi soylu Markgraf.</p>
		<p class="normal1">“Biraz daha kalın burada;</p>
		<p class="indentmetin">hiç ağırlamadım sizin kadar değerli konukları</p>
		<div class="clrb"/>
		<p class="normal1">bugüne dek konağımda.”</p>
		<p class="normal1">1725 Dankwart yanıtladı onu, dedi: “Biz de isterdik, ama</p>
		<p class="normal1">Ne yazık, olanaksız</p>
		<p class="indentmetin">burada bir zaman daha</p>
		<p class="indentmetin"><span class="indentmetin1">sizinle kalmamız.</span></p>
		<div class="clrb"/>
		<p class="normal1">Olanağı var mı senin için hazırda tutmuş olmak</p>
		<p class="normal1">Bunca insana yetecek yiyeceği içeceği?”</p>
		<p class="normal1">1726 Markgraf dedi: “Önemli değil orası;</p>
		<p class="normal1">Gücüm yeter sizleri yoldaşlarınızla birlikte</p>
		<p class="normal1">Haftalar boyunca yedirip içirmeye;</p>
		<p class="normal1">Çünkü şimdiye dek Etzel Han</p>
		<p class="indentmetin">hiç bağımlılık vergisi almadı benden.”</p>
		<div class="clrb"/>
		<p class="normal1">1727 Her ne kadar ısrarcı oldularsa da yola çıkmak için,</p>
		<p class="normal1">Dördüncü güne dek ayrılamamak zorunda kaldı konuklar.</p>
		<p class="normal1">O arada birçok ihsanlarda bulundu ev sahibi,</p>
		<p class="normal1">Atlar, urbalar verdi onlara.</p>
		<p class="normal1">1728 Daha çok tutamadı onları;</p>
		<p class="indentmetin">yolculuğu sürdürmeleri gerekliydi,</p>
		<div class="clrb"/>
		<p class="normal1">Rüdeger hepsine ayrılış sırasında da armağanlar verdi;</p>
		<p class="normal1">Herkes ne istiyor idiyse aldı ondan,</p>
		<p class="normal1">Nam kazandı cömertliğiyle.</p>
		<p class="normal1">1729 Getirildi kapı önüne bir sürü eyerlenmiş at,</p>
		<p class="normal1">Geldi arkasından oraya, yola çıkacak yiğitler</p>
		<p class="normal1">Ellerinde kalkanları;</p>
		<p class="normal1">Hun yurduna gidecek idiler.</p>
		<p class="normal1">1730 Soylu konuklar kapı önüne gelmeden önce</p>
		<p class="normal1">Ev sahibi Bey dağıttı herkese ihsanlarını,</p>
		<p class="normal1">Cömertliğiyle büyük nam şan kazandı;</p>
		<p class="normal1">Güzel kızını ise vermişti Giselher’e.</p>
		<p class="normal1">1731 Adı dünyayı tutmuş Gunther Han’a</p>
		<p class="normal1">Verdi bir zırh takımı, benzeri görülmedik,</p>
		<p class="normal1">O da taşıdı bunu hep onurla üstünde,</p>
		<p class="normal1">Armağan almak âdeti hiç olmadığı hâlde.</p>
		<p class="normal1">1732 Ayrıca Gernot’a da nitelikli bir kılıç</p>
		<p class="indentmetin">sundu armağan diye.</p>
		<div class="clrb"/>
		<p class="normal1">Girdiği her savaşta bunu kullandı yiğit.</p>
		<p class="normal1">O gün azap duymaktan çok uzaktı Gotelind</p>
		<p class="indentmetin">bu kılıç sebebine;</p>
		<div class="clrb"/>
		<p class="normal1">Oysa ki, buymuş yazgı,</p>
		<p class="indentmetin">o kılıcın ucunda can verecekti kocası.</p>
		<div class="clrb"/>
		<p class="normal1">1733 Burgund’ların Han’ı bile</p>
		<p class="indentmetin">armağan kabul ettiğine göre</p>
		<div class="clrb"/>
		<p class="normal1">Uygun düşecekti Gotelind’in</p>
		<p class="normal1">Hagen’a bir armağan vermesi;</p>
		<p class="normal1">Hatun da bu Bey ondan</p>
		<p class="indentmetin">armağan almış olmadan</p>
		<div class="clrb"/>
		<p class="normal1">Etzel’in şenliğine gitmesin istedi.</p>
		<p class="normal1">Ama alımkâr olmadı Hagen, şöyle dedi:</p>
		<p class="normal1">1734 “Gördüklerimin içinden başka armağan almam,</p>
		<p class="normal1">Ama çok beğendim </p>
		<p class="indentmetin">duvara asılmış şu kalkanı;</p>
		<div class="clrb"/>
		<p class="normal1">Etzel’in ülkesine götürmek isterdim</p>
		<p class="normal1">İşte bu armağanı.”</p>
		<p class="normal1">1735 Hagen’ın sözleri deşti</p>
		<p class="normal1">Markgraf eşinin yüreğindeki eski bir yarayı,</p>
		<p class="normal1">Gözleri yaşardı;</p>
		<p class="normal1">Wittich’in eliyle can veren</p>
		<p class="normal1">Nudung’un ölümünü anımsadı, </p>
		<p class="normal1">Depreşti eski acısı.<sup class="calibre2"><a href="1_split_081.html#footnote-600-65" id="footnote-600-65-backlink" name="footnote-600-65-backlink">[65]</a></sup></p>
		<p class="normal1">1736 Dedi yiğide: “O kalkanı sana vereyim.</p>
		<p class="normal1">Ah keşke sağ olaydı bir zamanlar onu taşıyan bahadır!</p>
		<p class="normal1">Savaşta öldürüldü; </p>
		<p class="normal1">Hep ağlayacağım onu andıkça ben, zavallı kadın.”</p>
		<p class="normal1">1737 Kalktı koltuğundan Markgraf eşi,</p>
		<p class="normal1">İndirdi kalkanı asılı durduğu yerden,</p>
		<p class="normal1">Götürüp Hagen’a verdi kendi eliyle,</p>
		<p class="normal1">O da onur duyarak kabullendi bu armağanı.</p>
		<p class="normal1">1738 Üstüne takılmış mücevherlerin ışıltısı</p>
		<p class="normal1">Karışıyordu bu kalkanın yüzey ışıltısına;</p>
		<p class="normal1">Ona bir de süs olsun diye ince ipekten</p>
		<p class="indentmetin">bir kumaş geçirilmişti.</p>
		<div class="clrb"/>
		<p class="normal1">Bulunmazdı çarşıda pazarda böylesi,</p>
		<p class="indentmetin">bulunsaydı rahat bin Mark ederdi.</p>
		<div class="clrb"/>
		<p class="normal1">1739 Hagen buyurdu hizmetkârına, kalkanı al götür diye;</p>
		<p class="normal1">Bu sırada kardeşi Dankwart da geldi oraya.</p>
		<p class="normal1">Markgraf’ın kızı görkemli urbalar verdi ona,</p>
		<p class="normal1">O da giydi bunları Hun yurdunda,</p>
		<p class="indentmetin">beğenildi giyimi.</p>
		<div class="clrb"/>
		<p class="normal1">1740 Aslında armağan kabul etmezdi bu yiğitlerin hiçbiri,</p>
		<p class="normal1">Burada almaları, kendilerini o kadar candan ağırlayan</p>
		<p class="normal1">Ev sahibi Bey’i mutlu etmek içindi.</p>
		<p class="normal1">Ne çare ki sonradan bir gün geldi</p>
		<p class="indentmetin">onunla çarpışmaları gerekti,</p>
		<p class="indentmetin"><span class="indentmetin1">hatta öldürdüler onu.</span></p>
		<div class="clrb"/>
		<p class="normal1">1741 Tez davranır Volker geldi Gotelind’in önüne</p>
		<p class="indentmetin">kemanı elinde;</p>
		<div class="clrb"/>
		<p class="normal1">Kendinin bestelediği bir havayı</p>
		<p class="normal1">Hem çaldı hem söyledi,</p>
		<p class="normal1">Sonra destur istedi</p>
		<p class="indentmetin">ayrılmak için Pöchlarn’dan.</p>
		<div class="clrb"/>
		<p class="normal1">1742 Markgraf’ın eşi buyurdu hizmetkârlarına</p>
		<p class="indentmetin">odasındaki sandığın getirilmesini;</p>
		<div class="clrb"/>
		<p class="normal1">Dinleyin şimdi onun cömertliğini.</p>
		<p class="normal1">Altı yüzük çıkardı o sandıktan, verdi yiğide,</p>
		<p class="normal1">Dedi: “Bunları da götür Bey Volker, bir yadigâr diye</p>
		<p class="indentmetin">yanında Hun ülkesine.</p>
		<div class="clrb"/>
		<p class="normal1">1743 Bunları, oradaki saraya gittiğin zaman</p>
		<p class="indentmetin">takarsan sevinirim.</p>
		<div class="clrb"/>
		<p class="normal1">Dönüşün sonrasında da duymak isterim</p>
		<p class="normal1">Orada</p>
		<p class="indentmetin">dileğimi yerine getirdiğini.”</p>
		<div class="clrb"/>
		<p class="normal1">“Öyle yapacağım” dedi Volker,</p>
		<p class="indentmetin">gerçekten yaptı da.</p>
		<div class="clrb"/>
		<p class="normal1">1744 Ev sahibi Bey konuştu konuklarına:</p>
		<p class="normal1">“Giderken güvenlikte olasınız diye</p>
		<p class="normal1">Bir koruma birliği verip size,</p>
		<p class="normal1">Onunla geleceğim yanınızda;</p>
		<p class="normal1">Yolda hiç kimse sizi soymaya kalkmasın.”</p>
		<p class="normal1">1745 Bey’le beş yüz adamı büründü savaş donanımına,</p>
		<p class="normal1">Atları eyerlenip urbaları da</p>
		<p class="indentmetin">yüklendi beygirlere.</p>
		<div class="clrb"/>
		<p class="normal1">İçleri ferah, çıktılar hisar kapısından ama</p>
		<p class="normal1">Onların da bir teki dönmedi geriye.</p>
		<p class="normal1">1746 Rüdeger ayrıldı eşinden, sevgi dolu öpücüklerle,</p>
		<p class="normal1">Aynı şeyi yaptı Giselher de;</p>
		<p class="normal1">Her ikisi sardı kollarıyla güzel eşlerini,</p>
		<p class="normal1">Ne var ki sonradan hanımlar</p>
		<p class="indentmetin">gözyaşlarıyla andılar</p>
		<p class="indentmetin"><span class="indentmetin1">ayrılış saatini.</span></p>
		<div class="clrb"/>
		<p class="normal1">1747 Hisarda ardına kadar açılmıştı birçok pencere,</p>
		<p class="normal1">Bey ile adamları atlarına binerken;</p>
		<p class="indentmetin">ağladı hanımlar.</p>
		<div class="clrb"/>
		<p class="normal1">Sanırım ilerideki büyük felâketi</p>
		<p class="normal1">Şimdiden sezmişlerdi onlar.</p>
		<p class="normal1">1748 Sevilen eşin dostun gidişi hüzünlendirmişti herkesi,</p>
		<p class="normal1">Nice hanımla genç kız gözyaşları döktüler.</p>
		<p class="normal1">Oysa keyifliydi ayrılıp gidenler,</p>
		<p class="normal1">Tuna’nın kumlu kıyısında, Hun yurduna giden yolda</p>
		<p class="indentmetin">at sürüp ilerlediler.</p>
		<div class="clrb"/>
		<p class="normal1">1749 Soylu Bey Rüdeger dedi Burgund’lara:</p>
		<p class="normal1">“Hun yurduna gelmekte olduğumuzu</p>
		<p class="normal1">Bilmez kalmasın Hatun’umuzla Etzel Han;</p>
		<p class="normal1">Çok sevineceklerdir mutlak, bunun haberini almaktan.”</p>
		<p class="normal1">1750 Doğu Hanlığı ülkesinden Hun yurduna, gönderdi</p>
		<p class="indentmetin">birçok atlı ulaklar,</p>
		<div class="clrb"/>
		<p class="normal1">Her yerdeki insanlara haber verdiler bunlar</p>
		<p class="normal1">Ren boyundaki Worms’dan Han’ların gelmekte olduğunu;</p>
		<p class="normal1">Büyük sevinç yarattı bu haber sarayda.</p>
		<p class="normal1">1751 Ulaklar hızla yol alıp başkente vardı,</p>
		<p class="normal1">Nibelung’ların Hun yurduna geldiğini açıkladı.</p>
		<p class="normal1">Etzel dedi eşine: “Kriemhild, sevgili Hatun’um,</p>
		<p class="indentmetin">iyi karşıla onları; gelenler, kardeşlerindir,</p>
		<div class="clrb"/>
		<p class="normal1">Bu şanlı şerefli Han’lar, seni görmeye gelir.”</p>
		<p class="normal1">1752 Hatun öğrendiğinde getirilen haberi,</p>
		<p class="normal1">İçini yakan acı azıcık hafifledi;</p>
		<p class="normal1">Kendi memleketinden nice Burgund erleri</p>
		<p class="normal1">Gelmekteydiler ona;</p>
		<p class="indentmetin">ama olacaktı bu erler</p>
		<div class="clrb"/>
		<p class="normal1">Etzel’in başına belâ.</p>
		<p class="normal1">1753 İçinden kurdu Hatun gizli gizli: “İşte sırası geldi</p>
		<p class="normal1">Öç almanın, mutluluğumu yok edenden;</p>
		<p class="normal1">Nasıl etsem de canına okusam onun,</p>
		<p class="normal1">Mutlaka yapacağım bunu, hem de şenlik bitmeden.</p>
		<p class="normal1">1754 Evet öcüm alınmalı mutlaka</p>
		<p class="normal1">Şenlikler sırasında;</p>
		<p class="indentmetin">ayarlamalıyım bunu.</p>
		<div class="clrb"/>
		<p class="normal1">Ortadan kalkmalı bu mel’unun iğrenç varlığı;</p>
		<p class="normal1">Büyük mutluluğumu yok ettiydi o,</p>
		<p class="indentmetin">canıyla ödemeli yaptığını.”</p>
		<div class="clrb"/>
		</body>
</html>