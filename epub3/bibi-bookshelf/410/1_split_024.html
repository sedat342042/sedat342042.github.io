<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_51">GUNTHER HAN’LA BRÜNHILD’İN WORMS’DAKİ DÜĞÜNÜ NASIL YAPILDI</h2>
		<p class="normal1">588 Ren kıyısında bölük bölük atlılar</p>
		<p class="indentmetin">geliyordu</p>
		<p class="indentmetin"><span class="indentmetin1">kente doğru</span></p>
		<div class="clrb"/>
		<p class="normal1">Görünmüştü Gunther Han, konuklarıyla.</p>
		<p class="normal1">Onların arasında</p>
		<p class="indentmetin">dizgin tutup at sürüyordu</p>
		<div class="clrb"/>
		<p class="normal1">Brünhild yoldaşı nice genç kız.</p>
		<p class="normal1">Karşılamaya çıkanlar da hazırdı yerlerinde,</p>
		<p class="indentmetin">bekliyorlardı onları.</p>
		<div class="clrb"/>
		<p class="normal1">589 Atlıların yanı sıra</p>
		<p class="indentmetin">ırmakta ilerliyordu, Buzyurdu’ndan gelen gemiler;</p>
		<div class="clrb"/>
		<p class="normal1">Buzyurdu erleriyle</p>
		<p class="normal1">Siegfried bağımlısı erler</p>
		<p class="indentmetin">onların içindeydi;</p>
		<div class="clrb"/>
		<p class="normal1">Kent önüne gelince, yanaşıp karaya çıktılar çabucak,</p>
		<p class="normal1">Karşılayıcıların kıyıya yığıldığı yerde.</p>
		<p class="normal1">590 Dinleyin şimdi benden, varsıl Ute Sultan’ın</p>
		<p class="normal1">Yoldaş kızlarla nasıl hisardan indiğini.</p>
		<p class="normal1">Atını kendi sürüp kıyıya dek ulaştı,</p>
		<p class="normal1">Kızlarla Atlı Bey’ler birbirleriyle tanıştı.</p>
		<p class="normal1">591 Markgraf Gere getirdi yanı sıra</p>
		<p class="normal1">Han kızı Kriemhild’i, hisar kapısına</p>
		<p class="normal1">Oradan öte, Siegfried’e düştü kızın yanında gitmek</p>
		<p class="normal1">Yaptı bunu severek;</p>
		<p class="indentmetin">sonrasında</p>
		<p class="indentmetin"><span class="indentmetin1">karşılığını da aldı dilberden.</span></p>
		<div class="clrb"/>
		<p class="normal1">592 Ortwein, at sırtında,</p>
		<p class="indentmetin">duruyordu Ute Hatun’un yanında,</p>
		<div class="clrb"/>
		<p class="normal1">Daha nice Atlı Bey, yoldaş kız ile.</p>
		<p class="normal1">Hiç görülmemişti o güne dek, böyle karşılamalarda</p>
		<p class="normal1">Bu kadar çok sayıda soylu hanım.</p>
		<p class="normal1">593 Görkemli Atlı Bey yarışmaları yapılmaktaydı o arada;</p>
		<p class="normal1">Nice yiğit katılıyordu bunlara.</p>
		<p class="normal1">Güzel Kriemhild gemilere doğru giderken de</p>
		<p class="indentmetin">ara verilmedi oyunlara;</p>
		<div class="clrb"/>
		<p class="normal1">Derken indi atlardan, ata binmiş hanımlar.</p>
		<p class="normal1">594 Han’ın kendisi de geldi oraya,</p>
		<p class="indentmetin">yanında değerli konuklar;</p>
		<div class="clrb"/>
		<p class="normal1">Hey gidi!</p>
		<p class="normal1">Nasıl da şamata ettiydi</p>
		<p class="indentmetin">hanımları selâmlamak için</p>
		<p class="indentmetin"><span class="indentmetin1">yere vurulan mızraklar!</span></p>
		<div class="clrb"/>
		<p class="normal1">Tokuşturulan kalkanlar çınlattı ortalığı</p>
		<p class="normal1">Orta çıkıntıları çarptıkça birbirine.</p>
		<p class="normal1">595 Gemi yanaşma yerinde çok idi dilber.</p>
		<p class="normal1">Derken Gunther</p>
		<p class="indentmetin">sıçradı geminin içine,</p>
		<div class="clrb"/>
		<p class="normal1">Elinden tutup çıkardı Brünhild’i karaya,</p>
		<p class="indentmetin">yanında konuklar;</p>
		<div class="clrb"/>
		<p class="normal1">Yarışıyordu hanım giysilerinin parlaklığı ile</p>
		<p class="indentmetin">mücevherlerin saçtığı ışıltılar.</p>
		<div class="clrb"/>
		<p class="normal1">596 Kusursuz saygı ile Kriemhild Hatun</p>
		<p class="indentmetin">vardı oraya;</p>
		<div class="clrb"/>
		<p class="normal1">Brünhild’le yanındakilere hoşgeldin dedi.</p>
		<p class="normal1">Ak elleriyle kaldırdılar ince peçelerini,</p>
		<p class="normal1">İki hatun</p>
		<p class="indentmetin">usul erkân üzere</p>
		<p class="indentmetin"><span class="indentmetin1">öptüler birbirini.</span></p>
		<div class="clrb"/>
		<p class="normal1">597 Konuştu iyi yetiştirilmiş Kriemhild Sultan:</p>
		<p class="normal1">“Anamla benim başımız üstüne</p>
		<p class="indentmetin">hoşgelmişsiniz ülkemize.”</p>
		<div class="clrb"/>
		<p class="normal1">Eğilerek teşekkür etti Brünhild;</p>
		<p class="normal1">Bir daha, bir daha öptü iki hatun birbirini</p>
		<p class="indentmetin">candan gönülden.</p>
		<div class="clrb"/>
		<p class="normal1">598 Brünhild’in yoldaşı hanımlar toplanınca kıyıya</p>
		<p class="normal1">Yakışıklı yiğitler gelip tuttu ellerinden,</p>
		<p class="indentmetin">tanıştılar onlarla.</p>
		<div class="clrb"/>
		<p class="normal1">Duruyordu dilber kızlar</p>
		<p class="normal1">Hanım Sultan’ların yanında.</p>
		<p class="normal1">599 Bir hayli zaman aldı tanışıp selâmlaşma;</p>
		<p class="normal1">Öpücük dağıttı durdu al dudaklar;</p>
		<p class="normal1">İki dilber Han Kızı, kaldılar hep yanyana,</p>
		<p class="normal1">Gözleri bayram etti nice yiğidin, onlara baktıkça.</p>
		<p class="normal1">600 Onların güzelliğini şimdiye dek</p>
		<p class="indentmetin">yalnız kulaktan dolma bilenler</p>
		<div class="clrb"/>
		<p class="normal1">“Elhak, bunlar kadar güzelini hiç görmedik” dediler.</p>
		<p class="normal1">Söyledi nice gözüpek bahadır</p>
		<p class="normal1">“Dünyada en güzele ödül verilecek olsa</p>
		<p class="indentmetin">bunlara verilmeli” diye.</p>
		<div class="clrb"/>
		<p class="normal1">601 Görsel güzelliklerden iyi anlayanlar</p>
		<p class="normal1">Gunther Han’ın eşini daha üstün tuttular;</p>
		<p class="normal1">Oysa bilge olanlar, hakkını verdi gerçek güzelliğin,</p>
		<p class="normal1">Kriemhild’i üstün saydılar.</p>
		<p class="normal1">602 Hanımlarla genç kızlar yürüdü birbirine doğru,</p>
		<p class="indentmetin">tanışmak için;</p>
		<div class="clrb"/>
		<p class="normal1">Görüldü orada, süslenip püslenmiş nice dilber.</p>
		<p class="normal1">Kurulmuştu şenlik alanına, ipekli kumaştan</p>
		<p class="indentmetin">pek çok çadır, görkemli otağlar,</p>
		<div class="clrb"/>
		<p class="normal1">Worms önünde ovayı kaplıyor idi bunlar.</p>
		<p class="normal1">603 Han’ın adamları yol açtılar kendilerine</p>
		<p class="indentmetin">bin zorlukla, kalabalık içinde.</p>
		<div class="clrb"/>
		<p class="normal1">Sultanları çağırdılar gölgeye</p>
		<p class="normal1">Bulunabilecek gölgeli yerlere</p>
		<p class="indentmetin">sığacak kadar hanımla birlikte;</p>
		<div class="clrb"/>
		<p class="normal1">Alıp götürdüler onları çadırlara, otağlara.</p>
		<p class="normal1">604 Artık gelmişti konuk Atlı Bey’lerin hepsi</p>
		<p class="indentmetin">bineklerinin sırtında;</p>
		<div class="clrb"/>
		<p class="normal1">Duyuluyordu oyunlarda kalkanlara çarpan</p>
		<p class="indentmetin">mızrakların gümbürtüsü.</p>
		<div class="clrb"/>
		<p class="normal1">Tüm ülke yanıyormuş da duman bürümüş gibi ortalığı</p>
		<p class="normal1">Toz bulutu kaplamaktaydı ovayı;</p>
		<p class="indentmetin">gösteriyordu kendini, bahadır olanlar.</p>
		<div class="clrb"/>
		<p class="normal1">605 Yiğitlerin yarışmalarını izledi birçok hanım kız.</p>
		<p class="normal1">O ara geçmiş imiş Siegfried Han yiğitleriyle birlikte</p>
		<p class="normal1">Üstüste birçok kez, çadırların önünden;</p>
		<p class="normal1">Başındaydı Nibelung ilinden gelen</p>
		<p class="indentmetin">bin şahane yiğidin.</p>
		<div class="clrb"/>
		<p class="normal1">606 Derken geldi Troneck’li Hagen</p>
		<p class="normal1">Han’ın buyruğuyla, ortaya,</p>
		<p class="normal1">Ayırdı yarışıp çatışan iki Atlı Bey takımını, dostça,</p>
		<p class="normal1">Bulanmasınlar diye güzel hanımların giysileri</p>
		<p class="indentmetin">daha çok toza.</p>
		<div class="clrb"/>
		<p class="normal1">Konuklar da uydu efendice</p>
		<p class="indentmetin">onun dediğine.</p>
		<div class="clrb"/>
		<p class="normal1">607 Konuştu Gernot Han: “Atları dinlendirin</p>
		<p class="normal1">Serinlik çıkana dek! </p>
		<p class="normal1">Sonra da gideceğiz</p>
		<p class="normal1">Güzel hanımlara eşlik ederek</p>
		<p class="indentmetin">ilerideki sarayın önüne.</p>
		<div class="clrb"/>
		<p class="normal1">Bekleyin Han’ın ata binmesini; o binince</p>
		<p class="indentmetin">siz de yerleşin eyerlerinize.”</p>
		<div class="clrb"/>
		<p class="normal1">608 Karşılaşmalar son bulunca tüm ovada</p>
		<p class="normal1">Atlı Bey’lerle hanımlar, girdi yüksek otağlara</p>
		<p class="normal1">Hoşça zaman geçirmek için.</p>
		<p class="normal1">Keyifleri yerinde, oyalandılar orada,</p>
		<p class="normal1">Saatlerin nasıl geçtiğini bilmediler</p>
		<p class="indentmetin">kente dönüş zamanı gelinceye kadar.</p>
		<div class="clrb"/>
		<p class="normal1">609 Akşam duasının okunma zamanında</p>
		<p class="indentmetin">güneş batmayı yakınlayıp da</p>
		<div class="clrb"/>
		<p class="normal1">Serinlik çıkınca</p>
		<p class="indentmetin">oyalanmadılar artık;</p>
		<div class="clrb"/>
		<p class="normal1">Kadını erkeği, hisara girdiler.</p>
		<p class="normal1">Yol boyunca okşadı durdu yiğitlerin gözleri</p>
		<p class="indentmetin">genç kızların tenini.</p>
		<div class="clrb"/>
		<p class="normal1">610 Giderken, temiz yürekli Bey’ler, geleneğe uyarak,</p>
		<p class="normal1">Parça parça ettiler urbalarını;<sup class="calibre2"><a href="1_split_081.html#footnote-600-16" id="footnote-600-16-backlink" name="footnote-600-16-backlink">[16]</a></sup></p>
		<p class="normal1">Sarayın önünde Han</p>
		<p class="indentmetin">indi attan,</p>
		<div class="clrb"/>
		<p class="normal1">Koşuştu yiğitler hanımlara doğru,</p>
		<p class="indentmetin">attan inmelerine yardım etmek için.</p>
		<div class="clrb"/>
		<p class="normal1">611 O sırada Hanım Sultan’lar da ayrıldı birbirinden,</p>
		<p class="normal1">Ute Hatun’la kızı, yanlarında yoldaş kızlarla</p>
		<p class="normal1">Gittiler saraydaki kendi geniş bölümlerine;</p>
		<p class="normal1">Şen sesler duyuluyordu her yerden.</p>
		<p class="normal1">612 Düzene kondu, orta boşluğundaki koltuklar;</p>
		<p class="normal1">Konuklarıyla sofraya oturmak istiyordu Han.</p>
		<p class="normal1">Güzel Brünhild, yanındaydı; Han’ın yurdunda</p>
		<p class="indentmetin">giymişti Hatun tacını,</p>
		<div class="clrb"/>
		<p class="normal1">Pek görkemliydi üstündeki urba.</p>
		<p class="normal1">613 Hazır edildi bir sürü koltuk, geniş masalar,</p>
		<p class="normal1">Tepeleme dolu geldi yiyecek kapları, öyle duyduk;</p>
		<p class="normal1">Yalnız kuş sütü eksik imiş yemekler arasında.</p>
		<p class="normal1">Yer aldı yüce Bey’ler, Gunther Han sofrasında.</p>
		<p class="normal1">614 Han’ın mâbeyncileri, kızıl altın taslarda</p>
		<p class="normal1">Getirdi el yıkama sularını. Biri deseydi ki bana</p>
		<p class="normal1">“Falanca Han’ın düğününde daha iyi ağırlandı konuklar”,</p>
		<p class="normal1">Boş lâf olurdu sözü, zor inanırdım buna.</p>
		<p class="normal1">615 Han daldırmak üz’reyken elini su tasına,</p>
		<p class="normal1">Anımsattı Siegfried Han, hakça söz edip ona</p>
		<p class="normal1">Vermiş olduğu sözü, ülkeden ayrılıp da</p>
		<p class="normal1">Giderken Brünhild’i görmeye Buzyurdu’na.</p>
		<p class="normal1">616 O zaman konuştu Han: “Haklısın uyarında.</p>
		<p class="normal1">Dönecek değilim ben</p>
		<p class="indentmetin">vermiş olduğum sözden.</p>
		<div class="clrb"/>
		<p class="normal1">Amacına ulaşman için, yapacağım elimden geleni.”</p>
		<p class="normal1">Adam gönderildi Kriemhild’e,</p>
		<p class="normal1">“Han seni ister” dendi.</p>
		<p class="normal1">617 Yanında dilber yoldaşlarıyla, orta boşluğu girişinde</p>
		<p class="normal1">Göründü genç kız.</p>
		<p class="normal1">Hemen fırlayıp indi merdivenlerden Giselher</p>
		<p class="normal1">Seslendi ona: “Bu güzel kızları geri gönder!</p>
		<p class="normal1">Han’ımız</p>
		<p class="indentmetin">yalnız</p>
		<p class="indentmetin"><span class="indentmetin1">kızkardeşimiz gelsin der.”</span></p>
		<div class="clrb"/>
		<p class="normal1">618 Eşlik etti Kriemhild’e, Han’ın önüne dek,</p>
		<p class="normal1">Soylu Hatun hemencek</p>
		<p class="indentmetin">orta yerdeki Han’ın</p>
		<p class="indentmetin"><span class="indentmetin1">masasına alındı;</span></p>
		<div class="clrb"/>
		<p class="normal1">Nice ülkeden gelmiş Atlı Bey’ler</p>
		<p class="indentmetin">öte masalardaydı.</p>
		<div class="clrb"/>
		<p class="normal1">Brünhild Hatun da</p>
		<p class="indentmetin">oturmaktaydı Han’ın yanında.</p>
		<div class="clrb"/>
		<p class="normal1">619 Genç kız bilemiyordu niçin çağ’rıldığını</p>
		<p class="indentmetin">haberi yoktu</p>
		<p class="indentmetin"><span class="indentmetin1">evlenme sürecinin başladığından.</span></p>
		<div class="clrb"/>
		<p class="normal1">Aldı sözü Dankrat Han oğlu Han,</p>
		<p class="indentmetin">seslendi konuk yiğitlere:</p>
		<div class="clrb"/>
		<p class="normal1">“Katılmış olun yiğitler, kızkardeşimin Siegfried’le</p>
		<p class="indentmetin">evlenmesi sürecine.”</p>
		<div class="clrb"/>
		<p class="normal1">Bir ağızdan çıktı yanıt: “Onur duyarız bundan.”</p>
		<p class="normal1">620 Sürdürdü sözünü Han, Kriemhild’e dönerek:</p>
		<p class="normal1">“Umarım ki, kendi içinden de gelerek</p>
		<p class="indentmetin">olanak verirsin, and’ımı yerine getirmeme.</p>
		<div class="clrb"/>
		<p class="normal1">Nişanladım seni bir yiğitle;</p>
		<p class="indentmetin">onu alırsan er diye,</p>
		<div class="clrb"/>
		<p class="normal1">İrade-i şahaneme</p>
		<p class="indentmetin">sadıkane</p>
		<p class="indentmetin"><span class="indentmetin1">boyun eğmiş olursun.”</span></p>
		<div class="clrb"/>
		<p class="normal1">621 Yanıtladı soylu kız: “Sevgili ağabeyim,</p>
		<p class="normal1">Hiç gereği yok benden dilekte bulunmanın,</p>
		<p class="normal1">Buyrukların her zaman üstündedir başımın.</p>
		<p class="normal1">Olmuş bitmiştir iş;</p>
		<p class="normal1">Uygun gördüğün yiğide</p>
		<p class="indentmetin">varacağım eş diye.”</p>
		<div class="clrb"/>
		<p class="normal1">622 Tatlı bakışı yiğidin yüzünde kaldığında</p>
		<p class="indentmetin">kızardı Siegfried;</p>
		<div class="clrb"/>
		<p class="normal1">“Ömrüm boyunca hizmetinde olacağım” dedi ona.</p>
		<p class="normal1">İkisi çağrıldı, orta masada</p>
		<p class="indentmetin">çepçevre oturanlar arasında</p>
		<p class="indentmetin"><span class="indentmetin1">yanyana oturmaya.</span></p>
		<div class="clrb"/>
		<p class="normal1">Sordular kıza, usul üzere,</p>
		<p class="indentmetin">evliliğe kabul ettin mi bu Bey’i diye.</p>
		<div class="clrb"/>
		<p class="normal1">623 Genç kız utangaçlığıyla bir duraksadı dilber;</p>
		<p class="normal1">Ama nasipliydi yiğit, bahtından yana,</p>
		<p class="normal1">Evet sözü çıktı ağzından sonunda.</p>
		<p class="normal1">Ardından, Alçak Ülke’nin Han’ı</p>
		<p class="indentmetin">beyan eyledi onu</p>
		<p class="indentmetin"><span class="indentmetin1">eşliğe aldığını.</span></p>
		<div class="clrb"/>
		<p class="normal1">624 Mademki kız varmıştı oğlana ve oğlan dahi kıza,</p>
		<p class="normal1">Sıra gelmişti artık, sevgiyle sarmaşmaya;</p>
		<p class="normal1">Siegfried sardı kollarıyla, kızın nazik bedenini,</p>
		<p class="normal1">Güzel Hatun’unu öptü usul erkân üzere</p>
		<p class="indentmetin">konuk bahadırların önünde.</p>
		<div class="clrb"/>
		<p class="normal1">625 Kız tarafıyla oğlan tarafı, ayrı ayrı</p>
		<p class="indentmetin">kümelenip oturdu karşılıklı;</p>
		<div class="clrb"/>
		<p class="normal1">Kriemhild masada, Siegfried’in yanında,</p>
		<p class="normal1">Han’ın tam karşısında</p>
		<p class="indentmetin">yer aldı.</p>
		<div class="clrb"/>
		<p class="normal1">Siegfried yoldaşı Nibelung yiğitleri</p>
		<p class="normal1">Oturdu hemen onun arkasında.</p>
		<p class="normal1">626 Törenin bu bölümünü ayakta izledikten sonra</p>
		<p class="normal1">Han’ın masasında da herkes oturdu yerine.</p>
		<p class="normal1">Brünhild pek acı duydu</p>
		<p class="normal1">Siegfried ile Kriemhild’i yanyana görmekten;</p>
		<p class="normal1">Başladı ağlamaya,</p>
		<p class="normal1">Bol bol aktı sıcak gözyaşları</p>
		<p class="indentmetin">ışıltılı yanaklarına.</p>
		<div class="clrb"/>
		<p class="normal1">627 Konuştu sarayda egemen olan</p>
		<p class="normal1">Han:</p>
		<p class="normal1">“Neyin var, bir tanem Hatun,</p>
		<p class="normal1">Işıltılı gözlerinin bakışını</p>
		<p class="indentmetin">n’için bulandırır durursun?</p>
		<div class="clrb"/>
		<p class="normal1">Gülüyor olman gerekmez miydi</p>
		<p class="normal1">Ülkem, mal dolu hisarlarım, nice bahadırım</p>
		<p class="indentmetin">artık buyruğundadır diye?”</p>
		<div class="clrb"/>
		<p class="normal1">628 “Yerinde sebep var ağlamama” dedi dilber.</p>
		<p class="normal1">“Derinden yaraladı beni</p>
		<p class="indentmetin">senin kızkardeşini</p>
		<div class="clrb"/>
		<p class="normal1">Alt tarafı sana bağımlı durumdaki</p>
		<p class="indentmetin">birinin yanında görmek;</p>
		<div class="clrb"/>
		<p class="normal1">Onun böyle aşağılanması hep keder verecek bana.”</p>
		<p class="normal1">629 Dedi Gunther Han: “Kabullensen gerek bu durumu;</p>
		<p class="normal1">Başka zaman anlatırım sana, neden böyle davranıp</p>
		<p class="normal1">Kızkardeşimi bu yiğide vermiş olduğumu.</p>
		<p class="normal1">Merak etme; kendisi, pek mutlulukla</p>
		<p class="indentmetin">ömür sürecek o yiğidin yanında.”</p>
		<div class="clrb"/>
		<p class="normal1">630 Dedi Hatun: “Yazık oldu güzelliğine, iyi yetişmişliğine!</p>
		<p class="normal1">Bilesin ki uzak duracağım senden, hiç yatmayacağım seninle,</p>
		<p class="normal1">Söylemezsen bana tutumunun nedenini,</p>
		<p class="normal1">Ne sebeple Kriemhild’i Siegfried’e</p>
		<p class="indentmetin">eş diye verdiğini.”</p>
		<div class="clrb"/>
		<p class="normal1">631 Konuştu varsıl Han: “Diyeyim sana öyleyse:</p>
		<p class="normal1">Benim kaç hisarım varsa</p>
		<p class="indentmetin">bir o kadar hisarı var onun da;</p>
		<p class="indentmetin"><span class="indentmetin1">benimkinden küçük değil ülkesi.</span></p>
		<div class="clrb"/>
		<p class="normal1">Bilesin, beri yandan, çok varsıl bir Han’dır o,</p>
		<p class="normal1">O yüzden verdim ona</p>
		<p class="indentmetin">eşi bulunmaz</p>
		<p class="indentmetin"><span class="indentmetin1">güzel kızkardeşimi.”</span></p>
		<div class="clrb"/>
		<p class="normal1">632 Ama o her ne dediyse</p>
		<p class="indentmetin">hüzün eksilmedi Brünhild’in yüreğinden.</p>
		<div class="clrb"/>
		<p class="normal1">Derken kalktı masalardan birçok yiğit,</p>
		<p class="indentmetin">eğlendirmek istiyorlardı konukları,</p>
		<div class="clrb"/>
		<p class="normal1">Giriştiler kılıç kalkan çatışmalarına,</p>
		<p class="indentmetin">çın çın öttü sarayın içi.</p>
		<div class="clrb"/>
		<p class="normal1">Oysa bu kalabalık arasında olmaktan</p>
		<p class="indentmetin">artık sıkılıyordu Han.</p>
		<div class="clrb"/>
		<p class="normal1">633 Diyordu ki içinden,</p>
		<p class="indentmetin">yatsam dilber eşimin yumuşak kucağında;</p>
		<div class="clrb"/>
		<p class="normal1">Umut doluydu yüreği</p>
		<p class="normal1">Eşi onunla sevişip oynaşacak diye;</p>
		<p class="normal1">Hep baktı durdu ona,</p>
		<p class="indentmetin">sevgisini anlattı gözleriyle.</p>
		<div class="clrb"/>
		<p class="normal1">634 Seslenildi Atlı Bey’lere</p>
		<p class="indentmetin">artık kılıç kalkan çatışmalarını bırakmaları için.</p>
		<div class="clrb"/>
		<p class="normal1">Han istemekteydi eşiyle yatak odasına çekilmeyi.</p>
		<p class="normal1">Kriemhild’le Brünhild karşılaştılar merdiven inişinde,</p>
		<p class="normal1">İyi geceler deyip ayrıldılar birbirlerinden</p>
		<p class="indentmetin">hanımca nezaketle.</p>
		<div class="clrb"/>
		<p class="normal1">635 Arkalarından geldi herbirinin yoldaş kızları;</p>
		<p class="normal1">Gecikmeden devletli mâbeynciler</p>
		<p class="indentmetin">getirdiler lâmbaları.</p>
		<div class="clrb"/>
		<p class="normal1">İki Han’ın bağımlı Bey’leri destur alıp gittiler;</p>
		<p class="normal1">Siegfried de ayrıldı, yanında yoldaş yiğitler.</p>
		<p class="normal1">636 Çekildi her iki Han, yatak odalarına.</p>
		<p class="normal1">İkisinin de aklı fikri</p>
		<p class="indentmetin">kendi güzel eşiyle sevişmekteydi.</p>
		<div class="clrb"/>
		<p class="normal1">Keyifleri yerinde, tamdı özgüvenleri;</p>
		<p class="normal1">Siegfried’in gecesinde herşey yolunda gitti.</p>
		<p class="normal1">637 Gerçekten, Kriemhild’in yanında yatıp da</p>
		<p class="normal1">Başlayınca sevgi okşayışlarına</p>
		<p class="normal1">Onun bedenini de kendisininki kadar</p>
		<p class="indentmetin">sevgiyle dolu gördü,</p>
		<p class="indentmetin"><span class="indentmetin1">bağlandı ona, canı gibi;</span></p>
		<div class="clrb"/>
		<p class="normal1">Hak etti bu sevgiyi, onun erdemli eşi.</p>
		<p class="normal1">638 Ne yapıp ne ettiler, bur’da keseyim lâfı;</p>
		<p class="normal1">Gelelim Gunther Han’ın ne yapıp ettiğine.</p>
		<p class="normal1">Benden alın haberi!</p>
		<p class="normal1">Daha önce yatmıştı nice dilberle,</p>
		<p class="normal1">Çok daha iyi dem sürmüştü herbiriyle de.</p>
		<p class="normal1">639 Ayrılmıştı kadınlı erkekli kalabalıktan</p>
		<p class="normal1">Hemen çekilmişti yatak odasına;</p>
		<p class="normal1">Kuruyordu dilber eşini öpüp koklamayı.</p>
		<p class="normal1">Oysa daha zaman vardı</p>
		<p class="normal1">Brünhild’in, onun kadını olmasına.</p>
		<p class="normal1">640 Ak keten gecelikle girdi yatağa dilber.</p>
		<p class="normal1">“İşte” dedi Han, “gerçekleşti gönlümden geçenler.”</p>
		<p class="normal1">Doğrusu göz kamaştırıcıydı Hanım Sultan’ın güzelliği,</p>
		<p class="normal1">Değildi iştah açmayacak gibi.</p>
		<p class="normal1">641 Bir bir söndürdü kandilleri Gunther kendi eliyle,</p>
		<p class="normal1">Gitti varsıl Han, eşinin yattığı yere;</p>
		<p class="normal1">Uzandı yanına, pek mutluydu içi,</p>
		<p class="normal1">Hemen sardı kollarıyla, yanındaki dilberi.</p>
		<p class="normal1">642 Öpüp okşayacaktı onu uzun uzadıya</p>
		<p class="normal1">Eğer hanım kız, izin verseydi buna.</p>
		<p class="normal1">Oysa, o böyle işe kalkıştı diye pek öfkelendi Hatun;</p>
		<p class="normal1">Kızı zevklendireceğim sanan Han</p>
		<p class="indentmetin">buldu karşısında nefret saçan</p>
		<p class="indentmetin"><span class="indentmetin1">bir düşman!</span></p>
		<div class="clrb"/>
		<p class="normal1">643 Kız dedi, “Soylu Bey,</p>
		<p class="indentmetin">vazgeç yapacağını umduğun işten,</p>
		<div class="clrb"/>
		<p class="normal1">Olacağı yok o işin;</p>
		<p class="normal1">İyi koy aklına, ben hep kız olarak kalacağım,</p>
		<p class="indentmetin">kararım karar,</p>
		<div class="clrb"/>
		<p class="normal1">Gerçeğin tümünü sen bana</p>
		<p class="indentmetin">kendi ağzınla anlatıncaya kadar.”</p>
		<div class="clrb"/>
		<p class="normal1">644 Sinirlendi Gunther Han, güç kullanmaya kalktı,</p>
		<p class="normal1">Hatun’u büsbütün kızdırdı;</p>
		<p class="normal1">Hatun, çıkardı belinde her zaman taşıdığı</p>
		<p class="normal1">İpekten, sağlam kuşağı;</p>
		<p class="normal1">Han’a karşı gelmekle kalmayıp</p>
		<p class="normal1">Bir güzel de bağladı onu bu kuşakla, sımsıkı.</p>
		<p class="normal1">645 Getirdi elleriyle ayaklarını bir araya,</p>
		<p class="normal1">Kaldırıp astı onu duvarda bir kancaya.</p>
		<p class="normal1">Karşı koyamadı Han, öfkesi yaman Hatun’a,</p>
		<p class="normal1">Onun zoruyla canı çıkacaktı ner’deyse.</p>
		<p class="normal1">646 Onunla yatıp kalkmak varken aklında,</p>
		<p class="indentmetin">başladı yalvarmaya:</p>
		<div class="clrb"/>
		<p class="normal1">“Çöz şu bağları, soylu Hatun!</p>
		<p class="normal1">Anladım, seninle sevişmek nasip değilmiş bana,</p>
		<p class="normal1">Bir daha hiç yatakta</p>
		<p class="indentmetin">sokulmam yakınına.”</p>
		<div class="clrb"/>
		<p class="normal1">647 Oysa hanım kız, onunla ilgilenmedi bile;</p>
		<p class="indentmetin">yatıyordu kendisi pek rahat bir döşekte.</p>
		<div class="clrb"/>
		<p class="normal1">Halbuki Han</p>
		<p class="indentmetin">ister istemez asılı kaldı duvarda</p>
		<p class="indentmetin"><span class="indentmetin1">tüm gece boyunca, tâ gün doğasıya,</span></p>
		<div class="clrb"/>
		<p class="normal1">Sabah ışıkları giresiye dek penceresinden sarayın;</p>
		<p class="normal1">O sürede gücü hepten tükenmişti Han’ın.</p>
		<p class="normal1">648 Dedi güzel kız, “Söyle bakalım Gunther Han!</p>
		<p class="normal1">Mâbeyncilerin gelip de bulsalardı seni</p>
		<p class="normal1">Bir kadının gücüyle duvara asılmış,</p>
		<p class="indentmetin">canın sıkılmaz mıydı buna?”</p>
		<div class="clrb"/>
		<p class="normal1">Yanıtladı soylu Han: “Ben pek şan kazanmazdım,</p>
		<p class="normal1">649 Ama sen de nefretini çekerdin herkesin.</p>
		<p class="normal1">Şimdi lütfeyle de</p>
		<p class="normal1">İndir beni buradan, bırak yanına geleyim;</p>
		<p class="normal1">Mademki sana böylesine korkunç geliyor benim sevgim,</p>
		<p class="normal1">Giysine bile değmeyecektir bir daha elim.”</p>
		<p class="normal1">650 Bu sözleri duyunca, indirdi onu yere,</p>
		<p class="indentmetin">çözdü bağını,</p>
		<div class="clrb"/>
		<p class="normal1">Han yeniden uzandı Hatun’un yatağına.</p>
		<p class="normal1">O kadar uzakta yattı ki</p>
		<p class="indentmetin">onun güzel giysisine bile</p>
		<p class="indentmetin"><span class="indentmetin1">değmiyordu bir yeri;</span></p>
		<div class="clrb"/>
		<p class="normal1">Çünkü demişti Hatun,</p>
		<p class="indentmetin">bu böyle olsun.</p>
		<div class="clrb"/>
		<p class="normal1">651 Derken geldi mâbeynci takımı, getirdi yeni urbalar;</p>
		<p class="normal1">Gerdek sabahı için özel hazırlanmıştı bunlar.</p>
		<p class="normal1">Ama, ne kadar sırıtıp dursa da hizmetkârları,</p>
		<p class="normal1">Geçirirken başına, şenlik günlerine özgü tacı,</p>
		<p class="indentmetin">aşağılandığı için</p>
		<p class="indentmetin"><span class="indentmetin1">yürekten yaralıydı, ülkenin Han’ı.</span></p>
		<div class="clrb"/>
		<p class="normal1">652 Bir gelenek var idi, yüzyıllardır uyulan;</p>
		<p class="normal1">Gerdek günü sabahı, yanyana Hatun’la Han</p>
		<p class="normal1">Sabah duası vakti, gittiler kiliseye,</p>
		<p class="normal1">Siegfried de oradaydı. Tıklım tıklım, pek çok insan</p>
		<p class="indentmetin">doldurmuştu kiliseyi.</p>
		<div class="clrb"/>
		<p class="normal1">653 Han’lara özgü töreydi; hazır edilmişti çoktan</p>
		<p class="normal1">Giyecekleri taçlar ve dört görkemli kaftan.</p>
		<p class="normal1">Kutsandılar törenle, kilisenin içinde</p>
		<p class="normal1">Taç giyip dikildiler her dördü de görkemle.</p>
		<p class="normal1">654 Yeni yetmelere de kılıç kuşandırıldı</p>
		<p class="normal1">Han’ların evlenmesi onuruna.</p>
		<p class="normal1">En az dört yüz, belki daha çok idi bunlar;</p>
		<p class="normal1">Şenlikler yapılırken Burgund ilinde</p>
		<p class="normal1">Yeni yetmelerin acemi ellerinde</p>
		<p class="indentmetin">oluyordu mızrakların kırıldığı da.</p>
		<div class="clrb"/>
		<p class="normal1">655 Güzel genç kızlar oturmuşlardı pencerelere</p>
		<p class="normal1">Seyrediyorlardı önlerindeki ışıltı saçan kalkanları.</p>
		<p class="normal1">Ama Han,</p>
		<p class="indentmetin">hep ayrı duruyordu adamlarından,</p>
		<div class="clrb"/>
		<p class="normal1">Keyfi yoktu;</p>
		<p class="indentmetin">hatta, başkalarının ne yaptığına</p>
		<p class="indentmetin"><span class="indentmetin1">dönüp bakmıyordu.</span></p>
		<div class="clrb"/>
		<p class="normal1">656 Hiç benzemiyordu</p>
		<p class="normal1">Siegfried ile Han’ın</p>
		<p class="indentmetin">keyif durumu;</p>
		<div class="clrb"/>
		<p class="normal1">Anladı gözüpek yiğit, onun derdinin nedenini,</p>
		<p class="normal1">Sokuldu yanına, sordu:</p>
		<p class="normal1">“N’oldu dün gece, anlat; yabancı bilme beni.”</p>
		<p class="normal1">657 İçini döktü Gunther: “Yanıyorum başıma gelene;</p>
		<p class="normal1">Şom Şeytanı eş alıp, getirmişim evime.</p>
		<p class="normal1">Onunla sevişeyim derken, tuttu bağladı beni,</p>
		<p class="indentmetin">çok canım da acıdı;</p>
		<div class="clrb"/>
		<p class="normal1">Götürüp asıverdi</p>
		<p class="indentmetin">duvardaki yüksek bir kancaya.</p>
		<div class="clrb"/>
		<p class="normal1">658 Binbir azapla kaldım orada gece boyunca,</p>
		<p class="normal1">Sabahleyin çözdü beni. Kötü davrandı bana.</p>
		<p class="normal1">Seni dost bilip konuştum;</p>
		<p class="indentmetin">dediklerim</p>
		<p class="indentmetin"><span class="indentmetin1">aramızda sır kala!”</span></p>
		<div class="clrb"/>
		<p class="normal1">Dedi Siegfried: “Çok üzüldüm bu anlattıklarına.</p>
		<p class="normal1">659 Kanıtlayacağım içtenliğimi, onay verirsen tasarıma.</p>
		<p class="normal1">Düzen kurup ayarlayacağım</p>
		<p class="indentmetin">onun bu gece</p>
		<p class="indentmetin"><span class="indentmetin1">sana yapışık gibi yakın yatmasını;</span></p>
		<div class="clrb"/>
		<p class="normal1">Asla kaçınamayacak artık, seninle sevişmekten.”</p>
		<p class="normal1">Yürek yarasının üstüne bu sözler</p>
		<p class="indentmetin">pek tatlı gelmişti Gunther’e.</p>
		<div class="clrb"/>
		<p class="normal1">660 Dedi, “Ellerime bak, nasıl şişkin duruyor!</p>
		<p class="normal1">Öylesine güçlü sıktı ki onları avucunda,</p>
		<p class="indentmetin">sanki çocukmuşum gibi</p>
		<div class="clrb"/>
		<p class="normal1">Kan yürüdü yukarı, mosmor oldu tırnaklarım;</p>
		<p class="normal1">Canımın acısından ölüyormuşum sandım.”</p>
		<p class="normal1">661 Konuştu güçlü Siegfried: “Tasayı bir yana bırak.</p>
		<p class="normal1">Farklı geçmiş gerdek gecelerimiz,</p>
		<p class="normal1">Kızkardeşinle ben, artık tek can gibiyiz.</p>
		<p class="normal1">Brünhild Hatun da, bu gece, mutlak,</p>
		<p class="indentmetin">senin kadının olacak.</p>
		<div class="clrb"/>
		<p class="normal1">662 Görünmezlik Hırkamı giyip geleceğim yatak odanıza;</p>
		<p class="normal1">Kimse görmeyecek beni,</p>
		<p class="indentmetin">bilmeyecek düzenlerimi.</p>
		<div class="clrb"/>
		<p class="normal1">Öyle ayarla,</p>
		<p class="normal1">Mâbeynciler izinli olsun,</p>
		<p class="indentmetin">bulunmasınlar ortalıkta.</p>
		<div class="clrb"/>
		<p class="normal1">663 Anlayabilesin diye odaya geldiğimi</p>
		<p class="normal1">Yanan kandilleri söndüreceğim birer birer;</p>
		<p class="normal1">Sonra öyle bir zora koyacağım ki eşini,</p>
		<p class="indentmetin">artık dilediğince sevişebileceksin onunla;</p>
		<div class="clrb"/>
		<p class="normal1">Bir terslik olursa, biliyorum,</p>
		<p class="indentmetin">bunu öderim canımla.”</p>
		<div class="clrb"/>
		<p class="normal1">664 “Öyle olsun” dedi Han.</p>
		<p class="normal1">“Yalnız</p>
		<p class="indentmetin">bir de kendin becermeye kalkma eşimi.</p>
		<div class="clrb"/>
		<p class="normal1">Bunun dışında, yap ne yapacaksan.</p>
		<p class="normal1">Gecenin sabahına ölüsü çıksa bile onun</p>
		<p class="normal1">Bağışlayabilirim seni; tam bir cadı o Hatun.”</p>
		<p class="normal1">665 “Üstlendim bu işi” dedi Siegfried.</p>
		<p class="normal1">“Onur andım olsun ki,</p>
		<p class="normal1">Becermeyeceğim onu kendim;</p>
		<p class="indentmetin">her kadından değerlidir gözümde</p>
		<div class="clrb"/>
		<p class="normal1">Eşim,</p>
		<p class="indentmetin">senin güzel kızkardeşin.”</p>
		<div class="clrb"/>
		<p class="normal1">Çok sevindi Gunther, Siegfried’in bu sözlerine.</p>
		<p class="normal1">666 Sürüyordu şenlikler arasında Atlı Bey oyunları,</p>
		<p class="normal1">Derken buy’ruldu artık bunlara son verilmesi;</p>
		<p class="normal1">Han sarayına dönmek istiyordu hanımlar.</p>
		<p class="normal1">Devletli mâbeynciler, seslendiler herkese</p>
		<p class="normal1">“Yol açın” diye.</p>
		<p class="normal1">667 Atlar ve kalabalık, ön avluyu boşalttı;</p>
		<p class="normal1">Han’ın sofrasında oturmaya giderken</p>
		<p class="indentmetin">iki Hatun’dan herbirinin önüne</p>
		<p class="indentmetin"><span class="indentmetin1">düştü bir Papazbaşı.</span></p>
		<div class="clrb"/>
		<p class="normal1">Yan masalara kuruldu nice şahane bahadır,</p>
		<p class="normal1">Han masasına karşı.</p>
		<p class="normal1">668 Han, mutlu beklentide,</p>
		<p class="indentmetin">oturuyordu eşinin yanında.</p>
		<div class="clrb"/>
		<p class="normal1">Siegfried’in dedikleri vardı hep aklında,</p>
		<p class="normal1">O tek gün geldi ona otuz gün uzunluğunda;</p>
		<p class="normal1">Brünhild’in </p>
		<p class="indentmetin">güzel bedeninin</p>
		<p class="indentmetin"><span class="indentmetin1">derdinde idi.</span></p>
		<div class="clrb"/>
		<p class="normal1">669 Zor bekleyebilmişti sofradan kalkılmasını.</p>
		<p class="normal1">Ne kadar yaman yiğitler vardı, güzel hanımlar çevresinde!</p>
		<p class="normal1">“Buyur odana götürelim seni” dedi yoldaş kızlar</p>
		<p class="indentmetin">dilber Brünhild’e,</p>
		<div class="clrb"/>
		<p class="normal1">Bu yolda seslendi, kendi yoldaş kızları </p>
		<p class="normal1">Kriemhild’e de.</p>
		<p class="normal1">670 O sırada oturmaktaydı Siegfried, Kriemhild’in yanında,</p>
		<p class="normal1">Sokulmuşlardı birbirine kumrular gibi.</p>
		<p class="normal1">Yiğit ne yaptı etti</p>
		<p class="indentmetin">yok oluverdi ortadan,</p>
		<div class="clrb"/>
		<p class="normal1">Gunther’e verdiği sözü yerine getirmeliydi.</p>
		<p class="normal1">671 Görünmez olup gitti</p>
		<p class="normal1">Han ile Hatun’un odasına;</p>
		<p class="normal1">Ellerinde kandiller</p>
		<p class="indentmetin">birçok mâbeynci</p>
		<p class="indentmetin"><span class="indentmetin1">duruyordu orada.</span></p>
		<div class="clrb"/>
		<p class="normal1">Başladı, bir bir söndürmeye kandilleri;</p>
		<p class="normal1">Anladı Gunther onun odaya geldiğini.</p>
		<p class="normal1">672 Pek iyi biliyordu tasarısını;</p>
		<p class="indentmetin">savdı hizmetkârları</p>
		<div class="clrb"/>
		<p class="normal1">Odadan dışarıya. Sonra kendi eliyle kapadı kapıları.</p>
		<p class="normal1">Bunlardan herbirinin ardında</p>
		<p class="indentmetin">ikişer sağlam sürgü vardı;</p>
		<div class="clrb"/>
		<p class="normal1">Hemen sürdü onları.</p>
		<p class="normal1">673 Yatak üstü perdesi ardındaki ışığı da söndürdü.</p>
		<p class="normal1">Oyun şimdi başlıyordu. Çok sürmedi beklemesi;</p>
		<p class="normal1">Siegfried sokuldu, uzanmış dilberin yanına;</p>
		<p class="normal1">Hem umutlandı bundan,</p>
		<p class="indentmetin">hem de üzüldü Han.</p>
		<div class="clrb"/>
		<p class="normal1">674 Yiğit yanaştı iyice hanım kıza,</p>
		<p class="normal1">Onu eşi sandı kız, dedi: “Vazgeç Gunther, aklındakinden;</p>
		<p class="normal1">Yoksa yine başına gelir dün çektiklerin!”</p>
		<p class="normal1">Ve kavrayıp elini</p>
		<p class="indentmetin">çok canını acıttı yiğidin;</p>
		<div class="clrb"/>
		<p class="normal1">675 Hiç ses çıkarmadı, tek söz etmedi beriki.</p>
		<p class="normal1">Yiğidi görmüyordu ama herşeyi duyuyordu Han,</p>
		<p class="normal1">Anlıyordu ki</p>
		<p class="indentmetin">onların arasında geçmiyordu kötü birşeyler;</p>
		<div class="clrb"/>
		<p class="normal1">Çünkü hiç mi hiç huzurlu, keyifli değildi</p>
		<p class="indentmetin">yataktakiler.</p>
		<div class="clrb"/>
		<p class="normal1">676 Yiğit davranıyordu</p>
		<p class="indentmetin">sanki kendisi</p>
		<p class="indentmetin"><span class="indentmetin1">varsıl Gunther Han imiş gibi.</span></p>
		<div class="clrb"/>
		<p class="normal1">Sardı kollarıyla hanım kızın dilber bedenini,</p>
		<p class="normal1">Ama bir ittirdi hanım kız onu yataktan,</p>
		<p class="indentmetin">düştü döşemeye yiğit,</p>
		<div class="clrb"/>
		<p class="normal1">Vurdu başı oradaki alçak oturağa,</p>
		<p class="indentmetin">koca bir çatırtı çıktı oturaktan.</p>
		<div class="clrb"/>
		<p class="normal1">677 Tez davranır yiğit, tüm gücüyle fırladı ayağa.</p>
		<p class="normal1">Kararlıydı, başladığı işte</p>
		<p class="indentmetin">bir girişim daha yapmaya.</p>
		<div class="clrb"/>
		<p class="normal1">Sevişmeye zorlamak istedi kızı;</p>
		<p class="normal1">Sanırım hiçbir kızdan öylesine bir direniş</p>
		<p class="indentmetin">bugüne dek görülmemiş.</p>
		<div class="clrb"/>
		<p class="normal1">678 Baktı vazgeçeceği yok er’in,</p>
		<p class="indentmetin">hanım kız ayaklandı;</p>
		<div class="clrb"/>
		<p class="normal1">“Bırak artık üstümdeki güzel ak geceliği çekiştirmeyi,</p>
		<p class="indentmetin">geceliğim parçalandı.</p>
		<div class="clrb"/>
		<p class="normal1">Kaba adamın tekisin sen,</p>
		<p class="indentmetin">pahalıya ödeteceğim sana, bu yaptığını.”</p>
		<div class="clrb"/>
		<p class="normal1">Diye bağırdı.</p>
		<p class="normal1">679 Güçlü kollarıyla saldırdı yiğide;</p>
		<p class="normal1">Bağlamak istiyordu onu, Han’a yaptığı gibi,</p>
		<p class="normal1">Yatağında rahat rahat uzanıp yatmak için.</p>
		<p class="normal1">Bir de yırtmıştı ak geceliğini,</p>
		<p class="indentmetin">yaman öfkelenmişti buna Hatun.</p>
		<div class="clrb"/>
		<p class="normal1">680 İşe yaramıyordu yiğidin yavuz gücü kuvveti,</p>
		<p class="normal1">Bedensel üstünlük gösterdi hanım kız,</p>
		<p class="normal1">Zorla sürükledi onu, direnilmez gücüyle,</p>
		<p class="normal1">Sıkıştırdı duvarla bir dolap arasına.</p>
		<p class="normal1">681 Dedi yiğit kendi kendine,</p>
		<p class="normal1">“Bir kadına yenilip de canımdan olursam,</p>
		<p class="normal1">Bundan sonra yüz bulur cümle kadın takımı,</p>
		<p class="indentmetin">kocasına karşı gelir nicesi;</p>
		<div class="clrb"/>
		<p class="normal1">Erkeklik adına zorunlu oldu, benim üstün gelmem.”</p>
		<p class="normal1">682 Utanç duydu böyle bir hâle düştüğüne, gözüpek yiğit;</p>
		<p class="normal1">Tepesi iyice attı,</p>
		<p class="indentmetin">korkunç gücünün tümünü</p>
		<p class="indentmetin"><span class="indentmetin1">bir araya kattı;</span></p>
		<div class="clrb"/>
		<p class="normal1">Karşı durdu Hatun’a,</p>
		<p class="normal1">Kapıştı onunla iyice.</p>
		<p class="normal1">683 Kız öyle zorlu sıkıyordu ki elleriyle onun ellerini</p>
		<p class="normal1">Kan yürüdü yukarıya, </p>
		<p class="indentmetin">morardı tırnakları,</p>
		<div class="clrb"/>
		<p class="normal1">Yiğidin yaman acıdı canı,</p>
		<p class="normal1">Direnerek, sürdürdü itişip kakışmayı.</p>
		<p class="normal1">684 Gunther Han ise, sindiği yerde</p>
		<p class="indentmetin">bir ölüyor bir diriliyordu;</p>
		<div class="clrb"/>
		<p class="normal1">Korku içinde bekliyordu işin sonucunu,</p>
		<p class="normal1">Şaşkınlığa düşmüştü eşinin gücü karşısında;</p>
		<p class="normal1">“Bu karşılaşma, ikisinden birinin</p>
		<p class="indentmetin">ölümüyle biter” diyordu.</p>
		<div class="clrb"/>
		<p class="normal1">685 Yaman kapışma ona çok kaygı vermekteydi.</p>
		<p class="normal1">Daha çok, korkuyordu Siegfried ölürse diye;</p>
		<p class="normal1">Görmüştü ki kız neredeyse canını alacaktı yiğidin.</p>
		<p class="normal1">Rezillik olur diye kımıldayamıyordu yerinden,</p>
		<p class="indentmetin">yoksa çoktan gelecekti</p>
		<p class="indentmetin"><span class="indentmetin1">yardımına Siegfried’in.</span></p>
		<div class="clrb"/>
		<p class="normal1">686 İkisinin savaşımı uzun sürdü bir hayli.</p>
		<p class="normal1">Sonunda erkeğin zoru</p>
		<p class="indentmetin">yatırdı kızı yeniden yatağa;</p>
		<div class="clrb"/>
		<p class="normal1">Kız uzun süre direndi,</p>
		<p class="indentmetin">derken gücü tükendi.</p>
		<div class="clrb"/>
		<p class="normal1">O sırada ne oluyor diye</p>
		<p class="normal1">Han’ın aklına neler geldi!</p>
		<p class="normal1">687 Zaman aldı Siegfried’in kıza pes ettirmesi.</p>
		<p class="normal1">Kız, sonuna kadar, </p>
		<p class="indentmetin">avuçlarında sıktı yiğidin ellerini,</p>
		<div class="clrb"/>
		<p class="normal1">Kan yürüdü tırnaklara;</p>
		<p class="normal1">Ama sonunda pes etti dilber,</p>
		<p class="normal1">688 Mecbur kaldı vazgeçmeye</p>
		<p class="indentmetin">tanrısal töreye karşı gelmekten,</p>
		<div class="clrb"/>
		<p class="normal1">Asî olmaktan, er’inin isteğine.</p>
		<p class="normal1">Yiğit bastırdı kızı yatağa sımsıkı,</p>
		<p class="normal1">Er gücü yavuzluğundan, kızın canı</p>
		<p class="indentmetin">iyice acıdı.</p>
		<div class="clrb"/>
		<p class="normal1">689 Son bir gayretle uzandı yine bel kuşağına,</p>
		<p class="indentmetin">alacaktı onu düştüğü yerden,</p>
		<div class="clrb"/>
		<p class="normal1">Yiğidi bağlamaktı yine amacı.</p>
		<p class="normal1">Engelledi yiğidin eli, onun elini;</p>
		<p class="indentmetin">itişmenin şiddetinden</p>
		<p class="indentmetin"><span class="indentmetin1">kıtır kıtır ses çıktı bileklerden.</span></p>
		<div class="clrb"/>
		<p class="normal1">Hanım kız yenildi;</p>
		<p class="indentmetin">böylece sonuç belirlendi.</p>
		<div class="clrb"/>
		<p class="normal1">690 İnledi, eşi sandığı yiğide:</p>
		<p class="normal1">“Soylu Han, </p>
		<p class="indentmetin">öfkene kapılıp alma canımı;</p>
		<div class="clrb"/>
		<p class="normal1">Karşı çıktığım şeye boyun eğeceğim artık.</p>
		<p class="normal1">Hiç direnmeyeceğim senin soylu sevgine bir daha.</p>
		<p class="normal1">Öğrendim bunu iyice,</p>
		<p class="indentmetin">her kadına boyun eğdirebilirmişsin sen.”</p>
		<div class="clrb"/>
		<p class="normal1">691 Kız uzanmış yatarken</p>
		<p class="normal1">Kenara çekildi Siegfried, </p>
		<p class="indentmetin">soyunacakmış gibi.</p>
		<div class="clrb"/>
		<p class="normal1">Ama geri durmadı, hemen o sırada </p>
		<p class="indentmetin">almaktan, parmağındaki altın yüzüğü.</p>
		<div class="clrb"/>
		<p class="normal1">Tanrı istemiş olmasaydı, </p>
		<p class="indentmetin">hiç mi hiç yapamazdı bunu.</p>
		<div class="clrb"/>
		<p class="normal1">692 Uzanıp aldı, ipekten yapılmış bel kuşağını da;</p>
		<p class="normal1">Neden aldı bunları,</p>
		<p class="indentmetin">keyif başına vurduğundan mı, bilmem.</p>
		<div class="clrb"/>
		<p class="normal1">Sonra verdi onları kendi eşine,</p>
		<p class="indentmetin">bu yüzden de dertler açıldı başına.</p>
		<div class="clrb"/>
		<p class="normal1">O çekilir çekilmez</p>
		<p class="normal1">Gunther yattı dilber kızın yanına,<sup class="calibre2"><a href="1_split_081.html#footnote-600-17" id="footnote-600-17-backlink" name="footnote-600-17-backlink">[17]</a></sup></p>
		<p class="normal1">693 Sevişmek bâbında tadına baktı Hatun’un;</p>
		<p class="indentmetin">hakkıydı bu.</p>
		<div class="clrb"/>
		<p class="normal1">Artık bırakmak zorunda kaldı öteki de</p>
		<p class="indentmetin">gazaplı hâllerini ve utanmak huyunu;</p>
		<div class="clrb"/>
		<p class="normal1">Karı koca arasında yapılan işlere girişmesi Han’ın,</p>
		<p class="indentmetin">biraz soldurdu onu.</p>
		<div class="clrb"/>
		<p class="normal1">Hey gidi!</p>
		<p class="normal1">Bir sevişmeyle, o büyük gücü</p>
		<p class="indentmetin">nasıl da uçtu gitti!</p>
		<div class="clrb"/>
		<p class="normal1">694 Daha güçlü değildi o artık, herhangi bir hanımdan,</p>
		<p class="normal1">Güzel bedeni tatmıştı bir kez, sevişmenin tadından.</p>
		<p class="normal1">Sansa idi bundan böyle, yine direnmeye kalkışabileceğini</p>
		<p class="indentmetin">ancak bir kuruntu olurdu bu;</p>
		<div class="clrb"/>
		<p class="normal1">Gunther Han’ın sevdası,</p>
		<p class="indentmetin">sonunda,</p>
		<p class="indentmetin"><span class="indentmetin1">yaratmıştı bu sonucu.</span></p>
		<div class="clrb"/>
		<p class="normal1">695 Nasıl da uysal uysal yattıydı Brünhild</p>
		<p class="normal1">Han’a sokularak</p>
		<p class="normal1">Sevgiyle, gün ışıyıncaya kadar!</p>
		<p class="normal1">Çoktan</p>
		<p class="indentmetin">çıkmıştı odadan</p>
		<div class="clrb"/>
		<p class="normal1">Siegfried Han</p>
		<p class="normal1">Gitmişti kendi güzel Hatun’unun kucağına.</p>
		<p class="normal1">696 Fırsat bırakmadı</p>
		<p class="indentmetin">nerdeydin diye sorgu sual edilmesine;</p>
		<div class="clrb"/>
		<p class="normal1">Bir de, hemen çıkarmadı ortaya, onun için aldıklarını;</p>
		<p class="normal1">Ancak kendi yurduna gittiklerinde taç giymeye</p>
		<p class="indentmetin">orda verdi armağanlarını.</p>
		<div class="clrb"/>
		<p class="normal1">Bildiği sırrı ise, yiğit</p>
		<p class="indentmetin">kendisiyle birlikte götürdü mezara.</p>
		<div class="clrb"/>
		<p class="normal1">697 Sabah olduğunda</p>
		<p class="indentmetin">çok daha yerindeydi Han’ın</p>
		<p class="indentmetin"><span class="indentmetin1">kendine güveni</span></p>
		<div class="clrb"/>
		<p class="normal1">Daha öncekine göre. O mutlu olunca</p>
		<p class="normal1">Ona bağlı tüm ülkelerdeki</p>
		<p class="indentmetin">nice Bey de bu mutluluktan nasiplendi;</p>
		<div class="clrb"/>
		<p class="normal1">Saraya çağrıldıklarında</p>
		<p class="indentmetin">çok güler yüz gösterildi onlara.</p>
		<div class="clrb"/>
		<p class="normal1">698 Düğün kutlamaları sürdü on iki gün boyunca.</p>
		<p class="normal1">Eğlencelere, şölenlere katıldı herkes,</p>
		<p class="normal1">Şen sesler, kahkahalar yankılandı durdu;</p>
		<p class="normal1">Herhalde Gunther Han’ın harcaması çok oldu.</p>
		<p class="normal1">699 Bu nedenle de onun belirttiği isteğe</p>
		<p class="normal1">Uyup zengin eyledi varsıl Han’ın Bey’leri</p>
		<p class="indentmetin">tüm çalgıcı çengici, eğlendiricileri</p>
		<div class="clrb"/>
		<p class="normal1">Dağıttıkları çok zengin armağanlarla;</p>
		<p class="indentmetin">nice görkemli giysi,</p>
		<p class="indentmetin"><span class="indentmetin1"><span class="indentmetin1">çil çil kızıl altınlar,</span></span></p>
		<p class="indentmetin"><span class="indentmetin1">soylu atlar ve gümüş</span></p>
		<p class="indentmetin"><span class="indentmetin1"><span class="indentmetin1">verildi o arada;</span></span></p>
		<div class="clrb"/>
		<p class="normal1">Hepsi armağan alıp, pek mutlu çıktı yola.</p>
		<p class="normal1">700 Siegfried, Alçak Ülke’nin Hanı, bin yiğidi ile</p>
		<p class="normal1">Dağıttı, yanlarında Ren boyuna getirdikleri</p>
		<p class="normal1">Tüm giysileri</p>
		<p class="indentmetin">atları</p>
		<p class="indentmetin"><span>eyerleri;</span></p>
		<div class="clrb"/>
		<p class="normal1">Cömertlik saçarak yaşayabilirdi onlar.</p>
		<p class="normal1">701 Daha bitmemiş iken</p>
		<p class="indentmetin">armağanların saçılıp savrulması,</p>
		<div class="clrb"/>
		<p class="normal1">Sıla özlemine düşenler, dedi bu dağıtım bitmek bilmez</p>
		<p class="indentmetin">çıktılar yola;</p>
		<div class="clrb"/>
		<p class="normal1">Öylesine hoş tutulmuştu konuklar.</p>
		<p class="normal1">Böylece,</p>
		<p class="normal1">Han’ın buyruğuyla</p>
		<p class="indentmetin">son buldu kutlamalar</p>
		<div class="clrb"/>
		</body>
</html>