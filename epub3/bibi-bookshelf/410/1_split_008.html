<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_43">SIEGFRIED</h2>
		<p class="normal1">20 O dem, Alçak Ülke’de<sup class="calibre2"><a href="1_split_081.html#footnote-600-6" id="footnote-600-6-backlink" name="footnote-600-6-backlink">[6]</a></sup></p>
		<p class="indentmetin">şanı her yere yaygın, malı bol bir hisarda</p>
		<div class="clrb"/>
		<p class="normal1">Ren ırmağı boyundaki Santen’da</p>
		<p class="indentmetin">yetişmekteydi varsıl bir Han’ın oğlu;</p>
		<div class="clrb"/>
		<p class="normal1">Siegmund’du babasının adı,</p>
		<p class="normal1">Anasınınki de Sieglind.</p>
		<p class="normal1">21 Derim size,</p>
		<p class="indentmetin">yakışıklı olduğunca</p>
		<p class="indentmetin"><span class="indentmetin1">nasipliydi yiğitlikten de</span></p>
		<div class="clrb"/>
		<p class="normal1">Her çeşit ayıplı işten geri dururdu özenle.</p>
		<p class="normal1">Çok geçmeden bu gözüpek adamın namı yürüdü,</p>
		<p class="indentmetin">erk edindi;</p>
		<div class="clrb"/>
		<p class="normal1">Sonradan şu dünyada</p>
		<p class="indentmetin">daha ne büyük şana kavuştuydu,</p>
		<p class="indentmetin"><span class="indentmetin1">hey gidi!</span></p>
		<div class="clrb"/>
		<p class="normal1">22 Pek yerindeydi Siegfried’e Tez Kılıçlı denmesi;</p>
		<p class="normal1">Nice Han’ın yurdunda</p>
		<p class="indentmetin">gücünden ateş almış yüreğini</p>
		<p class="indentmetin"><span class="indentmetin1">sınavdan geçirdi kendisi.</span></p>
		<div class="clrb"/>
		<p class="normal1">Bedenindeki kuvvet</p>
		<p class="indentmetin">onu nice ülkeye</p>
		<p class="indentmetin"><span class="indentmetin1">götürdü, geri getirdi;</span></p>
		<div class="clrb"/>
		<p class="normal1">Sonunda Burgund yurdunda</p>
		<p class="indentmetin">o da nasıl tez kılıçlı yiğitlerle karşılaştıydı,</p>
		<p class="indentmetin"><span class="indentmetin1">hey gidi!</span></p>
		<div class="clrb"/>
		<p class="normal1">23 Tam erkek yaşına gelmeden önce bile bu bahadır</p>
		<p class="normal1">Becermişti ki öylesine inanılmaz işleri,</p>
		<p class="normal1">Tüm gelecek boyunca destanlarda anlatılsa</p>
		<p class="indentmetin">türküsü söylense</p>
		<p class="indentmetin"><span class="indentmetin1">vardır yeri.</span></p>
		<div class="clrb"/>
		<p class="normal1">Şimdiki günde biz</p>
		<p class="indentmetin">bunların nicesini</p>
		<p class="indentmetin"><span class="indentmetin1">anlatmadan geçmeliyiz.</span></p>
		<div class="clrb"/>
		<p class="normal1">24 En iyi zamanında</p>
		<p class="indentmetin">gençlik günlerindeyken henüz</p>
		<div class="clrb"/>
		<p class="normal1">Siegfried’in becerdiği nice büyük iş vardı;</p>
		<p class="normal1">Gittikçe arttı namı şanı;</p>
		<p class="indentmetin">ne güzeldi ondaki beden, ondaki yüz!</p>
		<div class="clrb"/>
		<p class="normal1">Nice dilber kadınlar sevdasına kapıldı.</p>
		<p class="normal1">25 Özenle yetiştirdiler onu,</p>
		<p class="indentmetin">soylu erlere yaraşacağı üzere;</p>
		<div class="clrb"/>
		<p class="normal1">Kendiliğinden de edindi çok erdemler.</p>
		<p class="normal1">Onda herşeyin en üstünü var diye,</p>
		<p class="normal1">Oldu baba yurdunu süsleyen bir mücevher.</p>
		<p class="normal1">26 Yetişkin idi artık,</p>
		<p class="indentmetin">çıkabilirdi sarayda insan içine;</p>
		<div class="clrb"/>
		<p class="normal1">Mutlu oluyordu onu görenler. Nice kadınlar kızlar</p>
		<p class="normal1">Oraya gelmeyi hep canı çeksin isterdi.</p>
		<p class="normal1">Birçoğu tutkundu ona;</p>
		<p class="indentmetin">yiğidin içi de bunu sezerdi.</p>
		<div class="clrb"/>
		<p class="normal1">27 Çocukken hiç bırakılmadı atla gezmeye</p>
		<p class="indentmetin">yanında koruyucular olmadan;</p>
		<div class="clrb"/>
		<p class="normal1">Anası Sieglind, giysilerini hep süsletti.</p>
		<p class="normal1">Saygınlıkları nam salmış bilge kişiler</p>
		<p class="indentmetin">ona eğitmenlik etti;</p>
		<div class="clrb"/>
		<p class="normal1">Böylece kazanabildi o, herkesin gönlünü.</p>
		<p class="normal1">28 Şimdi gücü olgun çağına gelmişti; kılıçla geziyordu;</p>
		<p class="normal1">Kılıç kullanmak için gerekli ustalık da</p>
		<p class="indentmetin">yeterince vardı onda.</p>
		<div class="clrb"/>
		<p class="normal1">Artık nice güzel kadına ilgili davranıyordu,</p>
		<p class="normal1">Onlar da kendilerine onur kazandırıcı iş sayıyordu</p>
		<p class="indentmetin">yiğit Siegfried ile oynaşmayı.</p>
		<div class="clrb"/>
		<p class="normal1">29 Gün geldi</p>
		<p class="normal1">Siegmund Han ulaklar gönderip</p>
		<p class="indentmetin">duyurdu ki</p>
		<div class="clrb"/>
		<p class="normal1">Bir şölen düzenleyecektir yanında dostlarıyla.</p>
		<p class="normal1">Öteki Han’ların ülkesine de bu duyuru iletildi;</p>
		<p class="normal1">Ulaklar hem dostlara hem yabancılara</p>
		<p class="normal1">Han’ın armağanı atlar, giysiler getirdi.</p>
		<p class="normal1">30 Atlı Bey konumuna gelmek için bekleyen</p>
		<p class="normal1">Onun yaşıtı Han Oğulları her nerede varsa</p>
		<p class="normal1">Bunlar da çağrıldılar</p>
		<p class="normal1">ülkeye gelip şölene katılmaya;</p>
		<p class="normal1">Genç Han’ınkiyle birlikte yapılacaktı</p>
		<p class="indentmetin">onların da kılıç kuşanma töreni.</p>
		<div class="clrb"/>
		<p class="normal1">31 Pek görkemli bir şölen oldu bu,</p>
		<p class="indentmetin">anlatılır gibi değil.</p>
		<div class="clrb"/>
		<p class="normal1">Siegmund’la Sieglind</p>
		<p class="indentmetin">böylece nam şan artırmak için</p>
		<div class="clrb"/>
		<p class="normal1">Âdet edinmişlerdi</p>
		<p class="indentmetin">kendi elleriyle çok armağan dağıtmayı;</p>
		<div class="clrb"/>
		<p class="normal1">Bu yüzden, at sırtında ülkeyi geçip</p>
		<p class="indentmetin">sökün etti nice yabancı.</p>
		<div class="clrb"/>
		<p class="normal1">32 Genç Han’ın yanı sıra</p>
		<p class="indentmetin">kaftan giydirilecekti dört yüz kılıçlı yiğide.</p>
		<div class="clrb"/>
		<p class="normal1">Birçok şirin genç kız işe koyuldu</p>
		<p class="normal1">Durmak dinlenmek bilmeden,</p>
		<p class="indentmetin">çünkü hepsi çok severdi onu;</p>
		<div class="clrb"/>
		<p class="normal1">Altın sırmalı kaftanlara nice mücevher işlendi.</p>
		<p class="normal1">33 İpekten ipliklerle, kaftanlara diktiler bunları</p>
		<p class="normal1">Başı dik, kılıçlı yiğitler takınsın diye;</p>
		<p class="indentmetin">öyle idi gelenek.</p>
		<div class="clrb"/>
		<p class="normal1">Ev sahibi Han koltuklar yaptırdı</p>
		<p class="indentmetin">pek çok bahadırın oturması için;</p>
		<div class="clrb"/>
		<p class="normal1">Derken bir yaz dönümü gününde</p>
		<p class="indentmetin">başladı kutlamalar.</p>
		<div class="clrb"/>
		<p class="normal1">34 O zaman</p>
		<p class="indentmetin">gösterişli giysilere bürünmüş nice delikanlı</p>
		<p class="indentmetin"><span class="indentmetin1">ve nice soylu Atlı Bey</span></p>
		<div class="clrb"/>
		<p class="normal1">Girdiler bir ulu kiliseye.</p>
		<p class="normal1">İyi etti yaşlılar, gençleri biraz bekletmekle,</p>
		<p class="indentmetin">tıpkı vaktiyle kendilerinin bekletildiği gibi;</p>
		<div class="clrb"/>
		<p class="normal1">Kendileriyse eğlendiler, baktılar keyiflerine.</p>
		<p class="normal1">35 Tanrıyı ululamak için</p>
		<p class="indentmetin">şükür havası söylendi yüksek sesle.</p>
		<div class="clrb"/>
		<p class="normal1">Ardından bastırdı kalabalık birbirini ileriye doğru,</p>
		<p class="normal1">Bir daha kolay kolay görülemeyecek</p>
		<p class="indentmetin">bir görkemli törenle</p>
		<div class="clrb"/>
		<p class="normal1">Atlı Bey’ler geleneğince</p>
		<p class="indentmetin">gençlerin kılıç kuşandırılacağı yere.</p>
		<div class="clrb"/>
		<p class="normal1">36 Seğirtti gençler hemen</p>
		<p class="normal1">Siegmund’un ahırları önündeki avluya,</p>
		<p class="normal1">Orada pek çok eyerli at buldular;</p>
		<p class="indentmetin">o yerde yapıldı bir Atlı Bey’ler oyunu<sup class="calibre2"><a href="1_split_081.html#footnote-600-7" id="footnote-600-7-backlink" name="footnote-600-7-backlink">[7]</a></sup>.</p>
		<div class="clrb"/>
		<p class="normal1">Öyle patırtı oldu ki</p>
		<p class="indentmetin">çınladı sarayın içi dışı,</p>
		<div class="clrb"/>
		<p class="normal1">Gözüpek yiğitler güçlü naralarını attıkça.</p>
		<p class="normal1">37 Genci yaşlısı at sürüp çarpıştı birbiriyle.</p>
		<p class="normal1">Yaman ses çıkarıyordu zırha çarpıp kırılan uzun mızraklar;</p>
		<p class="normal1">Uçuşan kıvılcımlar gidiyordu sarayın içine dek,</p>
		<p class="normal1">Öylesine ateşli kullanıyordu nice yiğit el, silâhlarını.</p>
		<p class="normal1">38 Ev sahibi Han, “Artık bitsin” buyurdu;</p>
		<p class="indentmetin">alınıp götürüldü binilen atlar.</p>
		<div class="clrb"/>
		<p class="normal1">Oyun alanına saçılmıştı</p>
		<p class="indentmetin">nice sağlam kalkanın</p>
		<p class="indentmetin"><span class="indentmetin1">parçalanmış kabartma süsleri,</span></p>
		<div class="clrb"/>
		<p class="normal1">Ya da ışıltılı kalkanlardan kopmuş nice mücevher;</p>
		<p class="normal1">Otlara sıçratmıştı bunları</p>
		<p class="indentmetin">güçlü mızrak vuruşları.</p>
		<div class="clrb"/>
		<p class="normal1">39 Sonra yürüdü Han’ın konukları,</p>
		<p class="indentmetin">oturdular buyur edildikleri koltuklara.</p>
		<div class="clrb"/>
		<p class="normal1">Yorgunluklarını attırdı onlara</p>
		<p class="indentmetin">sunulan nice güzelim yemek,</p>
		<div class="clrb"/>
		<p class="normal1">Bardaklara doldurulup doldurulup</p>
		<p class="indentmetin">getirilen en âlâsından şarap.</p>
		<div class="clrb"/>
		<p class="normal1">Bol bol ağırlandı hem yabancılar hem tanıdıklar.</p>
		<p class="normal1">40 Yine de -gün boyunca eğlendikleri hâlde-</p>
		<p class="normal1">Durup dinlenmedi</p>
		<p class="indentmetin">yolculuk edip gelenlerin hepsi;</p>
		<div class="clrb"/>
		<p class="normal1">Kimi tamah edip orada alacakları zengin armağanlara</p>
		<p class="normal1">Övgüler yağdırıp durdular,</p>
		<p class="indentmetin">sanki yaldızlandı bu övgülerle</p>
		<div class="clrb"/>
		<p class="normal1">Siegmund’un tüm ülkesi.</p>
		<p class="normal1">41 Han, buyurdu genç Siegfried’e</p>
		<p class="indentmetin">vaktiyle böyle zamanda kendisinin yaptığınca</p>
		<div class="clrb"/>
		<p class="normal1">Araziler, hisarlar bağışlamasını eşine dostuna.</p>
		<p class="normal1">O da çok cömert davrandı kılıç yoldaşlarına,</p>
		<p class="normal1">Öyle ki</p>
		<p class="indentmetin">pek şen çıktılar hepsi</p>
		<p class="indentmetin"><span class="indentmetin1">ülkelerine dönüş yolculuğuna.</span></p>
		<div class="clrb"/>
		<p class="normal1">42 Kutlamalar süregitti yedinci güne kadar.</p>
		<p class="normal1">Varsıl Sieglind</p>
		<p class="indentmetin">-yaşı nedeniyle kendine düştüğü üzere-</p>
		<div class="clrb"/>
		<p class="normal1">Siegfried dağıtsın diye</p>
		<p class="indentmetin">bol bol kızıl altını çıkardı gözden;</p>
		<div class="clrb"/>
		<p class="normal1">Çünkü iyi bilirdi</p>
		<p class="indentmetin">onu halka çok sevdirmenin yolunu yöntemini.</p>
		<div class="clrb"/>
		<p class="normal1">43 Yoksul yolcu denecek pek az kişi kaldı orada;</p>
		<p class="normal1">Binek atlarını, giysileri saçıp savurdu Siegfried’in eli,</p>
		<p class="normal1">Sanki yaşayacak tek günleri kalmış gibi</p>
		<p class="indentmetin">hızlı hızlı.</p>
		<div class="clrb"/>
		<p class="normal1">Saraylarda görülmedi hiç bundan büyük cömertlik.</p>
		<p class="normal1">44 Şanla şerefle son buldu kutlamalar.</p>
		<p class="normal1">Duyuldu sonradan, güçlü Bey’lerin</p>
		<p class="normal1">“Biz bu genç adamın buyruğuna</p>
		<p class="indentmetin">seve seve girerdik” dedikleri;</p>
		<div class="clrb"/>
		<p class="normal1">Ama yakışıklı Siegfried uymadı bu isteklere.</p>
		<p class="normal1">45 Siegmund ile Sieglind’in her ikisi yaşadıkça</p>
		<p class="normal1">Onların sevgili oğlu istemedi taç giymeyi.</p>
		<p class="normal1">Yine de ülkede tüm erk’i eline alıp</p>
		<p class="indentmetin">egemen olmaktan durmadı geri,</p>
		<div class="clrb"/>
		<p class="normal1">Çünkü bu gözüpek, giysileri süslü yiğit</p>
		<p class="indentmetin">savmak isterdi yurduna gelebilecek kötülükleri.</p>
		<div class="clrb"/>
		<p class="normal1">46 Kimsenin kınayacağı bir hâli olmadı onun,</p>
		<p class="indentmetin">eline kılıç almasından sonra;</p>
		<div class="clrb"/>
		<p class="normal1">Durup dinlenmek bilmiyordu bu övülesi yiğit.</p>
		<p class="normal1">Yabancı Han’ların ülkesinde bile</p>
		<p class="indentmetin">hep anımsanmak üzere nam salan</p>
		<div class="clrb"/>
		<p class="normal1">Güçlü eli aramazdı</p>
		<p class="indentmetin">kılıçlı çatışmadan başka şeyi.</p>
		<div class="clrb"/>
		</body>
</html>