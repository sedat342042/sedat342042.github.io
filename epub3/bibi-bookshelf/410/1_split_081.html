<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<div class="chapter">
		<p class="normal2">DİPNOTLAR</p>
	<p class="normal1"><sup class="calibre2">[<a href="1_split_002.html#footnote-600-1-backlink" id="footnote-600-1" name="footnote-600-1">1</a>]</sup>
Çok, çok kadim zamandan, gençlik yıllarından kalma şiir çevirmenliği deneyimi bana yardımcı oldu. Gerçekten, ilk çıkan kitabım, Şükran Kurdakul’un yönettiği Ataç Kitabevi eliyle yayımlanan İngiliz-Amerikan Şiiri Antolojisi (İstanbul, 1960) olmuştu ve orada yer alan çevirilerimden kimi (örneğin, Byron’dan “Chillon’a Sonet”), daha sonra Dünya Şiiri Antolojisi gibi adlarla yayımlanan derlemelerin nicesine girmişti.</p>
	<p class="normal1"><sup class="calibre2">[<a href="1_split_006.html#footnote-600-2-backlink" id="footnote-600-2" name="footnote-600-2">2</a>]</sup>  Attilâ’nın. (Ç. n.)</p>
	<p class="normal1"><sup class="calibre2">[<a href="1_split_006.html#footnote-600-3-backlink" id="footnote-600-3" name="footnote-600-3">3</a>]</sup>  Kendi dirlik bölgesinde hem mülkî yönetici, hem komutan, hem yargıç yetkisine sahip kılınmış yerel Bey. (Ç. n.)</p>
	<p class="normal1"><sup class="calibre2">[<a href="1_split_006.html#footnote-600-4-backlink" id="footnote-600-4" name="footnote-600-4">4</a>]</sup>  Saray mutfağının başyöneticisi. (Ç. n.)  </p>
	<p class="normal1"><sup class="calibre2">[<a href="1_split_006.html#footnote-600-5-backlink" id="footnote-600-5" name="footnote-600-5">5</a>]</sup>  Emîr-i Ahur, saray ahırlarının komutanı. (Ç. n.)</p>
	<p class="normal1"><sup class="calibre2">[<a href="1_split_008.html#footnote-600-6-backlink" id="footnote-600-6" name="footnote-600-6">6</a>]</sup>  Niederland, Hollanda. (Ç. n.)</p>
	<p class="normal1"><sup class="calibre2">[<a href="1_split_008.html#footnote-600-7-backlink" id="footnote-600-7" name="footnote-600-7">7</a>]</sup>  Bir zırhlı atlının, at üzerinde dörtnala gelen diğer zırhlı atlıya karşı kendisi de dörtnala at sürmesi ve bunlardan birinin, tek mızrak vuruşuyla, diğerini yere düşürmesi oyunu; ata binmekte ve mızrağı kullanmakta üstünlüğünü kanıtlama yarışması. (Ç. n.)</p>
	<p class="normal1"><sup class="calibre2">[<a href="1_split_010.html#footnote-600-8-backlink" id="footnote-600-8" name="footnote-600-8">8</a>]</sup>  Hazineyi bulan Nibelung Han’dır; oğulları Nibelung’lar, yani Nibelung oğulları, Schilbung ile (babasının adaşı) Nibelung’dur. (Ç. n.)</p>
	<p class="normal1"><sup class="calibre2">[<a href="1_split_010.html#footnote-600-9-backlink" id="footnote-600-9" name="footnote-600-9">9</a>]</sup>  Siegfried’in baba ocağı, Alçak Ülke (Niederland, Hollanda) kenti Santen, şimdi Almanya-Hollanda sınırından pek az içeride, Almanya ülkesinde, Ren (Rhein) ırmağı batı kıyısında bulunan Xanten’dır. Gunther Han’ın, dolayısıyla onun kızkardeşi Kriemhild’in baba ocağı Worms kenti ise ondan kuş uçuşu 200 km. kadar güney-güneydoğu ileride, yine Ren ırmağı batı kıyısındadır (Mainz ile Heidelberg arasında orta yerde). (Ç. n.)</p>
	<p class="normal1"><sup class="calibre2">[<a href="1_split_010.html#footnote-600-10-backlink" id="footnote-600-10" name="footnote-600-10">10</a>]</sup>  Gunther Han’ın en küçük kardeşi. Bkz. s. 19. (Ç. n.)</p>
	<p class="normal1"><sup class="calibre2">[<a href="1_split_012.html#footnote-600-11-backlink" id="footnote-600-11" name="footnote-600-11">11</a>]</sup>  Danimarka’nın. (Ç. n.)</p>
	<p class="normal1"><sup class="calibre2">[<a href="1_split_012.html#footnote-600-12-backlink" id="footnote-600-12" name="footnote-600-12">12</a>]</sup>
Dankwart. (Ç. n.)</p>
	<p class="normal1"><sup class="calibre2">[<a href="1_split_012.html#footnote-600-13-backlink" id="footnote-600-13" name="footnote-600-13">13</a>]</sup>  Volker, dost meclislerinde keman çalmaktadır. (Ç. n.)</p>
	<p class="normal1"><sup class="calibre2">[<a href="1_split_018.html#footnote-600-14-backlink" id="footnote-600-14" name="footnote-600-14">14</a>]</sup>  İzlanda. (Ç. n.)</p>
	<p class="normal1"><sup class="calibre2">[<a href="1_split_020.html#footnote-600-15-backlink" id="footnote-600-15" name="footnote-600-15">15</a>]</sup>  Siegfried’i karşılamaya gidip hoşgeldin demesi, kocasının kıskançlığına yol açabilir diye çekiniyor. (Ç. n.)</p>
	<p class="normal1"><sup class="calibre2">[<a href="1_split_024.html#footnote-600-16-backlink" id="footnote-600-16" name="footnote-600-16">16</a>]</sup>  Süslü ve pahalı giysilerini herkesin gözü önünde parçalamak, saraylılar, Bey’ler takımı bakımından, “İşte ben böylesine bir giysiyi bile umursamadan parçalayacak kadar varlıklıyım” gösterisi işlevindedir. (Ç. n.)</p>
	<p class="normal1"><sup class="calibre2">[<a href="1_split_024.html#footnote-600-17-backlink" id="footnote-600-17" name="footnote-600-17">17</a>]</sup>  Ortaçağ Alman geleneğinde, bir kızın parmağındaki yüzüğü almak yalnız onu kadın edenin hakkı ve bu işi başardığının kanıtıdır. Destan söylencesinin bazı çeşitlemelerinde, Siegfried’in yataktaki vekâlet kapsamına kendiliğinden bu işi de eklediği, yani Brünhild’i kadın ediverdikten sonra Gunther’e devrettiği; bazılarında, bu işi Gunther’in önceden verilmiş izniyle yaptığı; diğer bazılarında da, zaten Siegfried’in Gunther’le Buzyurdu’na (İzlanda’ya) gidişi öncesinde oraya gitmiş, Brünhild’i tanımış olduğu ve onunla arasında yarım kalmış bir gönül ilişkisi geçtiği anlatılıyor.</p>
				<p class="normal1">Siegfried, Brünhild’i kadın etmeksizin Gunther’e bırakmış idiyse, kızın parmağındaki yüzüğü niçin kendisi aldı, bunu açıklamak olanaksızdır. O yüzden, ozanımız, nedenini bilmiyorum diyor. Anlaşılan, işin gerçeğini söylemeye dili varmıyor. Kesin olan, bu yüzük alma olayı yüzünden daha sonra büyük sıkıntı yaşanacağıdır. (Ç. n.)</p>
	<p class="normal1"><sup class="calibre2">[<a href="1_split_026.html#footnote-600-18-backlink" id="footnote-600-18" name="footnote-600-18">18</a>]</sup>  Ortaçağ Alman hukukunda, kocanın, eşine ait işlerde, yetkisini yasadan alan temsilci durumunda bulunduğu, eşine danışması bile gerekmeden onun adına işlemler yapabildiği, haktan vazgeçme açıklamasında bulunabildiği anımsanmalı. (Ç. n.)</p>
	<p class="normal1"><sup class="calibre2">[<a href="1_split_028.html#footnote-600-19-backlink" id="footnote-600-19" name="footnote-600-19">19</a>]</sup>  Siegfried’in, Nibelung Han oğulları Nibelung’ları çatışmada öldürerek ele geçirdiği, eskiden Nibelung Han egemenliğinde bulunmuş ülkeye şimdi egemen olan Han’ın (Sieg-fried’in) tüm halkı, burada ve ilerideki çeşitli yerlerde, Nibelung’lar diye anılacaktır. Aslında Siegfried’in öz ülkesi ve oradaki başkent Santen, Nibelung Han egemenliğinde olmamıştı. (Ç. n.)</p>
	<p class="normal1"><sup class="calibre2">[<a href="1_split_030.html#footnote-600-20-backlink" id="footnote-600-20" name="footnote-600-20">20</a>]</sup>  Atlıların yanyana dizilmiş saf hâlinde ilerleme yapması ve karşıdan gelen saf ile çatışması gösterisi, şenliklerde sık sık görülürdü. Bu gösteri, Brünhild geldiğinde de yapılmıştı; bkz. 604-606. dörtlükler. (Ç. n.)</p>
	<p class="normal1"><sup class="calibre2">[<a href="1_split_032.html#footnote-600-21-backlink" id="footnote-600-21" name="footnote-600-21">21</a>]</sup>  Gunther Han, o zamanın hukukuna göre, önüne Brünhild’in getirdiği bir davaya yargıç sıfatıyla bakıyor durumdadır. (Ç. n.)</p>
	<p class="normal1"><sup class="calibre2">[<a href="1_split_032.html#footnote-600-22-backlink" id="footnote-600-22" name="footnote-600-22">22</a>]</sup>  Kastedilen, bir olasılıkla, çevredeki Bey’lerdir. Bunlar, yüzük ve kuşak konularının hiç soruşturulmaması dolayısıyla içlerinde kuşku duymaya başlamış olmalıdır. Bir diğer olasılıkla da, iki Han, gözleriyle konuşup birbirlerine, ortak sırlarını açığa çıkarmayacakları güvencesi veriyorlar. (Ç. n.)</p>
	<p class="normal1"><sup class="calibre2">[<a href="1_split_032.html#footnote-600-23-backlink" id="footnote-600-23" name="footnote-600-23">23</a>]</sup>  Siegfried’in Atlı Bey’leri, iki Hatun arasındaki çatışmadan kendi Hatun’ları üstün çıktı diye mutluluk taşkınlıkları yapmakta, mızraklarını yere vurmaktadır. (Ç. n.)</p>
	<p class="normal1"><sup class="calibre2">[<a href="1_split_036.html#footnote-600-24-backlink" id="footnote-600-24" name="footnote-600-24">24</a>]</sup>  Ozan, bu gibi ayrıntısal anlatımlarla sözü uzatarak, gerginlik içinde Siegfried’in öldürülmesinin anlatımını bekleyen dinleyicilerinin o gerginliğini biraz gevşetmek istiyor. (Ç. n.)</p>
	<p class="normal1"><sup class="calibre2">[<a href="1_split_036.html#footnote-600-25-backlink" id="footnote-600-25" name="footnote-600-25">25</a>]</sup>
Oden ormanı (Odenwald), Gunther’in başkenti Worms’a göre Ren ırmağının karşı (doğu) yakasındaki ormandır. Odenhein köyü, şimdi Odenheim diye anılıyor (eski biçim, Hein=Ecel sözcüğü ile bağlantılı idi; Heim ise, yurt, -yurdu demektir ve Odenheim, Oden Yurdu demek olur). Bu köye, otoyolda Karlsruhe-Heidelberg arasında giderken Bad Mingolsheim kavşağında otoyoldan çıkıp ikincil yollardan doğu-güneydoğuya 18 km. kadar ilerlemekle ulaşılır. (Ç. n.)</p>
	<p class="normal1"><sup class="calibre2">[<a href="1_split_038.html#footnote-600-26-backlink" id="footnote-600-26" name="footnote-600-26">26</a>]</sup>  Ortaçağ Avrupasındaki inanca göre, öldürülen kişinin tabutu yanına onu öldüren gelirse, ölünün yaraları yeniden kanamaya başlarmış. (Ç. n.)</p>
	<p class="normal1"><sup class="calibre2">[<a href="1_split_042.html#footnote-600-27-backlink" id="footnote-600-27" name="footnote-600-27">27</a>]</sup>  Worms’un doğu tarafındaki ırmak kıyısından biraz daha doğuda. (Ç. n.)</p>
	<p class="normal1"><sup class="calibre2">[<a href="1_split_044.html#footnote-600-28-backlink" id="footnote-600-28" name="footnote-600-28">28</a>]</sup>  Attilâ (geç Ortaçağ Almancasında Etzel) Han’ın baş hatunu Arığkan/Arıkan. Adının bu öz biçimini Macar bilgini Nemeth Gyula saptamıştır. Attilâ’ya elçi olarak gelen Priscus/Priskos’un anılarında Ereka/Hereka. (Ç. n.)</p>
	<p class="normal1"><sup class="calibre2">[<a href="1_split_044.html#footnote-600-29-backlink" id="footnote-600-29" name="footnote-600-29">29</a>]</sup>  Kuzey Avusturya’da Tuna üzerinde bir hisar; Linz’ten Viyana’ya uzanan 174 km.’lik otoyolun yaklaşık ortasının kuzey tarafında, Ybbs ile Melk kasabaları arasında. (Ç. n.)</p>
	<p class="normal1"><sup class="calibre2">[<a href="1_split_044.html#footnote-600-30-backlink" id="footnote-600-30" name="footnote-600-30">30</a>]</sup>
Ungarn, bugünkü Macaristan. (Ç. n.)</p>
	<p class="normal1"><sup class="calibre2">[<a href="1_split_044.html#footnote-600-31-backlink" id="footnote-600-31" name="footnote-600-31">31</a>]</sup>  Etzel/Attilâ bağımlısı ülkelerden geçmektedirler. (Ç. n.)</p>
	<p class="normal1"><sup class="calibre2">[<a href="1_split_044.html#footnote-600-32-backlink" id="footnote-600-32" name="footnote-600-32">32</a>]</sup>  Hagen geçmişte Etzel/Attilâ’nın sarayında tutak bulunduğu dönemde, orada sözü geçen Attilâ bağımlısı Bey’lerden biri durumundaki Markgraf Rüdeger’den gördüğü yakınlığı anımsıyor. (Ç. n.)</p>
	<p class="normal1"><sup class="calibre2">[<a href="1_split_044.html#footnote-600-33-backlink" id="footnote-600-33" name="footnote-600-33">33</a>]</sup>  Elçi, kendini göndermiş Han’ın iletilecek sözlerini aktarırken ayakta duruyor; bu töre’nin uygulanışını daha önce iki kez görmüştük. (Ç. n.)</p>
	<p class="normal1"><sup class="calibre2">[<a href="1_split_044.html#footnote-600-34-backlink" id="footnote-600-34" name="footnote-600-34">34</a>]</sup>  Siegfried’den sonra kimseyi sevemeyeceğini anlatmak istiyor. (Ç. n.)</p>
	<p class="normal1"><sup class="calibre2">[<a href="1_split_044.html#footnote-600-35-backlink" id="footnote-600-35" name="footnote-600-35">35</a>]</sup>  Kriemhild’in altınlarını gaspedip kendilerinin edinmiyorlar, ama öç almasını kolaylaştıracak güç kaynağı olmasın diye Kriemhild’e de bırakmıyorlar. (Ç. n.)</p>
	<p class="normal1"><sup class="calibre2">[<a href="1_split_046.html#footnote-600-36-backlink" id="footnote-600-36" name="footnote-600-36">36</a>]</sup>  Bavyera’da, Regensburg ile Ingolstadt arasında, ırmağın kuzey kıyısında küçük bir hisar. Ozanın yaşadığı çağda (hatta belki çok daha öncesinde, Attilâ çağında) Worms’dan bugünkü Macaristan’a gitmek için en kolay yolculuk, anlaşıldığına göre, Heidelberg’e kadar Ren kıyısını izlemekle; oradan doğu-güneydoğu yönünde ilerleyerek Ingolstadt’ta Tuna kıyısına çıkmakla ve daha sonra hep Tuna kıyısından gitmekle yapılıyordu. (Ç. n.)</p>
	<p class="normal1"><sup class="calibre2">[<a href="1_split_046.html#footnote-600-37-backlink" id="footnote-600-37" name="footnote-600-37">37</a>]</sup>  Passau, Tuna’nın Almanya-Avusturya sınırını aştığı yerde önemli bir kenttir. Enns, Rüdeger ile Gotelind’in hisarı Pöchlarn’ın o zamanki ulaşım olanaklarına göre pek uzağında, Linz kentinin güneydoğu ucunda bir hisardır, Tuna’nın güney kıyısındadır. (Ç. n.)</p>
	<p class="normal1"><sup class="calibre2">[<a href="1_split_046.html#footnote-600-38-backlink" id="footnote-600-38" name="footnote-600-38">38</a>]</sup>  Eferding, Linz’in yol üzerinden 40 km. kadar batısında, Tuna ırmağı güney kıyısında bir hisardır. (Ç. n.)</p>
	<p class="normal1"><sup class="calibre2">[<a href="1_split_046.html#footnote-600-39-backlink" id="footnote-600-39" name="footnote-600-39">39</a>]</sup>  Saraylı genç kız eğitimini alması, görgüsünü kazanması için. (Ç. n.)</p>
	<p class="normal1"><sup class="calibre2">[<a href="1_split_046.html#footnote-600-40-backlink" id="footnote-600-40" name="footnote-600-40">40</a>]</sup>  Yine (Pöchlarn gibi) Linz’ten Viyana’ya uzanan otoyolun kuzey tarafında, Tuna kıyısında, Pöchlarn’ın doğusunda bir hisar. (Ç. n.)</p>
	<p class="normal1"><sup class="calibre2">[<a href="1_split_046.html#footnote-600-41-backlink" id="footnote-600-41" name="footnote-600-41">41</a>]</sup>  Doğu Hanlığı: Österreich (Avusturya). (Ç. n.)</p>
	<p class="normal1"><sup class="calibre2">[<a href="1_split_046.html#footnote-600-42-backlink" id="footnote-600-42" name="footnote-600-42">42</a>]</sup>  Krems’in batısında küçük bir hisar. (Ç. n.)</p>
	<p class="normal1"><sup class="calibre2">[<a href="1_split_046.html#footnote-600-43-backlink" id="footnote-600-43" name="footnote-600-43">43</a>]</sup>  Şimdi Traisenmauer/Traismauer; Mautern ile Krems’in doğusunda, Tuna’nın güney kıyısında bir hisar. (Ç. n.)</p>
	<p class="normal1"><sup class="calibre2">[<a href="1_split_046.html#footnote-600-44-backlink" id="footnote-600-44" name="footnote-600-44">44</a>]</sup>  Traisen Surları (Hisarı). (Ç. n.)</p>
	<p class="normal1"><sup class="calibre2">[<a href="1_split_048.html#footnote-600-45-backlink" id="footnote-600-45" name="footnote-600-45">45</a>]</sup>  Krems ile Viyana arasındadır. (Ç. n.)</p>
	<p class="normal1"><sup class="calibre2">[<a href="1_split_048.html#footnote-600-46-backlink" id="footnote-600-46" name="footnote-600-46">46</a>]</sup>  Özgün metinde: Blödelin. (Ç. n.)</p>
	<p class="normal1"><sup class="calibre2">[<a href="1_split_048.html#footnote-600-47-backlink" id="footnote-600-47" name="footnote-600-47">47</a>]</sup>  Diğer bazı Alman destanlarında da görülen Dietrich von Bern, Bern’li Dietrich. Kastedilen kent, İsviçre’deki Bern değil, İtalya’daki Verona’dır. Başkenti Bern/Verona olan, Attilâ bağımlısı Han kimliğine büründürülmüş kişinin tarihsel kökeninde, 493-526’da, yani gerçekte Attilâ’nın ölümünden bir hayli sonra İtalya’da egemenlik süren Ostrogot Kralı Büyük Theoderich vardır. Alman destanlarına göre Ermanarich adlı zorba, Dietrich’i Bern/Verona’dan ayrılmak zorunda bırakmış, tahtını gaspetmiş; Dietrich, Attilâ’nın sarayına sığınmış, bir zaman orada yaşamış, sonra Hun ordusuyla geri dönüp Ermanarich’i savaşta yenmiş; ancak bu savaşta Attilâ’nın iki oğlu da öldüğünden, olan bitenleri anlatmak üzere yeniden Attilâ’nın yanına gitmesi gerekmiş. Bir kez daha Bern/Verona yöresine dönmüş, Ermanarich’i öldürmüş. (Ç. n.)</p>
	<p class="normal1"><sup class="calibre2">[<a href="1_split_048.html#footnote-600-48-backlink" id="footnote-600-48" name="footnote-600-48">48</a>]</sup>  Rüdeger, ortaçağ Alman hukukuna göre, götürdüğü gelinin namusundan, canından, malından sorumlu koruyucu ve vasî işlevini üstlenmiştir. (Ç. n.)</p>
	<p class="normal1"><sup class="calibre2">[<a href="1_split_048.html#footnote-600-49-backlink" id="footnote-600-49" name="footnote-600-49">49</a>]</sup>  Tuna kıyısında, Viyana’nın doğusunda, Bratislava’nın hemen batısında bir hisar. (Ç. n.)</p>
	<p class="normal1"><sup class="calibre2">[<a href="1_split_048.html#footnote-600-50-backlink" id="footnote-600-50" name="footnote-600-50">50</a>]</sup>  Pöchlarn’ın yakınındaki değil, Macaristan’daki Wieselburg; şimdi Mosonmagyarovar. Biraz ileride Tuna’ya katılan Lajta (Almanlarda: Leitha) ırmağının batı kıyısındadır. Etzel Han ile yanındakiler, Tuna’nın güney kıyısı boyunca yolculuğu sürdürebilmek için Lajta’nın karşı kıyısına geçecekler. (Ç. n.)</p>
	<p class="normal1"><sup class="calibre2">[<a href="1_split_048.html#footnote-600-51-backlink" id="footnote-600-51" name="footnote-600-51">51</a>]</sup>  Etzelburg, Etzel (Attilâ) Hisarı, çok daha sonra Buda ve Peşte’nin birleşmesiyle oluşan Budapeşte kentinin, Tuna’nın batısında kalan bölümüne, yani Buda’ya, Osmanlının “nazlı Budin”ine lokalize edilmektedir. Ancak, Das Nibelungenlied’in bize ulaşan metnini üretmiş ozan bunu biliyor ve Etzelburg derken orasını kastediyor mu idi, orası güvenle söylenemez. Destanı İngilizceye çeviren A. T. Hatto’ya göre, ozan, kendi çağının, yani 1200’lü yılların Hun ülkesindeki (Macaristan’daki) şanlı Han III. Bela’nın başkenti Gran/Esztergom (bizim Estergon) kentini Etzel/Attilâ döneminin de Hun başkenti sanmakta ve Etzelburg derken orayı kastetmektedir. (Ç. n.)</p>
	<p class="normal1"><sup class="calibre2">[<a href="1_split_052.html#footnote-600-52-backlink" id="footnote-600-52" name="footnote-600-52">52</a>]</sup>  Lâtince Suevi; bugünkü Almancada Schwaben. Almanya’da şimdi Schwaben diye anılan bölge, Bavyera (Bayern) ve Baden-Würtemberg federe devletlerinin ülkeleri arasında paylaşılmıştır; Stuttgart’ın güney ve güneydoğu yakınlarını kapsar. Etzel’in ulakları önce oradan, sonra Bavyera ve Avusturya’dan geçerek Hun yurduna (bugünkü Macaristan’a) gidecekler. (Ç. n.)</p>
	<p class="normal1"><sup class="calibre2">[<a href="1_split_052.html#footnote-600-53-backlink" id="footnote-600-53" name="footnote-600-53">53</a>]</sup>  Budapeşte’nin kuzey ucunda, Tuna’nın güney kıyısında ve ırmağın batıdan doğuya akmakta iken dirsek yapıp güneye yöneldiği yerin az öncesinde (batı ucunda) bulunan, bizim Estergon Kal’ası. Bkz. 1404 sayılı dörtlükle ilgili dipnot. (Ç. n.)</p>
	<p class="normal1"><sup class="calibre2">[<a href="1_split_054.html#footnote-600-54-backlink" id="footnote-600-54" name="footnote-600-54">54</a>]</sup>  Almancada Osterfranken. Franconia/Franken, Frank Yurdu demektir. 9. yüzyılda Osterfranken, bir Duka’lık ülkesiydi. Bu ülke, Bavyera’nın kuzeyini, Main ırmağı vadisinin her iki yanını içine alır, güneyde Tuna’ya dayanır. (Ç. n.)</p>
	<p class="normal1"><sup class="calibre2">[<a href="1_split_054.html#footnote-600-55-backlink" id="footnote-600-55" name="footnote-600-55">55</a>]</sup>  Nürnberg ile Tuna arasında bir küçük bölgenin eski adı. Bu ad, Das Nibelungenlied’in günümüze ulaşan üç el yazmasında Swanvelde, Salvelde, Swaben biçimlerinde; Felix Genzmer’in çağdaş Almancaya çeviri metninde Swarfelde, Arthur Thomas Hatto’nun İngilizceye çeviri metninde Schwanenfeld biçiminde aktarılmıştır. (Ç. n.)</p>
	<p class="normal1"><sup class="calibre2">[<a href="1_split_054.html#footnote-600-56-backlink" id="footnote-600-56" name="footnote-600-56">56</a>]</sup>  Buradan başlayarak, Nibelung’lar sözcüğü, destanda Burgund’lar anlamında kullanılıyor. (Ç. n.)</p>
	<p class="normal1"><sup class="calibre2">[<a href="1_split_054.html#footnote-600-57-backlink" id="footnote-600-57" name="footnote-600-57">57</a>]</sup>  Yaz ortasındaki şenliklerde Macaristan’da bulunabilmek için yaz başı ile yaz ortası arasındaki zamanda yola çıkmışlardır; kar erimesi nedeniyle Tuna’nın gerek kendisi gerek kolları bol su almaktadır. (Ç. n.)</p>
	<p class="normal1"><sup class="calibre2">[<a href="1_split_054.html#footnote-600-58-backlink" id="footnote-600-58" name="footnote-600-58">58</a>]</sup>  Siegfried’i öldürdüğü zaman ondan aldığı Balmung. Ortaçağ Alman destanlarında kılıçların da kişiliği, dolayısıyla adları vardır. (Ç. n.)</p>
	<p class="normal1"><sup class="calibre2">[<a href="1_split_054.html#footnote-600-59-backlink" id="footnote-600-59" name="footnote-600-59">59</a>]</sup>  Hagen deney yapıyor; papaz ölürse, perilerden duyduğu gelecek bildiriminin doğru olmadığını anlayacak, içi ferahlayacak. (Ç. n.)</p>
	<p class="normal1"><sup class="calibre2">[<a href="1_split_056.html#footnote-600-60-backlink" id="footnote-600-60" name="footnote-600-60">60</a>]</sup>  Almanya’da günümüzde bu adı taşıyan iki köyden hiçbiri Tuna üzerinde değildir. Ozanın söz ettiği Mehring’in yeri belirlenemiyor. (Ç. n.)</p>
	<p class="normal1"><sup class="calibre2">[<a href="1_split_056.html#footnote-600-61-backlink" id="footnote-600-61" name="footnote-600-61">61</a>]</sup>  Burgund’lardan bu çatışmaya girenler yalnızca Hagen’ın artçı birliği görevini üstlenmiş 60 eridir. Bkz. 1635 sayılı dörtlük. (Ç. n.)</p>
	<p class="normal1"><sup class="calibre2">[<a href="1_split_056.html#footnote-600-62-backlink" id="footnote-600-62" name="footnote-600-62">62</a>]</sup>  Passau, Tuna ile güneyden gelip ona katılan Inn ırmağının birleşme yerinde, her iki ırmağın kıyısındadır. Burgund’lar, Tuna’nın güney kıyısında kalıyorlar, Inn ırmağının karşı (doğu) kıyısına geçiyorlar. (Ç. n.)</p>
	<p class="normal1"><sup class="calibre2">[<a href="1_split_056.html#footnote-600-63-backlink" id="footnote-600-63" name="footnote-600-63">63</a>]</sup>  Bu kişinin, daha Kriemhild Siegfried’le evlenip Burgund ilinden ayrılırken onun bağımlılığına geçen ve hep öyle kalan Ekkewart mı, yoksa onun bir adaşı mı olduğunda duraksama vardır. O Ekkewart Markgraf’tır (bkz. 9 sayılı dörtlük), çok yüksek rütbeli bir soyludur; böyle sınır nöbeti tutması beklenemez. (Ç. n.)</p>
	<p class="normal1"><sup class="calibre2">[<a href="1_split_056.html#footnote-600-64-backlink" id="footnote-600-64" name="footnote-600-64">64</a>]</sup>  Ortaçağda elçiler, ulaklar, hayırlı haber getirdiklerini, özellikle çevreden bakıp da kendilerinin ne söylediğini duyamayanlara, böyle anlatıyorlarmış. (Ç. n.)</p>
	<p class="normal1"><sup class="calibre2">[<a href="1_split_058.html#footnote-600-65-backlink" id="footnote-600-65" name="footnote-600-65">65</a>]</sup>  Başka bir destana (Dietrich von Bern Destanı’na) gönderme yapılıyor. O destanda, Nudung, Herzog (Dük) rütbesinde bir yüksek soylu, bir Han’dır; Gotelind’in ağabeyidir. Duvarda asılı duran kalkan, onundur. İleride göreceğimiz üzere, Kriemhild, öldürülmüş Nudung’un dul eşini seninle evlendireceğim diye Bleda’yı savaşa kışkırtacaktır. (Ç. n.)</p>
	<p class="normal1"><sup class="calibre2">[<a href="1_split_060.html#footnote-600-66-backlink" id="footnote-600-66" name="footnote-600-66">66</a>]</sup>  Amelung’lar ülkesinin Han’ı Dietrich von Bern (Bern/Verona’lı Dietrich) konusunda, bkz. s. 278’deki dipnot. (Ç. n.)</p>
	<p class="normal1"><sup class="calibre2">[<a href="1_split_060.html#footnote-600-67-backlink" id="footnote-600-67" name="footnote-600-67">67</a>]</sup>  Alman destanlarına göre, Dietrich ile Hagen’ın her ikisi Etzel’in sarayında tutak kalmışlardı; bu eski tanışıklık hatırına Dietrich, Hagen’ı uyarıyor. (Ç. n.)</p>
	<p class="normal1"><sup class="calibre2">[<a href="1_split_060.html#footnote-600-68-backlink" id="footnote-600-68" name="footnote-600-68">68</a>]</sup>  Dietrich, Hagen’a hitap ettiği hâlde, Gunther, Han kendisi olduğu için, “Nibelung’ların koruyucusu” hitabını kendi üstüne alınıyor. (Ç. n.)</p>
	<p class="normal1"><sup class="calibre2">[<a href="1_split_060.html#footnote-600-69-backlink" id="footnote-600-69" name="footnote-600-69">69</a>]</sup>  “Hazinemi benden zorla alıp ırmağa atman olayını, hiç değilse bunu, onarmak üzere o hazineyi çıkarıp bana geri verebilirdin, bunu yaptın mı ki bağışlanmış olmayı ve sana hoşgeldin denmesini bekleyebiliyorsun?” demek istiyor. (Ç. n.)</p>
	<p class="normal1"> Destana göre Hagen gençliğinde Etzel’in sarayında tutak kalmıştı; aradan pek çok zaman geçtiği için Etzel onu tanıyamıyor, birazdan tanıyacak. (Ç. n.)<sup class="calibre2">[<a href="1_split_060.html#footnote-600-70-backlink" id="footnote-600-70" name="footnote-600-70">70</a>]</sup></p>
	<p class="normal1"><sup class="calibre2">[<a href="1_split_062.html#footnote-600-71-backlink" id="footnote-600-71" name="footnote-600-71">71</a>]</sup>  Ozan unuttu; bunlardan dördü, Bavyera’lılarla çatışırken ölmüştü, demek ki 56 kişi kalmışlardı. (Ç. n.)</p>
	<p class="normal1"><sup class="calibre2">[<a href="1_split_066.html#footnote-600-72-backlink" id="footnote-600-72" name="footnote-600-72">72</a>]</sup>  Volker, sırf keyif için kasıtlı cinayetini işlerken, bu izlenimi uyandıracak bir “numara” yapmış olmalı. (Ç. n.)</p>
	<p class="normal1"><sup class="calibre2">[<a href="1_split_070.html#footnote-600-73-backlink" id="footnote-600-73" name="footnote-600-73">73</a>]</sup>  “Onun öcünü almaya kalkışman için neden yoktu, böyle iken niçin bizleri öldürtmeye niyetlenip buraya getirdin, hain adam?” demek istiyor. (Ç. n.)</p>
	<p class="normal1"><sup class="calibre2">[<a href="1_split_070.html#footnote-600-74-backlink" id="footnote-600-74" name="footnote-600-74">74</a>]</sup>  Yani: “Üstelik, Siegfried’in öldürülmesi pek çok eskidir; dahası, seni ilgilendirebilecek bir zamanın olayı değildir.” (Ç. n.)</p>
	<p class="normal1"><sup class="calibre2">[<a href="1_split_072.html#footnote-600-75-backlink" id="footnote-600-75" name="footnote-600-75">75</a>]</sup>  Yani: “Hagen’a bir tek vuruş bile indiremedi, ama bu, merdivenin darlığından dolayı değildi.” (Ç. n.)</p>
	<p class="normal1"><sup class="calibre2">[<a href="1_split_072.html#footnote-600-76-backlink" id="footnote-600-76" name="footnote-600-76">76</a>]</sup>  Bir hizmetkârın yapacağı işi yapıyor. (Ç. n.)</p>
	<p class="normal1"><sup class="calibre2">[<a href="1_split_076.html#footnote-600-77-backlink" id="footnote-600-77" name="footnote-600-77">77</a>]</sup>  Bir kimsenin evde konuk edilmesi, konuk edenle konuk arasında, daha İlyada’nın anlattığı çağda ve toplumda bile, töre gereğince, birbirine dostluk gösterme yükümlülüğü yaratıyordu. Armağan vermiş, almış olmak da, verenle alan bakımından aynı sonucu doğuran bir diğer nedendi. (Ç. n.)</p>
	<p class="normal1"><sup class="calibre2">[<a href="1_split_078.html#footnote-600-78-backlink" id="footnote-600-78" name="footnote-600-78">78</a>]</sup>  Bern/Verona’lı Dietrich ile ilgili Germen destanına gönderme yapılıyor. Attilâ’dan destek alan Dietrich, düşmanlarıyla savaşa giderken Hakan’ın iki oğlunu da yanında götürmüş ve onların başına bir iş gelmeyeceği yolunda kefilim diye Attilâ’ya söz vermiştir; böyle iken, engelleyemediği bazı gelişmeler sonucunda Attilâ’nın oğulları öldürülür ve Dietrich, Attilâ’ya karşı suçlu duruma düşer. İşte o gün Rüdeger, Attilâ ile Dietrich’in arasının düzelmesini sağlamıştır. (Ç. n.)</p>
	<p class="normal1"><sup class="calibre2">[<a href="1_split_080.html#footnote-600-79-backlink" id="footnote-600-79" name="footnote-600-79">79</a>]</sup>  Hagen, Kriemhild’e son bir kötülük etmek için, “Hayır, hazinenin yerini söylemem” demekle yetinmiyor, “Han’lardan biri bile sağ kaldıkça söylemem” diyor, oysa Han’lardan o sırada bir teki, Gunther sağ kalmıştır; onu da, Hagen’ın bu sözü sebebine, Kriemhild öldürtecektir. (Ç. n.)</p>
	<p class="normal1"><sup class="calibre2">[<a href="1_split_080.html#footnote-600-80-backlink" id="footnote-600-80" name="footnote-600-80">80</a>]</sup>  Hildebrand aslında Gunther’in öcünü almıyor; Kriemhild’in Hagen’a olan hıncı nedeniyle yol açtığı olaylar sırasında can veren (destana bakılırsa) on binlerce Hun ve Hun bağımlısı yiğidin, o arada kendi yeğeni Wolfhart’ın öcünü alıyor. (Ç. n.)</p>
	</div>
		</body>
</html>