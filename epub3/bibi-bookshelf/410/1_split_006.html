<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_42">KRIEMHILD</h2>
		<p class="normal1">1 Anlatır durur bize, eski zaman destanları</p>
		<p class="normal1">Çok mucize becermiş </p>
		<p class="indentmetin">nice şanlı, korkusuz yiğidi;</p>
		<div class="clrb"/>
		<p class="normal1">Mutluluklar, şölenler, gözyaşları, ağıtlar</p>
		<p class="indentmetin">gözüpek savaşçıların çarpışmaları</p>
		<div class="clrb"/>
		<p class="normal1">Bu türden nice işi dinleyeceksiniz şimdi.</p>
		<p class="normal1">2 Burgund’lar yurdunda soylu bir hanım kız büyüdü</p>
		<p class="normal1">Öylesine güzeldi ki</p>
		<p class="indentmetin">daha güzeli yoktu hiçbir ülkede.</p>
		<div class="clrb"/>
		<p class="normal1">Kriemhild’di adı; güzel bir kadın oldu</p>
		<p class="normal1">Uğruna çok yiğitler çatışıp can verdi,</p>
		<p class="indentmetin">bedenleri çürüdü.</p>
		<div class="clrb"/>
		<p class="normal1">3 Sevilmek yaraşıyordu</p>
		<p class="indentmetin">bu ozanlarca övülesi genç kıza.</p>
		<div class="clrb"/>
		<p class="normal1">Onu nice koçyiğidin canı çekiyordu</p>
		<p class="indentmetin">doymak olmuyordu sevdasına.</p>
		<div class="clrb"/>
		<p class="normal1">Ölçüsüzdü güzelliği, öylesine göz çekiciydi bedeni</p>
		<p class="normal1">Genç kızın soylu hâlleri övünç kaynağıydı her kadına.</p>
		<p class="normal1">4 Koruması altındaydı üç soylu hem de varsıl Han’ın,</p>
		<p class="normal1">Benzersiz Gunther’le Gernot’un</p>
		<p class="normal1">Bir de seçkin savaşçı, genç Giselher’in.</p>
		<p class="normal1">Genç kız kardeşiydi bunların,</p>
		<p class="indentmetin">onu korumak boynuna borçtu bu Bey’lerin.</p>
		<div class="clrb"/>
		<p class="normal1">5 Anası varsıl Sultan’ın Ute’ydi adı.</p>
		<p class="normal1">Öldüğünde mülkünü onlara miras bırakmış</p>
		<p class="normal1">Dankrat adlı babası</p>
		<p class="normal1">Güç yönünden pek zorlu adamdı,</p>
		<p class="normal1">O da becermişti gençliğinde çok nam şan kazanmayı.</p>
		<p class="normal1">6 İyilikseverdi bu Bey’ler, en soylu kökenden gelirlerdi</p>
		<p class="normal1">Ölçüye sığmazdı gözüpeklikleri, güçleri;</p>
		<p class="indentmetin">seçkin yiğit idiler.</p>
		<div class="clrb"/>
		<p class="normal1">Burgund iline egemendiler;</p>
		<p class="indentmetin">böyle denirdi onların yurduna.</p>
		<div class="clrb"/>
		<p class="normal1">Sonradan Etzel’in<sup class="calibre2"><a href="1_split_081.html#footnote-600-2" id="footnote-600-2-backlink" name="footnote-600-2-backlink">[2]</a></sup> ülkesinde de</p>
		<p class="indentmetin">erişilmez yiğitlik gösterdiler.</p>
		<div class="clrb"/>
		<p class="normal1">7 Ren kıyısındaki Worms’da egemenlik sürerlerdi;</p>
		<p class="normal1">Ülkelerinden gelme, başı dik</p>
		<p class="indentmetin">nice Atlı Bey vardı buyrukları altında,</p>
		<div class="clrb"/>
		<p class="normal1">Şan kazanıp nam alarak hizmetkâr,</p>
		<p class="indentmetin">bu Han’ların ölümüne dek.</p>
		<div class="clrb"/>
		<p class="normal1">Sonunda iki soylu Hatun’un çekişmesi yüzünden</p>
		<p class="indentmetin">can verdiler feryatlar arasında.</p>
		<div class="clrb"/>
		<p class="normal1">8 Üç Han, demiştim ya, pek bahadır idiler;</p>
		<p class="normal1">Bir de onlara bağımlı</p>
		<p class="indentmetin">becerileri dillerden düşmez</p>
		<div class="clrb"/>
		<p class="normal1">En iyi savaşçılar vardı güçlü mü güçlü, yiğit mi yiğit</p>
		<p class="normal1">Azgın çatışmalarda canını esirgemez.</p>
		<p class="normal1">9 Kim miydi bunlar: Troneck’li Hagen ile kardeşi,</p>
		<p class="indentmetin">çok hızlı Dankwart;</p>
		<div class="clrb"/>
		<p class="normal1">Ortwein, Metz Beyi;</p>
		<p class="normal1">İki Markgraf’lar<sup class="calibre2"><a href="1_split_081.html#footnote-600-3" id="footnote-600-3-backlink" name="footnote-600-3-backlink">[3]</a></sup>, Gere ile Ekkewart;</p>
		<p class="normal1">Alzei’lı Volker, kutsal güçlerin pek esirgediği.</p>
		<p class="normal1">10 Çaşnıgîrbaşı<sup class="calibre2"><a href="1_split_081.html#footnote-600-4" id="footnote-600-4-backlink" name="footnote-600-4-backlink">[4]</a></sup> idi Rumold, bahadırlıkta üstündü;</p>
		<p class="normal1">Bir de Sindold’la Hunold. Bunların tümü</p>
		<p class="normal1">Han’lara bağımlıydı,</p>
		<p class="normal1">Onların sarayına, şanına hizmetkârdı.</p>
		<p class="normal1">Han’ların buyruğunda, bir bir adı sayılmaz</p>
		<p class="indentmetin">daha nice yiğit vardı.</p>
		<div class="clrb"/>
		<p class="normal1">11 İmrahor<sup class="calibre2"><a href="1_split_081.html#footnote-600-5" id="footnote-600-5-backlink" name="footnote-600-5-backlink">[5]</a></sup>, Dankwart’tı. Yeğeni orada</p>
		<p class="normal1">Han’ın haznedarıydı:</p>
		<p class="normal1">Metz Beyi Ortwein’dı bu.</p>
		<p class="normal1">İçki sunucu başı Sindold’du, seçkin bir bahadır;</p>
		<p class="normal1">Başmâbeynci Hunold idi. Hepsi de</p>
		<p class="indentmetin">beceriyordu sarayın şanını korumayı.</p>
		<div class="clrb"/>
		<p class="normal1">12 Saraydaki görkemi, Han’ların yüce erk’ini</p>
		<p class="normal1">Hem kendilerinin hem de Atlı Bey’lerinin</p>
		<p class="indentmetin">büyük saygınlığını,</p>
		<div class="clrb"/>
		<p class="normal1">Ömürleri boyunca mutluluk içinde</p>
		<p class="indentmetin">keyfini sürdükleri şan ve gücü</p>
		<div class="clrb"/>
		<p class="normal1">Tam anlatamaz hiç kimse.</p>
		<p class="normal1">13 Böylesine görkemli yaşantıdayken</p>
		<p class="indentmetin">bir düş gördü Kriemhild:</p>
		<div class="clrb"/>
		<p class="normal1">Bir şahin besliyordu; güçlü, güzel bir şahin;</p>
		<p class="normal1">Derken iki kartal pençe atıp öldürdüler şahini,</p>
		<p class="indentmetin">onun gözü önünde oldu bu iş.</p>
		<div class="clrb"/>
		<p class="normal1">Daha büyük yas çökemezdi içine bu dünyada.</p>
		<p class="normal1">14 Anlattı düşünü, anası Ute’ye.</p>
		<p class="normal1">İyi yürekli kızına ancak</p>
		<p class="indentmetin">şöyle bir yorumlama yapabildi Hatun:</p>
		<div class="clrb"/>
		<p class="normal1">“Gördüğün şahin, soylu bir er’dir;</p>
		<p class="normal1">Tanrı esirgesin, yoksa tez zamanda</p>
		<p class="indentmetin">işini bitirecekler onun.”</p>
		<div class="clrb"/>
		<p class="normal1">15 “Neden bana bir erkekten söz edersin,</p>
		<p class="indentmetin">pek sevgili anacığım?</p>
		<div class="clrb"/>
		<p class="normal1">Ben yaşamım boyunca</p>
		<p class="indentmetin">sevdalanmayacağım hiçbir yiğide.</p>
		<div class="clrb"/>
		<p class="normal1">Güzel kalacağım ölesiye dek,</p>
		<p class="normal1">Hiçbir yiğidin sevgisi uğruna</p>
		<p class="indentmetin">düşkünleme gelmeyecek başıma.”</p>
		<div class="clrb"/>
		<p class="normal1">16 Yanıtladı anası:</p>
		<p class="normal1">“Bu kadar kesin konuşma, olmaz diye.</p>
		<p class="normal1">Eğer dünyada gönül ferahlığı tadacaksan</p>
		<p class="normal1">Buna ancak er kişi sevdasıyla erişilir.</p>
		<p class="normal1">Tanrı sana lâyık bir Atlı Bey nasip ederse</p>
		<p class="indentmetin">yine de güzel bir kadın olursun.”</p>
		<div class="clrb"/>
		<p class="normal1">17 “Bırakalım bu lâfı, Hanım Anam, ne olur!</p>
		<p class="normal1">Başına gelince gördü nice kadın:</p>
		<p class="normal1">Çoğu kez sevgi, sonunda, acı ile ödül bulur;</p>
		<p class="normal1">Ben her ikisinden kaçınsam gerek,</p>
		<p class="indentmetin">o zaman zarar gelmez bana.”</p>
		<div class="clrb"/>
		<p class="normal1">18 Kriemhild kararlıydı</p>
		<p class="indentmetin">sevdayı aklından bile geçirmemeye.</p>
		<div class="clrb"/>
		<p class="normal1">Bu konuşmadan sonra nice hoş günler yaşadı,</p>
		<p class="normal1">Sevebileceği bir er çıkmadı karşısına.</p>
		<p class="normal1">Ama günü geldi eş oldu yiğit bir savaşçı Bey’e,</p>
		<p class="indentmetin">şanlı şerefli düğünle.</p>
		<div class="clrb"/>
		<p class="normal1">19 Anasına anlatıp yorumlattığı düşteki</p>
		<p class="indentmetin">şahinin ta kendisiydi bu Bey.</p>
		<div class="clrb"/>
		<p class="normal1">Sonradan, onu öldürdüler diye</p>
		<p class="normal1">Nasıl da korkunç bir öç aldı</p>
		<p class="indentmetin">en yakın hısımlarından!</p>
		<div class="clrb"/>
		<p class="normal1">Er’inin tek canına karşılık</p>
		<p class="indentmetin">canından oldu nice ananın oğlu.</p>
		<div class="clrb"/>
		</body>
</html>