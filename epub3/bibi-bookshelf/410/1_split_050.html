<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_64">KRIEMHILD, ŞENLİKLERE GELSİNLER DİYE KARDEŞLERİNE NASIL  ÇAĞRI YOLLADI</h2>
		<p class="normal1">1410 Yedi yıl boyunca Kriemhild, Han’ın yanında</p>
		<p class="normal1">Görkemli bir yaşam sürdü sarayda;</p>
		<p class="indentmetin">budur işin doğrusu.</p>
		<div class="clrb"/>
		<p class="normal1">Bu arada</p>
		<p class="indentmetin">bir oğul doğurdu Han’a,</p>
		<div class="clrb"/>
		<p class="normal1">Öylesine mutluluk tatmamıştı Han</p>
		<p class="indentmetin">hiçbir zaman</p>
		<p class="indentmetin"><span class="indentmetin1">tüm yaşamında.</span></p>
		<div class="clrb"/>
		<p class="normal1">1411 Sürekli bastırdı durdu, geri dönmedi bundan Kriemhild,</p>
		<p class="normal1">Etzel Han’ın oğlu vaftizden geçsin diye</p>
		<p class="normal1">İsa inancı usulünce.</p>
		<p class="normal1">Öyle oldu; oğlanın adı da Ortlieb kondu,</p>
		<p class="normal1">Etzel’in tüm yurdunda</p>
		<p class="indentmetin">yapılan şenlikler sırasında.</p>
		<div class="clrb"/>
		<p class="normal1">1412 Hep çabalıyordu Kriemhild, </p>
		<p class="normal1">Helche Hatun’un saygınlığını</p>
		<p class="indentmetin">kendisi de edinmek için.</p>
		<div class="clrb"/>
		<p class="normal1">Bu konuda Herrat yol yöntem öğretiyordu ona,</p>
		<p class="normal1">Oysa bu kız aslında</p>
		<p class="normal1">Helche’nin yasını</p>
		<p class="indentmetin">gizlice tutmaktaydı hâlâ.</p>
		<div class="clrb"/>
		<p class="normal1">1413 Hem yabancılar hem yerliler</p>
		<p class="normal1">Sözbirliğiyle dediler</p>
		<p class="normal1">Hiçbir ülkede hiçbir Hatun egemenlik sürmedi</p>
		<p class="normal1">Kriemhild kadar cömertlikle, başarıyla;</p>
		<p class="normal1">Birikti durdu ona Hun’ların beslediği saygı</p>
		<p class="indentmetin">on iki yıl boyunca.</p>
		<div class="clrb"/>
		<p class="normal1">1414 Geçen bu sürede, baktı ki</p>
		<p class="indentmetin">genelde bir Han eşinin </p>
		<p class="indentmetin"><span class="indentmetin1">kuyusunu kazmaya kalkan</span></p>
		<p class="indentmetin">çok olur iken</p>
		<p class="indentmetin"><span class="indentmetin1">Hiç kimse karşı çıkmıyordu ona,</span></p>
		<div class="clrb"/>
		<p class="normal1">En azından on iki Han</p>
		<p class="indentmetin">yanındaydı her zaman;</p>
		<div class="clrb"/>
		<p class="normal1">Başladı öz yurdunda kendisine yapılan</p>
		<p class="indentmetin">haksızlıkları kurmaya.</p>
		<div class="clrb"/>
		<p class="normal1">1415 Anımsadı Nibelung’lar yurdunda</p>
		<p class="indentmetin">el üstünde tutulduğu günleri,</p>
		<div class="clrb"/>
		<p class="normal1">Bir zamanlar kendi malı olup da, </p>
		<p class="normal1">Siegfried’i öldürdükten sonra</p>
		<p class="normal1">Hagen’ın ondan zorla aldığı hazineyi.</p>
		<p class="normal1">Kurdu durdu, ondan bunun öcünü alabilir miyim diye.</p>
		<p class="normal1">1416 Ah dedi içinden, anam olsaydı burada, Hun yurdunda!</p>
		<p class="normal1">Düşünde gördü kardeşi Giselher’i;</p>
		<p class="indentmetin">yürüyorlardı onunla elele,</p>
		<div class="clrb"/>
		<p class="normal1">Getiriyordu onu Etzel Han’ın yanına,</p>
		<p class="normal1">Derken uyuyordu kardeşi; </p>
		<p class="indentmetin">o da öpüyordu onu ikide bir, uykusunda;</p>
		<p class="indentmetin"><span class="indentmetin1">oysa çok acılar çekecekti hepsi sonra.</span></p>
		<div class="clrb"/>
		<p class="normal1">1417 Şimdi iyi günlere kavuşmuş iken bile</p>
		<p class="normal1">Unutamıyordu yüreğini dağlamış derdini,</p>
		<p class="normal1">Er ya da geç aklına geliveriyordu feryatlı günleri.</p>
		<p class="normal1">Başladı yine zaman zaman</p>
		<p class="indentmetin">gözyaşı döküp urbasını ıslatmaya.</p>
		<div class="clrb"/>
		<p class="normal1">1418 Gece gündüz düşündü durdu,</p>
		<p class="indentmetin">nasıl hiç kusuru yokken kendisinin</p>
		<div class="clrb"/>
		<p class="normal1">Bir kâfirle evlenip </p>
		<p class="normal1">Onun yatağına girmek zorunda bırakıldığını;</p>
		<p class="normal1">Hısımları Gunther’le Hagen’dı buna sebep olan.</p>
		<p class="normal1">1419 Düştü bu yapılanların öcünü almak derdine,</p>
		<p class="normal1">Dedi kendi kendine:</p>
		<p class="normal1">“Öylesine kudretliyim ki şimdi</p>
		<p class="normal1">Elbette zarara uğratabilirim düşmanlarımı;</p>
		<p class="normal1">Troneck’li Hagen’a karşı</p>
		<p class="indentmetin">mutlak kullanacağım bu olanağımı.”</p>
		<div class="clrb"/>
		<p class="normal1">1420 Gitgide güçlendi içindeki bu niyet.</p>
		<p class="normal1">“Bana vefa gösterenler için titrer yüreğim,</p>
		<p class="normal1">Ama bana kötülük edenlerle hele bir araya geleyim,</p>
		<p class="indentmetin">eşimi öldürenlerden öç almaz da neylerim?”</p>
		<div class="clrb"/>
		<p class="normal1">Bekler oldu dört gözle o günün gelmesini.</p>
		<p class="normal1">1421 Han’ın bağımlıları, Kriemhild buyruğundaki Bey’ler,</p>
		<p class="normal1">Hepsi de çok severlerdi Hatun’u; bu da değildi sebepsiz,</p>
		<p class="normal1">Haznedarbaşısı olan Ekkewart eliyle çok dostlar edinmişti.</p>
		<p class="normal1">Zaten kimsenin karşı çıktığı yoktu Kriemhild’in isteklerine.</p>
		<p class="normal1">1422 Düşündü bir zaman, Han’dan rica etmeyi</p>
		<p class="normal1">Lütfeyle de benim hısımlarımı </p>
		<p class="normal1">Buraya Hun yurduna davet et diye.</p>
		<p class="normal1">Kriemhild Hatun’un kötü niyetini</p>
		<p class="indentmetin">sezemedi hiç kimse.</p>
		<div class="clrb"/>
		<p class="normal1">1423 Bir gece Han ile birlikte yatmış iken</p>
		<p class="normal1">Sardı onu yine kollarıyla her gün yaptığı gibi,</p>
		<p class="normal1">Öptü de öptü soylu Hatun; pek hoşlanırdı bundan Han,</p>
		<p class="indentmetin">eşi onun canı gibiydi;</p>
		<div class="clrb"/>
		<p class="normal1">İşte o sırada düşmanları</p>
		<p class="normal1">Hatun’un aklına düştü.</p>
		<p class="normal1">1424 Han’a dedi: “Çok sevgili Efendim,</p>
		<p class="normal1">İzin verirsen bir ricam olacak senden,</p>
		<p class="indentmetin">eğer bir ricada bulunmayı hak etmiş isem;</p>
		<div class="clrb"/>
		<p class="normal1">Pek mutlu olurum eğer bana gösterirsen</p>
		<p class="normal1">Benim hısımlarımı sevip sevmediğini.”</p>
		<p class="normal1">1425 Değer bilir kişiydi erk’i çok Han; dedi:</p>
		<p class="normal1">“Kanıtlayacağım sana, o yiğitlerin hep iyiliğini istediğimi.</p>
		<p class="normal1">Ben ancak mutlu olurum onların mutluluğundan, bunu bil;</p>
		<p class="normal1">Zaten hiçbir kadınla sevgi bağı bana</p>
		<p class="indentmetin">onlardan üstün hısım kazandırmış değil.”</p>
		<div class="clrb"/>
		<p class="normal1">1426 Yanıtladı Hatun, dedi:</p>
		<p class="normal1">“Pek iyi bilirsin ki</p>
		<p class="normal1">Şanı yüce kişilerdir benim hısım akrabam.</p>
		<p class="normal1">Bu yüzden daha da çok artıyor tasam;</p>
		<p class="normal1">Gerçekten, üzülüyorum hiç mi akıl etmezler diye</p>
		<p class="indentmetin">gelip beni görmeyi.</p>
		<div class="clrb"/>
		<p class="normal1">Eşi dostu, hısımı olmayan bir yabancı kadın</p>
		<p class="indentmetin">diyorlar bana burada.”</p>
		<p class="normal1">1427 Konuştu Etzel Han: “Pek sevgili Hatun’um!</p>
		<p class="normal1">Umarım hısımların burasını pek çok uzak saymazlar;</p>
		<p class="indentmetin">çağrı göndereceğim onlara</p>
		<div class="clrb"/>
		<p class="normal1">Ren’i aşıp buraya</p>
		<p class="normal1">Gelsinler benim ülkeme,</p>
		<p class="indentmetin">görsünler bizi diye.”</p>
		<div class="clrb"/>
		<p class="normal1">Pek sevindi Kriemhild, onun niyetini öğrenince.</p>
		<p class="normal1">1428 Dedi: “Bu sözünü tutarsan, Han’ım,</p>
		<p class="normal1">Ulaklar yollayalım;</p>
		<p class="normal1">Ren’i aşıp Worms’a gitsinler.</p>
		<p class="normal1">Onlarla ileteyim dileğimi hısım akrabama;</p>
		<p class="normal1">Kalabalık sayıda soylu Atlı Bey</p>
		<p class="indentmetin">gelsinler yurdumuza.”</p>
		<div class="clrb"/>
		<p class="normal1">1429 Dedi Etzel Han: “Senin isteğin buysa, öyle yapalım!</p>
		<p class="normal1">Hısım akrabanı burada görmek</p>
		<p class="indentmetin">beni senden bile çok sevindirecek;</p>
		<div class="clrb"/>
		<p class="normal1">Üzülüyordum çünkü, soylu Ute’nin oğulları</p>
		<p class="normal1">Bunca yıldır bizden uzak dururlar diye.</p>
		<p class="normal1">1430 Eğer sence de uygun düşerse</p>
		<p class="normal1">Keman çalan iki ozanımı göndereceğim hısımlarına;</p>
		<p class="normal1">Bizim Burgund iline giden ulaklarımız olacak onlar.”</p>
		<p class="normal1">Etzel Han’ın kemancı ozanları çağrıldılar huzura.</p>
		<p class="normal1">1431 Hemen geldi onlar da</p>
		<p class="normal1">Han ile Kriemhild’in yanyana</p>
		<p class="normal1">Oturduğu yere. Han söyledi onlara</p>
		<p class="normal1">Hatun’un hısımlarının ülkesine</p>
		<p class="indentmetin">ulak olarak gideceklerini.</p>
		<div class="clrb"/>
		<p class="normal1">Buyurdu, “Görkemli urbalar verilsin bunlara,</p>
		<p class="normal1">1432 Ayrıca yanlarında Burgund iline gidecek</p>
		<p class="normal1">Yirmi dört yiğide” dedi.</p>
		<p class="normal1">Açıkladı onlara Etzel Han, kendilerinden ne istediğini;</p>
		<p class="normal1">Gunther Han’ı hısımlarıyla davet ederken</p>
		<p class="indentmetin">ne söyleyeceklerini.</p>
		<div class="clrb"/>
		<p class="normal1">1433 Konuştu erk’i çok Han: “Anlatayım size yapacağınız işi;</p>
		<p class="normal1">Sevgili dostlarıma sizinle</p>
		<p class="indentmetin">selâmlarımı ve en iyi dileklerimi iletiyorum;</p>
		<div class="clrb"/>
		<p class="normal1">Lütuf buyurup benim ülkeme kadar </p>
		<p class="indentmetin">yolculuk zahmetine katlanmalarını</p>
		<p class="indentmetin"><span class="indentmetin1">onlardan rica ediyorum.</span></p>
		<div class="clrb"/>
		<p class="normal1">Ziyaretleri onlarınki kadar</p>
		<p class="indentmetin">makbule geçecek konuklar</p>
		<p class="indentmetin"><span class="indentmetin1">görmemiştir bu ülke.</span></p>
		<div class="clrb"/>
		<p class="normal1">1434 Eğer eşimin kardeşleri bu ricamı yerine getirecek iseler,</p>
		<p class="normal1">Pek uygun olur benim bu yıl düzenleyeceğim</p>
		<p class="normal1">Yaz şenlikleri zamanında gelmeleri.</p>
		<p class="normal1">O şenliklerde süreceğim keyif</p>
		<p class="indentmetin">artacaktır eşimin kardeşlerini görmemle.</p>
		<div class="clrb"/>
		<p class="normal1">1435 Düzenleyeceğim şenlikler hakkında da</p>
		<p class="normal1">Bilgi vermeniz gerekir Ren boyunda;</p>
		<p class="normal1">Önümüzdeki yaz ortasında yapılacak bu şenlikler,</p>
		<p class="normal1">Dostlarımız buraya o zamanda gelsinler.”</p>
		<p class="normal1">1436 “Buyruklarını yerine getireceğiz” dedi Werbel.</p>
		<p class="normal1">Gizlice çağırdı onları Kriemhild</p>
		<p class="indentmetin">sarayda kendine ait bölüme,</p>
		<div class="clrb"/>
		<p class="normal1">Konuştu ulaklarla.</p>
		<p class="normal1">Bu işin sonucunda pek çok yiğidin başına</p>
		<p class="indentmetin">yaman belâlar geldi.</p>
		<div class="clrb"/>
		<p class="normal1">1437 Hatun ulaklara şöyle dedi:</p>
		<p class="normal1">“Size bol ihsanım olur</p>
		<p class="normal1">Dediklerimi tıpatıp yaparsanız;</p>
		<p class="indentmetin">kardeşlerime benim sözlerimi duyurursanız</p>
		<div class="clrb"/>
		<p class="normal1">Zengin ederim sizleri,</p>
		<p class="indentmetin">ayrıca güzel urbalar veririm.</p>
		<div class="clrb"/>
		<p class="normal1">1438 Ren boyundaki Worms hisarında</p>
		<p class="indentmetin">bulacağınız hısımlarıma</p>
		<div class="clrb"/>
		<p class="normal1">Sakın söylemeyin </p>
		<p class="normal1">Beni bu ülkede bazen gözü yaşlı gördüğünüzü;</p>
		<p class="normal1">Selâmlarımı iletin bu gözüpek yiğitlere.</p>
		<p class="normal1">1439 Siz de rica edin, Han’ın davetine gelsinler diye;</p>
		<p class="normal1">Böylece büyük bir üzüntüden kurtulmuş olacağım,</p>
		<p class="normal1">Çünkü burada Hun yurdunda</p>
		<p class="indentmetin">kimsesiz sanıyorlar beni.</p>
		<div class="clrb"/>
		<p class="normal1">Deyin ki onlara, ben bir Atlı Bey olsa idim</p>
		<p class="indentmetin">atlanır gider idim onları görmeye.</p>
		<div class="clrb"/>
		<p class="normal1">1440 Ayrıca söyleyin sevgili kardeşim Gernot’a,</p>
		<p class="normal1">Dünyada onu seven kimse olamaz benden fazla;</p>
		<p class="normal1">Rica edin ondan, en yakın dostlarımızı da</p>
		<p class="indentmetin">yanında getirmesini;</p>
		<div class="clrb"/>
		<p class="normal1">Artsın böylece hepimizin şanı şerefi.</p>
		<p class="normal1">1441 Giselher’e de söyleyin, çıkarmasın hiç aklından,</p>
		<p class="indentmetin">hiç kusuru olmadı şimdiye dek bana karşı,</p>
		<div class="clrb"/>
		<p class="normal1">Acı çekmiş değilim ben onun bir suçundan;</p>
		<p class="normal1">Pek mutlulanacağım onu yine görmüş olmaktan.</p>
		<p class="normal1">Beni çok sevdiğini bilirim,</p>
		<p class="indentmetin">ben de onu özledim.</p>
		<div class="clrb"/>
		<p class="normal1">1442 Anlatın anama</p>
		<p class="indentmetin">nasıl el üstünde tutulduğumu burada.</p>
		<div class="clrb"/>
		<p class="normal1">Troneck’li Hagen belki gelmemek ister;</p>
		<p class="normal1">Ama o zaman, yabancı illerden geçerken</p>
		<p class="indentmetin">kim olacak gelenlere rehber?</p>
		<div class="clrb"/>
		<p class="normal1">Daha çocuk yaşından öğrenmiştir o</p>
		<p class="normal1">Hun yurduna giden yolları.”</p>
		<p class="normal1">1443 Bilemezdi ulaklar, niçin ısrar edildiğini</p>
		<p class="normal1">Gözüpek Hagen geride, Ren boyunda</p>
		<p class="normal1">Kalmasın diye; </p>
		<p class="indentmetin">sonradan çok üzüldüler onun da geldiğine,</p>
		<div class="clrb"/>
		<p class="normal1">Nice yiğit acı ölümü tattı onun elinden.</p>
		<p class="normal1">1444 İletilecek sözler söylenip mektuplar verildi ulaklara,</p>
		<p class="normal1">Uğurladı onları Etzel’le güzel eşi.</p>
		<p class="normal1">Varsıl işi urbalar giymiş, yüklü yol harçlığı almışlardı;</p>
		<p class="normal1">Dolu idi keseleri, cepleri.</p>
		<p class="normal1">1445 Etzel Han’ın görevle gönderdiği ulaklar</p>
		<p class="normal1">Nice ülkeden geçip Ren boyuna vardılar.</p>
		<p class="normal1">Onların çağrısına uydu nice bahadır,</p>
		<p class="indentmetin">geldiler Etzel’in hisarına;</p>
		<div class="clrb"/>
		<p class="normal1">Ne çare, geri dönen tek kişi olmamıştır.</p>
		</body>
</html>