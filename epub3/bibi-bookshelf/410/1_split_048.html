<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_63">ETZEL HAN İLE KRIEMHILD’İN VİYANA HİSARINDAKİ DÜĞÜNÜ NASIL YAPILDI</h2>
		<p class="normal1">1361 Kriemhild Traisenmauer’de dört gün kaldı,</p>
		<p class="normal1">Bu süre boyunca ana yoldan hiç eksilmedi toz bulutu,</p>
		<p class="normal1">Hep bürüdü ortalığı yangın dumanı gibi;</p>
		<p class="normal1">Etzel’in atlıları gelip geçiyordu Doğu Hanlığı ülkesinden.</p>
		<p class="normal1">1362 Durumun haberi iletilmişti Han’a da,</p>
		<p class="normal1">Çekip durduğu tasanın izi kalmadı onda.</p>
		<p class="normal1">Öğrenmişti Kriemhild’in nasıl izzet saltanatla</p>
		<p class="indentmetin">ülkesine geldiğini;</p>
		<div class="clrb"/>
		<p class="normal1">Çabucak hazırlandı gidip karşılamaya sevdiğini.</p>
		<p class="normal1">1363 Önden yola çıktı bir sürü gözüpek Atlı Bey,</p>
		<p class="normal1">Herbiri ayrı dil konuşup ilerlediler yolda;</p>
		<p class="normal1">Kimi İsa kimi kâfirlik dinindendi,</p>
		<p class="normal1">Hatun’u karşılamak için hepsi bir araya geldi.</p>
		<p class="normal1">1364 Rum yurdundan, Rusya’dan bile vardı gelenler,</p>
		<p class="normal1">Eksik değildi elbet Ulah’lar ile Leh’ler.</p>
		<p class="normal1">Bindikleri güçlü atlar hızla koşuyordu mahmuzlandıkça,</p>
		<p class="normal1">Kimse gizlemiyordu kendi ulusal kimliğini, töresini.</p>
		<p class="normal1">1365 Kiev’den bile gelmişti at sırtında nice Bey.</p>
		<p class="normal1">Yaban Peçenek atlıları da düşmüştü yollara,</p>
		<p class="normal1">Ok atıyorlardı uçan kuşlara</p>
		<p class="indentmetin">at sürerken eğlence olsun diye;</p>
		<div class="clrb"/>
		<p class="normal1">Yaman yay çekip ok fırlatıyorlardı.</p>
		<p class="normal1">1366 Doğu Hanlığı yurdunda Tuna boyunda</p>
		<p class="normal1">Bir hisar vardır Tulln denilen;<sup class="calibre2"><a href="1_split_081.html#footnote-600-45" id="footnote-600-45-backlink" name="footnote-600-45-backlink">[45]</a></sup></p>
		<p class="normal1">Orada karşılaştı Kriemhild birçok yabancı âdetle</p>
		<p class="indentmetin">daha önceden hiç bilmediği;</p>
		<div class="clrb"/>
		<p class="normal1">Orada karşıladı onu birçok Atlı Bey,</p>
		<p class="indentmetin">ama içlerinden kiminin gelecekte</p>
		<p class="indentmetin"><span class="indentmetin1">çekecekleri vardı onun sebebine.</span></p>
		<div class="clrb"/>
		<p class="normal1">1367 Etzel’in önü sıra gelmişti</p>
		<p class="indentmetin">onun Bey’lerinden nicesi;</p>
		<div class="clrb"/>
		<p class="normal1">Görkemli Bey’lerdi bunlar, tam saraya yakışan,</p>
		<p class="indentmetin">yüzleri her dem güleç.</p>
		<div class="clrb"/>
		<p class="normal1">Böylece geldi yirmi dört bağımlı Han,</p>
		<p class="normal1">Yalnızca Hatun’u görmek için oraya dört bir yandan.</p>
		<p class="normal1">1368 Sökün etti Ulah yurdunun bağımlı Han’ı Ramung</p>
		<p class="normal1">Yanında yedi yüz atlı ile;</p>
		<p class="normal1">Yaban kuşlarının uçuşu gibi hızlı at sürerdi bunlar.</p>
		<p class="normal1">Sonra geldi bağımlı Han’lardan Gibeche</p>
		<p class="indentmetin">gösterişli birlikleriyle.</p>
		<div class="clrb"/>
		<p class="normal1">1369 Tez davranır Hornboge, yanında bin atlısı,</p>
		<p class="normal1">Geldi Han’dan önce at sürüp Hatun’un yanına,</p>
		<p class="normal1">Bunlar Hun yurdu töresince nara attılar,</p>
		<p class="normal1">At üstünde mızraklı dövüş gösterisi yaptılar.</p>
		<p class="normal1">1370 Dan ilinden gözüpek Haward’la güçlü Iring</p>
		<p class="normal1">Geldiler at sırtında;</p>
		<p class="indentmetin">iğri büğrülük bilmez</p>
		<p class="indentmetin"><span class="indentmetin1">mert yiğitlerdi bunlar.</span></p>
		<div class="clrb"/>
		<p class="normal1">Thüringen ilinden, övülesi yiğit Irnfried geldi,</p>
		<p class="normal1">O da karşıladı Kriemhild’i şanla şerefle,</p>
		<p class="indentmetin">yanında bin iki yüz eriyle.</p>
		<div class="clrb"/>
		<p class="normal1">1371 Hun yurdundan, Etzel Han’ın kardeşi Bleda<sup class="calibre2"><a href="1_split_081.html#footnote-600-46" id="footnote-600-46-backlink" name="footnote-600-46-backlink">[46]</a></sup> da</p>
		<p class="normal1">Bin yiğit getirmişti yanında;</p>
		<p class="normal1">O yiğitlerle geldi</p>
		<p class="normal1">Hatun’u karşılamaya.</p>
		<p class="normal1">1372 Bunların ardından geldi Etzel Han’la</p>
		<p class="indentmetin">bağımlısı Dietrich Han<sup class="calibre2"><a href="1_split_081.html#footnote-600-47" id="footnote-600-47-backlink" name="footnote-600-47-backlink">[47]</a></sup></p>
		<div class="clrb"/>
		<p class="normal1">Tüm Bey’leriyle birlikte;</p>
		<p class="normal1">Bunların içinde de vardı nice övülesi yiğit soylu,</p>
		<p class="normal1">Hatun onları görünce pek mutlu oldu.</p>
		<p class="normal1">1373 Konuştu Pöchlarn’lı gözüpek Rüdeger, dedi:</p>
		<p class="normal1">“Hatun’um, yüce Han seni işte burada karşılayacak;</p>
		<p class="normal1">Elbette selâmlayacak değilsin hepsini aynı biçimde</p>
		<p class="indentmetin">her rütbedeki Etzel Han bağımlılarının;</p>
		<div class="clrb"/>
		<p class="normal1">Uygun düşer öpersen benim söylediklerimi.”</p>
		<p class="normal1">1374 Yüce Hatun’a yardım edildi atından inmesi için,</p>
		<p class="normal1">Gecikmedi Etzel Han da orada görünmekte;</p>
		<p class="normal1">Yanında yiğitleri, indiler atlarından hep birlikte,</p>
		<p class="normal1">İlerledi Kriemhild’e doğru, sevinç içinde.</p>
		<p class="normal1">1375 Öyle anlatıldı bize: Bağımlı Han’lardan ikisi</p>
		<p class="indentmetin">selâmlamışlar Hatun’u,</p>
		<div class="clrb"/>
		<p class="normal1">Sonra geçip ardına, taşımışlar eteğinin ucunu</p>
		<p class="normal1">Etzel Han yürürken ona doğru;</p>
		<p class="normal1">Şanlı Han’ı sevgi dolu bir öpücükle karşılamış o da.</p>
		<p class="normal1">1376 Onu öpmek için kaldırmış yüzündeki ince tülden peçeyi,</p>
		<p class="normal1">Görünmüş altın saçlarının ortasında</p>
		<p class="indentmetin">yüzünün ışıldayan güzelliği;</p>
		<div class="clrb"/>
		<p class="normal1">Demiş, orada onu görenler</p>
		<p class="normal1">“Helche Sultan</p>
		<p class="indentmetin">daha güzel değildi bundan.”</p>
		<div class="clrb"/>
		<p class="normal1">Hemen yanıbaşında durmuş Han’ın kardeşi Bleda.</p>
		<p class="normal1">1377 Soylu Markgraf Rüdeger başlamış öpülecekleri belirtmeye,</p>
		<p class="normal1">Demiş Bleda’yı öp önce,</p>
		<p class="indentmetin">ardından Gibeche Han ile Dietrich’i,</p>
		<div class="clrb"/>
		<p class="normal1">Etzel’in Hatun’u toplam on iki Han’ı öpmüş.</p>
		<p class="normal1">Geri kalanlardan birçok kişiye</p>
		<p class="indentmetin">söz ile selâm etmiş.</p>
		<div class="clrb"/>
		<p class="normal1">1378 Kriemhild’in Etzel Han ile</p>
		<p class="indentmetin">yanyana durduğu süre boyunca</p>
		<div class="clrb"/>
		<p class="normal1">Atlı Bey’ler yaptılar, şimdi de yapageldikleri şeyi,</p>
		<p class="normal1">Giriştiler enlemesine iki uzun sıra olup karşılıklı</p>
		<p class="indentmetin">mızrakla düşürme oyunu gösterisine;</p>
		<div class="clrb"/>
		<p class="normal1">Hem İsa dininden hem kâfirlerden Atlı Bey’ler</p>
		<p class="indentmetin">yürüttüler bu işi kendi geleneklerince.</p>
		<div class="clrb"/>
		<p class="normal1">1379 Dietrich’in erleri nasıl da fırlattılar mızrakları,</p>
		<p class="normal1">Sanki bir yağmur yağdı kalkanların üstüne,</p>
		<p class="indentmetin">kıymıklar, yongalar koptu kalkanlardan;</p>
		<div class="clrb"/>
		<p class="normal1">Atlı Bey’lerin usta elleri beceriler gösterdi.</p>
		<p class="normal1">Onları merakla seyredenler</p>
		<p class="indentmetin">tanıdı çok geçmeden kimin kim olduğunu.</p>
		<div class="clrb"/>
		<p class="normal1">1380 Kırılan mızraklardan çatır çutur sesleri geldi.</p>
		<p class="normal1">Oraya gelmişlerdi tüm ülkenin Bey’leri,</p>
		<p class="normal1">Bir de Etzel Han’ın konukları vardı, bunca soylu yiğit.</p>
		<p class="normal1">Çok durmayıp Han,</p>
		<p class="indentmetin">yanına Hatun’unu aldı,</p>
		<p class="indentmetin"><span class="indentmetin1">ayrıldı oradan.</span></p>
		<div class="clrb"/>
		<p class="normal1">1381 Yakında çayır ortasında kurulmuştu bir yüce otağ,</p>
		<p class="normal1">Çevresinde hazır edilmişti bir sürü baraka.</p>
		<p class="normal1">Atlı Bey oyunları bitince burada dinlenecekti yiğitler</p>
		<p class="normal1">Bu sırada süslü püslü giysiler içinde nice hanım kız</p>
		<p class="indentmetin">oraya geldiler</p>
		<div class="clrb"/>
		<p class="normal1">1382 Kriemhild’in yanında. Hatun oturdu</p>
		<p class="normal1">Üzerine göz alıcı kumaşlar serilmiş bir taht’a;</p>
		<p class="normal1">Markgraf düzenlemişti bu işleri. </p>
		<p class="normal1">Herkes hoşnut kaldı onun düzenlemelerinden,</p>
		<p class="normal1">Etzel Han da çok hoşlandı bu hizmetlerinden.</p>
		<p class="normal1">1383 Han’la Hatun konuştu aralarında birşeyler,</p>
		<p class="normal1">Bilmiyorum ne idi bunlar;</p>
		<p class="normal1">Han sağ elinde tutuyordu onun ak elini,</p>
		<p class="normal1">Ama soylu Rüdeger bırakmadı onları hiç tenhada</p>
		<p class="normal1">düğün yapılıncaya kadar.<sup class="calibre2"><a href="1_split_081.html#footnote-600-48" id="footnote-600-48-backlink" name="footnote-600-48-backlink">[48]</a></sup></p>
		<p class="normal1">1384 Buyruk çıktı Atlı Bey oyunlarına son verilsin diye,</p>
		<p class="normal1">Katılan herkesin onur kazanmasıyla bitti oyunların şamatası.</p>
		<p class="normal1">Etzel’in Bey’leri barakalara gitti,</p>
		<p class="normal1">Hepsine rahat rahat kalacak yer gösterildi.</p>
		<p class="normal1">1385 Bütün gece</p>
		<p class="indentmetin">dinlendiler iyice;</p>
		<div class="clrb"/>
		<p class="normal1">Ardından görüldü gündoğumunun aydınlığı.</p>
		<p class="normal1">Yeniden bindi eyerlere Etzel Han’ın Bey’leri,</p>
		<p class="normal1">Birçoğu yine başladı</p>
		<p class="indentmetin">onurlandırma amaçlı</p>
		<div class="clrb"/>
		<p class="normal1">Atlı Bey oyunlarına.</p>
		<p class="normal1">1386 Han’larını onurlandırmak istiyorlardı Hun’lar.</p>
		<p class="normal1">Tulln’dan Viyana hisarına gelininceye dek</p>
		<p class="indentmetin">sürdürdüler bu gösterilerini;</p>
		<div class="clrb"/>
		<p class="normal1">Orada süslü püslü giyinip takmış takıştırmış</p>
		<p class="indentmetin">bir hanımlar kalabalığıyla karşılaştılar;</p>
		<div class="clrb"/>
		<p class="normal1">Etzel Han’la eşine görkemli bir karşılama</p>
		<p class="indentmetin">düzenlemişti bunlar.</p>
		<div class="clrb"/>
		<p class="normal1">1387 Konuklar ne isteyebilirse bol bol hazır edilmişti,</p>
		<p class="normal1">Orada da Han’ın Bey’lerinden nicesi</p>
		<p class="normal1">İçi şen, katıldı Atlı Bey oyunlarına;</p>
		<p class="normal1">Sonra da girişildi Han’ın evlenmesi kutlamalarına.</p>
		<p class="normal1">1388 Hisar içinde olanaksızdı herkese kalacak yer bulmak;</p>
		<p class="normal1">Ren boyundan gelme olmayanlardan rica etti Rüdeger</p>
		<p class="normal1">Siz yakın çevrede bir yerde kalın diye.</p>
		<p class="normal1">Duydum, hiç ayrılmamış Kriemhild’in yanından</p>
		<p class="normal1">1389 Dietrich Han’la birçok başka yüce Bey,</p>
		<p class="indentmetin">sürdürmüşler Atlı Bey oyunlarını,</p>
		<div class="clrb"/>
		<p class="normal1">Konuklara hoşça vakit geçirtmek için</p>
		<p class="normal1">Rahatı feda edip, candan gönülden </p>
		<p class="indentmetin">katlanmışlar zahmete.</p>
		<div class="clrb"/>
		<p class="normal1">Etzel Han’la konukları bol bol eğlenmişler.</p>
		<p class="normal1">1390 Düğün günü düşmüştü kutsal bir kandil gününe;</p>
		<p class="normal1">Tuna üzerindeki Viyana hisarında Etzel Han girdi gerdeğe.</p>
		<p class="normal1">Düşünürüm kendi kendime;</p>
		<p class="normal1">Kriemhild ilk eşiyle evlendiğinde</p>
		<p class="normal1">Bu kadar çok sayıda Atlı Bey</p>
		<p class="indentmetin">girmiş değildi onun buyruğuna.</p>
		<div class="clrb"/>
		<p class="normal1">1391 Kendisini daha önce hiç görmemiş nice kişiye</p>
		<p class="normal1">Daha tanışırlarken zengin armağanlar verdi.</p>
		<p class="normal1">Konuklardan nicesi şöyle dedi:</p>
		<p class="normal1">“Bilmezdik Kriemhild Hatun’un </p>
		<p class="indentmetin">bunca varsıl olduğunu,</p>
		<div class="clrb"/>
		<p class="normal1">hazinesi elden gitti sanırdık;</p>
		<p class="normal1">Pek şaşırdık böylesine ihsanlarda bulunmasına.”</p>
		<p class="normal1">1392 Düğün kutlamaları tam on yedi gün sürdü,</p>
		<p class="normal1">İnanmam söyleseler de başka bir Han’ın</p>
		<p class="normal1">Bundan büyük düğünle evlenmiş olduğunu;</p>
		<p class="indentmetin">duyulmamıştır öyle şey.</p>
		<div class="clrb"/>
		<p class="normal1">Düğün kutlamalarına katılanlar</p>
		<p class="indentmetin">hep giymişlerdi yepyeni urbalar.</p>
		<div class="clrb"/>
		<p class="normal1">1393 Sanırım daha önce Alçak Ülke’de</p>
		<p class="indentmetin">hiçbir zaman oturmamıştı yanında</p>
		<p class="indentmetin"><span class="indentmetin1">bunca sayıda kalabalık Bey ile.</span></p>
		<div class="clrb"/>
		<p class="normal1">Her ne kadar Siegfried çok varsıl idiyse de</p>
		<p class="normal1">Hiçbir zaman bağımlı olmadı Kriemhild’e</p>
		<p class="normal1">Burada Hun yurdunda ona bağımlı olan</p>
		<p class="indentmetin">soylu Bey’ler kadarı.</p>
		<div class="clrb"/>
		<p class="normal1">1394 Beri yandan</p>
		<p class="indentmetin">burada Kriemhild’in isteği üzerine dağıtılan</p>
		<div class="clrb"/>
		<p class="normal1">Uzun, derin ve geniş kaftanlar sayısınca kaftan</p>
		<p class="normal1">Dağıtılmamıştır hiçbir ülkede hiçbir zaman</p>
		<p class="normal1">Düğüne gelenlere edilmemiştir armağan.</p>
		<p class="normal1">1395 Tanıdıklarla konuklarda bir tek düşünce vardı:</p>
		<p class="normal1">Ellerinden geleni esirgemeyip armağan etmek.</p>
		<p class="normal1">Kim neden hoşlanmışsa armağan ediyorlardı o nesneyi,</p>
		<p class="normal1">Görüldü nice yiğidin coşup da armağan ettiği</p>
		<p class="indentmetin">sırtındaki giysiyi,</p>
		<p class="indentmetin"><span class="indentmetin1">sonra cıbıl gezdiği.</span></p>
		<div class="clrb"/>
		<p class="normal1">1396 Kriemhild’in aklına geldi zaman zaman</p>
		<p class="normal1">Ren boyunda soylu er’iyle yanyana oturmaları;</p>
		<p class="indentmetin">gözleri ıslandı,</p>
		<div class="clrb"/>
		<p class="normal1">Belli etmedi bu hâlini kimseye.</p>
		<p class="normal1">Bunca çileden sonra şimdi gelmişti</p>
		<p class="indentmetin">pek yüce bir yere.</p>
		<div class="clrb"/>
		<p class="normal1">1397 Kim cömertlik ederek neyi saçtı savurduysa</p>
		<p class="normal1">Hepsi hiç kaldı Dietrich’in ettiğinin yanında;</p>
		<p class="normal1">Etzel Han’dan neleri ihsan diye almışsa Dietrich</p>
		<p class="indentmetin">hepsini dağıttı armağan olarak!</p>
		<div class="clrb"/>
		<p class="normal1">Eli açık Rüdeger de verdi çok kişiye ihsanlar</p>
		<p class="indentmetin">pek şaşılacak kadar.</p>
		<div class="clrb"/>
		<p class="normal1">1398 Hun yurdundan Bleda Han</p>
		<p class="normal1">Ardarda getirtti kocaman sandıkları,</p>
		<p class="normal1">Bunları bir bir açtırdı,</p>
		<p class="indentmetin">altın, gümüş dağıttı.</p>
		<div class="clrb"/>
		<p class="normal1">Pek keyifli demler geçirdi yüce Han’ın Bey’leri.</p>
		<p class="normal1">1399 Etzel’in ozanları Schwemmel’le Werbel</p>
		<p class="normal1">Düğün kutlamalarında</p>
		<p class="normal1">Kriemhild Etzel’in yanında otururken</p>
		<p class="normal1">Devşirdi rahat bir bin’er Mark en azından;</p>
		<p class="normal1">Hiç kuşkum yok bundan.</p>
		<p class="normal1">1400 On sekizinci gün oldu, Viyana’dan ayrılıp</p>
		<p class="indentmetin">yola çıktılar at sırtında;</p>
		<div class="clrb"/>
		<p class="normal1">Yanlarında süregiden Atlı Bey oyunlarında</p>
		<p class="normal1">Yiğit ellerinden fırlatılan </p>
		<p class="indentmetin">mızrak vuruşlarıyla parçalandı nice kalkan,</p>
		<div class="clrb"/>
		<p class="normal1">Sonunda iç ferahlığıyla </p>
		<p class="normal1">Hun yurduna geldi Etzel Han.</p>
		<p class="normal1">1401 Geceyi geçirdiler eski bölümünde Hainburg
		hisarının.<sup class="calibre2"><a href="1_split_081.html#footnote-600-49" id="footnote-600-49-backlink" name="footnote-600-49-backlink">[49]</a></sup></p>
		<p class="normal1">Ne gücü ölçülebilirdi askerlik açısından</p>
		<p class="normal1">Ne de adam sayısı kestirilebilirdi bu kalabalığın;</p>
		<p class="normal1">Hey gidi! </p>
		<p class="normal1">Hun yurdunda onları karşılamaya çıkan</p>
		<p class="indentmetin">ne güzel hanımlar gördülerdi!</p>
		<div class="clrb"/>
		<p class="normal1">1402 Varsıl kent Wieselburg’da<sup class="calibre2"><a href="1_split_081.html#footnote-600-50" id="footnote-600-50-backlink" name="footnote-600-50-backlink">[50]</a></sup></p>
		<p class="indentmetin">gemiye binip geçtiler karşı kıyıya;</p>
		<div class="clrb"/>
		<p class="normal1">Kapladı ırmağın üzerini atlar, adamlar.</p>
		<p class="normal1">Görünmez oldu ırmağın kendisi.</p>
		<p class="normal1">Yolculuktan pek yorulan hanımlar </p>
		<p class="indentmetin">dinlenmek fırsatı buldular bu sırada.</p>
		<div class="clrb"/>
		<p class="normal1">1403 Birçok gemi iplerle bağlanmıştı birbirine iyice</p>
		<p class="normal1">Dalgalar, akıntılar onlara bir zarar vermesin diye.</p>
		<p class="normal1">Geniş güvertelerde kurulmuştu birçok çadır,</p>
		<p class="normal1">Sanki hâlâ karada, çayırda imişler gibi.</p>
		<p class="normal1">1404 Onlardan önce vardı Etzelburg’a<sup class="calibre2"><a href="1_split_081.html#footnote-600-51" id="footnote-600-51-backlink" name="footnote-600-51-backlink">[51]</a></sup> gelişlerinin haberi;</p>
		<p class="normal1">Sevindi buna hisar halkı, kadınları erkekleri. </p>
		<p class="normal1">Gerçekten de, bir zamanlar Helche’nin saray halkı olanlar</p>
		<p class="normal1">Kriemhild’in yanında yine mutlu günler yaşadılar.</p>
		<p class="normal1">1405 Helche’nin ölümüne içleri yanan</p>
		<p class="normal1">Birçok soylu yoldaş kız, onların yolunu</p>
		<p class="indentmetin">gözleyip duruyordu.</p>
		<div class="clrb"/>
		<p class="normal1">Bunların arasında Kriemhild yedi Han kızı buldu;</p>
		<p class="normal1">Tüm Hun yurdunun bezeğiydi bu kızlar,</p>
		<p class="indentmetin">ülkeye süs oluyordu.</p>
		<div class="clrb"/>
		<p class="normal1">1406 Herrat derleyip toplamıştı o aralık </p>
		<p class="normal1">Helche’nin saray halkını.</p>
		<p class="normal1">Helche’nin kızkardeşinin kızıydı o; erdemlilikte nam salmıştı,</p>
		<p class="normal1">Soylu Nantwin Han idi babası,</p>
		<p class="normal1">Dietrich Han da nişanlısı.</p>
		<p class="normal1">1407 Etzel Han gelince at sırtında, yanındakilerle</p>
		<p class="indentmetin">ırmağın kumsal kıyısına</p>
		<div class="clrb"/>
		<p class="normal1">Tek tek tanıtıldı genç kızların herbiri, soylu Kriemhild’e.</p>
		<p class="normal1">O da selâmladı onların herbirini,</p>
		<p class="normal1">Hey gidi! Helche’nin yerine geçince</p>
		<p class="indentmetin">ne büyük erk edindiydi!</p>
		<div class="clrb"/>
		<p class="normal1">1408 Han’ın tüm hısımları, ayrıca da Bey’leri, adamları</p>
		<p class="normal1">Geçen zaman boyunca hizmet sundular ona;</p>
		<p class="normal1">Öyle oldu ki </p>
		<p class="indentmetin">sonunda</p>
		<div class="clrb"/>
		<p class="normal1">Helche Hatun’un erk’ini de geçti onun erk’i;</p>
		<p class="normal1">Kriemhild ölesiye dek onun buyruğundaydı hepsi.</p>
		<p class="normal1">1409 Saray da ülke de şanla şerefle</p>
		<p class="indentmetin">mutlu günler gördüler;</p>
		<div class="clrb"/>
		<p class="normal1">Hoşça vakit geçirildi her zaman.</p>
		<p class="normal1">Herkes kavuştu içinin özlemlerine</p>
		<p class="normal1">Han’ın iyi yüreği, Hatun’un cömertliği sebebine.</p>
		</body>
</html>