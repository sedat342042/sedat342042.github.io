<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_62">KRIEMHILD’İN HUN YURDUNA YOLCULUĞU NASIL GEÇTİ</h2>
		<p class="normal1">1314 Gidedursun elçiler at sırtında! Şimdi anlatalım size</p>
		<p class="normal1">Han kızı nasıl yolculuk edip ülkelerden geçti,</p>
		<p class="normal1">Nasıl ayrıldı ondan iki erkek kardeşi.</p>
		<p class="normal1">Ona yoldaşlık ettiler sevgileri gereği,</p>
		<p class="normal1">1315 Sonra destur isteyip yanından ayrıldılar.</p>
		<p class="normal1">Tuna boyunda Pförring’e kadar gelmişlerdi onunla,<sup class="calibre2"><a href="1_split_081.html#footnote-600-36" id="footnote-600-36-backlink" name="footnote-600-36-backlink">[36]</a></sup></p>
		<p class="normal1">Oradan dönmek istediler Ren boyuna.</p>
		<p class="normal1">Gözyaşı dökmeden olmuyordu sevilenlerden ayrılmak.</p>
		<p class="normal1">1316 Tez canlı Giselher, ablasına dedi:</p>
		<p class="normal1">“Gereksinmen olursa soylu Hatun, benim yardımıma,</p>
		<p class="normal1">Çıkarsa sana bir zarar veren, hemen bildir bana! </p>
		<p class="normal1">At sırtında gelirim sana destek olmaya</p>
		<p class="normal1">Etzel Han’ın yurduna.”</p>
		<p class="normal1">1317 Hısımı olanlar öptü Hatun’u dudağından,</p>
		<p class="normal1">Yiğit Burgund’lar veda etti sevgiyle Rüdeger takımına,</p>
		<p class="normal1">Ayrıldılar oradan;</p>
		<p class="normal1">Hatun sürdürdü yolculuğu güzel giyimli yoldaş kızlarla.</p>
		<p class="normal1">1318 Yüz dört kişiydi bunlar,</p>
		<p class="indentmetin">giymişlerdi hepsi de gösterişli urbalar;</p>
		<div class="clrb"/>
		<p class="normal1">Varsıl işi kumaşlara işlenmişti altın sırmalar.</p>
		<p class="normal1">Yol boyunca yanlarında</p>
		<p class="indentmetin">koruma birliği oluşturan bahadırlar</p>
		<p class="indentmetin"><span class="indentmetin1">taşımaktaydı geniş kalkanlar.</span></p>
		<div class="clrb"/>
		<p class="normal1">Destur aldı dönmeye yiğit Volker’la</p>
		<p class="indentmetin">yanındaki savaşçılar.</p>
		<div class="clrb"/>
		<p class="normal1">1319 Tuna boyunca yürüyüp geldiler Bavyera’ya,</p>
		<p class="normal1">Varışlarının haberi yayıldı oralara;</p>
		<p class="normal1">Duyuldu onların Kriemhild’i</p>
		<p class="normal1">Hun yurduna gelin götürdüğü;</p>
		<p class="normal1">Oranın egemeni Pilgerin adlı Başpapaz, sevindi buna.</p>
		<p class="normal1">1320 O, Başpapaz idi Passau hisarında,</p>
		<p class="normal1">Boşaldı evler, hatta egemen’in sarayı;</p>
		<p class="normal1">Bavyera’ya gelen konukları</p>
		<p class="indentmetin">görmeye koştu hisarın halkı.</p>
		<div class="clrb"/>
		<p class="normal1">Başpapaz Pilgerin de onlarla gidip </p>
		<p class="indentmetin">kardeşi Ute’nin kızı</p>
		<div class="clrb"/>
		<p class="normal1">Kriemhild’i karşıladı.</p>
		<p class="normal1">1321 Yanındaki bahadırlar hiç de üzgün değildi</p>
		<p class="normal1">Kriemhild’in yoldaşı bunca güzel kız görmekten.</p>
		<p class="normal1">Kızların güzelliği nice Atlı Bey oğlunun</p>
		<p class="indentmetin">gözlerini okşadı.</p>
		<div class="clrb"/>
		<p class="normal1">Soylu konuklara pek güzel konaklama yerleri</p>
		<p class="indentmetin">gösterildi hemen.</p>
		<div class="clrb"/>
		<p class="normal1">1322 Konuklar at sırtında bu yerlere giderken</p>
		<p class="normal1">Halk seyretti onların geçişini,</p>
		<p class="normal1">Konukseverlikle sağladı onların her gereksinmesini.</p>
		<p class="normal1">Onlar da aldı verilenleri, teşekkür ederek;</p>
		<p class="indentmetin">her yerde böyledir âdet.</p>
		<div class="clrb"/>
		<p class="normal1">1323 Kriemhild, hisarın egemeni dayısıyla</p>
		<p class="normal1">Girdi hisardan içeri,</p>
		<p class="normal1">Sevinçliydi kentliler, kendi Bey’lerinin yeğeni gelmiş diye;</p>
		<p class="normal1">Sıcak karşılama gösterdi dükkâncı takımı.</p>
		<p class="normal1">1324 Başpapaz dedi: “Biraz uzun kalsaydınız!”</p>
		<p class="normal1">Markgraf Rüdeger buna karşılık verdi:</p>
		<p class="normal1">“Ne yazık ki olanaksız.</p>
		<p class="normal1">Sürdürmeliyiz yolculuğu</p>
		<p class="normal1">Hun yurduna doğru;</p>
		<p class="normal1">Geleceğimiz herkese duyuruldu,</p>
		<p class="indentmetin">nice yiğit karşılamak için</p>
		<p class="indentmetin"><span class="indentmetin1">bekler bizi yollarda.”</span></p>
		<div class="clrb"/>
		<p class="normal1">1325 Haberi güzel Gotelind de aldı,</p>
		<p class="normal1">Hemen girişti hevesle karşılama hazırlıklarına.</p>
		<p class="normal1">Ulak gönderip ondan dilemişti Rüdeger</p>
		<p class="normal1">Gelen Hatun’a karşılayıcı çıkmasını,</p>
		<p class="indentmetin">mutluluk vermesini onun gönlüne.</p>
		<div class="clrb"/>
		<p class="normal1">1326 Demişti ırmak boyunda Enns’e<sup class="calibre2"><a href="1_split_081.html#footnote-600-37" id="footnote-600-37-backlink" name="footnote-600-37-backlink">[37]</a></sup> kadar gelin,</p>
		<p class="normal1">Bütün adamların da yanında olsun. Aynen öyle yapıldı,</p>
		<p class="normal1">Yolları aşındırdı karşılamaya koşanlar, atlı, yaya;</p>
		<p class="normal1">Kimse yan gelip yatmadı hisarda.</p>
		<p class="normal1">1327 Ertesi gece Eferding’e vardı yolcular,<sup class="calibre2"><a href="1_split_081.html#footnote-600-38" id="footnote-600-38-backlink" name="footnote-600-38-backlink">[38]</a></sup></p>
		<p class="normal1">Aslında olağan işlerden idi Bavyera Beyleri’nin</p>
		<p class="normal1">Gelip geçenleri soyması. Bu gelseydi başlarına</p>
		<p class="normal1">Zarar görürdü onlar;</p>
		<p class="normal1">1328 Bunu önlemişti gözüpek Rüdeger;</p>
		<p class="normal1">Komutasında vardı bin atlı, belki daha fazlası.</p>
		<p class="normal1">Yolda karşıladı onları soylu Markgraf eşi Gotelind,</p>
		<p class="normal1">Yanında getirmişti pek çok savaşçı yiğit.</p>
		<p class="normal1">1329 Traun hisarına uğrayıp</p>
		<p class="normal1">Enns yanındaki ovaya geldiler, bir de baktılar</p>
		<p class="normal1">Orada kurulmuş çadırlar, barakalar,</p>
		<p class="normal1">Konuklar geceyi rahatça geçirsin diye;</p>
		<p class="normal1">Rüdeger’in dostları </p>
		<p class="indentmetin">özenle hazır etmişti bunları.</p>
		<div class="clrb"/>
		<p class="normal1">1330 Güzel Gotelind çıktı kaldığı yerden,</p>
		<p class="indentmetin">ilerledi at sırtında Kriemhild’e doğru.</p>
		<div class="clrb"/>
		<p class="normal1">Yoldan geçmekteydi, donanımları süslü birçok at;</p>
		<p class="normal1">Çıngırdıyordu dizgin takımlarına asılmış küçük çanlar.</p>
		<p class="normal1">Pek candan karşıladı Gotelind Kriemhild’i,</p>
		<p class="normal1">Rüdeger böyle dilemişti.</p>
		<p class="normal1">1331 Yolda biri bir yandan, öteki karşı yandan</p>
		<p class="normal1">At sırtında yaklaştılar birbirlerine.</p>
		<p class="normal1">Oradaki birçok yiğit, âdet olduğu üzere</p>
		<p class="normal1">Başladı Atlı Bey marifetleri gösterilerine;</p>
		<p class="indentmetin">genç kızlar seyretti bunları.</p>
		<div class="clrb"/>
		<p class="normal1">Güzel hanımları hiç bıktırmaz Atlı Bey oyunları.</p>
		<p class="normal1">1332 Rüdeger’in erleri yaklaşırken konuklara,</p>
		<p class="normal1">O erlerin kılıç sallayıp vurduğu kalkanlardan</p>
		<p class="normal1">Kopmuş ufak parçalar uçuşuyordu ortada;</p>
		<p class="normal1">Onurlandırmak için güzelleri</p>
		<p class="indentmetin">gösterilmekteydi Atlı Bey marifetleri.</p>
		<div class="clrb"/>
		<p class="normal1">1333 Sonra bir mola verildi. Selâmladı birçok yiğit</p>
		<p class="normal1">Dostça birbirini; </p>
		<p class="indentmetin">götürdüler önüne düşüp güzel Gotelind’i</p>
		<div class="clrb"/>
		<p class="normal1">Kriemhild’in olduğu yere;</p>
		<p class="normal1">Çok iş düştü her iki hanımın hizmetkârlarına.</p>
		<p class="normal1">1334 Pöchlarn Bey’i ilerledi at sırtında eşine doğru.</p>
		<p class="normal1">Soylu Markgraf eşi pek mutlu oldu</p>
		<p class="normal1">Er’ini sağ salim,</p>
		<p class="indentmetin">sağlık içinde taptaze </p>
		<div class="clrb"/>
		<p class="normal1">Ren boyundan dönmüş görünce;</p>
		<p class="normal1">Kuruntularının yerini büyük bir sevinç aldı.</p>
		<p class="normal1">1335 Eşi onu karşılayınca, buyurdu Bey, herkes eyerden insin</p>
		<p class="normal1">Çimen üstünde otursun hanımların yanında diye.</p>
		<p class="normal1">Koşuştu Atlı Bey’ler </p>
		<p class="indentmetin">hanımların attan inmesine yardım etmek için;</p>
		<div class="clrb"/>
		<p class="normal1">Hevesle hizmet ettiler güzel hanımlara, kızlara.</p>
		<p class="normal1">1336 Başpapaz götürdü Ekkewart’la birlikte</p>
		<p class="normal1">Kızkardeşinin kızını Markgraf eşi Gotelind’e;</p>
		<p class="normal1">Önlerinden çekilip yol açtı kalabalık,</p>
		<p class="normal1">Gotelind’i öptü yabancı konuğu.</p>
		<p class="normal1">1337 Hatun’un geldiği yerde</p>
		<p class="normal1">Duruyordu Gotelind, yanında yoldaş kızlarıyla.</p>
		<p class="normal1">Sokmadılar atları o yakınlara,</p>
		<p class="normal1">Bıraktılar uşaklara.</p>
		<p class="normal1">1338 İçtenlikle konuştu Rüdeger’in eşi:</p>
		<p class="normal1">“Ne mutlu bana ki, sevgili Hatun,</p>
		<p class="normal1">Sevinerek gördüm seni bu ülkede.</p>
		<p class="normal1">Hiçbir şey daha çok mutlu edemez beni</p>
		<p class="indentmetin">böyle bir günde.”</p>
		<div class="clrb"/>
		<p class="normal1">1339 “Şükürler olsun Tanrıya” dedi Kriemhild.</p>
		<p class="normal1">“Çok soylu Gotelind,</p>
		<p class="indentmetin">benimle Etzel Han’a ömür nasip olursa,</p>
		<div class="clrb"/>
		<p class="normal1">Ödülünü göreceksin benimle karşılaşmış olmanın.”</p>
		<p class="normal1">Ama ikisi de bilmiyordu ileride neler olacağını.</p>
		<p class="normal1">1340 Edeple oturdular yanyana çimenlerin üstünde,</p>
		<p class="indentmetin">kendi yoldaş kızlarıyla.</p>
		<div class="clrb"/>
		<p class="normal1">Hatunlara bakanların hep içleri açıldı,</p>
		<p class="normal1">Gözlerine şölen oldu gördükleri güzeller.</p>
		<p class="normal1">Yerindeydi bir arada olan hanımlarla erlerin keyfi</p>
		<p class="indentmetin">şimdi de öyle değil mi?</p>
		<div class="clrb"/>
		<p class="normal1">1341 Buyruk verildi konuklara içki sunulsun diye;</p>
		<p class="indentmetin">artık öğle olmuştu.</p>
		<div class="clrb"/>
		<p class="normal1">Soylu yolcular çimende artık oturmadılar,</p>
		<p class="normal1">Ata binip gittiler, hazır buldukları barakalara;</p>
		<p class="normal1">Değerli konuklara yapıldı orada</p>
		<p class="indentmetin">zengin işi ağırlama.</p>
		<div class="clrb"/>
		<p class="normal1">1342 Bütün gece dinlendiler sabahın erken zamanına kadar,</p>
		<p class="normal1">Sonra Pöchlarn’lı olanlar</p>
		<p class="normal1">Bütün gün paralandı değerli konukları ağırlamak için.</p>
		<p class="normal1">Rüdeger iş edindi her gereksinmenin karşılanmasını.</p>
		<p class="normal1">1343 Surların yalnız pencereleri değil</p>
		<p class="normal1">Kapıları da açıldı ardına kadar;</p>
		<p class="normal1">Hisara girdi konuklar at sırtında,</p>
		<p class="indentmetin">kentte seyran ettiler;</p>
		<div class="clrb"/>
		<p class="normal1">Soylu Rüdeger buyurdu </p>
		<p class="indentmetin">hepsine en âlâsından</p>
		<p class="indentmetin"><span class="indentmetin1">konaklama yeri sağlanmasını.</span></p>
		<div class="clrb"/>
		<p class="normal1">1344 Rüdeger’in kızı da, yanında kendi yoldaş kızları,</p>
		<p class="normal1">Kriemhild’in yanına gidip</p>
		<p class="indentmetin">içten bir hoşgeldin dedi ona,</p>
		<div class="clrb"/>
		<p class="normal1">Oradan ayrılmadı hiç Markgraf eşi anası,</p>
		<p class="normal1">Bir sürü genç kız candan selâmladı birbirini.</p>
		<p class="normal1">1345 Atlı Bey’lerle hanımlar tutuştular elele,</p>
		<p class="normal1">Girdiler geniş bir saraydan içeriye.</p>
		<p class="normal1">Pek güzeldi bu sarayın yapısı;</p>
		<p class="indentmetin">hemen Tuna kıyısı idi aşağısı.</p>
		<div class="clrb"/>
		<p class="normal1">Pencere yanlarına oturup serin hava aldılar,</p>
		<p class="indentmetin">hepsi keyif çattılar.</p>
		<div class="clrb"/>
		<p class="normal1">1346 Bilgim yok daha sonra</p>
		<p class="indentmetin">ne yapıldı orada,</p>
		<div class="clrb"/>
		<p class="normal1">Yalnız duydum Kriemhild erlerinin yakındığını</p>
		<p class="normal1">Az dinlenmeyle çok yol alıyoruz diye;</p>
		<p class="normal1">Hey gidi! Ne koç yiğitler çıktı yola Kriemhild’in yanında,</p>
		<p class="indentmetin">sürdürdü yolculuğu ileriye!</p>
		<div class="clrb"/>
		<p class="normal1">1347 Dostça hizmetler sundu hepsine Markgraf,</p>
		<p class="normal1">Hatun da armağan etti onunla Gotelind’in kızına</p>
		<p class="normal1">Kızıl altından on iki bilezikle</p>
		<p class="normal1">Etzel Han ülkesine getirmekte olduğu urbaların</p>
		<p class="indentmetin">en iyilerinden birini.</p>
		<div class="clrb"/>
		<p class="normal1">1348 Nibelung’lar hazinesi alınmıştı elinden, ama yine</p>
		<p class="normal1">Elinde kalanlarla küçük müçük armağanlar vererek</p>
		<p class="normal1">Biliyordu gönüller kazanmasını.</p>
		<p class="normal1">Ev sahibi Bey’in adamlarına</p>
		<p class="indentmetin">dağıttı cömertçe ihsanlar.</p>
		<div class="clrb"/>
		<p class="normal1">1349 Markgraf eşi Gotelind de buna karşılık verdi,</p>
		<p class="normal1">Ren boyundan gelme konuklara yakın dostluk gösterdi;</p>
		<p class="normal1">Konuk yabancılar arasında kalmadı desem yeri</p>
		<p class="normal1">Ondan mücevher takısı ya da görkemli urbalar</p>
		<p class="indentmetin">almamış olan biri.</p>
		<div class="clrb"/>
		<p class="normal1">1350 Yolcular hafif birşeyler yedi,</p>
		<p class="normal1">Yola çıkma zamanı geldi.</p>
		<p class="normal1">Gotelind, Etzel Han’ın eşine “Hep hizmetinizdeyiz” dedi.</p>
		<p class="normal1">Kriemhild ayrılırken sarıldı Bey’in genç kızına da,</p>
		<p class="indentmetin">öptü onu birkaç kez birbiri ardına.</p>
		<div class="clrb"/>
		<p class="normal1">1351 Kız dedi Hatun’a, “Eğer uygun görürsen</p>
		<p class="normal1">Babam beni gönderecek senin yanına</p>
		<p class="normal1">Hun Hanı’nın yurduna.”<sup class="calibre2"><a href="1_split_081.html#footnote-600-39" id="footnote-600-39-backlink" name="footnote-600-39-backlink">[39]</a></sup></p>
		<p class="normal1">Kriemhild anladı</p>
		<p class="indentmetin">genç kızın ona pek bağlandığını.</p>
		<div class="clrb"/>
		<p class="normal1">1352 Koşumları takılmış atlar getirildi</p>
		<p class="normal1">Pöchlarn hisarının içinden</p>
		<p class="normal1">Sur kapısının önüne,</p>
		<p class="normal1">Bitti vedalaşması Kriemhild’in</p>
		<p class="normal1">Rüdeger’in eşi ve kızı ile;</p>
		<p class="normal1">Onun “Tanrıya ısmarladım sizi” demesiyle</p>
		<p class="indentmetin">birçok güzel genç kız da veda etti birbirine.</p>
		<div class="clrb"/>
		<p class="normal1">1353 Pek azı görüşebildi o günden sonra.</p>
		<p class="normal1">Melk<sup class="calibre2"><a href="1_split_081.html#footnote-600-40" id="footnote-600-40-backlink" name="footnote-600-40-backlink">[40]</a></sup> hisarına vardıklarında</p>
		<p class="normal1">yol üzerinde iken</p>
		<p class="normal1">Getirildi onlara tepsiye konmadan elde taşınarak</p>
		<p class="normal1">Altından çanaklarda bol bol şarap;</p>
		<p class="indentmetin">hoşgeldiniz dendi yolculara.</p>
		<div class="clrb"/>
		<p class="normal1">1354 Bir Bey otururdu bu hisarda, Astold adında,</p>
		<p class="normal1">Gösterdi onlara, Doğu Hanlığı’na<sup class="calibre2"><a href="1_split_081.html#footnote-600-41" id="footnote-600-41-backlink" name="footnote-600-41-backlink">[41]</a></sup> giden yolu;</p>
		<p class="normal1">Tuna kıyısını izleyip Mautern’den<sup class="calibre2"><a href="1_split_081.html#footnote-600-42" id="footnote-600-42-backlink" name="footnote-600-42-backlink">[42]</a></sup> geçer bu yol.</p>
		<p class="normal1">Oraya vardıklarında, erk’i çok Hatun’a iyi hizmet edildi.</p>
		<p class="normal1">1355 Orada ayrıldı Başpapaz yeğeni Kriemhild’den,</p>
		<p class="normal1">Öğütledi yeğenine Han’ı Hak dinine getirmesini,</p>
		<p class="normal1">Vaktiyle Helche’nin başardığı gibi</p>
		<p class="indentmetin">şanla şerefle saltanat sürmesini.</p>
		<div class="clrb"/>
		<p class="normal1">Hey gidi! Gerçekten de o, varınca Hun ülkesine</p>
		<p class="indentmetin">nasıl da tutulduydu baş üstünde!</p>
		<div class="clrb"/>
		<p class="normal1">1356 Getirdi yol göstericiler yolcuları Traisen’a<sup class="calibre2"><a href="1_split_081.html#footnote-600-43" id="footnote-600-43-backlink" name="footnote-600-43-backlink">[43]</a></sup></p>
		<p class="normal1">Rüdeger’in er’leri koruma birliği oldu onlara</p>
		<p class="normal1">Hun atlıları sökün edip ülkenin diğer yanından gelesiye dek.</p>
		<p class="normal1">Bunlar pek büyük saygı gösterdi Hatun’a.</p>
		<p class="normal1">1357 Traisen’da Hun Hanı’nın güçlü bir hisarı vardı;</p>
		<p class="normal1">Pek yaygındı bu hisarın şanı.</p>
		<p class="normal1">Hisara Traisenmauer denirdi.<sup class="calibre2"><a href="1_split_081.html#footnote-600-44" id="footnote-600-44-backlink" name="footnote-600-44-backlink">[44]</a></sup> Orada yaşardı </p>
		<p class="normal1">Helche Hatun;</p>
		<p class="normal1">Çok erdemli kadındı o.</p>
		<p class="normal1">1358 Kriemlich başardı onun yerini doldurmayı.</p>
		<p class="normal1">Hep eli açıklık gösterdi,</p>
		<p class="normal1">Heves etti çektiği bunca acıdan sonra</p>
		<p class="indentmetin">bir dem de mutluluk duymaya,</p>
		<div class="clrb"/>
		<p class="normal1">Etzel Han’ın Bey’leri çok saygı gösterdiler ona,</p>
		<p class="normal1">Pek bağlandılar Hatun’a</p>
		<p class="indentmetin">ardından gelen günlerde.</p>
		<div class="clrb"/>
		<p class="normal1">1359 Etzel Han’ın egemenliğine</p>
		<p class="indentmetin">o kadar geniş yerlerde</p>
		<p class="indentmetin"><span class="indentmetin1">boyun eğilmişti ki,</span></p>
		<div class="clrb"/>
		<p class="normal1">Onun sarayında her zaman görülebilirdi</p>
		<p class="normal1">Nam salmış Atlı Bey’lerin en iyileri</p>
		<p class="normal1">İsa dininden olsun, kâfirlerden olsun;</p>
		<p class="indentmetin">şimdi düğüne çağrılıp geldi bu yiğitler.</p>
		<div class="clrb"/>
		<p class="normal1">1360 Hiç görülmüş değildi daha önce;</p>
		<p class="indentmetin">daha sonra da görülmedi</p>
		<div class="clrb"/>
		<p class="normal1">İsa dininden olanlarla kâfirlerin</p>
		<p class="normal1">Yanyana yaşam sürdürdüğü;</p>
		<p class="normal1">Başardı Etzel Han bunu gerçekleştirmeyi,</p>
		<p class="indentmetin">herkese karşı çok açıktı eli.</p>
		<div class="clrb"/>
		</body>
</html>