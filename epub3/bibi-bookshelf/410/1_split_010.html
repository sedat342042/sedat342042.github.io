<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
</head>
  <body class="calibre">
<h2 class="h2baslik1" id="calibre_toc_44">SIEGFRIED, WORMS’A NASIL GELDİ</h2>
		<p class="normal1">47 O zamanlar bu Bey pek bilmedi yürek acısını.</p>
		<p class="normal1">Derken günün birinde duydu ki</p>
		<p class="indentmetin">olabildiğince güzel bir genç kız</p>
		<div class="clrb"/>
		<p class="normal1">Burgund’lar yurdunda imiş,</p>
		<p class="indentmetin">tam kişinin içi çekeceği gibiymiş.</p>
		<div class="clrb"/>
		<p class="normal1">Bu kız ona hem çok mutluluk verdi</p>
		<p class="indentmetin">hem de çok acı çektirdi sonradan.</p>
		<div class="clrb"/>
		<p class="normal1">48 Yayılmıştı uzak ülkelere dek</p>
		<p class="indentmetin">kızın görkemli güzelliğinin şanı;</p>
		<div class="clrb"/>
		<p class="normal1">Beri yandan da onun</p>
		<p class="indentmetin">yüreği pek olduğunu</p>
		<p class="indentmetin"><span class="indentmetin1">duymuştu nice bahadır.</span></p>
		<div class="clrb"/>
		<p class="normal1">Bu yüzden yolunu düşürüyordu bir sürü soylu Bey</p>
		<p class="normal1">Gunther Han’ın yurduna.</p>
		<p class="normal1">49 Ne var ki bunca istekli çıkarken</p>
		<p class="indentmetin">onun sevdasını kazanmaya,</p>
		<div class="clrb"/>
		<p class="normal1">Kriemhild’in kendisi</p>
		<p class="indentmetin">gönlünün derinliklerinde</p>
		<div class="clrb"/>
		<p class="normal1">Yer vermiyordu sevdiğim diyeceği bir kişiye;</p>
		<p class="normal1">Çünkü tanımıyordu henüz</p>
		<p class="indentmetin">yakında Bey’i olacak erkeği.</p>
		<div class="clrb"/>
		<p class="normal1">50 Böylece Sieglind’in oğlu</p>
		<p class="indentmetin">düştü bir büyük sevdaya.</p>
		<div class="clrb"/>
		<p class="normal1">Hiçbirinin lâfı bile olamazdı artık öteki isteklilerin;</p>
		<p class="normal1">O pek donanımlıydı güzel hanımları elde edebilmek için.</p>
		<p class="normal1">Sonunda, soylu Kriemhild</p>
		<p class="indentmetin">gözüpek yiğit Siegfried’in eşi oldu.</p>
		<div class="clrb"/>
		<p class="normal1">51 Sezmişti yakınlarından, bağımlılarından birçoğu</p>
		<p class="normal1">Onun kalıcı bir sevdaya eğilimini;</p>
		<p class="normal1">Öğütlediler ona, kendine denk birini seçmesini.</p>
		<p class="normal1">Ol dem söyledi Siegfried</p>
		<p class="normal1">“Ben, Burgund’lar ülkesinin</p>
		<p class="indentmetin">soylu kızı Kriemhild’i alacağım” diye;</p>
		<div class="clrb"/>
		<p class="normal1">52 “Benzersiz güzelliği kulağıma dek geldi benim.</p>
		<p class="normal1">Onun güzelliğinin gücüne erişemez</p>
		<p class="indentmetin">hiçbir Han’lar Hanı’nın gücü.</p>
		<div class="clrb"/>
		<p class="normal1">En güçlü Han’lar Hanı, kendine eş arasa</p>
		<p class="normal1">Bu soylu Han kızına sevdalanmak</p>
		<p class="indentmetin">pek âlâ yakışırdı ona.”</p>
		<div class="clrb"/>
		<p class="normal1">53 Konu erişti Siegmund Han’ın bilgisine;</p>
		<p class="normal1">Saray halkı bundan söz edip duruyordu çünkü.</p>
		<p class="normal1">Böylece öğrendi oğlunun aklından geçeni,</p>
		<p class="normal1">Çok canı sıkıldı onun bu soylu kızı almak istemesine.</p>
		<p class="normal1">54 Ana, soylu Sieglind de duydu işi;</p>
		<p class="normal1">Oğlunun başına bir iş gelecek diye pek tasalandı,</p>
		<p class="normal1">Gunther’le Bey’lerinden kötülük bekliyordu çünkü.</p>
		<p class="normal1">Çabaladılar</p>
		<p class="indentmetin">yiğidi vazgeçirmeye tasarladığından.</p>
		<div class="clrb"/>
		<p class="normal1">55 O zaman yanıt verdi güçlü Siegfried:</p>
		<p class="normal1">“Çok sevgili babacığım,</p>
		<p class="normal1">Yüreğimin içinde sevgisi yeşeren</p>
		<p class="indentmetin">kızı alamazsam</p>
		<div class="clrb"/>
		<p class="normal1">Eksik olsun bana tüm kadınların sevdası,</p>
		<p class="indentmetin">hiçbirini istemem.”</p>
		<div class="clrb"/>
		<p class="normal1">Kim ne dediyse şaşmadı bildiğinden.</p>
		<p class="normal1">56 “Sen böylesine kararlıysan,”</p>
		<p class="indentmetin">dedi babası o zaman,</p>
		<div class="clrb"/>
		<p class="normal1">“Senin isteğin bana içten mutluluk verir.</p>
		<p class="normal1">Amacına ulaşman için yardım ederim sana</p>
		<p class="indentmetin">elimden geldiğince.</p>
		<div class="clrb"/>
		<p class="normal1">Ama unutma ki Gunther’in nice gözüpek adamı vardır;</p>
		<p class="normal1">57 Zaten, buyruğunda onun</p>
		<p class="indentmetin">olmasaydı bile soylu Hagen’dan başkası,</p>
		<div class="clrb"/>
		<p class="normal1">Bu kişinin taşkınlıkları sebebine</p>
		<p class="indentmetin">pek dikkatli olmak gerekir</p>
		<p class="indentmetin"><span class="indentmetin1">o saraya giderken.</span></p>
		<div class="clrb"/>
		<p class="normal1">İşte onun için</p>
		<p class="indentmetin">sonunda üzüleceğiz diyedir korkum;</p>
		<div class="clrb"/>
		<p class="normal1">Öylesine sözler ediliyor her yerde</p>
		<p class="indentmetin">bu bahadır hakkında.”</p>
		<div class="clrb"/>
		<p class="normal1">58 “Bu hâllerden bize ne?” diye sordu Siegfried.</p>
		<p class="normal1">“Ondan dostça istemekle alamadığımı</p>
		<p class="normal1">Kendi gücüyle alabilir bileğim;</p>
		<p class="normal1">Halkını, ülkesini bile alırım onun elinden,</p>
		<p class="indentmetin">buna güvenirim.”</p>
		<div class="clrb"/>
		<p class="normal1">59 “Konuşman acı veriyor bana” dedi Siegmund Han.</p>
		<p class="normal1">“Çünkü böyle bir söz ettiğin duyulursa Ren boyunda,</p>
		<p class="normal1">Kesinkes varamazsın o ülkeye at sırtında.</p>
		<p class="normal1">Çok eskiden tanırım Gunther’le Gernot’u.</p>
		<p class="normal1">60 Zorbalıkla onlardan kız alamaz hiç kimse.”</p>
		<p class="normal1">Böyle dedi Siegmund Han.</p>
		<p class="normal1">“Bunu öğrendim sağlam yerden;</p>
		<p class="normal1">Ama yine de istersen oraya yiğit yoldaşlarınla at sürmeyi</p>
		<p class="normal1">Sefer var diye haber salalım en iyi dostlarımıza.”</p>
		<p class="normal1">61 Bunun üzerine Siegfried</p>
		<p class="normal1">“Hiç de istediğim yok öyle birşeyi” dedi.</p>
		<p class="normal1">“Savaşa gider gibi</p>
		<p class="normal1">Ren boyuna atlılar birliğiyle gitmeyi.</p>
		<p class="normal1">Beni çok üzerdi ancak</p>
		<p class="normal1">O güzeller güzeli kızı</p>
		<p class="indentmetin">böyle zorlamayla almak.</p>
		<div class="clrb"/>
		<p class="normal1">62 Bu yüzden, onu elde etmeliyim ben, ben olarak.</p>
		<p class="normal1">Yalnız on iki yoldaşla gideceğim</p>
		<p class="normal1">Gunther Han’ın yurduna;</p>
		<p class="normal1">Han babam, bunun için</p>
		<p class="indentmetin">yardımcı olmalısın bana.”</p>
		<div class="clrb"/>
		<p class="normal1">O zaman</p>
		<p class="indentmetin">yanında gidecek yiğitlere</p>
		<p class="indentmetin"><span class="indentmetin1">hem külrengi hem alacalı kumaşlar,</span></p>
		<p class="indentmetin"><span class="indentmetin1"><span class="indentmetin1">giysiler verildi.</span></span>/p&gt;
		</p><div class="clrb"/>
		<p class="normal1">63 Bu olan bitenleri öğrendi anası Sieglind;</p>
		<p class="normal1">Sevgili oğlu için kaygılanmaya başladı.</p>
		<p class="normal1">Gunther Han’ın Bey’lerinden pek çekiniyordu,</p>
		<p class="normal1">Soylu Hanım Sultan, bu yüzden çok ağladı.</p>
		<p class="normal1">64 O zaman, geldi Bey Siegfried, anasını gördüğü yere,</p>
		<p class="normal1">Yanaştı yanına, hoşlukla dedi ona:</p>
		<p class="normal1">“Benim için ağlaman gereksiz, Hanım Anam.</p>
		<p class="normal1">Hiçbir yiğitten korkmaksızın yaşarım ben, inan buna.</p>
		<p class="normal1">65 Ancak, Burgund’lar yurduna gidiş yolculuğum için</p>
		<p class="normal1">Yardım isterim senden;</p>
		<p class="normal1">Benimle yoldaşlarıma, </p>
		<p class="indentmetin">başı dik yiğitlere yakışır türden</p>
		<div class="clrb"/>
		<p class="normal1">Giysiler sağlarsan</p>
		<p class="indentmetin">minnet bağlarım sana yürekten.”</p>
		<div class="clrb"/>
		<p class="normal1">66 “Aklına koyduğundan caymadığına göre”</p>
		<p class="indentmetin">dedi Sieglind Hatun,</p>
		<div class="clrb"/>
		<p class="normal1">“Yolculuğunda yardım edeceğim sana, biricik oğlum;</p>
		<p class="normal1">Bugüne dek bir Atlı Bey’in giydiği</p>
		<p class="indentmetin">giysilerin en iyilerini</p>
		<div class="clrb"/>
		<p class="normal1">Sağlayacağım sana ve yoldaşlarına;</p>
		<p class="indentmetin">giysi yönünden tam olmalı donanımınız.”</p>
		<div class="clrb"/>
		<p class="normal1">67 Eğildi onun önünde edeple, gözüpek yiğit,</p>
		<p class="normal1">Dedi, “Gidiş yolculuğumda yanıma</p>
		<p class="indentmetin">almıyorum on iki yoldaştan başka kimseyi;</p>
		<div class="clrb"/>
		<p class="normal1">Onların görünüşü görkemli olmalı.</p>
		<p class="normal1">Pek merak ediyorum, bu Kriemhild işi nasıl gidecek diye.”</p>
		<p class="normal1">68 Böylece oturdu gece gündüz iş başına güzel hanımlar,</p>
		<p class="normal1">Pek olmadı içlerinden birinin</p>
		<p class="indentmetin">azıcık dinlenelim dediği,</p>
		<div class="clrb"/>
		<p class="normal1">Tâ Siegfried takımının giysi donanımını</p>
		<p class="indentmetin">tamam edesiye dek.</p>
		<div class="clrb"/>
		<p class="normal1">O ise sürdürdü kulak asmamayı hiç kimseye</p>
		<p class="indentmetin">yola çıkıp çıkmamak konusunda.</p>
		<div class="clrb"/>
		<p class="normal1">69 Babası ona bezek olsun diye</p>
		<p class="indentmetin">verdi bir Atlı Bey giysisi,</p>
		<div class="clrb"/>
		<p class="normal1">Onu giyecekti, Burgund’lar yurduna at sırtında giderken.</p>
		<p class="normal1">Verdi zaten hazırda duran ışıltı saçıcı zırh gömleğini,</p>
		<p class="normal1">Sağlam tolgasını;</p>
		<p class="indentmetin">verdi yoldaşlarına da güzel, geniş kalkanlarını.</p>
		<div class="clrb"/>
		<p class="normal1">70 Böylece geldi çattı yola çıkma zamanı;</p>
		<p class="normal1">Herkes kaygılanmaya başladı</p>
		<p class="indentmetin">nasıl gidecek bunların işleri diye,</p>
		<div class="clrb"/>
		<p class="normal1">Yurtlarına geri dönebilecekler mi diye.</p>
		<p class="normal1">Sonunda yüklendi atlara yiğitlerin silâhları, giysileri.</p>
		<p class="normal1">71 Pek güzeldi atlar; kızıl altın rengindeydi eyer donanımları.</p>
		<p class="normal1">Biri var idiyse</p>
		<p class="normal1">Siegfried ile yoldaşlarından daha çok</p>
		<p class="indentmetin">göğsü kabaran,</p>
		<div class="clrb"/>
		<p class="normal1">Haksızdı öyle kabarmasında.</p>
		<p class="normal1">Sonunda, destur istedi, ayrılıp Worms yoluna gitmek için</p>
		<p class="indentmetin">at sırtında.</p>
		<div class="clrb"/>
		<p class="normal1">72 İçleri yaslı, destur verdiler Han ile Hatun.</p>
		<p class="normal1">O, sevgi dolu sözlerle teselli etti onları,</p>
		<p class="normal1">Dedi, “Benim sebebime tasalanmayın sakın,</p>
		<p class="normal1">Benim canım yönünden korkunuz hiç olmasın.”</p>
		<p class="normal1">73 Yas bürüdü Bey’leri, ayrılırken bu yiğitler;</p>
		<p class="indentmetin">ağladı genç hanımların nicesi.</p>
		<div class="clrb"/>
		<p class="normal1">Bana kalırsa, doğmuştu içlerine</p>
		<p class="normal1">Bunca dostları ölecek diye.</p>
		<p class="normal1">Yerindeydi içlerinin yanması, boşuna değildi.</p>
		<p class="normal1">74 Yedinci gün sabahında</p>
		<p class="normal1">Worms’da, ırmağın kumlu kıyısında</p>
		<p class="normal1">Atla gitmekteydi artık yiğitler. </p>
		<p class="normal1">Tüm giysileri</p>
		<p class="normal1">Kızıl altın rengindeydi; bezemeliydi eyer donanımları.</p>
		<p class="normal1">Bey Siegfried’in takımında</p>
		<p class="indentmetin">atlar yürüyordu düzenle.</p>
		<div class="clrb"/>
		<p class="normal1">75 Yepyeniydi kalkanları, hem sağlam hem de geniş;</p>
		<p class="normal1">Işıldıyordu tolgaları, yanındakilerle</p>
		<p class="normal1">Siegfried atını sürerken Gunther Han’ın ülkesinde</p>
		<p class="indentmetin">saraya doğru.</p>
		<div class="clrb"/>
		<p class="normal1">Hiçbir yiğidin üzerinde görülmemişti</p>
		<p class="indentmetin">böylesine görkemli giysiler.</p>
		<div class="clrb"/>
		<p class="normal1">76 Kılıçların ucu uzanıyordu mahmuzlara dek.</p>
		<p class="normal1">Ucu pek sivri mızraklar taşıyordu bu seçkin Atlı Bey’ler;</p>
		<p class="normal1">Siegfried’inkinin ucu en az iki karış genişlikteydi;</p>
		<p class="normal1">Yanları öylesine keskindi ki</p>
		<p class="indentmetin">pek öldürücüydü çatışmada.</p>
		<div class="clrb"/>
		<p class="normal1">77 Tutmaktaydı elleri kızıl altın renkli dizginleri,</p>
		<p class="normal1">Atlarında ipekten koşum göğüslüğü vardı</p>
		<p class="indentmetin">öyle geldiler oraya.</p>
		<div class="clrb"/>
		<p class="normal1">Her yerdeki halk seyretmeye başladı onları,</p>
		<p class="normal1">Gunther’in adamlarından birçoğu</p>
		<p class="indentmetin">koştular onları karşılamaya.</p>
		<div class="clrb"/>
		<p class="normal1">78 Kimi Atlı Bey, kimi hizmetkâr</p>
		<p class="normal1">Gözüpek yiğitler karşılayıcı çıktı onlara,</p>
		<p class="indentmetin">yakışık alacağı üzere;</p>
		<div class="clrb"/>
		<p class="normal1">Hoşgeldin dediler konuklara</p>
		<p class="indentmetin">kendi Han’larının ülkesinde;</p>
		<div class="clrb"/>
		<p class="normal1">Tuttular atlarını, yüklendiler kalkanlarını.</p>
		<p class="normal1">79 Alıp götüreceklerdi atları, ahıra koymak için.</p>
		<p class="normal1">Ol dem konuştu güçlü Siegfried, dedi:</p>
		<p class="normal1">“Hele dursun atlar biraz daha bizimle;</p>
		<p class="normal1">Niyetim bu, az sonra gideceğiz buradan.</p>
		<p class="normal1">80 Kalkanlarımız da götürülmesin başka yere.</p>
		<p class="normal1">Kim söyleyecek bana, nerede bulurum Han’ı,</p>
		<p class="normal1">Burgund ilinin varsıl Gunther’ini?”</p>
		<p class="normal1">Bilen birisi çıktı, söyledi onun yerini:</p>
		<p class="normal1">81 “Han’ı bulmak istersen, kolaydır bu iş.</p>
		<p class="normal1">Gördüm onu büyük salonda,</p>
		<p class="normal1">Atlı Bey’leriyle birlikteydi. Oraya gidersen</p>
		<p class="normal1">Han’ın yanı sıra</p>
		<p class="indentmetin">nice seçkin kişiyi de bulacaksın orada.”</p>
		<div class="clrb"/>
		<p class="normal1">82 O arada duyurulmuştu Han’a da</p>
		<p class="normal1">Sarayı avlusuna</p>
		<p class="indentmetin">bir yiğit atlılar takımının geldiği,</p>
		<div class="clrb"/>
		<p class="normal1">İnce zırh gömlekleri ve görkemli urbalar</p>
		<p class="indentmetin">giyinmiş olarak;</p>
		<div class="clrb"/>
		<p class="normal1">Ama Burgund ilinde tanıyan yoktu onları.</p>
		<p class="normal1">83 Çok merak etti Han</p>
		<p class="indentmetin">böylesine ışıltılı giysilere bürünmüş</p>
		<div class="clrb"/>
		<p class="normal1">Böylesine güzel</p>
		<p class="indentmetin">hem yeni hem de geniş</p>
		<p class="indentmetin"><span class="indentmetin1">kalkanları olan</span></p>
		<div class="clrb"/>
		<p class="normal1">Bu görkemli Bey’lerin nereden geldiğini;</p>
		<p class="normal1">Kimse söyleyemedi,</p>
		<p class="normal1">Gunther Han’ın sıkıldı canı.</p>
		<p class="normal1">84 Sonunda yanıt geldi bir Bey’den,</p>
		<p class="normal1">Ortwein’dı onun adı,</p>
		<p class="normal1">Hem güçlü hem de yiğit diye nam salmıştı:</p>
		<p class="normal1">“Mademki tanımıyoruz hiçbirini,</p>
		<p class="indentmetin">çağıralım yanımıza</p>
		<div class="clrb"/>
		<p class="normal1">Dayım Hagen’ı, bir görsün bakalım onları.</p>
		<p class="normal1">85 O tanır nice devleti, nice yabancı ülkeyi,</p>
		<p class="normal1">Onları tanıyabilirse, bildirir bize.”</p>
		<p class="normal1">Hagen’ı çağırttı Han, adamlarıyla gelsin diye;</p>
		<p class="normal1">O da saygıyla geldi saraya, çıktı Han’ın önüne.</p>
		<p class="normal1">86 Han’dan, buyruğu nedir diye sordu Hagen.</p>
		<p class="normal1">“Yabancı Bey’ler geldi, Hagen, buraya, ülkemize;</p>
		<p class="normal1">Kimse tanımıyor onları, şuradan bak hele,</p>
		<p class="normal1">Yabancı ülkede görmüşlüğün var mı birini,</p>
		<p class="indentmetin">sonra da söyle bize.”</p>
		<div class="clrb"/>
		<p class="normal1">87 “Buyruğun baş üstüne” dedi Hagen, baktı pencereden,</p>
		<p class="normal1">İnceleyen gözlerini konuklara çevirdi,</p>
		<p class="normal1">Çok beğendi donanımlarını, urbalarını;</p>
		<p class="normal1">Ama hepsi</p>
		<p class="normal1">Burgund ilinde birer yabancıydılar ona da.</p>
		<p class="normal1">88 Dedi ki, “Her nereden gelmişlerse</p>
		<p class="indentmetin">bu yiğitler Ren boyuna,</p>
		<div class="clrb"/>
		<p class="normal1">Ya Han oğullarıdır ya da Han elçileri.</p>
		<p class="normal1">Atları öylesine güzel,</p>
		<p class="indentmetin">öylesine iyi dikimli ki üstlerindeki urbalar!</p>
		<div class="clrb"/>
		<p class="normal1">Nereden gelirler bilmem,</p>
		<p class="indentmetin">ama belli ki</p>
		<p class="indentmetin"><span class="indentmetin1">pek yürekli yiğitlerdir bunlar.”</span></p>
		<div class="clrb"/>
		<p class="normal1">89 Böyle dedi Hagen. “Diyebileceğim bu kadar.</p>
		<p class="normal1">Ben hiç görmedim Siegfried’i bugüne dek;</p>
		<p class="normal1">Ama sezgim söyler ki, görünüşe bakılırsa</p>
		<p class="normal1">Odur önümüzde böylesine gösterişli duran yiğit.</p>
		<p class="normal1">90 Bir destanı taşıyor o buraya, ülkemize:</p>
		<p class="normal1">Onun eli gözüpek Nibelung’ların canını almıştır</p>
		<p class="normal1">Varsıl Han oğulları Schilbung ile Nibelung’un;</p>
		<p class="normal1">Güçlü kol vuruşlarıyla</p>
		<p class="indentmetin">ne mucizeler yaratmıştır.</p>
		<div class="clrb"/>
		<p class="normal1">91 Bu yiğit tek başına at sürerken</p>
		<p class="normal1">-Öyle anlattılar bana- gelmiş bir dağ eteğine,</p>
		<p class="normal1">Nibelung’lar<sup class="calibre2"><a href="1_split_081.html#footnote-600-8" id="footnote-600-8-backlink" name="footnote-600-8-backlink">[8]</a></sup> hazinesinin yanında</p>
		<p class="indentmetin">nice bahadırla karşılaşmış,</p>
		<div class="clrb"/>
		<p class="normal1">Tanımıyormuş hiçbirini</p>
		<p class="indentmetin">sonradan onlar kendilerini tanıtana dek.</p>
		<div class="clrb"/>
		<p class="normal1">92 Hazineyi Nibelung Han</p>
		<p class="indentmetin">kendi çıkarmış imiş</p>
		<p class="indentmetin"><span class="indentmetin1">bir yüce dağdaki mağaradan.</span></p>
		<div class="clrb"/>
		<p class="normal1">Şimdi dinleyin şaşılacak işi,</p>
		<p class="normal1">Onu nasıl bölüşmek istediğini Nibelung’ların.</p>
		<p class="normal1">Bölüşme tartışmasını görmüş yiğit Siegfried,</p>
		<p class="indentmetin">meraka düşmüş ne oluyor diye.</p>
		<div class="clrb"/>
		<p class="normal1">93 İyice yaklaşmış onlara; onlar görmüşler yiğidi,</p>
		<p class="normal1">Yiğit de görmüş onları yakından.</p>
		<p class="normal1">İçlerinden biri demiş o zaman:</p>
		<p class="normal1">“Bakın güçlü Siegfried geliyor,</p>
		<p class="normal1">Alçak Ülke’li yiğit<sup class="calibre2"><a href="1_split_081.html#footnote-600-9" id="footnote-600-9-backlink" name="footnote-600-9-backlink">[9]</a></sup>”;</p>
		<p class="normal1">Varmış yanlarına ama</p>
		<p class="indentmetin">çok tuhaf şeylerle karşılaşmış.</p>
		<div class="clrb"/>
		<p class="normal1">94 Yiğidi iyi karşılamış Schilbung ile Nibelung.</p>
		<p class="normal1">Ağız birliğiyle dilemiş bu soylu genç Han oğulları</p>
		<p class="normal1">Gözüpek bahadırdan,</p>
		<p class="indentmetin">hazineyi bizim aramızda bölüştür diye.</p>
		<div class="clrb"/>
		<p class="normal1">O kadar uzun boylu direnmişler ki bu dilekte,</p>
		<p class="indentmetin">o da söz vermiş, peki yaparım demiş.</p>
		<div class="clrb"/>
		<p class="normal1">95 Duyduğumuza göre</p>
		<p class="indentmetin">o kadar çok sayıda değerli taş görmüş ki</p>
		<div class="clrb"/>
		<p class="normal1">Yüz kağnı bile taşıyamazmış onları;</p>
		<p class="normal1">Bunların yanı sıra</p>
		<p class="indentmetin">daha bile çokmuş</p>
		<div class="clrb"/>
		<p class="normal1">Nibelung ilinin kızıl altınları.</p>
		<p class="normal1">İşte bunların tümünü</p>
		<p class="indentmetin">ikiye bölmek düşüyormuş</p>
		<p class="indentmetin"><span class="indentmetin1">gözüpek Siegfried’in eline.</span></p>
		<div class="clrb"/>
		<p class="normal1">96 Vermişler ona Nibelung Han’ın kılıcını,</p>
		<p class="indentmetin">emeğinin ödülü olarak.</p>
		<div class="clrb"/>
		<p class="normal1">Ama gözüpek yiğide düşen</p>
		<p class="indentmetin">bölüştürme hizmeti pek kötü yürümüş;</p>
		<div class="clrb"/>
		<p class="normal1">Bir türlü getirememiş işin sonunu,</p>
		<p class="indentmetin">gözüpek bahadır.</p>
		<div class="clrb"/>
		<p class="normal1">Pek içerlemiş buna ötekiler,</p>
		<p class="normal1">saldırmışlar yiğidin üzerine.</p>
		<p class="normal1">97 Yüzüstü bırakmış o da hazineyi bölüştürme işini</p>
		<p class="indentmetin">ister istemez.</p>
		<div class="clrb"/>
		<p class="normal1">İki Han oğlunun nice adamı</p>
		<p class="indentmetin">seğirtmişler kılıç kavgasına,</p>
		<div class="clrb"/>
		<p class="normal1">O da babalarının Balmung denen kılıcıyla</p>
		<p class="normal1">Almış onların elinden</p>
		<p class="indentmetin">hem hazineyi hem de Nibelung Han ilini.</p>
		<div class="clrb"/>
		<p class="normal1">98 Han oğullarının gözüpek yoldaşları</p>
		<p class="indentmetin">on iki kişi imişler;</p>
		<div class="clrb"/>
		<p class="normal1">Güçlüymüşler hepsi de, birer dev gibi,</p>
		<p class="indentmetin">ama ne işe yaramış bu?</p>
		<div class="clrb"/>
		<p class="normal1">Hepsini haklamış, gazaba gelen Siegfried’in güçlü eli;</p>
		<p class="normal1">Ardından da boyun eğdirmiş</p>
		<p class="normal1">Nibelung’lar ilinin</p>
		<p class="indentmetin">yedi yüz Atlı Bey’ine</p>
		<div class="clrb"/>
		<p class="normal1">99 Balmung denen o âlâ kılıcıyla.</p>
		<p class="normal1">Kılıçtan ve gözüpek bahadırdan</p>
		<p class="normal1">Gözleri yılmış nice genç Bey’in,</p>
		<p class="normal1">Kendine bağlamış, tüm hisarlarıyla ülkeyi.</p>
		<p class="normal1">100 O arada, varsıl Han’ların</p>
		<p class="indentmetin">her ikisini vurmuş öldürmüş.</p>
		<div class="clrb"/>
		<p class="normal1">Bunun üzerine</p>
		<p class="indentmetin">bir büyük tehlike olmuş ona orada Alberich,</p>
		<div class="clrb"/>
		<p class="normal1">Efendilerinin öcünü</p>
		<p class="indentmetin">kendi eliyle hemen almak</p>
		<p class="indentmetin"><span class="indentmetin1">isteğine kapıldığı için</span></p>
		<div class="clrb"/>
		<p class="normal1">Siegfried’in büyük gücünü tanımadan önce.</p>
		<p class="normal1">101 Gerçekten, erk’i çok cüce baş edememiş onunla;</p>
		<p class="normal1">Azgın aslanlar gibi dalmışlar mağaradan içeriye,</p>
		<p class="normal1">Orada almış Alberich’ten</p>
		<p class="indentmetin">kişiyi görünmez eden hırkayı.</p>
		<div class="clrb"/>
		<p class="normal1">Böylece Siegfried, gözüpek bahadır,</p>
		<p class="indentmetin">sahibi olmuş hazinenin.</p>
		<div class="clrb"/>
		<p class="normal1">102 Orada çarpışmaya kalkışanların tümü</p>
		<p class="indentmetin">yere serilmiş imiş, canından yoksun.</p>
		<div class="clrb"/>
		<p class="normal1">Hazineyi hemen mağaradan indirip taşıtmış</p>
		<p class="normal1">Daha önce Nibelung’ların adamları</p>
		<p class="indentmetin">onu nereden alıp getirmiş idiyse oraya.</p>
		<div class="clrb"/>
		<p class="normal1">Erk’i çok Alberich’i haznedarlığa atamış.</p>
		<p class="normal1">103 Ona bağlılık andı vermesi gerekmiş Alberich’in;</p>
		<p class="indentmetin">bağımlı Atlı Bey’i olmuş, hizmetine girmiş.</p>
		<div class="clrb"/>
		<p class="normal1">Her bakımdan da bağlılıkla etmiş hizmetini.”</p>
		<p class="normal1">Dedi ki Troneck’li Hagen: “Yaptığı iş böylesineydi,</p>
		<p class="normal1">Şimdiye dek hiçbir bahadır</p>
		<p class="indentmetin">erk kazanmadı bu kadar.</p>
		<div class="clrb"/>
		<p class="normal1">104 Bir söylence daha var,</p>
		<p class="indentmetin">iyi bilirim o söylenceyi.</p>
		<div class="clrb"/>
		<p class="normal1">Kılıç vurup öldürmüştür bir canavarı da, bu yiğidin eli.</p>
		<p class="normal1">Sonra yıkandı o canavarın kanı içinde;</p>
		<p class="normal1">Öylesine sertleşti ki bahadırın derisi</p>
		<p class="indentmetin">hiçbir silâh işlemez o deriye.</p>
		<div class="clrb"/>
		<p class="normal1">105 Şimdi biz</p>
		<p class="indentmetin">bu bahadırı öyle karşılamalıyız ki,</p>
		<div class="clrb"/>
		<p class="normal1">Sakın ola onun güçlü öfkesini yöneltmeyelim kendimize.</p>
		<p class="normal1">Bir güçlü atılganlığı vardır, hoşça tutmalı onu;</p>
		<p class="normal1">Bugüne dek pek çok mucize becermiştir</p>
		<p class="indentmetin">gücünü kullanmakla.”</p>
		<div class="clrb"/>
		<p class="normal1">106 Bunların üzerine</p>
		<p class="indentmetin">şöyle dedi varsıl Han: “Doğru söylersin.</p>
		<div class="clrb"/>
		<p class="normal1">Bir bakın hele,</p>
		<p class="indentmetin">çatışma olursa korkusundan</p>
		<p class="indentmetin"><span class="indentmetin1">nasıl uzak, yiğitçe</span></p>
		<div class="clrb"/>
		<p class="normal1">Duruyorlar, onunla bahadır yoldaşları,</p>
		<p class="indentmetin">gözüpeklikleri hayranlık veren er’ler.</p>
		<div class="clrb"/>
		<p class="normal1">Haydi inelim aşağıya, karşılayalım onları.”</p>
		<p class="normal1">107 “Yakışık alır bunu yapmanız” dedi Hagen,</p>
		<p class="normal1">“Onurlandırmaya değer kişidir o,</p>
		<p class="normal1">Aslı nesli yücedir, varsıl bir Han’ın oğludur,</p>
		<p class="normal1">Pek heybetli duruyor orada;</p>
		<p class="normal1">Tanrı biliyor ya, bana öyle gelir ki</p>
		<p class="normal1">Onu at sırtında buraya getiren,</p>
		<p class="indentmetin">hiç de olmasa gerek, pek ufacık bir neden.”</p>
		<div class="clrb"/>
		<p class="normal1">108 Bunun üzerine konuştu ülkenin Hanı,</p>
		<p class="normal1">“Hoşgelmiş olsun, başımızın üstüne!</p>
		<p class="normal1">Gözüpektir, soyludur, duymuş idim bunları;</p>
		<p class="normal1">Burgund ilinde de yararlansa gerek bu erdemlerinden.”</p>
		<p class="normal1">Böylece yürüdü Gunther Han,</p>
		<p class="indentmetin">gitti Siegfried’i karşılamaya.</p>
		<div class="clrb"/>
		<p class="normal1">109 Han ile Atlı Bey’leri</p>
		<p class="indentmetin">hoşgeldin dediler konuğa,</p>
		<div class="clrb"/>
		<p class="normal1">O da kusursuz ağırlanmakla başladı konaklamasına;</p>
		<p class="normal1">Gözüpek bahadır baş eğip teşekkür etti onlara,</p>
		<p class="normal1">Kendi yiğitlerinin önünde durdu edeple.</p>
		<p class="normal1">110 “Merak ettim,”</p>
		<p class="indentmetin">diye soru yöneltti Han, konuğuna,</p>
		<div class="clrb"/>
		<p class="normal1">“Nereden çıktın geldin ülkemize, soylu Siegfried,</p>
		<p class="normal1">Ne dilersin Ren boyunda Worms’a gelmekle?”</p>
		<p class="normal1">O zaman dedi konuğu, Han’a:</p>
		<p class="normal1">“Bunu saklamayacağım sizden.</p>
		<p class="normal1">111 Babamın ülkesinde bir söylence geldi kulağıma;</p>
		<p class="normal1">Bir Han’ın edinebileceği en yiğit savaşçılar</p>
		<p class="indentmetin">burada, sizin yanınızda imiş.</p>
		<div class="clrb"/>
		<p class="normal1">İkide bir işittim durdum bunu;</p>
		<p class="indentmetin">onlarla tanışmak için geldim buraya.</p>
		<div class="clrb"/>
		<p class="normal1">112 Beri yandan, sizin kendinizde bir yiğitlik varmış ki</p>
		<p class="indentmetin">-öyle duydum-</p>
		<div class="clrb"/>
		<p class="normal1">Şimdiye dek görülmemiş, en gözüpek Han’da bile.</p>
		<p class="normal1">Tüm çevre ülkelerde, herkesin dilindeydi bu,</p>
		<p class="normal1">Rahat edemeyecektim sizi kendim tanıyana dek.</p>
		<p class="normal1">113 Ben de bir Atlı Bey’im,</p>
		<p class="indentmetin">taç giyeceğim günü gelince.</p>
		<div class="clrb"/>
		<p class="normal1">Ama isterim ki,</p>
		<p class="indentmetin">kendi ülkemi,</p>
		<p class="indentmetin"><span class="indentmetin1">egemenliğimdeki halkı</span></p>
		<div class="clrb"/>
		<p class="normal1">Kendim edinmiş olayım, bileğimin gücüyle;</p>
		<p class="normal1">Şanımı da koydum başımı da, bu yola.</p>
		<p class="normal1">114 Gerçekten yiğit misiniz o kadar, dillerde gezdiği gibi,</p>
		<p class="normal1">Soracak değilim onu, orasına yok aldırdığım;</p>
		<p class="normal1">Neyiniz varsa alacağım elinizden,</p>
		<p class="normal1">Ülkeyi, hisarları; hepsi girecek egemenliğime.”</p>
		<p class="normal1">115 Şaştı kaldı Han da, çevresindeki adamları da,</p>
		<p class="normal1">Duyunca yiğidin istediğini,</p>
		<p class="normal1">Onun elinden ülkesini almaya niyetlendiğini.</p>
		<p class="normal1">Atlı Bey’leri de duydular bunları,</p>
		<p class="indentmetin">öfke bürüdü yüreklerini.</p>
		<div class="clrb"/>
		<p class="normal1">116 “Ne yaptım da hak ettim ben bunu?”</p>
		<p class="indentmetin">diye sordu yiğit Gunther,</p>
		<div class="clrb"/>
		<p class="normal1">“Babamın yıllar yılı</p>
		<p class="indentmetin">şanla şerefle elinde tuttuğunu</p>
		<div class="clrb"/>
		<p class="normal1">Neden birinin gücü sebebine yitirecekmişiz?</p>
		<p class="normal1">Eğer göz yumarsak buna, demek olur ki</p>
		<p class="normal1">Atlı Bey’lik san’atında hiç imişiz.”</p>
		<p class="normal1">117 “Dönmeyeceğim tuttuğum yoldan”, dedi korkusuz bahadır.</p>
		<p class="normal1">“Beni yenip elinde tutamazsan ülkeni,</p>
		<p class="normal1">Egemenlik sürerim, hem orada hem de ata yurdumda;</p>
		<p class="normal1">Ama senin olur benim ülkem de</p>
		<p class="indentmetin">eğer alt edersen beni.</p>
		<div class="clrb"/>
		<p class="normal1">118 Senin ülkenle benimki, eşit durumda oluyor;</p>
		<p class="normal1">İkimizden hangisi ötekini yenerse,</p>
		<p class="normal1">Efendisi o olsun, hem ülkelerin hem de halklarının.”</p>
		<p class="normal1">Yalnız Bey Gernot buldu</p>
		<p class="indentmetin">buna çabucak yetiştirilecek yanıtı.</p>
		<div class="clrb"/>
		<p class="normal1">119 “Uymayız biz böyle bir öneriye” dedi.</p>
		<p class="normal1">“Bir savaşçı yiğidin elleriyle</p>
		<p class="indentmetin">ötekinin öldürülmesi yolundan</p>
		<p class="indentmetin"><span class="indentmetin1">zorbalıkla mülk edinmeyi istemeyiz.</span></p>
		<div class="clrb"/>
		<p class="normal1">Yeterince zengin kendi ülkemiz;</p>
		<p class="indentmetin">hizmet sunuyor onu hakça edinmiş Bey’lerine,</p>
		<div class="clrb"/>
		<p class="normal1">Ülkeyi daha iyi yönetecek de olamaz</p>
		<p class="indentmetin">bizden başka bir kimse.”</p>
		<div class="clrb"/>
		<p class="normal1">120 Zorlu öfke içinde</p>
		<p class="indentmetin">dikiliyordu Han’ın dostları,</p>
		<div class="clrb"/>
		<p class="normal1">Metz Beyi Ortwein da aralarındaydı;</p>
		<p class="normal1">Şöyle dedi: “Bu çözüm önerisi acı doldurdu yüreğime,</p>
		<p class="normal1">Size karşı Han’ım, haksız yere</p>
		<p class="indentmetin">meydan okudu Siegfried.</p>
		<div class="clrb"/>
		<p class="normal1">121 Sizinle kardeşleriniz, yoksun olsaydınız korumadan,</p>
		<p class="normal1">Ya da getirmiş olsaydı kendi,</p>
		<p class="indentmetin">yanı sıra bir büyük Han ordusu,</p>
		<div class="clrb"/>
		<p class="normal1">Sanırım ki pek haklı olurdum karşısına çıkmakla</p>
		<p class="normal1">Bu yiğit adam fazla ileriye gitti diye.”</p>
		<p class="normal1">122 Çok öfkelendi bu sözlere, Alçak Ülke’den gelen yiğit:</p>
		<p class="normal1">“Bana karşı elini kaldırmaya kalkışmayasın;</p>
		<p class="normal1">Ben koskoca bir Han’ım, sen ise</p>
		<p class="indentmetin">bir Han adamısın.</p>
		<div class="clrb"/>
		<p class="normal1">Töreye uymaz benim gibi biriyle senin çarpışman.”</p>
		<p class="normal1">123 O zaman seslendi kılıçlı erlere</p>
		<p class="normal1">Metz Beyi Ortwein, ateşli bir çağrıyla,</p>
		<p class="normal1">Göstermek istiyordu ele güne</p>
		<p class="normal1">Troneck’li Hagen’ın gerçekten yeğeni olduğunu;</p>
		<p class="normal1">Çünkü Hagen’ın bunca zaman</p>
		<p class="indentmetin">hiç sesi çıkmadı diye</p>
		<p class="indentmetin"><span class="indentmetin1">pek bozulmuştu Han.</span></p>
		<div class="clrb"/>
		<p class="normal1">Ama o sırada işe karıştı Gernot,</p>
		<p class="indentmetin">gözüpek, savaşa her dem hazır yiğit.</p>
		<div class="clrb"/>
		<p class="normal1">124 Dedi, Ortwein’a: “Gazaplı sözlerine son ver hele!</p>
		<p class="normal1">Daha hiçbir kötülüğü dokunmadı bize, Bey Siegfried’in.</p>
		<p class="normal1">Öğüdüm olsun, bu işi iyi yola çevirelim,</p>
		<p class="normal1">Onu da kazanalım dost diye. Bu olur şerefli çözüm.”</p>
		<p class="normal1">125 Yanıtladı bunu Hagen: “Dokunsa gerek, hem bize</p>
		<p class="normal1">Hem de bütün öteki Atlı Bey’lere,</p>
		<p class="indentmetin">onun böyle at sırtında</p>
		<div class="clrb"/>
		<p class="normal1">Ren kıyısına gelmiş olması, çatışıp dövüşmek için.</p>
		<p class="normal1">Yapmamalıydı böyle birşeyi;</p>
		<p class="indentmetin">ülkemizin Han’larından</p>
		<p class="indentmetin"><span class="indentmetin1">hiç kötülük gelmemişti ona.”</span></p>
		<div class="clrb"/>
		<p class="normal1">126 Derken konuştu Siegfried, gücü yaman yiğit:</p>
		<p class="normal1">“Sözlerim ters geldiyse sana, Bey Hagen,</p>
		<p class="normal1">Bilesin ki ben o sözlerle</p>
		<p class="normal1">Belirtmek istedim, egemenliğin</p>
		<p class="indentmetin">benim ellerimde olacağını Burgund ilinde.”</p>
		<div class="clrb"/>
		<p class="normal1">127 “Karşı çıkacağım ben de buna” dedi Gernot.</p>
		<p class="normal1">Bir yandan da buyurdu tüm adamlarına,</p>
		<p class="normal1">Siegfried’i kızdıracak ters bir söz söylemeyin diye.</p>
		<p class="normal1">O sırada Siegfried’in de aklına düşüverdi güzeller güzeli kız.</p>
		<p class="normal1">128 “Yakışık alır mı çarpışmamız?”diye sürdürdü Gernot sözünü.</p>
		<p class="normal1">“Bu çarpışmada nice yiğitler ölecek,</p>
		<p class="indentmetin">oysa bir şan kazanmayacağız fazladan;</p>
		<div class="clrb"/>
		<p class="normal1">Nice çatışmalara girdik şimdiye dek.”</p>
		<p class="normal1">Yanıt verdi buna Siegfried, Sigmund Han’ın oğlu.</p>
		<p class="normal1">129 “Ne bekler Hagen ile Ortwein,</p>
		<p class="normal1">Niçin geri dururlar dövüşmekten, yoldaşlarıyla birlikte,</p>
		<p class="normal1">Nice kalabalık yoldaşları da varken ülkede?”</p>
		<p class="normal1">Onlarsa vermedi yanıt; çünkü öyle buyurmuştu Gernot.</p>
		<p class="normal1">130 Konuştu bu sırada Giselher<sup class="calibre2"><a href="1_split_081.html#footnote-600-10" id="footnote-600-10-backlink" name="footnote-600-10-backlink">[10]</a></sup>,</p>
		<p class="indentmetin">erginlik eşiğindeki Han oğlu:</p>
		<div class="clrb"/>
		<p class="normal1">“Hoşgelmişsiniz ülkemize, sen de, savaşçı yoldaşların da.</p>
		<p class="normal1">Seni ağırlamaktan onur duyacağız, </p>
		<p class="indentmetin">hem ben hem de hısımlarım.”</p>
		<div class="clrb"/>
		<p class="normal1">Seslenildi uşaklara, Gunther Han’ın şarabından</p>
		<p class="indentmetin">konuklara sunulsun diye.</p>
		<div class="clrb"/>
		<p class="normal1">131 Sözü aldı o zaman, ülkenin Han’ı:</p>
		<p class="normal1">“Seninkilerle birleştirelim</p>
		<p class="indentmetin">şanla şerefle</p>
		<p class="indentmetin"><span class="indentmetin1">her neyimiz varsa;</span></p>
		<div class="clrb"/>
		<p class="normal1">Canımızda malımızda paydaş olalım seninle.”</p>
		<p class="normal1">Yatıştı biraz, Bey Siegfried, bu sözleri duyunca.</p>
		<p class="normal1">132 Buyruk verildi uşaklara,</p>
		<p class="indentmetin">onların tüm donanımını</p>
		<p class="indentmetin"><span class="indentmetin1">alıp dolaba koysunlar diye.</span></p>
		<div class="clrb"/>
		<p class="normal1">Yatacak yer gösterildi hepsine,</p>
		<p class="indentmetin">elde olanın en iyisinden,</p>
		<div class="clrb"/>
		<p class="normal1">Siegfried’in tüm yoldaşları rahat ettirildiler iyice.</p>
		<p class="normal1">Artık Burgund ilinin baş tacı oldu konuk.</p>
		<p class="normal1">133 Pek baş üstünde tuttular onu artık, günler boyunca.</p>
		<p class="normal1">Benim anlatabileceğimden</p>
		<p class="indentmetin">bin kat daha fazlaydı aslında</p>
		<p class="indentmetin"><span class="indentmetin1">ona gösterilen saygı.</span></p>
		<div class="clrb"/>
		<p class="normal1">Gücü nedeniyle hak da etmişti bunu,</p>
		<p class="indentmetin">orasını iyi bilesiniz;</p>
		<div class="clrb"/>
		<p class="normal1">Yoksa, ona karşı kin besleyen</p>
		<p class="indentmetin">pek az kişi vardı eni konu.</p>
		<div class="clrb"/>
		<p class="normal1">134 Han’larla adamları</p>
		<p class="indentmetin">düşkün idiler hoşça dem geçirmeye</p>
		<p class="indentmetin"><span class="indentmetin1">er uğraşlarıyla.</span></p>
		<div class="clrb"/>
		<p class="normal1">Ne yapmaya girişseler o yapardı en iyisini,</p>
		<p class="normal1">Kimse olamazdı hiçbir işte ondan üstün,</p>
		<p class="indentmetin">öylesine büyüktü gücü.</p>
		<div class="clrb"/>
		<p class="normal1">Uzağa taş atmak mı, mızrak fırlatmak mı,</p>
		<p class="indentmetin">hep oydu birinci.</p>
		<div class="clrb"/>
		<p class="normal1">135 Saraylar geleneğince, hanımların önünde</p>
		<p class="normal1">Yiğit Atlı Bey’lerin yarışmaları yapılırken de</p>
		<p class="normal1">Doyum olmazdı seyretmeye, Alçak Ülke’den gelmiş Bey’i;</p>
		<p class="normal1">Çünkü ruh yüceliği vermişti ona, içindeki büyük sevgi.</p>
		<p class="normal1">136 O saraya gelince</p>
		<p class="indentmetin">hemen soruyordu güzel hanımlar,</p>
		<div class="clrb"/>
		<p class="normal1">Böylesine başı dik bakan bu yabancı yiğit kimdir diye.</p>
		<p class="normal1">“Boyu bosu ne kadar şahane,</p>
		<p class="indentmetin">giysileri nasıl da zengin işi!”</p>
		<div class="clrb"/>
		<p class="normal1">Birçoğu diyordu ki, “Alçak Ülke’nin Han’ı olmalı bu.”</p>
		<p class="normal1">137 Ne işe girişilecekse yarışmalarda, hazırdı ona.</p>
		<p class="normal1">Sevilesi bir genç kıza kaptırmıştı gönlünü</p>
		<p class="normal1">Yalnız onaydı sevgisi, onu hiç görmediği hâlde.</p>
		<p class="normal1">Oysa bu kız da kulaktan âşık olmuştu ona,</p>
		<p class="indentmetin">sırdaşlarına söz etmekteydi ondan</p>
		<p class="indentmetin"><span class="indentmetin1">sevgiyle, bağlılıkla.</span></p>
		<div class="clrb"/>
		<p class="normal1">138 Saray avlusunda gençler</p>
		<p class="normal1">-Bey’ler ya da erler-</p>
		<p class="normal1">Ne zaman Atlı Bey oyunlarına girişseler</p>
		<p class="normal1">Pencereden merakla bakardı Kriemhild,</p>
		<p class="indentmetin">o yüce Han kızı;</p>
		<div class="clrb"/>
		<p class="normal1">Başka bir uğraşı gerekmezdi ona, böyle zamanlarda.</p>
		<p class="normal1">139 Siegfried de bilseydi</p>
		<p class="indentmetin">yüreğindeki kızın </p>
		<p class="indentmetin"><span class="indentmetin1">kendisini seyretmekte olduğunu</span></p>
		<div class="clrb"/>
		<p class="normal1">Ne büyük mutluluk duyardı bundan!</p>
		<p class="normal1">Hele bir de kendisi onu görebilseydi, inanırım ki</p>
		<p class="normal1">Daha büyük bir mutluluk olamazdı onun için</p>
		<p class="indentmetin">bu dünyada.</p>
		<div class="clrb"/>
		<p class="normal1">140 Soylu Bey’lerle birlikte avluda dururken o</p>
		<p class="normal1">Şimdi de ülkede yapıldığı üzere, eğlenti oyunlarında,</p>
		<p class="normal1">Öyle sevilesi görünüyordu ki Sieglind’in oğlu,</p>
		<p class="normal1">Nice kadın gönlünde pek derinden yer etti.</p>
		<p class="normal1">141 O da düşünürdü zaman zaman: “Ne etsem de</p>
		<p class="normal1">Şu soylu genç kızı kendi gözümle görsem,</p>
		<p class="normal1">Niceden beri gönlümün sevdiğini?</p>
		<p class="normal1">Yabancıyız hâlâ birbirimize,</p>
		<p class="indentmetin">bu pek kahrediyor beni.”</p>
		<div class="clrb"/>
		<p class="normal1">142 Her ne zaman, erk’i çok Han’lar</p>
		<p class="indentmetin">at sırtında ülkeyi gezmeye çıksa</p>
		<div class="clrb"/>
		<p class="normal1">Atlı Bey’ler mutlaka yanlarında olurdu.</p>
		<p class="normal1">Onların arasında Siegfried de bulunurdu;</p>
		<p class="indentmetin">bu ise üzerdi saraydaki hanımları.</p>
		<div class="clrb"/>
		<p class="normal1">Yiğidin kendisi de üzülürdü,</p>
		<p class="indentmetin">çok sevdiğinden ayrı düşecek diye.</p>
		<div class="clrb"/>
		<p class="normal1">143 Böylece kaldı o, Han’ların yanında,</p>
		<p class="normal1">-Kuşkusuz burası- </p>
		<p class="indentmetin">bir tam yıl boyunca, Gunther Han’ın yurdunda.</p>
		<div class="clrb"/>
		<p class="normal1">Tüm bu sürede hiç görmedi sevdiğini,</p>
		<p class="normal1">Önce içine sevgi dolduran,</p>
		<p class="indentmetin">ama sonra bir yandan da</p>
		<p class="indentmetin"><span class="indentmetin1">çok acılar çektiren kızı.</span></p>
		<div class="clrb"/>
		</body>
</html>