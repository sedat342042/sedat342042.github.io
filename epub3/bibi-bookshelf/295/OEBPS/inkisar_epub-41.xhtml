<html xmlns="http://www.w3.org/1999/xhtml">
	<head>
		<title>inkisar_epub-41</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-130">Günümüzdeki Hudeybiye’nin <br/>Tarafları Kimler?</p>
			<p class="Tarihler_E">8 Aralık 2013</p>
			<p class="ilk_harf_E"><span class="_idGenDropcap-2">M</span>uhterem Fethullah Gülen Hocaefendi’ye günlük haberler ya da köşe yazıları okunacağı zaman belki elli defa şu sözü duymuşumdur: “<span class="italik_E">Hüsnüzan ettiğim kimselerin çirkin sözleri varsa, lütfen onları bütünüyle okumayın; kalbimde bir iz kalmasını istemiyorum; dostları hep güzellikleriyle hatırlamayı diliyorum.</span>”</p>
			<p class="a_Paragraf">Böyle söyleyen ve suizanna, hele gıybete asla geçit vermemeye gayret gösteren Hocaefendi, şayet adanmış ruhların genelini alâkadar eden bir mesele ya da tashih/tavzih gerektirecek bir husus yoksa okunmaya başlanan haberi ya da yazıyı yarıda kestirir, dinlemez; “<span class="italik_E">Suizanna düşmeyelim, zihnimizi kirletmeyelim!</span>” der ve sözü bağlar.</p>
			<p class="a_Paragraf">Meselelerin sunuş keyfiyeti çok önemlidir. Büyükler tabii ki tek bir kaynaktan beslenmezler, hele hayati bir karar söz konusu ise bir haberi on yerden teyit ettirmeden onun üzerine hüküm bina etmezler. Böyle olması da lazımdır; aksi hâlde, yanlış anlaşılan bir husus korkunç hatalara sebebiyet verebilir.</p>
			<p class="a_Paragraf">Özellikle de inananların kendi ıstılahlarını dahi bilmedikleri ve dinî referansların adreslerini dahi anlayamadıkları böyle bir dönemde en müsbet sözlerin hakaret gibi anlaşılması kaçınılmazdır.</p>
			<p class="a_Paragraf">Dün değerli bir yazar “<span class="italik_E">Cemaat ile AK Parti arasına Hudeybiye Barışı girdi.</span>” diyor; kapalı kapılar ardında bu meselenin dile getirildiğini belirtiyor ve hatta Başbakanın bir danışmanının “<span class="italik_E">Hudeybiye Anlaşması’na atıf yapanlar, o anlaşmanın Müslümanlarla Müşrikler arasında bir anlaşma olduğunu bilmiyor olamazlar sanırım?</span>” şeklinde bir mesaj attığını söylüyordu.</p>
			<p class="a_Paragraf">Makaleyi hayretler içinde okudum; gayr-i ihtiyari “insaf” demişim, öyle kendime geldim. Başbakana danışman olmuş bir insan o meseleyi öyle anlamışsa (doğru anlaşıldığı hâlde öyle aksettirildiğine ihtimal vermek istemiyorum) ve bir de “kapalı kapılar” arkasına öyle taşımış/lar/sa, meselenin vahametini düşünün.</p>
			<p class="a_Paragraf">Zaten başından beri “<span class="italik_E">Yakınları Başbakanımıza hakaret ediyorlar!</span>” derken de “<span class="italik_E">Devlet büyüklerimize yanlış bilgi veriyor, onları yanlış yönlendiriyorlar!</span>” kanaatimi seslendirirken de işte bu türlü misalleri kastediyordum.</p>
			<p class="a_Paragraf">Muhterem Hocaefendi’nin hiçbir sohbetini hatta cümlesini sitemize koyduktan sonra silmedik, değiştirme ihtiyacı duymadık. Hepsi, yerli yerinde mevcut. Zannediyorum, aklı başında ve vicdanlı bir insan o sohbetleri dinlediğinde Hocamızın günümüzün Hudeybiye’sinde taraf olarak kimleri nereye koyduğunu hemen kavrayacaktır.</p>
			<p class="a_Paragraf">Hocaefendi iki defa Hudeybiye misalini ve idrakini nazara verdi. Birincisinde, “Çözüm Süreci”nde hükûmetin desteklenmesi gerektiğini ifade ediyor; “Bebek katilleriyle anlaşmak mümkün mü?” diyenlere Resûl-i Ekrem <span class="_aleyhisselam-_E _idGenCharOverride-1">(sallallahu aleyhi ve sellem) </span>Efendimiz’in uygulamalarını hatırlatıyor ve Hudeybiye anlaşması ile de meseleyi iyice açıklıyordu. Aslında orada tarafları değil bir idraki nazara veriyordu fakat illa o sözlere itiraz edebilecek bir kesim varsa, o da (Asla Kürtler değil, ben de anne tarafından Kürdüm ve o yanımla da Allah’a hamd ediyorum, takdir O’nun takdiri!) terör örgütüydü. Zira Hocamızın verdiği misalde Efendimiz’in çizgisinde gösterilen taraf, Başbakan ve hükûmet idi. Lütfen Hocamızın o günkü sözlerine bakınız:</p>
			<p class="a_Paragraf">“<span class="italik_E">Bize ters gelen bazı şeyler olabilir; ‘Keşke şu görüşme olmasa, şu anlaşma olmasa, şu uzlaşma olmasa, biz Türk milleti, şöyle onurumuz var, böyle gururumuz var; boyun eğmesek, bazı şeylere evet demesek’ denilebilir. Muhtemel o türlü şeylerle bazı problemler çözülecekse, işte o Hudeybiye Sulhu mülahazasıyla, Hudeybiye Sulhu’ndaki mantık ve muhakemeyle, yapılması gereken şey neyse onu yapmak lazım. Güzergâh emniyetini tehlikeye atmamak lazım. Ülkenin parçalanmasına meydan vermemek lazım. Devletimizin bir devlet-i aliyye olması istikametinde yoluna devam etmesini sağlamak lazım. Devletler muvazenesinde muvazene unsuru olmasını sağlamak lazım. Bu kadar vâridâtı, getirisi olan bir şey karşısında bazen kafamıza uymayan şeylere de katlanabiliriz.</span>”<span class="italik_E"> </span></p>
			<p class="a_Paragraf">Muhterem Hocamız Hudeybiye misalini ikinci defa geçtiğimiz günlerde MGK-2004 kararıyla ilgili olarak kullandı. O sohbetinde de Hocaefendi bir telakkiye dikkat çekti; yine Resûl-i Ekrem Efendimiz’in bulunduğu tarafa Cumhurbaşkanımızı, Başbakanımızı ve Bakanlarımızı koydu. O sözlerden de illa alınacak birileri çıkacaksa, onlar o çirkin belgenin imzalatılması için baskı yapanlar olmalıydı. Hocamız, “<span class="italik_E">Devlet büyüklerimizin bir tavizi söz konusu olmuşsa, onu Hudeybiye telakkisine verebiliriz!</span>” demiş ve daha evvel naklettiğim ifadeleri serdetmişti ki siyeri azıcık bilen insanlar bunun manasını anlarlardı. </p>
			<p class="a_Paragraf">Görüyorsunuz dostlar!</p>
			<p class="a_Paragraf">Mesele ve sözler bu kadar açık ve berrak fakat kapalı kapılar arkasında Hudeybiye’nin taraflarına kimler oturtuluyor ve sözler oralara nasıl yansıtılıyor!</p>
			<p class="a_Paragraf">Öyle olmasaydı, sahiden vicdanın sesi ve insaf çağrısı olan yazılar bir yerlere “savaş ilanı” gibi aksettirilir miydi? Sadece hakka tercüman olmaya yeminli insanların sözleri “meydan okuma” şeklinde aktarılır mıydı? Daha ilk günden “<span class="italik_E">Kaydırma Allah’ım! Kalblerimizi de ayaklarımızı da kaydırma!</span>” iniltileri “birilerine çakma” olarak yansıtılır mıydı?</p>
			<p class="a_Paragraf">Yapmayın arkadaşlar, içinize nasıl ve nereden gelip dolduğunu bilemediğim ve asla mana veremediğim öfke ve nefretiniz hakikatleri örselemesin. Her sözü aleyhinizdeymiş gibi almayın, algılamayın. Kendi kalbinize acımıyorsunuz, bari o sözleri yukarılara/arkalara taşırken kırpmayın, çarpıtmayın ve şikâyet ettiğiniz fitneye odun taşımayın.</p>
		</div>
	</body>
</html>