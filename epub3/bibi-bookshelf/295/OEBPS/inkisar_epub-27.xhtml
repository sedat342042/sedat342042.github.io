<html xmlns="http://www.w3.org/1999/xhtml">
	<head>
		<title>inkisar_epub-27</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-104">Dershaneleri Kapatma Hançeri ve <br/>Dua Mevsimi</p>
			<p class="Tarihler_E">14 Kasım 2013</p>
			<p class="ilk_harf_E"><span class="_idGenDropcap-2">S</span>abah salona girdiğimizde ilk duyduğumuz cümle “Hâcet namazı kıldınız mı?” sorusu oldu. Nasıl olmasın ki! 27 Mayıs ve 28 Şubat’ta dahi işitilmemiş çirkin planlar suret-i haktan gösterilerek yapılıyor. </p>
			<p class="a_Paragraf">Dershanelerin ve ücretsiz okuma salonlarının kapatılmasına ilişkin Milli Eğitim Bakanlığı tarafından hazırlanan bir kanun tasarısının gece Meclis’ten geçirileceğine yönelik haber yüreğimize hançer gibi saplandı.</p>
			<p class="a_Paragraf">Daha önceki darbe dönemlerinde de benzer plan ve entrikalar görülmüştü fakat onlar, dindarlara karşı husumetini açıkça ortaya koyan insanların eliyle olmuştu.</p>
			<p class="a_Paragraf">Bu defa her fırsatta “kardeş” olduğunu söyleyen, aynı safta yer tutan ve hizmet erlerinin yüzüne gülen bazı kimseler tarafından bir kısım planların yapıldığı ve uygulamaya konulacağı yazılıp çiziliyor.</p>
			<p class="a_Paragraf">Biz, mü’minlerin bu kadar kötülük yapabileceklerine ve garazlara bina ettikleri icraatla milletin geleceğine kastedebileceklerine inanmak istemiyoruz. İnanmak istemiyor ve hâlâ “Bu işte bir yanlışlık var!” diyoruz.</p>
			<p class="a_Paragraf">Bununla beraber suret-i hak perdesiyle işlenen bu haksızlık ve zulüm karşısında üzüntümüzü bastırmakta zorlanıyoruz.</p>
			<p class="a_Paragraf">Ne var ki her zamanki gibi muhterem Fethullah Gülen Hocaefendi imdadımıza yetişti; istikamet yolunu gösterdi. “<span class="italik_E">Ciddi sıkıntılar var… Söylenen sözler… Vefasızlıklar… Nankörlükler… Bütün bunlar sıkıyor insanı. Belki de bu mevsim dua mevsimidir; Allah Teâlâ, kendisine teveccüh edilmesini istiyordur!</span>”<span class="italik_E"> </span>diyen<span class="italik_E"> </span>muhterem Hocamız kendileri de çok üzülmekle beraber haber duyulur duyulmaz “Allah’ın dediği olur!” diyerek “hâcet namazı” çağrısı yaptı. Biz de “<span class="italik_E">Allah’ın bitirdiğini (filizlendirdiğini) kimse bitiremez ama hâcet namazı kılmalı ki mü’minler, münkirlerin dahi sakınacağı bir zulme girişmesin.</span>”<span class="italik_E"> </span>düşüncesiyle duaya sarıldık. </p>
			<p class="a_Paragraf">Duaya sarıldık zira inanıyoruz ki hazımsızlık ateşini söndürecek ve basiret lütfedecek sadece Allah’tır; zâlime de mazluma da bir ferec vesilesi hâcet namazıdır. Meselenin makuliyet üzere bina edildiğini görseydik, aklî ve mantıkî argümanlar sıralamanın faydalı olabileceğini düşünürdük fakat mevzu şeyâtîn-i ins ü cinnin tesvîli olunca, dua dua yakarmak ve “Allah kalbleri ıslah eylesin!” demekten başka çare kalmıyor. </p>
			<p class="a_Paragraf">Bu mülahazalarla hâcet namazına devam etme ve dostlarımızı da buna yönlendirme kararı aldık. Niyetimiz ne köprüleri yıkma ne de kahriye okuma; işte Hocamızın yazdığı ve bizim kırık dökük tercüme ettiğimiz dua:</p>
			<p class="Baslik_2" id="_idParaDest-105">Hâcet Namazı Duası</p>
			<p class="__Paragraf">Büyük Allah’tır, her türlü hamd ü senâ O Yüceler Yücesi’nin hakkıdır ve sabah-akşam tesbîh ile anılmaya layık yalnız O’dur.</p>
			<p class="a_Paragraf">Âlemlerin Rabbi Yüce Allah’a sonsuz hamd ve şükür, Kâinatın Medar-ı Fahri Efendimize, âilesine ve ashabına nihayetsiz salât ü selam olsun.</p>
			<p class="a_Paragraf">Hüznümü ve kederimi başkasına değil, yalnızca Sana şikâyet ediyorum Rabbim! Yegâne ilah Sensin, Senden başka hakiki ma’bud yoktur. Sübhânsın, bütün noksanlardan münezzehsin, yücesin. Doğrusu kendime zulmettim, yazık ettim. Affını bekliyorum Allah’ım! Ya Rab! Bana ciddî bir zarar dokundu, Sen merhametlilerin en merhametlisi, yegâne rahmet sahibisin.</p>
			<p class="a_Paragraf">Bir kere daha ikrar ediyorum ki Halîm ü Kerîm Allah’tan başka ilah yoktur. Arş-ı Azîm’in Rabbi Allah’ı tesbih ederim. Hamd âlemlerin Rabbi Allah’a mahsustur. Rabbim! Senden, rahmetinin gereklerini, merhametini celbedecek vesileleri, gerçekleşmesi muhakkak olan mağfiretini, günahtan korunmayı, her türlü iyiliği kazanmayı, her türlü günahtan da selâmette olmayı istiyorum. Bende bağışlamadığın hiçbir günah, gidermediğin hiçbir keder, Senin rızana muvafık olup da karşılamadığın hiçbir ihtiyaç bırakma ya Erhamerrâhimîn!</p>
			<p class="a_Paragraf">Allah’ım! Sen kullarının ihtilaf ettikleri şeylerde hüküm verirsin. “<span class="italik_E">Yüce ve Azim Allah’tan başka ilah yoktur. Halîm ve Kerîm Allah yegâne ilahtır.</span>” hakikatini tasdik ederek Sana yöneliyorum. Yedi semanın ve Arş-ı Azîm’in Rabbi Allahım! Seni tesbih ve eksik sıfatlardan tenzih ederim. “<span class="italik_E">Hamd âlemlerin Rabbi Allah’a mahsustur.</span>” imanıyla Sana hamd ü senada bulunuyorum. Ey kederleri gideren, tasaları kaldıran, dua ettiklerinde çaresizlerin duasına icabet eden Allah’ım! Ey dünya ve ahiretin Rahman ve Rahîm’i! Şu ihtiyacımın giderilmesi ve tamamlanması hususunda -başkalarının merhametinden müstağni kılacak bir şekilde- bana merhamet et. Allah’ım! Senden diliyor ve dileniyorum, Rahmet Peygamberi Hazreti Muhammed’i vesile edinerek Sana teveccüh ediyorum. Ya Muhammed (aleyhissalatü vesselâm), ey efendim, şu hacetimin yerine getirilmesi için seni vesile yaparak Rabbime yöneliyorum. Allah’ım! Resûl-i Ekrem Efendimiz’i <span class="_aleyhisselam-_E _idGenCharOverride-1">(sallallahu aleyhi ve sellem) </span>hakkımda şefaatçi eyle.</p>
			<p class="a_Paragraf">Allah’ım! Zatında yüce olan dinini bugün de dünyanın her bir köşesinde bir kere daha yücelt; hakkı-hakikati bütün gönüllere duyur. Bizim ve bütün kullarının sinelerini imana, İslâm’a, ihsan duygusuna, Kur’ân’a ve Hakk’a hizmete aç ve bizi ihlâsın özüne ermiş, hep takva hatta onun da ötesinde vera’ duygusuyla hareket eden, zühdü bir hayat tarzı olarak benimsemiş, yüce nezdinde kurbete mazhar olmuş, Seni sevmiş, icraat-ı sübhaniyenin hepsinden razı olmuş ve Senin de sevdiğin, hoşnut bulunduğun kullarından eyle!</p>
			<p class="a_Paragraf">Allah’ım! Her türlü hâlimizi ve bütün mü’minlerin hâllerini, özellikle Türkiye Müslümanlarının, kadınıyla erkeğiyle kardeşlerimizin, arkadaşlarımızın ve dostlarımızın hâllerini ıslah eyle. Allah’ım! Akıllarımızı ve onların akıllarını, fikirlerimizi ve onların fikirlerini, niyetlerimizi ve onların niyetlerini, duygularımızı/latifelerimizi ve onların hislerini/latifelerini, fiillerimizi ve onların yapıp ettiklerini ıslah buyur.</p>
			<p class="a_Paragraf">Senden kendi yüreklerimizle beraber inanan kardeşlerimizin ve topyekün insanların kalblerini, imana, İslâm’a, Kur’ân’a, ihsan duygusuna ve Peygamberimiz vasıtasıyla bize gönderdiğin bütün hakikatlere tastamam açmanı diliyoruz. Rabbimiz! Nezd-i ulûhiyetinden göndereceğin nurlarla gönüllerimizi aydınlat. Sadırlarımıza, sînelerimize inşirah sal. Sen Settâru’l-uyûbsun; hata, kusur, günah ve isyan olarak bizden ne sâdır olmuşsa Sen onları da setreyle.</p>
			<p class="a_Paragraf">Rabbimiz! Aczimizi, fakrımızı şefaatçi yapıp yüce dergâhına iltica ediyoruz; ne olur, merhamet et ve işlerimizi kolay hâle getir. Dostlarına karşı olan muameleni bizden de esirgeme ve bizim yüzlerimizi de ağart. Kalblerimizi topyekün islerden, paslardan, küçük-büyük bütün virüs ve mikroplardan arındır. Kabirlerimizi Cennet bahçeleri gibi pür-nur eyle. Bilerek ya da bilmeyerek içine düştüğümüz hatalarımızı, günahlarımızı mağfiret buyur ve tekrar onlara bulaşmak sûretiyle içimizin kirlenmesine müsaade etme. Senden hayr u hasenât istikametindeki bütün dilek ve maksatlarımızı gerçekleştirmeni niyaz ediyoruz.</p>
			<p class="a_Paragraf">Ey sürpriz lütufların sahibi, Ulu Sultanımız! Bizi endişe edip korktuğumuz hususlardan emin eyle!</p>
			<p class="a_Paragraf">Rabbimiz! Katından bir rahmet ver, şu dert ve davamızda bize doğruluk ve muvaffakiyet ihsan eyle; biz aciz kullarına nezdinden bir ferec ve mahrec (çıkış yolu ve ferahlık) nasip et.</p>
			<p class="a_Paragraf">Ey her şeyin biricik mâliki, yegâne sahibi ve tek efendisi Mâlikü’l-Mülk Rabbimiz! Ne olur, biz Ümmet-i Muhammed’e dirlik ver! Fikrimizin, ruhumuzun, havl ve kuvvetimizin dağınıklığını Sana şikâyet ediyor ve bizi bu durumdan kurtaracak yegâne tasarruf sahibinin Sen olduğuna inanıyoruz. Bizi bu durumdan kurtar Allah’ım! Özellikle de gerek cihanın dört bir yanında, gerekse hayatın her ünitesinde, insanlarla Senin arandaki engelleri kaldırmaya kendini adayan, sa’ylerine terettüb edecek semere itibarıyla, Rıza ve rıdvânından başka hiçbir şey hedeflemeyen kardeşlerimin, bacılarımın, erkeğiyle kadınıyla dostlarımın ve gönüldaşlarımın dağınıklığını gidermeni, yaralarını sarmanı, enis ve celîsleri olmanı, onları her türlü kem göz ve kötü niyetlilerin şerlerinden muhafaza buyurmanı diliyor ve dileniyoruz.</p>
			<p class="a_Paragraf">Ey her şeye gücü yeten Kâdir Rabbimiz! Bizi kesret dağdağasında boğulmaktan kurtaracak ve vahdet tecellileriyle dirliğimizi sağlayacak yegâne güç sahibi Sensin. Dilediğin gibi kalbleri evirip çevirme kudretine sahipsin. Ne olur, kalblerimizi te’lif buyur! Biliyoruz ki yeryüzünde ne var ne yok, hepsini bu uğurda sarfetsek de iki gönlü te’lif etmeye muvaffak olamayız. İnsanı yaratan Sen, onda her türlü tasarrufa kâdir olan da Sensin. Gönül aynamızı duru eyle ve gönüllerimizi te’lif buyur tâ birbirimize karşı tevahhuş hissetmeyelim. Birbirimizin enîs u celîsi olalım. Birbirimizin ayıbını araştırmayalım. İyilik ve ikramda bulunan Kerîm Rabbimiz! Bizleri katından bir güçle te’yid buyur.</p>
			<p class="a_Paragraf">Ey kullarının dualarına icabet eden Mucîb Allah’ım! Bizleri, sevdiğin ve razı olduğun işlere muttali kıl, onları bize sevdir, onları hayata taşımaya ve başkalarına duyurmaya bizleri muvaffak eyle.</p>
			<p class="a_Paragraf">Niyazımızın sonunda, dualarımızın kabul edilmesine en büyük vesile bilerek, Gönüllerin Sultanı aleyhissalâtu vesselâm Efendimiz’e, ailesine ve ashabına bir kere daha salat ü selam ediyor, dergâh-ı ulûhiyetinden medet diliyoruz ya Rab!</p>
		</div>
	</body>
</html>