<html xmlns="http://www.w3.org/1999/xhtml">
	<head>
		<title>inkisar_epub-30</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-110">Ne Zaman Sessizliğe Bürünürüz?</p>
			<p class="Tarihler_E">20 Kasım 2013</p>
			<p class="ilk_harf_E"><span class="_idGenDropcap-2">K</span>imi insanlar için mesele “hakikati öğrenmek” değil, maksat problemin özünü gürültüye boğmak. Onun için de hem verilen cevapları dinlemiyor, anında hiç alâkasız mevzulara geçiyor ve farklı konuları yüksek sesle dillendirip gündemi değiştirmekle uğraşıyorlar hem de Hizmet erlerinin kapatma kararına itiraz etmemesini ve susmasını istiyorlar.</p>
			<p class="a_Paragraf">Bir yetkili diğerleri tarafından kısa sürede yalanlanacağını bile bile “<span class="italik_E">Yüreğinizi soğutun. Başkası söyleyince dikkate almayın ama ben söylüyorum... İnşallah güzel bir sonuç olacak.</span>” açıklaması yaptı.</p>
			<p class="a_Paragraf">Şayet mesele şahsi olsaydı; Allah rızası için yine “sükût murakabesi” der ve sessizliğe bürünürdük. Zira Hocamızın, kendisine kırk sene hakaret edene bile “Şahsî hakkımı helal ettim.” dediğini biliyoruz. </p>
			<p class="a_Paragraf">Fakat mesele millet, hizmet ve emanettir. Onun için lütfen kimse bize “Susun artık!” demesin. Meselenin bir oldu-bittiye getirilmeyeceğine inandığımız zaman zaten sükût hikmetine gönüllü döneriz. </p>
			<p class="a_Paragraf">Lâkin mahcup iki üç ses haricinde bülent-avaz bir seda yoksa ortada ve hâlâ hatada ısrar emareleri çoksa, tahriklere kapılıp üslubumuzu bozmadan hakikatleri nazikçe seslendirmeyi ve insaf beklemeyi sürdüreceğiz. </p>
			<p class="Baslik_2" id="_idParaDest-111">Sabır... İlla Sabır!</p>
			<p class="__Paragraf">Bir suçüstü… Sonra mazlumun çığlığı… Akabinde “Niye bağırıyorsunuz?” tuhaflığı… İmtihan…</p>
			<p class="a_Paragraf">“<span class="italik_E">Böylece sizi birbirinizle imtihan ediyoruz; bakalım buna sabredecek misiniz?</span>” <span class="_aleyhisselam-_E _idGenCharOverride-1">(Furkan, 25/20)</span> buyuruyor Allah Teâlâ. Yine “<span class="italik_E">Bazen hoşunuza gitmeyen bir şey hakkınızda hayırlı, hoşunuza giden bir şey de hakkınızda kötü olabilir.</span>”<span class="_aleyhisselam-_E _idGenCharOverride-1"> (Bakara, 2/16) </span>diyor.</p>
			<p class="a_Paragraf">Sabır dostlar, itidal. Allah görüyor ve biliyorken ne gam! Nihayet her ev bize dershane ve her fert öğretmen olur. </p>
			<p class="a_Paragraf">Muhterem Hocamız “<span class="italik_E">Bir gün beni öldürseler, cesedimi bir kenara bırakıp hizmete yürümezseniz hakkımı helal etmem!</span>” demiş ve “müspet hareket”ten ayrılmama ahdi vermişti. </p>
			<p class="a_Paragraf">Kalbimiz paramparça da olsa biz vazifemize bakacağız. Sabren… </p>
			<p class="a_Paragraf">Biz “karşı taraf” görmedik görmeyeceğiz; sessiz dostlarımızın vicdanlarının kanadığını da biliyoruz. Yerimizdeyiz. </p>
			<p class="a_Paragraf">Yemin ederim davaya imanım arttı. Haber verilmişti bu imtihanlar. Adanmış ruhlar, mefkûreye sâdık kalsın yeter. Zira “<span class="italik_E">Bir kapı bend ederse, bin kapı eyler küşâd / Hazreti Allah, efendi, müfettihu’l-ebvâbdır.</span>”<span class="italik_E"> </span><span class="_aleyhisselam-_E _idGenCharOverride-1">(Şemsî)</span></p>
			<p class="a_Paragraf">İnanıyoruz ya Rabb! Seleflerimiz yola çıktıklarında hizmet alanları ayaklarını bastıkları yer kadardı. Ya sonra. Tekrarı hayal değil. </p>
			<p class="a_Paragraf">Belki kalbim çoklarınkinden daha kırık. Çünkü kırılmaması gereken kalblerin kırıldığına da şahit oluyorum fakat mefkûre insanı için başka yol yoktur. Hırçınlık kimseye bir şey kazandırmaz. Nefret ekip muhabbet biçemezsiniz. </p>
			<p class="a_Paragraf">Bir siyasi hareketi bütünüyle tecrim etmemeye ve kırılsak da münsif dostlarımızı kırmamaya özen göstermeliyiz. İnkisâr yaşasak da hislerimizi nezaket içinde ifadeyle beraber Hacet namazı ve salât-ı tefriciyeyi sürdürmeliyiz. </p>
			<p class="a_Paragraf">Her sıkıntı bir kolaylığa gebedir ama haml müddetine sabretmek gerekir. İmam Sühreverdî’ye isnad edilen söz ne güzeldir: “<span class="italik_E">Karar kararabildiğin kadar! Karar ki karanlığın açılması, en çok koyulaştığı zaman başlar.</span>”</p>
		</div>
	</body>
</html>