<html xmlns="http://www.w3.org/1999/xhtml">
	<head>
		<title>inkisar_epub-17</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-60">Uyku Bilmeyen Gözler ve Nasihat</p>
			<p class="ilk_harf_E"><span class="_idGenDropcap-2">D</span>ünden bugüne, sınır boylarında nöbet tutan neferlere ve hudutları koruyup kollayan birliklere “uyûn-u sâhire” denegelmiştir. Uyûn-u sâhire; lügat manası itibarıyla uyku bilmeyen ve her zaman uyanık kalan göz demektir. </p>
			<p class="a_Paragraf">Resûl-ü Ekrem Efendimiz’in <span class="_aleyhisselam-_E _idGenCharOverride-1">(sallallahu aleyhi ve sellem) </span>“<span class="italik_E">İki göz vardır ki ötede onlara ateş dokunmaz: Biri, Allah karşısında haşyetle yaş döken göz, diğeri de hudut boylarında ve düşman karşısında nöbet bekleyen insanın gözü.</span>” buyurarak bir yönüyle ülkenin maddî ve manevî bekçilerine tek cümlede dikkat çekmiştir.</p>
			<p class="Baslik_2" id="_idParaDest-61">Ribât’ın İki Kanadı</p>
			<p class="__Paragraf">Dinî ve millî hislerle dopdolu olarak, vatana, millete ve dine zarar gelmemesi için nöbet tutan, tehlike noktalarını kollayarak mukaddesatı koruyan “murâbıt”, Hak katında makbul bir kuldur; bazen onun bir saatlik nöbeti bir sene ibadet yapmış gibi sevap kazandırır. </p>
			<p class="a_Paragraf">Mü’minlerin başına gelmesi muhtemel bela ve musibetler karşısında tetikte olmanın, inandığı davanın gereğini eda etmenin, kısacası “adanmışlık” vasfını ortaya koymanın dini literatürdeki adı “ribat”tır. Başka bir hadis-i şerifte, kendini tamamen namaza veren ve adeta gönlünü camiye rabt eden insanın amelini de “ribât” olarak isimlendiren Allah Resûlü <span class="_aleyhisselam-_E _idGenCharOverride-1">(aleyhissalatü vesselam)</span>, bu beyanında da ağlayan gözü nöbet tutan gözle aynı çizgide değerlendirmiştir. Allah haşyetiyle gözyaşı döken Hak erini, cephede vazife gören askere denk tutmuş ve “ribât”ın her iki yönünü birden nazara vermiştir.</p>
			<p class="a_Paragraf">İmam-ı Gazzali’den Hazreti Bediüzzaman’a kadar bütün Hak dostları, aşk u iştiyakla gözyaşı dökmenin yanında, mefkûre kaynaklı ızdırapla da kıvrım kıvrım yaşamış; insanlığın dertlerine derman bulabilmek için “çare, çare” diye adeta inlemiş ve değişik çözüm yolları göstermeye çalışmışlardır. Hazreti Mûsâ ve Hazreti İsâ (alâ nebiyyinâ ve aleyhimessalâtü vesselâm) gibi bütün peygamberlerde bu hâli görmek mümkün olduğu gibi, İnsanlığın İftihar Tablosu’nun (aleyhi ekmelüttahiyyâti vetteslimât) daha kendisine vahiy gelmeden Hira’daki “tehannüs”ü de bu açıdan değerlendirilebilir. Hazreti Rûh-u Seyyidi’l-Enâm’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>Hira Sultanlığı’ndaki ibadet ve tefekküre bağlı yalnızlığı “kutsal halvet” şeklinde yorumlanmış ve hadislerde “tehannüs” unvanıyla anılmıştır. Efendimiz’in, o halvet zamanlarında toplumun problemleriyle de muzdarip olduğu nazardan dûr edilmemelidir.</p>
			<p class="a_Paragraf">Bugün de insanlık uyûn-u sâhireye muhtaçtır. Bir açıdan sınırların kalktığı, insanların iç içe yaşadığı ve kurdun gövdenin içine girdiği günümüzde, dinimize, diyanetimize ve mana köklerimize karşı hazırlanan projeleri, planlanan komploları ve çeşitli cereyanların saldırılarını defedebilmek için sürekli bir teyakkuz ve ızdırap içinde olma, kendi değerlerimizin hangi tehlikelerle karşı karşıya kalabileceğini çok önceden okuma, onların önünü alabilmek için de sadece bir set değil, alternatif setler ve hatta ta iç kaleye kadar ardı ardına surlar oluşturma çağımızda uyûn-u sahîre olmanın gereğidir.</p>
			<p class="Baslik_2" id="_idParaDest-62">Hocaefendi’nin İkazları</p>
			<p class="__Paragraf">Fethullah Gülen Hocaefendi, bütün hayatını cephede nöbet tutan asker temkiniyle değerlendirmiş bir ârif-i billahtır. Onun gecelerinde sürekli ızdırap ve gözyaşı vardır. Seleflerinin mukaddes hafakanı onun hissiyatına da her zaman hâkimdir. Kendi ifadesiyle, ızdırap, gece yarısında vuran gonk gibi tın tın öter, hoplatır yüreğini. Hoplatır da insanlığın dertleriyle geçip gider saatler, uyku bilmez gözleri.</p>
			<p class="a_Paragraf">Muhterem Hocamız, ubudiyetteki hassasiyetinin ve kulluk vazifelerini eksiksiz yerine getirme gayretinin yanı sıra, gece gündüz, derin bir sorumluluk duygusuyla insanlığın, özellikle de ülkemizin problemlerine alternatif çözümler üretmeye çalışır. Hadiseleri bütüncül bir nazarla değerlendirir; muhtemel tehlikeleri hesap eder ve alınması lüzumlu tedbirleri belirler. Daha sonra da tespit ve tekliflerini ilgili kimselere iletmeyi vazife bilir; bunu yapmadığı takdirde ötede sorgulanacağını ve Hak katında mahcup olacağını düşünür. </p>
			<p class="a_Paragraf">Hocaefendi, Ak Parti’nin içine çekildiği tuzağa karşı da her mü’minde bulunması lazım gelen bu mesuliyet şuuruyla yaklaşmıştır. Tehlike emarelerini gördüğü günden itibaren adeta bir çığlık olup inlemiş; hain planları boşa çıkartmak ve komployu yara almadan atlatmak için dikkat edilmesi gereken konuları her fırsatta dile getirmiştir. </p>
			<p class="a_Paragraf">Resûl-i Ekrem Efendimiz’in <span class="_aleyhisselam-_E _idGenCharOverride-1">(sallallahu aleyhi ve sellem) </span>beyan ettiği üzere, “<span class="italik_E">Din bütünüyle nasihattir.</span>” Nasihat, herkes için iyilik düşüncesi içinde bulunmak ve uygun bir üslupla hayırhahlık yapmak demektir. Nasihat, ferdî ve içtimaî plânda, her konumdaki insan için her zaman gerekli olan çok önemli bir ihtiyaçtır. Kur’ân-ı Kerim, “<span class="italik_E">Onlara hatırlat; çünkü zikir ve hatırlatma mü’minler için mutlaka yararlıdır.</span>” <span class="_aleyhisselam-_E _idGenCharOverride-1">(Zâriyât, 51/55) </span>beyanıyla, nasihatin önemini de vurgulamaktadır. Dahası, ayetin asıl metnindeki “zekkir” kelimesinin yapısına ve hususiyetine dikkat edilirse, Cenâb-ı Hakk’ın, nasihatin sürekli olması gerektiğine ve hatırlatmaktan vazgeçmemenin lüzumuna işaret ettiği görülecektir. Demek ki mü’minler birbirlerine daima hayırhah olmalıdırlar; bazı inatçı ruhlar hakikatleri kabullenmese bile, nasihat inananlara mutlaka fayda verecektir. Şu kadar var ki nasihatin usulü ve tarzı, muhatap olan şahıstan şahsa, toplumdan topluma değişebilir.</p>
			<p class="a_Paragraf">Fethullah Gülen Hoacefendi, bu esaslar zaviyesinden, bazen umuma açık sohbetlerinde, kimi zaman hususi konuşmalarında, yer yer kaleme aldığı makalelerinde ve zaman zaman da özel yazdığı mektuplarında uyarılarda bulundu. Bazen doğrudan hitap etti, kimi zaman dolaylı yollara başvurdu fakat ne yapıp edip muhtemel handikaplara dikkat çekti. </p>
			<p class="a_Paragraf">Muhterem Hocamız, toplumun bünyesine musallat olan her virüsü anında işaret ettiği gibi, fertleri yere serebilecek marazları da birer birer ele alıp anlattı. Bununla beraber, politika sahasında koşturan insanlar için özellikle şu üç konunun hayati olduğunu belirtti: Üslup, iffet (bilhassa devlet, servet ve şehvetle ilgili nefsânî arzulara takılmama) ve ortak akıl. Son senelerde bu mevzuları defaatle gündeme taşıdı ve “Allah, aşkına şu hususlara çok dikkat edin!” diye adeta yalvardı.</p>
		</div>
	</body>
</html>