<html xmlns="http://www.w3.org/1999/xhtml">
	<head>
		<title>inkisar_epub-4</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-10">Biricik Sevda ve Onun Vesileleri</p>
			<p class="ilk_harf_E"><span class="_idGenDropcap-2">İ</span>nanmış bir insan için dünyada Yüce Yaratıcı’nın hoşnutluğunu kazanmaktan ve onun âhirete yansıması olan “Rıdvan” mükâfatına ulaşmaktan daha büyük bir pâye yoktur. Şayet rıza mertebesinin üstünde bir rütbe ve ödül olsaydı, Mevlâ, Cennet’te vermeyi vaad buyurduğu nimetlerini onunla taçlandırırdı. Hâlbuki “<span class="italik_E">Hepsinden âlâsı ise, Allah’ın kendilerinden razı olmasıdır.</span>” <span class="_aleyhisselam-_E _idGenCharOverride-1">(Tevbe, 9/72)</span> ilahî beyanı da gösteriyor ki Cuma Yamaçları’ndan cemâlullahı müşahede etmenin de ötesinde bir lütuf vardır; o da Hakk’ın hoşnutluğudur.</p>
			<p class="a_Paragraf">İman etmiş ve salih amele yapışmış bahtiyar kullar, Allah’ın fazlı ve rahmetiyle kabir azabından kurtulup, berzah hayatını tamamlayıp, Sûr’un dehşetini arkada bırakıp, mahşer, hesap, mizan ve Sırat safhalarını atlatıp ebedî ziyafet sofrası Cennet’e dâhil olacaklar.</p>
			<p class="a_Paragraf">Hazreti Bediüzzaman’ın ifadeleriyle, “<span class="italik_E">Dünyanın bin sene mes’udâne hayatı, bir saatine mukabil gelmeyen cennet hayatı</span>”na ulaşacak; “<span class="italik_E">O cennet hayatının dahi bin senesi, bir saat rü’yet-i cemâline mukabil gelmeyen bir Cemîl-i Zülcelâl’in rahmet dairesinde</span>” O’nun huzuruyla müşerref olup ziyade ihsanlara kavuşacaklar.</p>
			<p class="Baslik_2" id="_idParaDest-11">Rıza ve Rıdvan</p>
			<p class="__Paragraf">Hadis-i şeriflerde nakledildiği üzere, Allah <span class="_aleyhisselam-_E _idGenCharOverride-1">(celle celâluhû)</span> Cennet’e girdirip gözlerin görmediği, kulakların duymadığı, dünyevî aklın kavrayamayacağı, tarifi imkânsız lütuflara mazhar kıldıktan sonra mü’minlere hitaben sorar: </p>
			<p class="a_Paragraf">“<span class="italik_E">Kullarım, Benden razı mısınız?</span>”<span class="italik_E"> </span></p>
			<p class="a_Paragraf">(Bu cümleyi yazarken Hazreti Ebu Bekir -radıyallahu anh- geldi aklıma. Ne güzel yaşamış, ne güzide bir kulluk ortaya koymuş. Cenâb-ı Hak, Cibril-i Emin ve Resûl-ü Ekrem Efendimiz vasıtasıyla “Ben Ebu Bekir’den razıyım, sorun bakalım o da benden hoşnut mu?” buyuruyor. O esnada, bir sefer hazırlığı yapıldığı için bütün malını infak etmiş; fakirlerden fakir bir hâle bürünmüş ve geriye kalan tek abasının uçlarını göğsünde dikenle iliklemiş bulunan Sıddık-ı Ekber, bu müthiş cümleyi duyunca gözyaşlarına boğuluyor; “Rabbimden nasıl hoşnut olmam; razıyım Rabbim!” diye ağlıyor. Ne tatlı bir tablo! Ne kadar kerîm bir Rabb! Ne şirin bir kul! Biz “Razıyım Allah’ım Sen’den ve her türlü takdirinden!” deyip yanaklarını en mübarek katrelerle yıkayan Hazreti Ebu Bekir’i hayalimizde bırakıp konuya dönelim.)</p>
			<p class="a_Paragraf">Hazreti Rahman u Rahim, Cennetlik kullarına sual eder:<span class="italik_E"> </span></p>
			<p class="a_Paragraf">“<span class="italik_E">Kullarım, Benden razı mısınız?</span>”<span class="italik_E"> </span></p>
			<p class="a_Paragraf">Cevap verirler: “<span class="italik_E">Bu kadar nimete mazhar kılınmışken, Sen’den nasıl razı olmayız?</span>”</p>
			<p class="a_Paragraf">Bunun üzerine Cenâb-ı Hak <span class="_aleyhisselam-_E _idGenCharOverride-1">(celle celâluhû)</span> şöyle buyurur: </p>
			<p class="a_Paragraf">“<span class="italik_E">Şu hâlde size daha büyük bir lütufta bulunacağım: Sizden ebediyen razı olacak ve size hiç gazaplanmayacağım.</span>”<span class="italik_E"> </span></p>
			<p class="a_Paragraf">İşte, hakiki mü’minler, bu rıza makamını en büyük hedef bilirler; ona ulaşma istikametinde bütün ömürlerini tüketseler de yine bunu az görürler.</p>
			<p class="a_Paragraf">Pekâlâ, rıza-yı ilahîye nasıl ulaşılabilir?</p>
			<p class="Baslik_2" id="_idParaDest-12">Arayan Bulur!..</p>
			<p class="__Paragraf">Cenâb-ı Hak, sevmesini ve hoşnut olmasını her şeyden önce emirleri dairesinde hareket etmeye ve yasakladığı şeylerden uzak durmaya; bilhassa farzları yerine getirmeye ve günahlardan kaçınmaya bağlamıştır. Namaz, oruç, hac, zekât gibi memur olduğumuz bütün ibadetleri yerine getirme mevzuunda fevkalâde titiz davranmak; haram ve günahlardan kaçınma hususunda da son derece hassas olmak lazımdır.</p>
			<p class="a_Paragraf">Ne var ki nice âbid ve zâhid kulların yolun bir dönemecinde tepetaklak yuvarlanıp gittikleri ve hatta kazanma kuşağında kaybettikleri de çok görülmüştür. Yolda kalmamanın, düşüp kaymamanın ve rıza gayesine ulaşmanın en önemli dinamiği Cenâb-ı Allah’a teveccüh ve duadır.</p>
			<p class="a_Paragraf">Tasarruflarında Allah’a güvenip dünya hayatı hesabına her türlü mahrumiyeti gönül rahatlığıyla aşmaya çalışmak, en zor imtihanların pençesinde kıvranırken bile derin bir iç inşirahıyla bütün sorumlulukları yerine getirmeye gayret göstermek; duygu, düşünce ve davranışlarla hep Mevlâ’ya müteveccih yaşayıp dileklerini yalnız O’na arz etmek; İslâm’ın ferdî, ailevî ve içtimaî hayata hayat kılınması uğrunda cehd ortaya koymak; akıl, mantık, muhâkeme ve birikimlerini Allah Resûlü’nün emrine vererek “şeb-i arus”a kadar hep istikamet üzere yaşamak “rıza” yolunda şart-ı adi planında birer vesileden ibarettir.</p>
			<p class="a_Paragraf">Tabii sosyal bir varlık olan insanın böyle müstakim bir çizgi tutturması ve onu ölene kadar devam ettirmesi tek başına mümkün görünmemektedir. O hâlde, her fert kendi karakterine uygun bir yola sülûk edecek, aynı güzergâhta yürüyen diğer insanlarla bir araya gelecek, düşüp yolda kalmamak için kubbedeki taşlar gibi baş başa verecek ve kader arkadaşları âdeta bir pusula misillü birbirlerine hep rıza ufkunu göstereceklerdir. </p>
			<p class="a_Paragraf">“Kudsî hadis” denilerek şöyle mübarek bir söz nakledilir:</p>
			<p class="a_Paragraf">“<span class="italik_E">Ey insanoğlu! Nefsini bilen Beni bilir; Beni bilen Beni arar; Beni arayan mutlaka Beni bulur ve Beni bulan bütün arzularına ve ötesine nail olur; nail olur ve Benden başkasını Bana tercih etmez. Ey insanoğlu! Mütevazi ol ki Beni bilesin… Açlığa alış ki Beni göresin... İbadetinde hâlis ol ki Bana eresin.</span>”</p>
			<p class="a_Paragraf">Demek ki ilim, iman ve marifetten azıcık nasibimiz varsa, O’nu arayacak ve O’nu bulmak üzere yola düşeceğiz azizim!</p>
			<p class="a_Paragraf">Fakat, hangi yola?</p>
		</div>
	</body>
</html>