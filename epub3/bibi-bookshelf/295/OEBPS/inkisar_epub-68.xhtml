<html xmlns="http://www.w3.org/1999/xhtml">
	<head>
		<title>inkisar_epub-68</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-231">Türkçe Olimpiyatları Sürgünde</p>
			<p class="Tarihler_E">21 Haziran 2014</p>
			<p class="ilk_harf_E"><span class="_idGenDropcap-2">Y</span>erel seçim mitinglerini de Fethullah Gülen Hocaefendi’ye ve Hizmet Camia’sına karşı husumet üzerine bina eden AKP Genel Başkanı ve Başbakan Erdoğan, her gün yeni birkaç hezeyanla taraftarlarının karşısına çıkıyordu. </p>
			<p class="a_Paragraf">Bir gün “Bunların gazetelerini almayın!” diye bağırıyor; ertesinde “Çocuklarınızı onların okullarına katiyen göndermeyin!” şeklinde milleti azarlıyordu. 21 Mart’taki Erzurum konuşmasında bu kez de Türkçe Olimpiyatları’nı hedef almıştı. Dudaklarından taşan öfke ve nefret, fırsat kollayan yaranlarını da heyecana getirmişti. Hizmet’in aktivitelerine kesinlikle müsaade edilmeyecek, hiçbir programlarına imkân tanınmayacaktı. Camia’nın Peygamber Efendimiz’le alâkalı toplantıları dahi engellenmeye çalışılacak; o günlerde devam eden Kutlu Doğum (Herkes O’nu Okuyor) ödül törenleri için kira sözleşmesi tamamlanmış olan yerlerin anlaşmaları birer birer iptal edilecekti.</p>
			<p class="a_Paragraf">Evvel de dediğimiz gibi biat ettirmeyi denemişti; olmadı. Alternatif kurmaya çabalamıştı, yapamadı. Şimdi de tenkîli hedefliyor, Hizmet’in hiçbir faaliyetine tahammül gösteremiyordu fakat nafileydi. Haset, sadece sahibini yer bitirir; sevgi insanları vazifelerini devam ettirmenin bir yolunu bulurlardı.</p>
			<p class="Baslik_2" id="_idParaDest-232">Kuvvetin Çıldırtıcılığı ve Hırçınlığın Böylesi!</p>
			<p class="ilk_harf_E"><span class="_idGenDropcap-2">E</span>rdoğan’ın, “<span class="italik_E">Bundan sonra Türkçe Olimpiyatları yapamazlar. Artık bitti o iş. Bizden salon alacaklar. Geç o işleri geç. Kapandı o defter kapandı.</span>”<span class="italik_E"> </span>sözü<span class="italik_E">, </span>yardakçıları tarafından bir talimat olarak kabul edilmiş; engelleme tavrı adeta valilik ve belediyelerce bir kampanyaya çevrilmişti. Ya Rabbi, ne kadar da çok kralcı vardı!</p>
			<p class="a_Paragraf">Olimpiyatları düzenleyen Türkçe-Der, illerden stat ve salon taleplerinde bulunmuş ancak AKP’li belediyeler ile valilikler, farklı bahaneler ileri sürerek istekleri geri çevirmişti; kimisi tadilat, kimisi güvenlik ve kimisi de yoğunluk gibi hiçbir gerçekliği olmayan sebeplerle statları ve salonları vermemişti. Türkiye genelinde 40’tan fazla şehirde, 28 Mayıs-8 Haziran tarihleri arasında yapılan yer müracaatlarının tamamı reddedilmişti. Ayrıca önceki senelerde gösterilere sponsor olan firmalar bizzat hükûmet üyeleri tarafından aranmış ve bütün desteklerin geri çekilmesi sağlanmıştı.</p>
			<p class="a_Paragraf">Merkezi hükûmet, valilikler ve belediyeler eliyle külli bir engelleme karşısında Hizmet erleri Allah’a tevekkül etmiş; “Biz programlarımızı evlerimizin önünde, bahçemizde, tarlalarımızda yine yaparız!” demişlerdi hatta duyarlı vatandaşlarımızdan “Benim şu kadar dönümlük bir arazim var; onu size tahsis etmek istiyorum!” teklifleriyle karşılaşmışlardı. Bununla beraber, atmosferin daha fazla gerilmesini istemiyor ve işi inada bindirmekten imtina ediyorlardı. Sonunda “Bunda da vardır bir hayır!” diyerek olimpiyatları yurt dışında yapmaya karar vermişlerdi.</p>
			<p class="a_Paragraf">Adeta kendi vatanından sürgün edilen Türkçe Olimpiyatları, yüz kırk beş ülkedeki eleme ve gösterilerden sonra 31 Mayıs’ta Etiyopya’da başladı. 15 Haziran’da Romanya’da devam etti. Nihayet 21 Haziran’da Almanya’da görkemli bir kapanış töreniyle sona erdi. Bu ülkelerde gerçekleşen şölenlere yerli üst düzey yöneticiler de katıldı. Canlı bağlantılarla oradaki coşku yine bütün dünyaya yayıldı.</p>
			<p class="Baslik_2" id="_idParaDest-233">Dostun Varsa, Hiçbir Yol Uzun Sayılmaz</p>
			<p class="__Paragraf">Önceki senelerde yapmamış olmasına rağmen Fethullah Gülen Hocaefendi, Türkçe Olimpiyatları’nın Almanya’daki finaline yazılı bir mesaj gönderdi. </p>
			<p class="a_Paragraf">“<span class="italik_E">Yeryüzünün farklı coğrafyalarında öfke, nefret ve savaşın hüküm sürdüğü bir zaman diliminde bazı kimseler hilm, sevgi ve barışa giden yolu çok uzak ve uzun görüyorlar. Hâlbuki bir Japon atasözünde şöyle denilir: ‘Yanında iyi bir dostun varsa, sana hiçbir yol uzun değildir.’ Dünyanın 145 ülkesini temsil eden binlerce dostun, bugün Almanya’da bir araya gelip şu güzel tabloyu sergilemesi saygı, anlayış, sevgi ve barışın hâkim olacağı ‘yeni bir dünya’ hedefine giden yolun sanıldığı kadar uzak ve uzun olmadığını gösteriyor.</span>” diyerek sözlerine başladı.</p>
			<p class="a_Paragraf">Hocaefendi, mesajını şöyle tamamladı: “<span class="italik_E">Şimdi o salonu dolduran ve şu anda dünyanın farklı yerlerinde olmalarına rağmen kalbini oraya bağlayan bütün muhabbet erlerine selamlarımı yolluyorum. Ve siz… Ey dünyanın renkleri... Birleşen gönüller... Sevgi okullarının öğrencileri! Hiç durmayın, yürüyün; Almanya’daki şu tarifsiz güzelliğiniz yayılsın bütün dünyaya! Yağmur yüklü bulutlar gibi sevinç olup, neşe olup, ümit olup, sevgi olup şakır şakır yağın her yana! Yağın ki muhabbet, hoşgörü, dostluk ve barışa susamış kupkuru gönüller dönüversin Cennet bağlarına.</span>”</p>
			<p class="a_Paragraf">Kanaatimizce, program esnasında dünyanın dört bir yanındaki arkadaşlarımız Hocamızın hissiyatını merak ediyorlardı. Biz de birkaç mesaj ve fotoğrafla gönlümüzün onlarla beraber bulunduğunu ifade etmek için can atıyorduk. Sırf sevgi okullarının, fedakâr öğretmenlerinin, ümit vesilesi öğrencilerinin ve bütün emeği geçenlerin hatırına bir kere daha ekran başındaydık.</p>
			<p class="a_Paragraf">Muhterem Hocamız, programın kazasız belasız tamamlanması için sürekli dua ediyor; sahneye çıkan öğrencilerin hidayetini diliyor; çocukların Türkçe’ye hâkimiyeti karşısında memnuniyetini dile getiriyor ve kendi mesajı okununca salonda kopan alkış fırtınasına “selam”la cevap veriyordu. Gözleri çoğu zaman ekrandan ziyade uzaklardaydı. O salonda yer alan herkese, özellikle “havf” engeline takılmayıp oraya koşmuş “bilinirler”e rahmet/bereket duası gönderiyordu.</p>
			<p class="a_Paragraf">O anda Hocamızın yanında bulunan birkaç kişi, bir taraftan ekrana yansıyan Yusuf yüzlüleri, diğer yandan onları okyanus ötesinde şefkatle izleyen yaşlı gözleri seyrediyorduk. Kaş ile göz arasında yazmaya çalıştığımız Twitter mesajlarıyla bu sevgi ve şefkat teatisinden bütün dostlarımızı haberdar etmeye çabalıyorduk. </p>
			<p class="a_Paragraf">Hocaefendi, ömür boyu hep mahzun yaşamıştı, bu dönemde de çok hüzünlüydü; şükürler olsun, Türkçe Olimpiyatları vesilesiyle gülümseyen birkaç kare yakalamak mümkün olmuştu. </p>
			<p class="Links_E"><img alt="" class="_idGenPageitem-4" src="image/16.jpg"/><br/>(Muhterem Fethullah Gülen Hocaefendi, <br/>dualar eşliğinde dünyanın sevgi çiçeklerini seyrederken.)</p>
			<p class="Links_E"><img alt="" class="_idGenPageitem-10" src="image/17.jpg"/><br/>(Türkiye’nin kabusa benzeyen hâlinden dolayı kederlenen <br/>muhterem Hocamızın yüzü, aylar sonra Türkçe Olimpiyatları <br/>vesilesiyle biraz güldü.)</p>
		</div>
	</body>
</html>