<html xmlns="http://www.w3.org/1999/xhtml">
	<head>
		<title>inkisar_epub-28</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-106">Her Yer Dershane</p>
			<p class="Tarihler_E">15 Kasım 2013</p>
			<p class="ilk_harf_E"><span class="_idGenDropcap-2">D</span>ershanelerin ve ücretsiz okuma salonlarının kapatılmasıyla ilgili olarak Milli Eğitim Bakanlığı tarafından hazırlanan tuhaf kanun tasarısının kaşla göz arasında yasalaştırılacağına yönelik haberler gündemin ilk sırasına yerleşmiş durumda.</p>
			<p class="a_Paragraf">Kalbler kırık, hissiyatını yatıştırmakta zorlanan insanların sayısı az değil. Hele dost cefasına uğradığını düşünenlerin ve meseleye Şibli’nin gülü zaviyesinden bakanların ruh haletini ifadeye “inkisâr” kelimesi kâfi gelmiyor.</p>
			<p class="a_Paragraf">Hükûmet yetkilileri, söz konusu plan istemedikleri bir zamanda ortaya çıkınca telaşa kapıldılar. Şimdi üst üste çelişkili açıklamalar yapıyorlar. </p>
			<p class="a_Paragraf">Bu arada, karalama propagandası aynı hızla devam ediyor. Olsun, Hazreti Üstad’ın dediği gibi “<span class="italik_E">Bir tane sıdk, bir harman yalanları yakar. Bir tane hakikat, bir harman hayalâta müreccahtır.</span>” </p>
			<p class="a_Paragraf">Bir kolej öğretmeni gönderdiği mesajda “<span class="italik_E">Dershaneler kapatılırsa, maaşımı bir dershane öğretmeniyle paylaşmaya hazırım.</span>” diyor. Dershane emektarlarının öyle bir endişesi yok ama binlerce insan da maaşını paylaşma vaad eden fedakâr gibi düşünüyor. </p>
			<p class="a_Paragraf">Hizmet erinin derdi ne rant ne de inat; rıza-yı ilahiyi kazanmak asıl maksat. Rant diyen ötede çok utanacak. </p>
			<p class="a_Paragraf">Seleflerimiz için önce “mağara” evvelki gün “katran ağacı” dün de “tahta kulübe” dershane oldu. Bize de her yer dershane! </p>
			<p class="a_Paragraf">“Haksız yumruk vuran mü’minin kulağını çekmek de şefkatin ayrı bir derinliği” olmasa en güzeli Allah’a havale.</p>
			<p class="Baslik_2" id="_idParaDest-107">Emaneti Koruma Uğruna Mıncıklanmak</p>
			<p class="Tarihler_E">16 Kasım 2013</p>
			<p class="__Paragraf">Fethullah Gülen Hocaefendi dün akşam fırtınalı dönemlerde bile istikamet ve itidalden ayrılmamak gerektiğini söyleyip bir kere daha sabır ve namazla istiânede bulunmayı tavsiye etti.</p>
			<p class="a_Paragraf">Oradan ya da buradan taraf gibi görünen bir kısım tahrik edicilerin, kasden damarlara basmak, meseleyi kızıştırmak ve bir kavga ortamı oluşturmak için sinsice çalıştıklarını anlattı. Bir kısım kimselerin en masum sözleri dahi siyak ve sibakından kopararak çarpıtmaya, bazı resim ya da video montajlarıyla hissiyatı kabartmaya, tarafları tahrik etmeye ve adeta kardeşi kardeşe vuruşturmaya uğraştıklarını belirtti.</p>
			<p class="a_Paragraf">İnsanlığın İftihar Tablosu’nun <span class="_aleyhisselam-_E _idGenCharOverride-1">(sallallahu aleyhi ve sellem)</span> başını yaran, dişini kıran ve yüzünden kanlar akıtan insanlar hakkında “<span class="italik_E">Allah’ım! Bu etrafımdakileri hidayet eyle; beni bilmiyorlar, bilselerdi yapmazlardı bunu!</span>” dediğini hatırlattı. Allah Resûlü’nün yolunda olduğunu iddia edenlere düşen vazifeyi vurguladı: </p>
			<p class="a_Paragraf">“<span class="italik_E">Mıncıklayacaklar, çuvaldız saplayacaklar, önünüzü kesecekler, gittiğiniz yere gitmenizi istemeyecekler; bunlar, bazen küfür kaynaklı olacak, bazen haset kaynaklı olacak, bazen hazımsızlık kaynaklı olacak fakat biz, değil çuvaldızlara karşı, mızraklara mukabil bile iğne kullanmama kararlılığı içinde olmalıyız. İncinsek de incitmemeliyiz, kırılsak da kırmamalıyız. Yollarımız daraltılsa da biz başkalarına karşı yol daraltmasına kalkmamalıyız.</span>”</p>
			<p class="a_Paragraf">Muhterem Hocamız, eğitim müesseselerini kapatmanın sadece günümüz insanlarına karşı bir tavır olmadığını; aynı zamanda onlarca yıl dünya zevki tatmadan davaya hizmet edenlerin emanetine de kasıt sayılacağını dile getirerek şöyle dedi: </p>
			<p class="a_Paragraf">“<span class="italik_E">Başımı yere koyduğumda, secdelerimde, hep hacet duasını okudum bu üzerimize gelen şiddetli fırtınalar karşısında. Bizim emeğimiz bunda onda birdir, belki de hiç yoktur. Şimdiye kadar bu mefkûreye emek veren, bir asırdan beri adeta baldıran zehri yudumlayarak bu meseleyi götüren, zindanlarda ömür tüketen, dünyada zevk sefa yüzü görmeyen, memleket memleket sürgüne gönderilen, hapishanelerde tecride maruz bırakılan, defaatle zehirlenen, hakkında </span>“<span class="italik_E">Bu da vatan evladıdır!</span>”<span class="italik_E"> denmeyen nice kahramanların emeği vardır ve bu emekle meydana gelen netice şimdi sizin omuzunuzda bir emanettir. ‘Allah’ım, bu bir emanettir, bize ait de değildir, bize muvakkaten yüklediler bunu. Senin emn u emanın bu işin eskortudur; o olmazsa biz bunu götüremeyiz; onu Sana teslim ediyoruz Allah’ım!’ Hep bu mülahazalarla yakardım Rabbime.</span>”</p>
			<p class="a_Paragraf">Hocefendi, Hizmet’in zarar görmemesi konusundaki duyarlılığını ise şu sözlerle ifade etti: “<span class="italik_E">Yeminle söylüyorum size; bu meselenin onda birine zarar vermektense, bir günde on defa ölmeye razıyım; on defa Azrail gelsin, öldürsün beni; bir daha dirileyim, bir daha öldürsün. Yemin edebilirim bu mevzuda çünkü dünya ile zerre kadar alâkam olmadı. Bazı miyoplar, mâlikanelerde yaşıyor diyebilirler. Ne yapalım şaşı baktığından dolayı yanlış görebilir. İbrahim Hakkı Hazretleri ‘Ağvere olma yakın ki sana eğri bakar.’ diyor. Ağver Allah’a da eğri bakar, peygambere de eğri bakar, dine de eğri bakar; sadece kendisine doğru bakar, o da kendini doğru görür mü görmez mi?</span>”</p>
			<p class="Baslik_2" id="_idParaDest-108">Zâlimler Yüzde Beş Bile Değil!</p>
			<p class="Tarihler_E">17 Kasım 2013</p>
			<p class="ilk_harf_E"><span class="_idGenDropcap-2">S</span>on seçimlerde çok arkadaşım gibi ta Amerika’dan kalkıp sandığa gittim hatta hayatımda ilk kez miting gibi konuşmalar yaptım. Zira milletin sesine kulak verileceğine ve daha demokratik bir ülke vaadinin gerçekleşeceğine inandım fakat şimdi kalbim o kadar kırık ki sandık buraya önüme getirilse ne yaparım bilmiyorum. </p>
			<p class="a_Paragraf">Ruh haletimiz böyle inkisâr gölgeli olsa da insaf mü’minin önemli vasfıdır. Üstadımız kendisine/dindarlara zulmeden bir parti hakkında “<span class="italik_E">Zalimler yüzde beştir, yüzde doksan beş masum.</span>” der. </p>
			<p class="a_Paragraf">Bugünkü siyasi cereyan içinde kötülüğe kilitlenmişlerin ancak yüzde bir gibi bir azınlık olacağına inanıyorum. Ülkeye hizmet düşünen ve Hizmet’e de sevgi duyan sair yüzde doksan dokuza Üstad’ın nazarıyla bakılmalıdır. Dolayısıyla da kötülük düşünenler kınanırken, usûl üsluba feda edilmemeli ve masumlar kırılmamalıdır. </p>
			<p class="a_Paragraf">Malum siyasi çevredeki dost ve arkadaşlarımdan biliyorum ki onlar da yapılan haksızlıklar sebebiyle bizim kadar rahatsızlar. Zalimleri kınarken, zinhar o türlü insanları darıltmayalım. Zulme karşı sesimizi yükseltelim ama asla tahriklere gelmeyelim, hakaret etmeyelim ve usûlü yaralamayalım. </p>
			<p class="a_Paragraf">Vefanın unutulduğu bir dünyada gelin biz vefalı olalım; mazideki bir tebessümü bile yok saymayalım ve mü’mince davranalım.</p>
		</div>
	</body>
</html>