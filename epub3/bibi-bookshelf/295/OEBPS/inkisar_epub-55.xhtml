<html xmlns="http://www.w3.org/1999/xhtml">
	<head>
		<title>inkisar_epub-55</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-168">Hakikat, Asâ-yı Mûsâ’dır!</p>
			<p class="Tarihler_E">16 Şubat 2014</p>
			<p class="ilk_harf_E"><span class="_idGenDropcap-2">H</span>akikat, asâ-yı Mûsâ’dır; o ortaya çıkınca sihirbazların oyunları bozulur; bütün yaldızlı yalanlar yok olur.</p>
			<p class="__Paragraf">Hocaları, abileri ve ablalarıyla Hakk’a adanmış ruhlar, bir gün maşeri vicdanın da hakikatin sesini duyacaklarından emindirler.</p>
			<p class="a_Paragraf">Bilirler ki: “<span class="italik_E">Yalan ve gösteriş gürültülü, hakikat ve samimiyet sessizdir. Yıldırım gök gürültüsünden evvel hedefine varır.</span>”</p>
			<p class="a_Paragraf">Bununla beraber, Hazreti İmam Şafi “<span class="italik_E">Kendini hak ile meşgul etmezsen bâtıl seni işgal eder.</span>” der.</p>
			<p class="a_Paragraf">Bu itibarla da Hak âşıkları sabr-ı cemili “çok buutlu sabır” ufkuna taşırlar; hizmetlerini katlamaya yoğunlaşır, ubudiyette derinleşmeye bakarlar.</p>
			<p class="a_Paragraf">Bu inançla normal hayatımıza devam ediyoruz; sohbet-i Canan’la oturup kalkma, hep O’ndan bahis açma gayretindeyiz.</p>
			<p class="Baslik_2" id="_idParaDest-169">Hocaefendi’nin Ders Halkası </p>
			<p class="__Paragraf">Muhterem Hocaefendi’nin elli-altmış senedir devam eden rahle-i tedrisinde dönem dönem farklı sahalarda eserler okundu ve zaman zaman değişik okuma usulleri takip edildi. Bu cümleden olarak, 31 Mart 2010 tarihinde müzâkereli tefsir ve fıkıh okumaya başladık.</p>
			<p class="a_Paragraf">Her günkü dersin ilk bölümünde (ikinci bölüm aynı metotla fıkıh dersine ya da kitap özetlerine ayrılıyor) önce tefsirleri müzakere edilecek olan ayetleri okuyoruz; sonra o ilahî beyanların meallerini çeşitli kitaplardan karşılaştırıp Hocamızın tercihlerini kaydediyoruz. Akabinde merhum Elmalılı Hamdi Yazır’ın “Hak Dini Kur’ân Dili” adlı eserinden ilgili yerleri kelime kelime okuyoruz. Onu müteakiben her arkadaşımız kendi elinde tuttuğu tefsir kitabından farklı hususları, açıklamaları, nükteleri dile getiriyor. Nihayet, muhterem Hocamız hem aralarda açıklamalar yapıyor hem de arz edilen tevcihler arasında en uygun olanlarına işaretlerde bulunuyor.</p>
			<p class="a_Paragraf">Müzakere için her bir arkadaşımızın mesul olduğu eserlerden bazıları şunlar:</p>
			<p class="a_Paragraf">İmam Mâturîdî “Te’vilâtü’l-Kur’ân”; Zemahşerî “Keşşâf”; Fahreddin Râzî “Mefâtîhu’l-Gayb”; Beyzâvî “Envârü’t-Tenzîl ve Esrârü’t-Te’vîl”; Ebu Hayyân “Bahru’l-Muhît”; Ebu’s-Suûd “İrşâdu Akli’s-Selîm ilâ Mezâyâ-i Kitâbi’l-Kerim”; Tantavî Cevherî “el-Cevâhir fî Tefsîri’l-Kur’âni’l-Kerim”; Seyyid Kutup “Fî Zilâli’l-Kur’ân”; Molla Bedreddin Sancar “Ebdau’l-Beyân”; Kurtubî “el-Câmiu li Ahkâmi’l-Kur’ân”; Şihâbuddin Âlûsî “Rûhu’l-Meânî”; İmam Suyûtî “Durru’l-Mensûr”; İsmail Hakkı Bursevî “Rûhu’l-Beyân”; Ebu Hasan Burhâneddin Bikâî “Nazmu’d-Dürer fî Tenâsubi’l-Âyâti ve’s-Suver”; Muhammed Cerîr et-Taberî “Câmiu’l-Beyân”; Diyanet Tefsiri “Kur’ân Yolu”; Molla Halil Es-Si’ırdî “Basîratu’l-Kulûb fî Kelâmi Allâmi’l-Ğuyûb”; Vehbi Efendi “Hulâsâtu’l-Beyân”; Vahîduddin Han “Tezkîru’l-Kur’ân”; Muhammed ibni Ali Eş-Şevkânî “Fethu’l-Kadîr”; Said Havva “el-Esas fi’t-Tefsîr”; Zağlul en-Neccâr “Tefsiru’l-Âyâti’l-Kevniyye”; Aliyyu’l-Kârî “Envaru’l-Kur’ân ve Esraru’l-Furkan”; İbn Kesîr “Tefsiru’l-Kur’âni’l-Azîm” ve Bediüzzaman Said Nursî “Risale-i Nur Külliyatı”</p>
			<p class="a_Paragraf">Bu sabah da dersimizin tefsir faslında Hadîd Suresi’ne, fıkıh bölümünde de “hibe” bahsine devam ettik fakat maalesef bu hafta yine Bamteli’nden mahrum kaldık zira muhterem Hocamız sohbet konusunda hâlâ sükûtu tercih ediyor.</p>
			<p class="Baslik_2" id="_idParaDest-170">“Rabbimiz, bizi de o yiğitlerden eylesin!”</p>
			<p class="a_Paragraf">Fâik Ali’nin şu sözü adeta Hocaefendi’nin hâlini resmediyor: “<span class="italik_E">Henüz bitmemiş terennümler var / Ki sükûtunda intizar inler.</span>”<span class="italik_E"> </span></p>
			<p class="a_Paragraf">Aslında, mü’min her şeyden evvel bir denge insanıdır; o, ne yapıp ettiğinin, neler söylemesi gerektiğinin ya da ne zaman susması lazım geldiğinin şuurunda bir temkin kahramanıdır.</p>
			<p class="a_Paragraf">O, fırsatını bulduğunda evrensel insanî değerleri dillendirir; sükûtu icap eden yerde de ciddi bir metazifik gerilimle beraber büyük bir sorumluluk şuuruyla konumunun gereğini yerine getirir.</p>
			<p class="a_Paragraf">Mü’min, hiçbir zaman kadere küsmez, başına gelenler karşısında ye’se düşmez, Cenâb-ı Hakk’ı şikâyet ediyormuşçasına insanlara dert yanmaz.</p>
			<p class="a_Paragraf">…Ve iftiralar, saldırılar, tehditler onu ubudiyet ve hizmete ait vazifelerinden asla alıkoyamaz.</p>
			<p class="a_Paragraf">Bu hususları hatırladım çünkü muhterem Hocamızın bugünkü tefeülünde de şu ayet çıktı:</p>
			<p class="arabic_ortali_E" dir="rtl" xml:lang="ar-SA">رِجَالٌ لَا تُلْهِيهِمْ تِجَارَةٌ وَلَا بَيْعٌ عَنْ ذِكْرِ اللّٰهِ وَإِقَامِ الصَّلَاةِ وَإِيتَاءِ الزَّكَاةِ يَخَافُونَ يَوْمًا تَتَقَلَّبُ فِيهِ الْقُلُوبُ وَالْأَبْصَارُ</p>
			<p class="a_Paragraf">“<span class="italik_E">Öyle yiğitler vardır ki geçimleri adına sürekli icra ettikleri ticaret de (günlük) alım-satım işleri de onları Allah’ı zikirden (her zaman O’nu yâd etmekle beraber, zikir ve ders halkalarında sohbet-i Canan’dan, Kur’ân kıraati ve tefekkürle Hakk’ı anmaktan), namazı bütün şartlarına riayet ederek, vaktinde, aksatmadan edadan ve zekâtı tastamam ödemekten alıkoymaz. Onlar kalblerin hâlden hâle girip altüst olacağı, gözlerin dehşetten donakalacağı bir günden korkarlar.</span>” <span class="_aleyhisselam-_E _idGenCharOverride-1">(Nur, 24/37)</span></p>
			<p class="a_Paragraf">Mevlâ-yı Müteal, bizleri de o talihli kullarına dahil eylesin!..</p>
			<p class="Links_E"><img alt="" class="_idGenPageitem-5" src="image/07.jpg"/><br/>(Muhterem Fethullah Gülen Hocaefendi, 1980 ihtilalinde arandığı altı senelik dönemde bile oradan oraya arabayla giderken tek kişiye olsun ders anlatmaktan dur olmadı. Halkasındaki talebe sayısı bazen üç bazen beş, kimi zaman elli kimi zaman yüz oldu. O, altmış yıldır talim ve tedrisle meşgul bulunduğu ve bunu çok önemli bir vazife saydığı gibi, bugün de her türlü probleme rağmen bize ders veriyor.)</p>
		</div>
	</body>
</html>