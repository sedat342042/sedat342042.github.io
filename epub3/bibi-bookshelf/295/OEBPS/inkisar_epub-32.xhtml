<html xmlns="http://www.w3.org/1999/xhtml">
	<head>
		<title>inkisar_epub-32</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-113">Kardeşiz; Hizmetimize Dokunma!</p>
			<p class="Tarihler_E">22 Kasım 2013</p>
			<p class="ilk_harf_E"><span class="_idGenDropcap-2">S</span>iyasete gönül vermiş bir kardeşimi gördüm rüyamda; uzaktan bakıyordu, mahcup ve boynu bükük bekliyordu.</p>
			<p class="a_Paragraf">“Gel buraya!” dedim, yürüdüm tebessümle, koştu güleryüzle; birden sarıldı, ağlamaya başladı.</p>
			<p class="a_Paragraf">Beraberce ağladık hıçkırıklarla; bunun manası açık: Kardeştik, kardeş kalacağız.</p>
			<p class="a_Paragraf">Uyandığımda bir hüzün vardı yüreğimde; gönlümü yokladım, kardeşçe kucaklaşmaya can atıyordum.</p>
			<p class="a_Paragraf">Ne ki bu uhuvvet özlemi, hataları üslubunca dile getirmeye mani değil, bilakis hayırhahlığı gerektiriyor.</p>
			<p class="a_Paragraf">O sırada telefonuma baktım; bir “vekil” arkadaşımın aramış olduğunu gördüm.</p>
			<p class="a_Paragraf">Geri aradım; ağlamaklı bir ses, hüznünü ve çaresizliğini anlatıyor, “Ne yapayım?” diyordu.</p>
			<p class="a_Paragraf">“Milletin temsilcisi sizsiniz, elbet halkın nabzını ölçersiniz; toplumun sesine kulak veriniz!” dedim; hürmetlerimi arz ettim.</p>
			<p class="a_Paragraf">Arkadaşım da olsa o milletin vekiliydi; kabalık olmayacağına karar verebilsem şöyle diyecektim:</p>
			<p class="a_Paragraf">“Bu haksızlığı savunanlar hatta sessiz kalanlar ileride çok hicap duyacaklar. Yanlışa karşı duranlar ise hem hakperestlik yapmış hem de itibarlarını korumuş olacaklar!”</p>
			<p class="a_Paragraf">Ak düşünceli bildiğimiz dostlarımız “kara propaganda” yaptığımızı iddia ederek ayrı bir vebale giriyorlar.</p>
			<p class="a_Paragraf">Defalarca belirtildiği hâlde, “tiran” şayiası ve “firavun” teşbihi ile bu büyük yanlışı örtmeye uğraşıyorlar.</p>
			<p class="a_Paragraf">Şunu ifade etmeliyim ki dile dolanan bazı sohbetleri bilgi dâhilinde ve istişareyle biz yayınladık. Fakat sözlerin muhatabı olarak önce kendimizi gördük; hiçbir şahsı hedeflemedik ve kimseyi itham etmedik.</p>
			<p class="a_Paragraf">Ömer bin Abdülaziz hazretleri, kâfirlerle alâkalı ayetleri bile mü’minlerin kendi üzerlerine almaları lazım geldiğini söyler. Çünkü mesela bir defa yalan söyleyen, münafık olmaz ama kezib (yalan) her zaman bir nifak sıfatıdır. Ayet ve hadisler, bu sıfatları kâfir ve münafık üzerinden anlatırken mü’mine “Bunlardan sakının!” der.</p>
			<p class="a_Paragraf">Muhterem Hocamızın teşbihleri de “<span class="italik_E">İstişare etmezseniz, ben yaptım derseniz, dediğim dedikte ısrar gösterirseniz, bu size yaraşmaz; bunlar ancak Firavun’a yakışan sıfatlardır.</span>” mesajı veriyordu.</p>
			<p class="a_Paragraf">Dahası Hocamız bazı Avrupa münkirlerinin, kimi Asya münafıklarının ve dağ şerirlerinin de bu hizmetin karşısında olduğunu söylüyor sonra da “<span class="italik_E">Firavunlar, Karunlar, Sâmirîler karşınızdaysa, doğru yoldasınız demektir.</span>” buyuruyordu.</p>
			<p class="a_Paragraf">Hadi Firavun’u birilerine yakıştırıyorsunuz, Karun kim, Sâmirî nerede Allah aşkına!</p>
			<p class="a_Paragraf">Allah şahit ki muhterem Hocamız defalarca şöyle dedi: </p>
			<p class="a_Paragraf">“<span class="italik_E">Hayatımda hiçbir zaman hiçbir mü’mine </span>“<span class="italik_E">tiran</span>”<span class="italik_E"> ya da </span>“<span class="italik_E">Firavun</span>”<span class="italik_E"> demedim fakat şunu dedim: Bazen korkunç servet, insanı Karun gibi tiranlaştırabilir. Bazen güç, kast sistemine göre kavmini hafife alan ve onları kapı kulları gören Firavun misillü despotlaştırabilir. Şayet böyle demişsem, birisi de ‘Yahu bu numara/drop falana göre söylenmiş gibi.’ der ve çeker onu kendine göre uydurursa, o kimse marka hırsızlığı yapıyor demektir. Cenâb-ı Hak onları da ıslah eylesin, bizi de ıslah eylesin!</span>”</p>
			<p class="a_Paragraf">Madem bugün rüya ve yakaza ile başladık, yine bir müşahede ile noktalayalım:</p>
			<p class="a_Paragraf">Sabah yanına girdiğimizde muhterem Hocamızın gözleri yine nemliydi. Zira telefondaki kıymetli insan bazı “mübeşşirât”tan bahsediyordu. Âhirzaman müşahedelerine “mübeşşirât” diyen Sâdık u Masdûk’un şöyle buyurduğunu anlatıyordu: “Siz hizmetinizi/hareketinizi katlamaya bakın!”</p>
			<p class="a_Paragraf">Hâsılı ne kara propaganda ne hakaret ne meydan okuma ve ne de gücü abartma! Basit bir şey söylüyoruz: “Hizmetimize dokunma!”</p>
			<p class="a_Paragraf">Nöronlara otağını kurup rical-i devleti yanlış bilgilendiren ve operasyona soyunan kimselere karşı nazikçe bunu söylemeye devam edeceğiz.</p>
		</div>
	</body>
</html>