<html xmlns="http://www.w3.org/1999/xhtml">
	<head>
		<title>inkisar_epub-74</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-268">Bu Hazin Hikâyenin Sonu</p>
			<p class="ilk_harf_E"><span class="_idGenDropcap-2">“</span><span class="italik_E">Menfaat üzerine dönen siyaset, canavardır.</span>”</p>
			<p class="__Paragraf">Şayet özellikle şu son bir senede cereyan eden hadiseleri görmeseydik, herhâlde Hazreti Bediüzzaman’ın bu tespitini gereğince anlayamayacaktık. Kısa bir süre insanî ve medenî görünen siyaset, maalesef menfaatperestlerin güdümüne girince, her geçen gün biraz daha vahşileşti ve saldırganlaştı. Bu aç canavara karşı gösterilen sevgi ve yapılan iyilikler de onu insafa getiremedi, merhamete yönlendiremedi, aksine iştihasını açtı, daha çok şımarttı ve acımasızlaştırdı. </p>
			<p class="a_Paragraf">Anlatılır ya; kurbağa dostluk ve yardımlaşma teklif edip bir sürü vaatte bulunan akrebi derenin diğer kenarına geçirmek üzere sırtına almış. Karşı kıyıya vardıkları sırada o âna kadar uslu duran akrep kurbağayı sokmuş. Acıyla kıvranan kurbağa “Hani arkadaş olmuştuk, niçin yaptın bunu?” diye sorunca akrep şöyle demiş: “Ne yapayım, tabiatım bu benim, karakterim depreşti!”</p>
			<p class="Baslik_2" id="_idParaDest-269">Mesele Camia’dan İbaret Değil, Asırlık İslâmî Birikim Tehlikede</p>
			<p class="__Paragraf">Keşke mesele sadece politikanın yeniden kötü ruhuna bürünmesi olsaydı. Görünen o ki doyma bilmeyen arzu ve hırslar, bazı kimseleri daha büyük cinayetlere itti, daha zalim canilerle bir araya getirdi. </p>
			<p class="a_Paragraf">Meydana gelen üzücü olayları, Türkiye ve Ortadoğu’da “içeriden destekli uluslararası bir operasyon”a bağlayan sosyolog mütefekkir Ali Bulaç Bey’e göre bu operasyon İslâm’ın varlığının kamusal alandan uzaklaştırılıp zecri yollarla özel, marjinal ve izafi sahaya çekilmesini hedeflemektedir. AKP’de “küçük bir klik” partinin kumanda merkezinde etkin roller kapmış; o meşum planı Hizmet’ten başlamak suretiyle uygulamaya koymuştur. Aslında diğer cemaatler, dinî gruplar ve AKP’nin kendisi de söz konusu hain tasarının kapsamı içindedir. Önce Camia’ya bir darbe indirmek sonra AKP’yi güçten düşürmek, nihayet diğer cemaatlerin hakkından gelmek istenmektedir. Hadise sarısı, beyazı ve siyahıyla üç inek meselesidir; “Sarı inek ölürse ölsün, bize dokunmuyorlar ya!” diyenlere de sıra gelecektir. Kısacası “Ilımlı İslâm”dan vazgeçen uluslararası güçler tarafından ulusal devletler eliyle dindarlara karşı darbe operasyonları yürütülmektedir. Körfez’den Mısır’a, oradan Türkiye’ye kadar Müslümanların yaşadığı coğrafyada genel bir süreç işlemektedir ve AKP de buna alet edilmektedir.</p>
			<p class="a_Paragraf">Bu kanaatini pek çok platformda dile getiren Bulaç, felaketin dehşetini şu sözlerle ifade etmektedir: “<span class="italik_E">100 yıllık bir İslâmi birikim heba olacak; oluyor da. 10 yıllık ve 20 yıllık değil. Çok acı bir durum. İttihat ve Terakki’den beri Müslümanların iğne ile kazdıkları kuyular şu anda bataklığa dönüştürülüyor, emekler heba oluyor. Hem de Ortadoğu’da şansımızı, itibarımızı kaybediyoruz. Belki 20, belki 50 senede zor toparlarız.</span>”</p>
			<p class="a_Paragraf">Doğrusu, Hizmet Hareketi senelerdir muktedirlerin hücumuna maruzdu. Son on beş yirmi sene içerisinde önce 28 Şubatçılar, sonra Ergenekoncular, bu arada farklı derin yapılar ve akabinde sözde İslâmcılar, sürekli Camia ile uğraşıyor ve Hizmet erlerine birer terörist muamelesi yapıyorlardı. Âhir dönemde bu cephelerin hemen hepsi el ele verdi ve hep beraber saldırıya geçtiler. Bir yönüyle çeyrek asırdır devam eden kara propagandalarını artırıp hızlandırdılar; Cemaat’i toplum nazarında itibarsızlaştırmak ve cezalandırılması gereken bir örgüt gibi göstermek için her yola başvurdular.</p>
			<p class="a_Paragraf">Eğer bugün Hizmet Hareketi hâlâ ayaktaysa ve akl-ı selim sahipleri onu bir ümit kaynağı olarak görüyorlarsa, bu sadece Allah’ın lütf u ihsanıdır. Onca taarruz karşısında dimdik durabilmek ilahi inayet olmadan mümkün değildir. </p>
			<p class="Baslik_2" id="_idParaDest-270">Emniyetçiler İçeri, Hırsızlar Dışarı</p>
			<p class="__Paragraf">Camia’nın tecziye edilmesi gerektiğine halkı inandırmak için özel misyon yüklenmiş görünenler, aylar süren tecrim ve tahkirlerinden sonra yıldırma hareketine geçtiler. Tayin, sürgün, açığa alma ve meslekten ihraç yoluyla emniyet ve yargı mensuplarını darmadağın ettiler. Bizzat Başbakan yargıda bir proje hazırlandığını ve kanun onaylandıktan sonra binlerce dava açılacağını her fırsatta söyledi. Havuzdan beslenen gazeteciler yaklaşan davalardan dem vurdular, tutuklama listeleri yayınladılar ve güya hem Hizmet’e gözdağı verdiler hem hükûmete “Daha ne duruyorsunuz?” baskısı yaptılar. Ardından bir kısım yasaları değiştirdi ve kurumların yapılarıyla oynadılar. Buna rağmen MİT’e ait tırlarla ve Başbakan’ın ofisine konan böcekle ilgili soruşturmalarda istediklerini alamadılar. Bu defa çaresizlikle Sulh Ceza Hâkimlikleri kurulmasını kararlaştırdılar. Ayarlanmış hâkimlerin atandığı ‘proje’ mahkemeler, kurulduktan 4 gün sonra ilk iş gününde de düğmeye bastılar. Özel tayin edilmiş hâkim ve savcıların marifetiyle 100’ü aşkın emniyet mensubunu gözaltına aldılar.</p>
			<p class="a_Paragraf">Yolsuzluk, KCK/PKK ve Selam Tevhid Terör Örgütü soruşturmalarına bakan ve daha birçok başarılı soruşturmaya imza atan polisleri 22 Temmuz 2014’te illegal biçimde sahur sofralarından toplayıp nezarete attılar. O gün, bir emniyetçinin, “<span class="italik_E">Poyrazköy cephaneliğini ortaya çıkaran Ömer Köse, KCK-Balyoz soruşturmalarını yürüten Yurt Atayün gözaltında. Anladınız mı kimin intikamı bu?</span>” ifadeleri, dünün dostlarının müzmin düşmanlarla nasıl omuz omuza verdiğini anlatmaya yetmişti. Erdoğan ailesinin ve bakanların da adlarının karıştığı kovuşturmalarda vazife yapan polislere özellikle kelepçe takılması ve psikolojik işkence yapılması gönülleri çok yaralamıştı. Hele bir sürü düzenlemeden sonra yolsuzluk yaptığı iddia edilenlerin tamamının serbest bırakılması ve hemen ardından polislerin kollarına kelepçe vurulması, vicdanlara kıymık gibi batmıştı. Bununla beraber, “Haram lokma yemedim!”, “Polisim ben polis, hırsız terörist gördüm mü bulur yakalarım!” ve “Yaşasın zalimler için Cehennem!” diyerek metanet gösteren ve zulme boyun eğmeyen emniyetçiler, herkesin takdirini kazanmıştı. Bir de onları desteklemek için adliye önüne koşan ailelerin vakur duruşları ve “Hiç canını sıkma, hırsızlar utansın!” sözleriyle oğlunu uğurlayan anne gibi mazlumların onurlu hâlleri gözleri yaşartmıştı. Gözaltındaki polisler, göz göre göre yapılan pek çok hukuksuzlukla ifadeleri alınıp savcılıklara, ardından sulh ceza hâkimliklerine çıkarıldı. Bazı polis memurları ve amirleri tutuklanıp hapse atıldı; diğerleri tutuksuz yargılanmak üzere serbest bırakıldı.</p>
			<p class="a_Paragraf">Bu sadece ilk perdeydi. Öyle görünüyor ki Erdoğan’ın da tehditler savurarak ifade ettiği gibi, bunun devamı gelecek. Özel dizayn edilmiş mahkemeler, sudan bahanelerle tutuklamalar, sahte delil üretmeler ve yolsuzlukları kapatmaya yarayacak her türlü gayrimeşru faaliyetler bundan sonra da belli bir süre birbirini takip edecek.</p>
			<p class="Baslik_2" id="_idParaDest-271">Son Sözü Kim Söyleyecek?</p>
			<p class="__Paragraf">Peki, bu acıklı hikâye nasıl bitecek?</p>
			<p class="a_Paragraf">Hikâyenin sonunu Erdoğan ve şürekâsı değil, adanmış ruhlar belirleyecek. </p>
			<p class="a_Paragraf">Küfür sürüp gitse de zulüm devam etmez. Hazreti Ali’nin dediği gibi, “<span class="italik_E">Zâlimin ömrünün gölgesi, bu dünyada kısadır.</span>” Zulüm ile âbâd olmaya çalışanların âhirleri mutlaka berbat olacaktır.</p>
			<p class="a_Paragraf">Hizmet erleri ise muhasebe, istiğfar, tevbe, yenilenme ve birbirine kenetlenme gibi dinamiklerle “ıslah ediciler” vasfını kemale erdirirlerse, muvakkat bir z<a id="x.18025"/>aman diliminde küçük bir kısım mağduriyetlere maruz kalsalar bile, Allah’ın izni ve inâyetiyle, onun hemen ardından çok büyük muvaffakiyetlere mazhar kılınacaklardır. Hem politikacılarla kol kola olma imajından kurtulacak hem de güçlünün değil hep hak ve hakikatin yanında yer aldıklarını ispat etmiş bulunacaklardır. Siyaset topuzu şerirlerin başına inecek ve nur daha parlak bir hâlde yoluna devam edecektir.</p>
			<p class="a_Paragraf">Cenâb-ı Hak, “<span class="italik_E">Allah bir beldeyi, o belde ahâlisi ıslahçı oldukları müddetçe helâk edecek değildir.</span>” <span class="_aleyhisselam-_E _idGenCharOverride-1">(Hud, 11/117)</span> buyurur. Kur’ân talebesi, ayetin işaretiyle, “muslihûn” zümresinden olmaya bakmalıdır. Arapça dil yapısı da göz önünde bulundurularak bir mana verilecek olursa, “muslihûn” kendisini ıslaha adayan bahtiyarlar demektir. Sürekli “İfsat içinde boğulan şu insanlığın hâli ne olacak?” diye düşünen; yer içerken, yatar kalkarken hep beşerin insanlık zirvelerine çıkmasını planlayan; bu hususta projeler üreten ve onları tatbik sahasına koyan; âdeta bunun haricinde hiçbir derdi ve davası olmayan gariplerdir onlar. Allah Teâlâ, böylesi ıslahçıları içinde barındıran bir toplumu helâke uğratmayacağını vaat etmiştir. Bu itibarla dava insanları, zalimleri Allah’a havale edip kendi keyfiyetlerinin kemaline çalışmalıdırlar.</p>
			<p class="a_Paragraf">Necmeddin-i Kübrâ hazretleri, kendi dönemindeki belaların sebepleri sorulunca, “<span class="italik_E">Onlara sebebiyet veren bizim çizgi kaybımızdır, biz çizgimizi koruyamadık. Biz birbirimize ve dünya derdine düşünce Allah da zalimleri bize musallat etti. Biz cezamızı çektikten sonra Allah zalimin de hakkından gelecektir.</span>” demiştir. </p>
			<p class="a_Paragraf">Kocaman bir Camia’yı itham etmekten Allah’a sığınırım; Hizmet’in genel çizgisindeki istikameti ikrar etmezsem haksızlık yapmış olurum. Ne var ki nefsim gibi bazı toy kimselerin küçük inhiraflar yaşamış olabileceğini kabullenmek de hakperestliğin gereğidir. Bu hususları da nazar-ı itibara alarak diyebilirim ki biz muhasebemizi yapar, şahit olduğumuz hadiselerden ibret alır ve yenilenmesini bilirsek, Allah önümüzü açacak; zalimleri bertaraf edecektir.</p>
			<p class="a_Paragraf">Unutulmamalıdır ki “<span class="italik_E">Bir toplum iç dünyası itibarıyla kendini değiştirmedikçe, ruh ve manada deformasyona uğramadıkça, Allah bahşettiği lütufları geri alarak o toplumun iyi hâlini tağyir etmez.</span>” <span class="_aleyhisselam-_E _idGenCharOverride-1">(Ra’d, 13/11) </span></p>
			<p class="a_Paragraf">Madem hakikat böyledir; dört bir yanda düşmanlık duyguları körüklense, dost gönüller bile vefasızlık edip hasımları sevindirse ve varlığını nefrete bağlamış ruhlar diş gıcırdatıp hiddetle üzerimize gelse de ne yeis ne sarsıntı yaşanır bizim iklimimizde. </p>
			<p class="a_Paragraf">Allah korusun, bir gün her şey altüst olsa ve her yan karanlıklara gömülse, yine de panikleme görülmez bizim semtimizde. </p>
			<p class="a_Paragraf">Karşımıza çıkan engeller, terakkimize vesile birer köprüdür gözümüzde. </p>
			<p class="a_Paragraf">Musibetler rahmet vesilesi, sıkıntılar arınma kurnası ve tazyikler de birer yükselme rampasıdır meşrebimizde. </p>
			<p class="a_Paragraf">Hâsılı; Allah’a ve ahirete imanımız sayesinde, Nefî’nin şu sözünün muhtevası nakışlıdır benliğimizde:</p>
			<p class="a_Paragraf">“<span class="italik_E">Ne dünyadan safa bulduk ne ehlinden recâmız var</span></p>
			<p class="a_Paragraf"><span class="italik_E">Ne dergâh-ı Huda’dan maada bir ilticamız var.</span>”</p>
		</div>
	</body>
</html>