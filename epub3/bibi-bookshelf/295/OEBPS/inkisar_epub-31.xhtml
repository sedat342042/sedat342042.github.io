<html xmlns="http://www.w3.org/1999/xhtml">
	<head>
		<title>inkisar_epub-31</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-112">Herkesi ve Her Şeyi Çiziyorlar</p>
			<p class="Tarihler_E">21 Kasım 2013</p>
			<p class="ilk_harf_E"><span class="_idGenDropcap-2">M</span>aalesef bazıları problemin özünü örtüyor; cürm-ü meşhudla mağdur olmuşların iniltisini bile çok görüyorlar. “Karşı taraf” oldukya bir kere; artık bir kısım insanlar, Hizmet’e yakın kim varsa üstünü çiziyor; haklarında çirkin konuşuyorlar. </p>
			<p class="a_Paragraf">Şair Eşref’in tarif ettiği şekilde davranıyorlar: </p>
			<p class="Siirler_E">“<span class="italik_E">Olur olmaz çizerler her kitaptan birtakım yerler,<br/>Edîbim sanma kim yalnız senin dîvânı çizmişler; <br/>Geçende encümen de yok iken hayret bütün heyet,<br/>Arapça bir kitap zannı ile Kur’ân’ı çizmişler!</span>”<span class="italik_E"> </span></p>
			<p class="a_Paragraf">Ne ki aslına bakmadan kim kimi ve neyi çizerse çizsin; adanmışların katiyen şahıslarla alıp veremediği olamaz. Kur’ân talebesi asla şahısları hedef almaz; daima sıfatları ya da fiilleri konu edinir. Mü’min, fertlere düşman olmaz; güzel vasıf ve amelleri alkışlar, çirkin sıfat ve fiilleri zemmeder. </p>
			<p class="a_Paragraf">Muhterem Hocamız dün akşam ve az önce iki ayrı mekânda iki Kur’ân tefeülü yaptı. Hayret ikisinde de şu mealdeki ayet çıktı: “<span class="italik_E">(Mü’minler) hem sözün hoş olanına eriştirilmişler hem de çok hamdedilen Allah’ın yoluna iletilmişlerdir.</span>” <span class="_aleyhisselam-_E _idGenCharOverride-1">(Hac, 22/24)</span> Evet, biz onu dilemeli, hep o talep peşinde olmalıyız; güzel üsluptan ve istikametten ayrılmamalıyız. Şefkatin bir gereği de dostların büyük vebale girmemeleri için elden gelen her şeyi yapmaktır. Öyleyse sürekli Allah’a el açmaya sonra da derdimizi nezaketle herkese anlatmaya devam etmeliyiz.</p>
			<p class="a_Paragraf">İş bir oldu-bittiye getirilmek istense bile “hukuk devleti” olduğuna inandığımız bir ülkemiz var. Evvela yanlıştan dönülmesi için ciddi gayret edilir; bu gerçekleşmezse bütün kanunî yollara başvurulur. Tabii ki atılan her adımda ve söylenen her sözde bu işin bir âhiretinin olduğu da akıldan çıkarılmamalıdır. </p>
			<p class="a_Paragraf">Duyguları yumuşakça ifade, aktif sabır ve hakta sebat her zaman ferec ve mahrec vesilesidir.</p>
			<p class="Yildiz_E" dir="rtl">***</p>
			<p class="a_Paragraf">Onca problem ve kedere rağmen, muhterem Hocamız bugün de tefsir ve fıkıh derslerine devam etti; gündeme hiç girmeden Kur’ân ayetlerini anlattı ve hâliyle “<span class="italik_E">Hiç durmadan yürüyeceksiniz.</span>” dedi.</p>
			<p class="Links_E"><img alt="" class="_idGenPageitem-2" src="image/01.jpg"/></p>
		</div>
	</body>
</html>