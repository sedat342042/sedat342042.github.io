<html xmlns="http://www.w3.org/1999/xhtml">
	<head>
		<title>inkisar_epub-38</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-122">Hizmet’i Bitirme Kararı <br/>2004 Senesinde Alınmış</p>
			<p class="Tarihler_E">29 Kasım 2013</p>
			<p class="ilk_harf_E"><span class="_idGenDropcap-2">Ç</span>ok çeşitli kesimlerden “sükûnet” çağrıları alıyoruz; bu dileği seslendirenlerin çoğunun samimiyetine de inanıyoruz. Mü’minlerin uhuvveti için çırpınan ve manzarayı hüzünle seyreden dostların ittihad, sulh ve huzur dileklerine candan katılıyoruz. Şu kadar var ki bize üst perdeden “sükût” çağrısı yapanların bu hâle sebebiyet verenlere de hiç olmazsa kısık sesle “insaf” demeleri gerekmez mi?</p>
			<p class="a_Paragraf">Lütfen, Taraf gazetesinin dün sürmanşetten yayınladığı habere bakar mısınız? </p>
			<p class="a_Paragraf">Milli Güvenlik Kurulu’nun (MGK), 25 Ağustos 2004 tarihli toplantısında özellikle Hizmet Camiası başta olmak üzere, dini cemaat, vakıf ve derneklerin faaliyetlerinin engellenmesi için bir eylem planı kararlaştırıldığı ortaya çıktı. </p>
			<p class="a_Paragraf">Bu eylem planının altında kimlerin imzası var biliyor musunuz?</p>
			<p class="a_Paragraf">Dönemin Cumhurbaşkanı Ahmet Necdet Sezer, genelkurmay başkanı ve kuvvet komutanlarından başka, senelerdir “<span class="italik_E">Hep dik durduk!</span>” edebiyatı yapan Başbakan Recep Tayyip Erdoğan ve bazı bakanları imzalamışlar 15 maddelik kararı.</p>
			<p class="a_Paragraf">Allah aşkına, dost bildiklerinizin sizin idam fermanınızı imzaladıklarını öğrenseniz ne düşünürsünüz? Bu yürek yangını öyle kolay söner mi?</p>
			<p class="a_Paragraf">Mü’min hüsnüzanna memurdur ve hususiyle inananlar hakkında her zaman güzel düşünmeye mecburdur. Bundan dolayı biz 2004’te MGK’da alınmış “Hizmeti bitirme kararı”nı imzalayanlar hakkında bile hüsnüzanda bulunmaya çalışıyoruz. “Mutlaka hayır murad etmiş ve o günün şartlarında mecburen böyle bir müdârâta girmişlerdir.” demek istiyoruz.</p>
			<p class="a_Paragraf">Ne var ki birkaç bakan eskiten “dershaneleri kapatma planı”nın hâlâ uygulanmak istenmesi ve halkın sesine kulak verilmemesi “Demek ki muktedir olmak beklenmiş!” düşüncesini hasıl ediyor zihinlerde.</p>
			<p class="Baslik_2" id="_idParaDest-123">Kim Kime Tokat Atıyor?</p>
			<p class="__Paragraf">Fethullah Gülen Hocaefendi’nin, mezkûr MGK Kararı ile alâkalı ne diyeceği merak ediliyordu. Muhterem Hocamız, son iki hasbihâlinde bu konuya da değindi. Önce Hizmet Hareketi hakkındaki dedikodulardan rahatsızlığını dile getirdi ve şunu söyledi:</p>
			<p class="a_Paragraf">“<span class="italik_E">Bir kısım kimseler, ‘Birileriyle müşterek bazı projeler realize ediliyor; Sam amcanın çocuklarıyla, Ham amcanın çocuklarıyla, Tam amcanın çocuklarıyla...’ diyorlar. (…) Şayet meseleye basitçe yaklaşmak icap etseydi ve ben de 10-15 yaşımdaki hâlime göre konuşsaydım, şöyle derdim: </span>“<span class="italik_E">Eğer birinin, benim gibilerin, bu türlü iştirakler içinde zerre kadar hissesi varsa, Allah bin defa kahretsin. Yoksa… Öyle diyenler…</span>”<span class="italik_E"> Gerisini söylemek istemiyorum çünkü nasıl olsa Allah’a havale edilmiş o işte, şimdiye kadar haksız ilişenler, cezalarını bulmuşlardır; ben ‘Allah’ım, sav onların başından o belayı!’ diye dua ediyorum.</span>”</p>
			<p class="a_Paragraf">Hocaefendi, olup biten hadiselerden, yazılıp çizilen sözlerden dolayı çok üzgündü. İnkisârını (Erdoğan’ın “<span class="italik_E">Cemaat, hükûmete tokat atmak istiyor.</span>” sözüne de imada bulunarak) şu şekilde ifade etti:</p>
			<p class="a_Paragraf">“<span class="italik_E">Hazreti Üstad, ‘Gayrimeşru bir muhabbetin neticesi, merhametsiz azap çekmektir.’ diyor. Birinin o ölçüde sevgiye, takdire, tayine, desteklenmeye hakkı yoksa şayet, siz o mevzuda aşırı gittiğinizden dolayı, Allah, ‘Onların hakkı o kadar değildi!’ diye sizi tokatlayabilir. Şimdiye kadar hiç kimseye yapmadığımız şeyleri yaptık; gayrimeşru bir muhabbetmiş demek ki merhametsiz azap çekiyoruz. Ben yediğim tokatları bundan biliyorum. Allah tarafından tokat yiyorum, Allah affetsin. (…) Zira kâmet-i kıymetinin üstünde, o ölçüde liyakati olmayan insanlara değer atfetme mevzuu, hakikati alt üst etme demektir. Kader, ‘Öyle değil bu mesele; alın siz ağzınızın payını!’ dedi ve bize tokat üstüne tokat indirdi. Şamarı bir başkası değil, biz yiyoruz.</span>”</p>
			<p class="a_Paragraf">Muhterem Hocamız,<span class="italik_E"> </span>“<span class="italik_E">Yoksa siz, daha önce geçmiş ümmetlerin başlarına gelen hâllere maruz kalmadan Cennet’e gireceğinizi mi sandınız? Onlar öyle ezici mihnetlere, öyle zorluklara düçâr oldular, öyle şiddetle sarsıldılar ki Peygamber ile yanındaki mü’minler bile ‘Allah’ın vaat ettiği yardım ne zaman yetişecek?’ diyecek durumda kaldılar.</span>”<span class="italik_E"> </span><span class="_aleyhisselam-_E _idGenCharOverride-1">(Bakara, 2/214)</span> ayetini hatırlattı. Bir sarrafın, altını ateşe koyup saf hâle getirene kadar erittiği gibi, Cenab-ı Hakk’ın insanı imtihan ateşlerine maruz bıraktığını, bela potalarında erittiğini, kalıptan kalıba sokup şekillendirdiğini ve onun özünü bulup kendisi olmasını sağladığını anlattı. Şu anda karşı karşıya bulunduğumuz imtihanlarla da temizlerle kirlilerin, sâdıklarla yan çizenlerin, ahiret sevdalılarıyla dünya düşkünlerinin birbirinden ayrılacağını belirtti.</p>
			<p class="Baslik_2" id="_idParaDest-124">Makul ve Meşru Olanda Israr Edilmeli </p>
			<p class="__Paragraf">Hocaefendi daha sonra sözü MGK kararına getirdi. Başbakan’ın -belki de bir sürç-ü lisanla- dershanelerin kapatılması için birkaç bakan değiştirdiğini ve hepsine “Bu işi tamamlayın!” dediğini ikrar etmesi ve o gün alınan kararların bir sonucu olarak bugün bir bitirme operasyonunun yapılması gibi hususlardan dolayı meseleye hüsnüzanla yaklaşmanın zor olduğunu ifade etti. O kararların uygulandığına dair emareler ve toplumda o yönde bir algı bulunduğunu; bu itibarla da “O mesele konjonktüreldi. O günün şartlarını bilmiyoruz ki hadiseyi arka planıyla değerlendirelim!” demenin güçleştiğini dile getirdi. Üzüntüsünü şöyle seslendirdi:</p>
			<p class="a_Paragraf">“<span class="italik_E">Yoksa o meseleye nasıl bakardım biliyor musunuz? Hudeybiye Sulhu gibi bakardım. Derdim ki: ‘O, problem çıkarmamak, meseleyi bütün bütün negatif hâle getirmemek, fonksiyonu yitirmemek ve bertaraf edilmemek için muvakkaten bir tavizden ibaretti. Zaten daha sonra meselenin üzerine gidilmemek suretiyle, mesele pozitif olarak değerlendirildi.’ Bu nazarla bakar, işi hüsnüzanla yumuşatır ve maşerî vicdana da meseleyi öyle duyurmaya çalışırdım fakat şimdi denen, edilen şeylerle şahsen benim kolum, kanadım kırıldığı gibi dilime de bir kilit vuruldu. Görünen o ki o gün öyle dendi, arkadan da ısrarla işin üstünde duruldu; ‘Atılan o imzaların hakkını yerine getirin!.’ Şayet bir sürç-ü lisan veya bir zuhul değilse, birilerinin dürtüleriyle söylenmiş sözler değilse... Bu, şunu-bunu değil, benim kolumu-kanadımı kırdı. Burada hüsnüzan sistemimi kullanmama mani oluyor.</span>”</p>
			<p class="a_Paragraf">Muhterem Hocamız, yürünen yolun müzakere, ortak akıl, Kur’ân’ın temel disiplinleri ve Sünnet-i Sahiha ile sık sık test dilmesi lazım geldiğini; şayet eksiği veya yanlışı varsa onu gidermek gerektiğini ve doğru olduğuna inanılan meseleden de asla taviz vermemek icap ettiğini vurguladı. Sözlerini şöyle açtı:</p>
			<p class="a_Paragraf">“<span class="italik_E">Bazı dostlarımız sükût çağrısı yapıyorlar. O dostlarımıza ‘Siz de şu meselede sussanız ya!’ deseniz hemen ‘Peygamber Efendimiz ‘Haksızlık karşısında susan dilsiz şeytandır.’ buyuruyor, derler. Şayet Kitap, Sünnet, İcma-yı Ümmet, Kıyas-ı Fukaha ve zamanın tefsirini arkanıza alarak bu yolda yürüyorsanız, o hak demektir. Eğer falanın filanın önünüzü kesmesi, şöyle-böyle sizin üzerinize gelmesi karşısında yürüdüğünüz bu hak yoldan dönerseniz, hakka karşı saygısızlık yapmış olursunuz; dolayısıyla Allah’a, Kitap’a, Sünnet’e karşı da saygısızlık yapmış olursunuz. Yaptığınız şeylerde Allah’ın sevmediği, Peygamber’in kabul etmediği/etmeyeceği ve milli değerlerinize ters ne vardır? Üniversite hazırlık kurslarınızda uyuşturucu, sigara, alkol mü kullanılıyordur? Bohemlik mi yapılıyordur? Bunlar yapılıyorsa, ben de öyle derim, ‘Kapılarına kilit vurun, çekilin; iyilik yerine kötülük yapıyorsunuz siz!’ Eğer bunlar yok da kendi toplum değerlerinize bir yürüyüş varsa şayet bu haktır; bundan dönmek, nâhak bir şey olur. O zaman böyle bir mevzuyu müdafaa etmeyip susmak dilsiz şeytanlıktır.</span>”</p>
			<p class="a_Paragraf">Doğru istikâmetinde sâbit-kadem olmak, dimdik durmak, taviz vermemek, tabasbusta bulunmamak ve yaltaklık yapmamak gerektiğini önemle ifade eden Hocafendi sohbetini şu cümlelerle hitama erdirdi:</p>
			<p class="a_Paragraf">“<span class="italik_E">Doğru ve makul olanda ısrar etmek gerekir. Doğruda ısrar etmemek, bâtıla meyletmek demektir. ‘Yıkalım bu okulları.’ Bâtıl bu. ‘Açılımı durduralım.’ Bâtıl bu. Allah hesabını sorar. Sana ait bir şey değil ki emanet bu. Buna karşı alâkasız kalamazsınız; o, hakka karşı alâkasız kalma demektir; müdafaa edeceksiniz bunu, üslubunuzdan taviz vermeden mutlaka müdafaa edeceksiniz.</span>”</p>
		</div>
	</body>
</html>