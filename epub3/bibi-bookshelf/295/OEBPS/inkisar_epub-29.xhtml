<html xmlns="http://www.w3.org/1999/xhtml">
	<head>
		<title>inkisar_epub-29</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-109">Darbeciye Okul Erdoğan’a Öfke mi?</p>
			<p class="Tarihler_E">19 Kasım 2013</p>
			<p class="ilk_harf_E"><span class="_idGenDropcap-2">G</span>eçtiğimiz gün maalesef bir gazete “Darbeciye Okul Erdoğan’a Öfke” manşetiyle çok büyük bir haksızlık yaptı. </p>
			<p class="__Paragraf">Önce Hocaefendi’nin daha evvel de onlarca kez anlattığı ve bir elbise gibi ortaya koyduğu Firavun misalini çarpıttı; sohbetin aslına bakmadan, o elbiseyi bazı devlet büyüklerine yakıştırdı.</p>
			<p class="a_Paragraf">Sonra muhterem Hocamızın zamanında darbecilere bile okulları devretmeyi önerdiğini ama Erdoğan’ın dershaneleri kapatma talebine aynı mülayemetle bakmadığını çirkin bir tarzla yazıp suizan ve gıybetlere sebep oldu. </p>
			<p class="a_Paragraf">Haberi okuyunca hemen yazacaktım lakin önce Hocamızdan teyit almayı bekledim; şimdi şunu paylaşmak isterim. </p>
			<p class="a_Paragraf">Hocaefendi, 28 Şubat döneminde Çevik Bir’e yaptığının çok ötesinde örnek bir davranışı hâl-i hazırdaki devlet büyüklerimize de sergiledi. </p>
			<p class="a_Paragraf">Geçtiğimiz haftalarda Sayın Cumhurbaşkanımıza ve Zat-ı alileri vasıtasıyla diğer büyüklerimize mesaj gönderdi. Şöyle dedi:</p>
			<p class="a_Paragraf">“<span class="italik_E">Bu müesseseler milletin eseri; yeter ki millete hizmet etsin ama kapanmasın, heder olmasın. Allah’ın lütfettiği bu kurumları kim yönetirse yönetsin ama millete hizmet etmeye devam etsin. Allah biliyor ki, ‘Biz idare edelim.’ hırsımız yok; muradımız hizmetlerin garazlara kurban edilmemesi…</span>”</p>
			<p class="a_Paragraf">Bunun şahitleri var; inşaallah derste ya da sohbette Hocamızın diliyle de teyidini kaydedeceğiz. </p>
			<p class="a_Paragraf">Gelin görün ki hem de dinî hassasiyeti olduğunu düşündüğümüz refiklerimiz suizanlarını seslendiriyorlar. </p>
			<p class="a_Paragraf">Fakat kim ne yaparsa yapsın, Hocamızın onca mesajından sonra biz katiyen mukabele-yi bilmisilde bulunmayalım. </p>
			<p class="a_Paragraf">Haklı taleplerimizi nazikçe, mü’mine yakışır şekilde dile getirelim ama tahriklere kapılıp üslubumuzu bozmayalım.</p>
		</div>
	</body>
</html>