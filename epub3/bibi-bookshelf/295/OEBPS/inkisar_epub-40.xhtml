<html xmlns="http://www.w3.org/1999/xhtml">
	<head>
		<title>inkisar_epub-40</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-128">Hükûmet Sözcüsü’nün Okuduğu Hadis</p>
			<p class="Tarihler_E">2 Aralık 2013</p>
			<p class="ilk_harf_E"><span class="_idGenDropcap-2">H</span>ükûmet Sözcüsü Bülent Arınç, dershanelerin dönüştürülmesi için 2015-2016 Eğitim öğretim yılına kadar süre verdiklerini ve bu zaman zarfında taraflarla istişareler yapılacağını belirtti.</p>
			<p class="a_Paragraf">Arınç konuşmasından bir de hadis hatırlattı: “<span class="italik_E">Ebu Hureyre’den rivayet edildiğine göre Resûlullah şöyle bir hikmet buyurmuş: ‘Yakında büyük fitneler olacak. O fitnelerde yerinde oturanlar ayaktakilerden, ayaktakiler yürüyenlerden, yürüyenler koşanlardan daha hayırlı olacaktır. Kim o fitne içinde bulunmuş olursa, ondan uzak dursun.’ O zaman bir iltica yeri bir sığınacak mekân bulursa, ona sığınsın. Hükûmet sözcüsü sıfatıyla yapmamış olayım; bu Bülent Arınç olarak benim duyduğum ızdırabın karşısında söylemek istediğim bir konudur. Şimdi fitne zamanıdır. Bu fitneyi çıkaranlar, büyütmek isteyenler, bu ateşin içerisinde büyük zararlı sonuçlar çıkartmaya çalışanlar için inançları olduğundan emin olduğumdan, böyle bir hadisi okumak istedim.</span>” dedi.</p>
			<p class="a_Paragraf">Başbakan Yardımcısı, bu sözün muhatabının önce kendi nefsi olduğunu ifade ettikten sonra fitnenin aleti olmama çağrısı yaptı.</p>
			<p class="Baslik_2" id="_idParaDest-129">Meşru Yolla Demokratik Hak Talebi Fitne Değildir</p>
			<p class="a_Paragraf">Bakanlar Kurulu sonrası yapılan bu açıklamayı kısmen hüzün kısmen de ümitle ama iyi niyet ifadesi olması recasıyla dinledim.</p>
			<p class="a_Paragraf">Dershane sahipleri, idarecileri ve öğretmenleri mutlaka kendi kanaatlerini açıklayacaklardır; müsaadenizle ben bazı şahsî fikirlerimi paylaşacağım:</p>
			<p class="a_Paragraf">Şayet yapılan açıklama (daha evvel bir iki kere olduğu gibi) yarın kavlî ya da fiilî tekzib edilmezse, “dönüştürme” sürecinin genişletilmesi gibi bazı hususları olumlu buldum.</p>
			<p class="a_Paragraf">Fitne ateşinin sönmesine yönelik dileklere de gözyaşlarıyla ve yürek çırpıntısıyla “âmin” dedim, gönülden iştirak ettim.</p>
			<p class="a_Paragraf">Şu kadar var ki insanların değişik dayatmalara karşı durmaları ve demokratik haklarını usulünce kullanmaları fitne değildir.</p>
			<p class="a_Paragraf">Fitne, mü’minleri yürüdükleri yoldan saptırma cehdi, nifak ehline meydanı teslim etme ameliyesi, meleği şeytan gösterme gayreti ve gönülleri dağınıklığa sürükleme işidir.</p>
			<p class="a_Paragraf">Ortaya konan fitneye karşı sessiz durmak, işte asıl o, ateşe odun taşımak manasına gelir.</p>
			<p class="a_Paragraf">Evet, hizmet sevdalıları provokatörlere fırsat vermemeli ve milletin huzuru için üzerlerine düşeni yapmalıdırlar.</p>
			<p class="a_Paragraf">Bununla beraber, hükûmet ve çevresi de insanları birbirine düşürecek söz ve uygulamalardan uzak durmalıdırlar.</p>
			<p class="a_Paragraf">İsteyen ve faydalı gören kimselerin, sözü edilen “dönüştürme”ye “evet” demeleri en tabii haklarıdır.</p>
			<p class="a_Paragraf">Ne var ki Hizmet gönüllülerinin, yumuşak üsluplarını muhafaza ile beraber kararlılıklarını devam ettireceklerine inanıyorum.</p>
			<p class="a_Paragraf">Hükûmetin ifadesiyle “dönüştürme” uzun bir vetire; bu süreç zarfında bir kısım yanlışlardan dönülmesi için gayret gösterilir; şayet bu gerçekleşmezse, mutlaka sırasıyla bütün kanunî yollara başvurulur.</p>
			<p class="a_Paragraf">Ayrıca, Hacet namazı ve salât-ı tefriciye gibi dualara da hız kesmeden devam edilir.</p>
			<p class="a_Paragraf">Unutmamak lazım ki aktif sabır ve kadere rıza çerçevesinde fitneler imbiğinden geçmek, çok defa farklı mevhibe sağanaklarına vesile olur.</p>
			<p class="a_Paragraf">Biz, Allah’ın inayetinden hiç ümit kesmedik, kesmeyeceğiz de zira aktif sabrımızın üzerinde temellendiği ruh ve en büyük sermayemiz, Allah’a itimat ve ümittir.</p>
		</div>
	</body>
</html>