<html xmlns="http://www.w3.org/1999/xhtml">
	<head>
		<title>inkisar_epub-69</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-234">AKP Zulmünden Bir Kesit </p>
			<p class="ilk_harf_E"><span class="_idGenDropcap-2">A</span>slında dünyanın 160 ülkesindeki Türk okullarının dil ve kültür şöleni olan ve her yanda adından söz ettirip bir marka hâlini alan olimpiyatların, bu sene Türkiye’de yaptırılmaması zulüm deryasından sadece bir damlaydı.</p>
			<p class="a_Paragraf">Maalesef AKP, özellikle son bir senede Gezi olayları, yolsuzluk soruşturmaları ve seçim süreci boyunca toplumun her kesimine yönelik ayrımcılık, nefret söylemi, baskı ve kanunsuzluğun kaynağı oldu. Türkiye, Avrupa Birliği’ne katılım müzakereleri yürüten bir ülke olarak özgürlükleri geliştirecek ve ileri demokrasiyi temin edecek adımlar atması gerekirken, kendi vatandaşına gadreden bir memlekete dönüştü. </p>
			<p class="a_Paragraf">Hele son yerel seçimlerde, bir miktar oy kaybetmiş olmasına rağmen, AKP yine birinci parti çıkınca, muktedirler bunu zulmün vizesi saydılar ve adeta çıldırdılar. Bu cümleden olarak, Hizmet Hareketi’ni hükûmeti devirmeye çalışan silahlı bir terör örgütü şeklinde göstermek için her yola başvurdular ve bu gayeyle eşi benzeri görülmemiş bir cadı avı başlattılar. </p>
			<p class="a_Paragraf">“Türkiye, baskı ve yasaklar ülkesi oldu!” başlığıyla Zaman gazetesinde yayınlanan haberden de istifade ederek, bu dönemin bazı hukuksuzluklarını nazara vermekte fayda mülahaza ediyorum.</p>
			<p class="Baslik_2" id="_idParaDest-235">Fişleme ve Kıyım</p>
			<p class="__Paragraf">Taraf Gazetesi’nin 17 Ocak 2014’te manşetten yayımladığı bir belge ile mütedeyyin kesimleri hedef alan yeni bir izleme ve fişleme skandalı ortaya çıktı. Habere ve yayınlanan belgeye göre MİT, Başbakanlık talimatı ile harekete geçirilmiş; teşkilat elemanlarına, PDY olarak kısaltılan Paralel Devlet Yapılanması adı altında tüm dini grupların sıkı takip edilmesi emri verilmişti. Bu utanç verici fişlemeler esas alınarak, 17 ve 25 Aralık operasyonlarını yürüten emniyet ve yargı kadrosu başta olmak üzere, on binlerce polis sürgün edildi; savcı ve hâkimden mahkeme kalem ve mübaşirlerine kadar binlerce yargı mensubunun yerleri değiştirildi. Haklarında idari hiçbir soruşturma açılmayan, tayin ya da yer değişikliği talebi olmayan hatta şark görevlerini bile tamamlamış bulunan binlerce memur ve amir görevden alındı; çokları kendi uzmanlık alanlarının dışında pasif işlere atandı. </p>
			<p class="a_Paragraf">Bu cadı avı sürecinde THY’de çalışan, AKP İl Başkanı Aziz Babuşcu’nun yeğeni Kemal Babuşcu’nun ‘paralelci iddiası’ ile işten atılması, fişleme tarihine geçti. THY’de 40’tan fazla birim amiri Fatih Üniversitesi mezunu olduğu gerekçesi ile görevden alınmıştı. Babuşcu, Facebook’ta şu mesajları yazdı: “Değerli arkadaşlarıma duyurulur: Paralellik iddiası ile THY’den atıldık. Fitnenin boyutlarını görün. Size de yakında gelebilir. Allah sonumuzu hayır eylesin.”</p>
			<p class="a_Paragraf">Dinî cemaatlerin devlet eliyle takip edilerek fişlendiği ortaya çıktıktan sonra toplumun büyük bir kesimi iktidarın acımasız yüzü ile karşı karşıya kaldı. Kendisine muhalif bütün cemaatleri hasım belleyen iktidar, onların faaliyet ve kurumlarına adeta savaş açtı. </p>
			<p class="Baslik_2" id="_idParaDest-236">Yasaklar ve Medyaya Baskı</p>
			<p class="__Paragraf">17 ve 25 Aralık soruşturmalarından sonraki yasakçı tavır sosyal medya platformlarını da vurdu. Yolsuzluklara ilişkin ses kaydı, fotoğraf ve belgelerin yayımlanmasına aracı oldukları gerekçesiyle YouTube ve Twitter kapatıldı. Anayasa Mahkemesi başta olmak üzere mahkemelerin yasağı kaldırma kararları haftalarca uygulanmadı. </p>
			<p class="a_Paragraf">Medya kurumlarına ve gazetecilere karşı önce akreditasyon hortladı sonra kurumların reklamlarına müdahale edildi; RTÜK eliyle yayın durdurma ve ağır para cezaları uygulandı. Özellikle muhalif görülen Samanyolu, Bugün ve Kanaltürk’ten başlanarak Halk TV, Ulusal Kanal ve Cem TV de dâhil pek çok yayın kuruluşuna trilyonlarca lira ceza kesildi. Yayın durdurma kararları alındı; bu kanallar belediye ve sitelerde yasaklandı. Gazeteciler, yazarlar ve muhabirler işlerinden edildi.</p>
			<p class="Baslik_2" id="_idParaDest-237">Kozmik Çalışma Grubu ve İşadamlarına İstibdat</p>
			<p class="__Paragraf">Yolsuzluk ve rüşvet soruşturmalarından sonra TUSKON, TÜSİAD, TOBB üyesi iş çevreleri muhalif olmaları ya da Hizmet Hareketi’ne yakınlıkları sebebiyle hedefe konuldu. </p>
			<p class="a_Paragraf">Bank Asya’nın batırılması için iğrenç yollara başvuruldu; hatta rical-i devlet tarafından Bank Asya’nın operasyonlar öncesinde 2 milyar dolar kazanç sağladığı iftirası bile seslendirildi ve itibarsızlaştırma kampanyası başlatıldı; suç olduğu biline biline iş dünyası ve kamu kurumlarına bankadan paralarını çekmeleri için baskı yapıldı. </p>
			<p class="a_Paragraf">Bugün Gazetesi, Bugün TV, Kanaltürk gibi yayın kurumlarını bünyesinde barındıran İpek Holding’in İzmir ve Gümüşhane’de bulunan iki altın madeni haksız gerekçelerle durduruldu. Boydak Grubu’na yapılan Maliye denetimleri, şirketler üzerindeki baskıları gözler önüne serdi. </p>
			<p class="a_Paragraf">Hizmet Hareketi’ne yakın kurumların üzerine yerli yersiz müfettişler salındı. En son Emniyet, Maliye ve Ankara’daki bazı savcılar eliyle yapılan ‘darbe toplantılarında’ 100 bin işyeri ve işadamının fişlendiği meydana çıktı. Emniyette kurulan Kozmik Çalışma Grubu’nun fişleme ve suç üretme faaliyeti yaptığı ileri sürüldü.</p>
			<p class="Baslik_2" id="_idParaDest-238">Risalelere Bandrol Şartı ve Hortlayan İkna Odaları</p>
			<p class="__Paragraf">Bu hukuksuzluklar, Risalelere kadar varıp uzandı. Kültür ve Turizm Bakanlığı tarafından sürdürülen ‘Kanuni vâris olmadıkları’ gerekçesiyle bandrol vermeme engeli, Risalelerin dünden bugüne karşılaştığı en büyük zulme dönüştü. Hükûmet yasal olarak hiçbir temele dayandıramadığı skandal denetim pulu uygulamasını kanunlaştırma yoluna giderek Risale-i Nurların basımını devletleştirdi. Plan ve Bütçe Komisyonu’na verilen madde değişikliği teklifiyle Risale-i Nurlar tamamen devlet tekeline geçmiş olacak.</p>
			<p class="a_Paragraf">28 Şubat’ta üniversitelerde kurulan ikna odalarının bir benzeri Milli Eğitim Bakanlığı tarafından Hizmet Hareketi’ne ait okullarda da uygulandı. “Siyasi propaganda yapılıyor!” iftirası ile okullara müfettiş baskınları gerçekleştirildi, 10-11 yaşındaki çocuklar sorguya çekildi. “Öğretmenleriniz devlet büyükleri hakkında konuşuyor mu?” “Atatürk’ü mü seviyorsun, Erdoğan’ı mı?” gibi sorular soruldu; veli ve öğretmenler tazyik altına alındı. </p>
			<p class="Baslik_2" id="_idParaDest-239">Hizmet Binalarının Gaspı ve Hocaefendi’nin İadesi</p>
			<p class="__Paragraf">Erdoğan, 11 Haziran 2014’te belediye başkanlarına talimat verip, Hizmet’in belediyelerden satın aldığı veya kiraladığı bütün gayrimenkul ve arsaların geri alınması çağrısı yaptı. Bunun üzerine, Ankara, İstanbul, Antalya ve Bolu’nun başı çektiği illerde camiaya yakın eğitim kurumlarına satılan arsalar hiçbir gerekçe belirtilmeden, yeşil saha veya itfaiye alanı gösterilerek geri alınmak istendi veya üzerine hiçbir şey yaptırılmamaya başlandı. </p>
			<p class="a_Paragraf">Hizmet Hareketi’ne yakınlığı ile bilinen kolej, okul ve yurt gibi eğitim kurumlarının her icraatı mercek altına kondu. Milli Eğitim, Maliye ve belediye müfettişleri ile denetim birimleri ellerini bu okulların yakasına sabitlediler. </p>
			<p class="a_Paragraf">Fakat zulüm, sadece Camia ile sınırlı da kalmadı, muhalif olduğu düşünülen bütün hizmet gruplarına ve dini yapılara yöneldi. Antalya’da Belediye Meclisi, Hizmet’e ait Toros Koleji’yle beraber Süleyman Hilmi Tunahan Hazretleri’nin talebelerine ait yurda yönelik imar iptali kararını AKP’nin oyçokluğuyla verdi. Fatih Koleji’ne ait Bolu’daki okullar mühürlendi.</p>
			<p class="a_Paragraf">Hakkında hiçbir suç isnadı yokken ve herhangi bir soruşturma mevcut değilken, Fethullah Gülen Hocaefendi’nin Amerika’dan iadesi istendi. Başbakan konu ile alâkalı Amerika Başkanı Obama ile görüştüğünü söyledi ve “Ülkemin iç güvenliğini tehdit eden adam sizde, Pensilvanya’da dedim.” şeklinde konuştu. </p>
			<p class="Baslik_2" id="_idParaDest-240">Dershane Tabelalarına Kadar Uzanan Zorbalık</p>
			<p class="__Paragraf">Dershaneler, etüt merkezleri ve bazı kursların kapatılmasını öngören yasa değişikliği bütün itirazlara rağmen hayata geçirilince, Doğu ve Güneydoğu’daki öğrenciler ile dar gelirlilerin eğitim için umut kapısı kapatılırken, 60 bin dershane öğretmeni de işini kaybetmeyle karşı karşıya kaldı. Kanuna eklenen MEB kadrolarıyla ilgili madde ile 100 bin okul müdür ve yöneticisi görevlerinden el çektirildi. 3 Mart’ta kabul edilen yasa, bu satırlar yazılırken, hâlâ Anayasa Mahkemesi’nde görüşülmek üzere sıra bekliyordu. </p>
			<p class="a_Paragraf">Erdoğan’ın, gittiği her yerde “Bırakın bunların dershanelerini, ‘Bize devletin okulları yeter!’ deyin.” sözlerini nefret vaizi edasıyla tekrar edip durması neticesinde dershanelerde yapılan MEB müfettiş incelemeleri 28 Şubat sürecindekilere rahmet okutacak bir kerteye ulaştı. Hatta bu konuda o kadar ileri gidildi ki İstanbul Büyükşehir Belediyesi önce Mecidiyeköy’deki FEM Dershaneleri’nin tabelasını, ardından Anadolu yakasındaki bütün tabelaları zorbalıkla kanunsuz şekilde indirdi. Kolejlerin reklam mecralarına dahi hazımsızlık gösterildi ve müdahale edildi.</p>
			<p class="Baslik_2" id="_idParaDest-241">Hizmeti Bitirme Planı</p>
			<p class="__Paragraf">Bütün bunların ötesinde, İçişleri Eski Bakanı İdris Naim Şahin’in TBMM’ye verdiği soru önergesiyle, “Hizmet’i bitirme planı” kumpası deşifre oldu. Şahin, soru önergesinde Ergenekon ve Balyozcuların Hizmet Hareketi ile ilgili olarak tasarladıkları her şeyin iktidar tarafından da planlandığını söyledi. Daha sonra ortaya çıkan bir belge ile vahim iddia doğrulandı. </p>
			<p class="a_Paragraf">Önce Anayasal Suçlar Bürosu Savcısı Serdar Coşkun’un skandal yazısı sonra Emniyet Terörle Mücadele Daire Başkanı Turgut Aslan’ın otuz şehire gönderdiği talimatlar ortaya çıktı. Zaten Başbakan Erdoğan da bunu “Bir proje geliştiriyoruz, binlerce dava açılacak.” diyerek itiraf etmişti. Savcı Coşkun’un, Emniyet’e verdiği talimatnamede yer alan taleplerle Camia’yı terör örgütü kapsamına sokma girişimi ayan oldu. Skandal talimatta, Danıştay saldırısı, Hrant Dink’in katli, Rahip Santoro suikasti ve Garih’in öldürülmesi gibi failleri belli yakın tarih cinayetlerinin bile Camia’ya yıkılmak istendiği ortaya çıktı.</p>
			<p class="a_Paragraf">Hayır, ne acı ki bu yazılanlar hikâye değil! </p>
			<p class="a_Paragraf">Erdoğan ve kılcallardaki adamları, ellerine çakı bile almamış, bir karınca incitmemiş, yeryüzünü karış karış dolaşmış ama bir çiçek çiğnememiş Hizmet gönüllülerini eli kanlı teröristler olarak göstermek için her günahı işlemeye hazır görünüyorlardı. Camia’ya rehberlik eden insanları hapse tıkamadan yürekleri soğumayacakmış gibi bir hâlleri vardı. </p>
			<p class="a_Paragraf">Özellikle iki senedir toplumun değişik kesimlerine karşı hakaretlerini olabildiğine artıran Erdoğan, sadece Hizmet Hareketi ve Fethullah Gülen Hocaefendi’ye yönelik üç yüzün üzerinde farklı hakaret cümlesini meydanlarda ve TV ekranlarında defalarca telaffuz etti. Cumhurbaşkanlığı yarışı dolayısıyla bir kere daha kalabalıkların karşısına geçince, nefret söylemini, ayrılıkçı tarzını ve hakaret dilini mübarek Ramazan ayında bile sürdürdü. Onca gayr-i vaki söz, onur kırıcı beyan ve yaralayıcı tezvirata rağmen, Hocaefendi yalnızca “Yakıştıramadım!” demekle yetindi.</p>
		</div>
	</body>
</html>