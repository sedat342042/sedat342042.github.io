<html xmlns="http://www.w3.org/1999/xhtml">
	<head>
		<title>inkisar_epub-6</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-16">Gaye Ölçüsünde Vesile: İ’lâ-yı Kelimetullah</p>
			<p class="ilk_harf_E"><span class="_idGenDropcap-2">M</span>uhterem Fethullah Gülen Hocaefendi, sözlü ve yazılı hitabelerinin bütününde -bazen uzunca, kimi zaman imayla- inananlar için asıl gayenin Hak rızası olduğunu hatırlattıktan sonra, o hedefe götüren en kestirme, en emin ve en sağlam yolu da vurgular: İ’lâ-yı kelimetullah.</p>
			<p class="a_Paragraf">İ’lâ; yükseltmek, şanını yüceltmek, yukarı kaldırmak, şöhretini artırmak demek.</p>
			<p class="a_Paragraf">Kelime; cümlenin yapısını oluşturan unsurların ve manalı en küçük sözlerin genel adı. </p>
			<p class="a_Paragraf">Kelimetullah ise Cenâb-ı Hakk’a izafe edilen isim, söz, ayet, hüküm, emir ve mahlûk manalarına gelmekle beraber, O’nun varlığını ve birliğini ikrar etmenin de unvanı.</p>
			<p class="a_Paragraf">Allah Teâlâ’nın kelam sıfatının tecellisi olan ayetler, sûreler, sayfalar, kitaplar ve hususiyle Kur’ân-ı Kerim hem bütün hem de parçaları itibariyle birer kelime olduğu gibi O’nun kudret sıfatının tecellisi olan varlıklar, özellikle canlılar da kâinat kitabını oluşturan rabbânî kelimelerdir. </p>
			<p class="Baslik_2" id="_idParaDest-17">Allah’ı Kullarına Sevdirin ki…</p>
			<p class="__Paragraf">Bu itibarla, i’lâ-yı kelimetullah; Yüce Rabbimizin adının bütün gönüllere duyurulması, İslâm dininin şanına uygun bir şekilde anlatılıp yayılması, İnsanlığın İftihar Tablosu’nun <span class="_aleyhisselam-_E _idGenCharOverride-1">(sallallahu aleyhi ve sellem)</span> namının güneşin doğup battığı her yere ulaştırılması demektir.</p>
			<p class="a_Paragraf">Aslında, Mevlâ-yı Müteâl’in adı da dini de Resûlü de zaten yüce, yüksek ve ulvîdir. Kısaca “Allah’ın kelimesini yüceltme” manasına gelen i’lâ-yı kelimetullah tabiri, insan idraki açısından ele alınıp bir ıstılah olarak kullanılmakta ve ona çok daha engin manalar yüklenmektedir:</p>
			<p class="a_Paragraf">Cenâb-ı Hakk’ı, güzellerden güzel isimlerine ve temel kaynaklarda işaret edilen sıfatlarına uygun şekilde tanıyıp tanıtmak…</p>
			<p class="a_Paragraf">İnsanların, kendilerini yaratan, ihtiyaçlarını karşılayan, besleyip büyüten ve ebedî bir saadet vaat eden Rabb-i Rahim’i aramaları, bulmaları ve O’nun maiyyetine ermelerine mani olan bütün engelleri kaldırmak…</p>
			<p class="a_Paragraf">Paslanmaya yüz tutmuş kalbleri cilalayıp lekelerinden arındırarak Rahman’ın tecellilerine hazır hâle getirmek…</p>
			<p class="a_Paragraf">Şahsî, ailevî, içtimaî, iktisadî, siyasî ve idarî problemlere reçeteler sunan, insanlığa dünyevî ve uhrevî saadet kapılarını açan Kur’ân-ı Kerim’in zaman üstü mesajlarına tercüman olmak…</p>
			<p class="a_Paragraf">Bütün varlığın bir kitap ve her mahlûkun bir kelime olduğunu, iman ve Kur’ân nazarıyla bakıldığında bu kitabın ve kelimelerin çok rahatlıkla okunabileceğini fizik, kimya, biyoloji, astronomi gibi müspet ilimlerin dilleriyle de âleme anlatmak…</p>
			<p class="a_Paragraf">Düşmanlarının husumet ve ön yargıları, dostlarının da vefasızlık ve zaafları sebebiyle mükemmellik ve güzellikleri görülemeyen Müslümanlığın gerçek çehresini ortaya koymak…</p>
			<p class="a_Paragraf">Hele bazılarının kafasına estiği gibi savaş ilan ettiği, terörün cihad örtüsüne büründüğü, hiçbir şekilde tecviz edilemeyecek canlı bombaların her yanda ölüm saçtığı, din adı altında en korkunç vahşetlerin sahnelendiği, kılıçla bedeninden koparılan başların kahramanlık eseriymişçesine sergilendiği ve artık İslâm denince zihinlere kanlı görüntülerin hücum ettiği bir dünyada Müslümanlığı kendi cemaliyle sunmak…</p>
			<p class="a_Paragraf">Ve Resûl-ü Ekrem Efendimiz’in <span class="_aleyhisselam-_E _idGenCharOverride-1">(sallallahu aleyhi ve sellem)</span> “<span class="italik_E">Allah’ı, Allah’ın kullarına sevdirin ki Allah da sizi sevsin.</span>”<span class="italik_E"> </span>nasihatine kilitli yaşamak.</p>
			<p class="a_Paragraf"><span class="italik_E">İşte bütün bu hususları içermektedir i’lâ</span>-yı kelimetullah. Bu derinliğiyle de en kutsal görevdir ve esas itibariyle peygamber mesleğidir. Hak elçileri yalanlanma, alaya alınma, hakarete uğrama, hapishaneye atılma, işkenceye maruz kalma, sürgüne yollanma, sevdiklerinden ayrılma, idam sehpasına çıkarılma, çarmıha vurulma ve canından olma gibi zorlukları, tehlikeleri göze alarak bu en büyük vazifenin hakkını verebilmek için çırpınıp durmuşlardır.</p>
			<p class="Baslik_2" id="_idParaDest-18">İnanıyorsan Duyarsız Kalamazsın</p>
			<p class="__Paragraf">Doğrusu, hem dünya hem de ahirete bakan yönleriyle imanın vaat ettiği nimetlere ve küfrün netice vereceği felaketlere gerçekten inanmış bir insanın yakın-uzak çevresine karşı lâkayt kalması imkânsızdır. Merhum M. Akif, </p>
			<p class="Siirler_E">“<span class="italik_E">Mü’minlere imdâda yetiş merhametinle,<br/>Mülhidlere lâkin daha çok merhamet eyle.</span>”</p>
			<p class="__Paragraf">derken bu önemli hususa da dikkat çekmektedir. İmanın tadını almış ve onun uhrevî semerelerini ümit etmekte olan bir müslümanın aynı bahtiyarlığı başkaları için de istememesi kâbil değildir. Hele, burada küfür ateşinde kavrulup ötede Cehennem alevlerinde yanacak, ebedî saadetten mahrum kalıp sonsuz şekâvete dûçar olacak bir insanın hâline üzülmemesi düşünülemez. </p>
			<p class="a_Paragraf">Her hakiki mü’min, imandaki derinliği ve marifetteki enginliği ölçüsünde herkesin imana uyanması hesabına ızdırap yudumlar ve karanlıkta kalmışlara ışık sunmanın yollarını arar. Nitekim marifet burcunun Sultanı <span class="_aleyhisselam-_E _idGenCharOverride-1">(sallallahu aleyhi ve sellem)</span> Efendimiz, insanlığın kurtuluşu için o kadar muzdaripti ki Cenâb-ı Hak şöyle buyurmuştu:</p>
			<p class="a_Paragraf">“<span class="italik_E">Neredeyse sen, onlar bu söze (Kur’ân’a) inanmıyorlar diye üzüntünden kendini helâk edeceksin.</span>” <span class="_aleyhisselam-_E _idGenCharOverride-1">(Kehf, 18/6)</span>; “<span class="italik_E">Onlar iman etmiyorlar diye neredeyse üzüntüden kendini yiyip tüketeceksin.</span>” <span class="_aleyhisselam-_E _idGenCharOverride-1">(Şuara, 26/3)</span> ve “<span class="italik_E">Kur’ân’ı sana, meşakkat çekip, bedbaht olasın diye indirmedik.</span>” <span class="_aleyhisselam-_E _idGenCharOverride-1">(Tâhâ, 20/2) </span></p>
			<p class="a_Paragraf">Muhterem Hocaefendi’nin meali verilen ilahî beyanlarla alâkalı şu yorumu çok mühim ve latiftir: “<span class="italik_E">Bu ayet-i kerimeleri sadece Peygamber Efendimiz’in heyecanlarını ta’dil eden ve onu ikaz için inen birer ilahî beyan şeklinde anlamak eksik, hatta yanlış olur. Burada ta’dil ve tembih söz konusu olduğu kadar, ciddi bir takdir ve iltifat da vardır. Cenâb-ı Hak, Resûl-ü Ekrem’ine adeta ‘Habibim, şu ilâhî mesaja kulak verip ona dilbeste olmuyorlar ve inanıp onun rehberliğinde huzur-u daimiye yürümüyorlar diye öyle üzülüyor, öyle kederleniyorsun ki neredeyse bir mum gibi eriyip tükeneceksin. Senin bu yüce ve incelerden ince ruhun ileride öyle bir kaynak hâline gelecek ki gönlünde azıcık haşyet duygusu barındıran herkes kalb kâsesini doldurmak için o kaynağa koşacak. Öyleyse Sen tebliğ vazifeni yap, takdiri Allah’a bırak; kendine o kadar eziyet etme!’ demektedir ki bu hem çok ulvî bir iltifattır hem de bir ızdırap insanında olması gereken ruh enginliğini gösterme adına arkadan gelenlere hedef tayin etme manasına gelir.</span>”</p>
			<p class="a_Paragraf">Bu yönüyle de i’lâ-yı kelimetullah, insanlara karşı derin bir şefkat besleyip akıbetlerinden endişe ederek onları iman esaslarına ve İslâm’ın mesajlarına davettir, bir diriliş çağrısıdır.</p>
			<p class="a_Paragraf">İster, “emr-i bi’l-ma’ruf nehy-i ani’l-münker” yani iyiliği öğütlemek ve kötülükten alıkoymak; başka bir ifadeyle, her fırsatta, münasip bir lisan ve üslupla, dinin emirlerine uygun beyan, amel ve davranışlara teşvik etmek; İslâm’ın haram, günah ve çirkin saydığı söz, fiil ve tavırlardan sakındırmak...</p>
			<p class="a_Paragraf">İster, “<span class="italik_E">Sen insanları Allah yoluna hikmetle, güzel ve makul öğütlerle davet et, gerektiği zaman da onlarla en güzel tarzda mücadele et.</span>” <span class="_aleyhisselam-_E _idGenCharOverride-1">(Nahl, 16/125)</span> ayetinin işaret ettiği esaslar çerçevesinde Din-i Mübin’e ve Sırat-ı Müstakîm’e kılavuzluk yapmak…</p>
			<p class="a_Paragraf">İster, Rehber-i Ekmel Efendimiz’in<span class="_aleyhisselam-_E _idGenCharOverride-1"> (aleyhissalâtü vesselam)</span>, “<span class="italik_E">Din nasihattir.</span>” beyanı zaviyesinden, insanları Allah’a, Resûl-ü Ekrem’e ve Din-i Mübîn’e yönlendirmek için her vesileyi hayırhahlık (iyilik isteme, hayrını dileme, güzele sevk etme) istikametinde kullanmak...</p>
			<p class="a_Paragraf">İsterse de çağın imkânlarından yararlanmak suretiyle, internet ve televizyon gibi vasıtalarla, sosyal ya da genel medya yoluyla Kur’ân hakikatlerinin ve imân nurlarının neşrine çalışmak i’lâ-yı kelimetullahtır ve bir mü’minlik şiarıdır. </p>
			<p class="a_Paragraf">Şu kadar var ki kıymetli Hocamız i’lâ-yı kelimetullahın salt bir propaganda olmadığını ve misyonerlikle alâkasının bulunmadığını her fırsatta vurgulamakta; Hak erlerinin hâl dilini esas aldıklarını, sözü, kapalı kalmış konulara ışık tutmak için kullandıklarını fakat kavlî ya da fiilî icbar veya ikraha katiyen başvurmadıklarını anlatmaktadır. </p>
			<p class="Baslik_2" id="_idParaDest-19">Tebliğ, Temsil ve Hâl Dili</p>
			<p class="__Paragraf">Malum olduğu üzere “tebliğ” kelimesi, İslâm’ın mesajlarını, anlayıp idrak edebilecekleri en güzel şekilde başkalarına ulaştırmak, dinî hakikatleri söz ve yazı gibi vasıtalarla anlatmak ve habersiz kimselere Kur’ân ve Sünnet’in nurlarını taşımak manalarına gelir. “Temsil” ise insanın tebliğ ettiği esasları kendi hayatına tatbik etmesi, tavır ve davranışlarının sözlerine uygun olması; “<span class="italik_E">Ey iman edenler! Niçin yapmadığınız şeyleri söylüyorsunuz? Yapmadığınız/yapmayacağınız şeyleri söylemeniz, Allah katında en çok nefret edilen, gazaba sebebiyet veren şeylerdendir.</span>”<span class="italik_E"> </span><span class="_aleyhisselam-_E _idGenCharOverride-1">(Saff, 61/2-3)</span> ayetinde kınanan çirkinlikten uzak kalıp nasihatlerini herkesten önce kendisinin uygulaması demektir. </p>
			<p class="a_Paragraf">Peygamber Efendimiz’in <span class="_aleyhisselam-_E _idGenCharOverride-1">(sallallahu aleyhi ve sellem)</span> hayatında temsilin, tebliğden birkaç kadem önde olduğunu belirten Hocaefendi, şu mühim noktaya dikkat çekmektedir: “<span class="italik_E">Bugün de gönüllere tesir eden ve insanları insafa getiren ‘temsil’dir. ‘Şu sözleri duyarak hakkı buldum!’ diyen pek azdır fakat ‘Falan samimi mü’minin şöyle hâlis bir hâlini görüp hidayete erdim.’ diyen insanların sayısı çoktur. Haddizatında, hidayete vesile sözler de hep gönül dili ve hal şivesinin semeresi olan ifadelerdir. Zira tebliğ, ancak hakiki temsil ile gerçek kıymetine ulaşır.</span>”</p>
			<p class="a_Paragraf">Hadis-i şeriflerde, “<span class="italik_E">Hak dostları o kimselerdir ki görüldüklerinde Allah hatırlanır.</span>” buyurularak yine hâl dili işaretlenmiştir. Cenâb-ı Hakk’ın bazı seçkin kulları öyle mükemmel birer örnek olmuşlardır ki “Hüccetullahi ale’l-âlemîn” vasfıyla anılagelmiş; görenlere “Bu adam sanki Allah’ın varlığına delil olmak üzere dünyaya gönderilmiş; bunun müslüman olması dinin hakkaniyetine hüccet olarak tek başına kifayet eder.” dedirtmişlerdir. Mesela, onlardan birisi, büyük hadis âlimi Abdullah b. Mesleme hazretleridir. Tabakât kitaplarında anlatıldığına göre Ka’nebî mahlasıyla bilinen bu zat, bir meclise vardığı zaman insanlar onun siret, hâl, tavır ve davranışlarında müşahede ettikleri mehabetten dolayı “Lâ ilâhe illallah, Sübhanallah, Allahu Ekber” demekten kendilerini alamazlarmış.</p>
			<p class="a_Paragraf">İşte muhterem Hocaefendi, imrendirecek seviyede bir temsil ve hâl dilinin kapalı bıraktığı hususları açmaya yetecek bir tebliğ ile ortaya konulması gereken i’lâ-yı kelimetullahı gaye ölçüsünde bir vesile saymaktadır. Bu şekildeki mücâhedenin Hizmet gönüllüleri için en güzel kurbet (Allah’a yakınlık) yolu ve en büyük paye olduğunu; onu hayatlarının biricik gayesi bilmeleri ve dünyada bulunmalarını da sadece ve sadece ona bağlamaları gerektiğini vurgulamaktadır. </p>
		</div>
	</body>
</html>