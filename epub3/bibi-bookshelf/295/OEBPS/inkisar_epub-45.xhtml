<html xmlns="http://www.w3.org/1999/xhtml">
	<head>
		<title>inkisar_epub-45</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-136">İllâ Nezaket!</p>
			<p class="Tarihler_E">15 Aralık 2013</p>
			<p class="ilk_harf_E"><span class="_idGenDropcap-2">B</span>amteli çekimi yaptığımız sohbetten çıkıp İnternet’e şöyle bir göz gezdirince “THY bu lekeyi temizle!” etiketiyle yazılanlara muttali oldum; çok üzüldüm. </p>
			<p class="a_Paragraf">Maalesef Türk Hava Yolları’nda müdür olarak çalışan birisi Fethullah Gülen Hocaefendi’ye hakaret içeren bir mesaj yazmış; insanlar da sosyal medya üzerinden tepkilerini dile getiriyorlardı.</p>
			<p class="a_Paragraf">Daha önce hakaret, istihza, incitici söz ve kötü davranışın zatında çirkin olduğunu, kimden kaynaklanırsa kaynaklansın ve muhatap kim olursa olsun kınanması gerektiğini yazmıştım. Haddi aşan malum mesajı da kınayıcı bir iki cümle yazmaya hazırlanırken Hocaefendi’nin yanına vardım. </p>
			<p class="a_Paragraf">Muhterem Hocamızın da üzülmüş olduğunu gördüm; “Acaba ne düşünüyor?” derken şunları söylediğini not ettim: </p>
			<p class="a_Paragraf">“<span class="italik_E">İnsan hata yapabilir, sürç-i lisan olmuştur. Ben şahsî haklarımı helal ediyorum. Dostlarımın da o türlü çirkinlikleri görmezlikten gelmelerini ve dil iffetini muhafaza etmelerini arzuluyorum. Lütfen, biz çirkin söz ve kaba davranışlarla hiç kimseyi rencide etmeyelim. Mü’min üslubundan katiyen ayrılmayalım!</span>”<span class="italik_E"> </span></p>
			<p class="a_Paragraf">Hocamızın cevabı ve nezaketi bir hadis-i şerifi hatırlattı:</p>
			<p class="a_Paragraf">Bir gün bir adam, Peygamber Efendimiz’in yanına gelerek “es-Selâmü aleyküm” der gibi yapmış, fakat “es-Sâmü aleyküm” demişti. İbrânî dillerinde, “sâm” ölüm demekti; “es-Sâmu aleyküm” ise, “Ölüm sizin üzerinize olsun, canınız çıksın!” manasına gelmekteydi. O talihsiz adam, Allah Resûlü’ne selam veriyormuş gibi yapıp “es-Sâmü aleyküm” deyince, onun maksadını anlayan Hazreti Aişe validemiz biraz sinirlenip, “Ölüm, gazap ve lanet sizin üzerinize olsun; Allah canınızı alsın!” diyerek ziyadesiyle mukabelede bulunmuştu. </p>
			<p class="a_Paragraf">Bunun üzerine Allah Resûlü <span class="_aleyhisselam-_E _idGenCharOverride-1">(sallallahu aleyhi ve sellem) </span>, Hazreti Aişe’nin cevabını doğru bulmadığını ima ederek “<span class="italik_E">Eğer kötü söz tecessüm etseydi, çok çirkin tecessüm ederdi; nezaket ise neyin üzerine konduysa onu süsledi ve onun makamını yüceltti!</span>”<span class="italik_E"> </span>buyurmuştu. Ümmü’l-mü’minîn, “Ya Resûlallah! Onların “es-Sâmu aleyküm” dediğini duymadınız mı?” deyince de Efendimiz, “<span class="italik_E">Evet duydum, ama onlara verdiğim cevabı sen duymadın mı? Ben de onlara, ‘Aleyküm - Size de’</span> diye cevap verdim” demişti.</p>
			<p class="a_Paragraf">Ya Rabbenâ ya Rabbenâ/Tahhir kulûbenâ neccina! </p>
			<p class="a_Paragraf">Ey Rabbimiz, kalblerimizi temizle ve bizi kurtuluşa erdir.</p>
			<p class="a_Paragraf">Rabbimiz, Senin rahmet ve adaletine, Resûl-ü Ekrem Efendimiz’in kutlu beyanlarına ve ahirette her sözün/fiilin hesabını vereceğimize imanla, kim ne derse desin, dilimizi kirletmeme ve kötülere kötülükle mukabele etmeme azmindeyiz. </p>
			<p class="a_Paragraf">Sen görüyor ve biliyorsun Rabbimiz!</p>
		</div>
	</body>
</html>