<html xmlns="http://www.w3.org/1999/xhtml">
	<head>
		<title>inkisar_epub-42</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="inkisar_epub" xml:lang="tr-TR">
		<div class="Basic-Text-Frame">
			<p class="Baslik_1" id="_idParaDest-131">Başbakana Gönderilen Son Hediyeler</p>
			<p class="Tarihler_E">9 Aralık 2013</p>
			<p class="ilk_harf_E"><span class="_idGenDropcap-2">A</span>kşam dışarıda lapa lapa kar vardı. Hava oldukça soğuktu. İçeride ise hâlâ bir ümit devam eden gönülleri yumuşatma ve fitnenin önünü alma gayretinin harareti.</p>
			<p class="a_Paragraf">“<span class="italik_E">Otururken kalkarken, abdest alırken başını yere koyarken hep ‘istikâmet ve sadâkat’ talebiyle soluklanmalı. ‘Allahümme el-istikamete ve’s-sadâkate’ duasını hiç eksik etmemeli. Zira Müslüman geçinmek kolay olsa da sağlam Müslümanlık zordur; şeytan fırsat vermemeye çalışır. O’nun şerrinden hep Allah’a sığınmalı ve istikâmet üzere olmalı.</span>”</p>
			<p class="a_Paragraf">İşte bu mazmun üzerinde hasbihâlde bulundu Hocaefendi. Sonra çok güzel baskılı bir Mushaf-ı Şerif ve bir de kendi yazdığı Beyan kitabını istedi. </p>
			<p class="a_Paragraf">Şaşkın bakışlar arasında bunları imzalamaya başladı. Acaba muhatap kimdi?</p>
			<p class="a_Paragraf">Hayret, onca olup bitenden ve huşunetten sonra muhterem Hocamız, Başbakana hediye etmek üzere imzaladı kitapları.  </p>
			<p class="a_Paragraf">“<span class="italik_E">Kalbler Allah’ın elinde; biz üzerimize düşeni yapalım; muradımızın kavga etmek olmadığını bir de bu yolla ortaya koyalım. Kim bilir, belki de Rabbim bu vesileyle gönülleri yumuşatır ve vicdanları insaf çizgisine uyarır. Allah, her şeye kâdirdir; bazen çok küçük vesileleri büyük işlerde kullanır.</span>”<span class="italik_E"> </span>türünden ifadelerle anlattı meramını.</p>
			<p class="Links_E"><img alt="" class="_idGenPageitem-3" src="image/02.jpg"/><br/>(O gün bu fotoğrafı, “Akşam dışarıda kar vardı. İçeride ise kitap imzalayan Hocamızın her zamanki gibi gönülleri ısıtma gayreti...” alt yazısıyla neşretmiştim.)</p>
			<p class="Links_E"><img alt="" class="_idGenPageitem-3" src="image/03.jpg"/><br/>(Bu fotoğrafı da aynı gün Twitter üzerinden paylaşmıştım ama sadece Hocamızın kitap imzaladığını belirtip muhatabı yazmamıştım. Evet, güzel baskılı bir Kur’ân ve Hocamızın kitabı Beyan, Başbakana hediye edilmek üzere hazırlanıyordu.)</p>
		</div>
	</body>
</html>