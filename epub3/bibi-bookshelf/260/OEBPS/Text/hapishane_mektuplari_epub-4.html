<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hapishane_mektuplari_epub-4.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="hapishane_mektuplari_epub-4.html" xml:lang="tr-TR">
    <div class="Basic-Text-Frame">
      <p class="x0-PERDE-E"/>

      <p class="ANA-BA-LIK" id="toc_marker-4">Denizli Hapishânesi’nde iki dost:<br/>
      Sâdık Bey ve Süleyman Hünkâr</p>

      <p class="MET-N-NORMAL">1919 yılında Denizli’nin Sarayköy ilçesinin Beyberbeyi köyünde doğan Süleyman Hünkâr, daha 19 yaşında iken feleğin tokadını yiyerek hapishâneye düşmüş bir mahkûmdur. Hapishâneye girmesine sebep olan suç ise bıçakla adam yaralamadır.</p>

      <p class="MET-N-NORMAL">Süleyman Hünkar, âdi suçlu olarak girdiği hapishânede rahat bırakılmaz, muhtelif yaralama ve öldürme hâdiselerine karıştırılır. Neticede sekiz aya mahkûm olarak girdiği hapishânede, cezası 21 sene, 8 ay, 8 güne çıkar. Hapishânenin en sert, kavgacı ve geçimsiz kişisi olur.</p>

      <p class="MET-N-NORMAL">Günün birinde Denizli Hapishânesi’ne Bediüzzaman ve Nur talebelerini getirirler. Haklarında isnad edilen suç ise, “Dini siyasete âlet etmektir.” Süleyman Hünkâr da kısa zamanda yeni gelenlerle tanışır. Bu tanışmayla birlikte, herkesin korkusundan titrediği Süleyman Hünkâr, namazlarını aksatmadan kılan ve abdestsiz yere dahi basmayan bambaşka biri oluverir.</p>

      <p class="MET-N-NORMAL">Denizli Hapishânesi’nin demir parmaklıkları ardında Süleyman Hünkâr ile Nur talebeleri, özellikle de Taşköprülü Sâdık Bey arasında sevgi, muhabbet ve uhuvvete dayalı sarsılmaz bir dostluk kurulur. Oluşturulan gönüllü hizmet ekibinde Sâdık Bey’le Mümtaz Bey, Bediüzzaman Hazretleri’nden gelen notları çoğaltırlarken Süleyman Hünkâr da bu hizmet mekanizmasının inkıtaa uğramaması için sükûn ve âsâyişi sağlamakla görevlidir.</p>

      <p class="Basic-Paragraph para-style-override-2" xml:lang="ar-SA"><img alt="s_35%20resim.tif" class="image" height="163" src="../Images/s_35%20resim_fmt.png" width="287"/></p>

      <p class="RES-M-YAZI"><span class="Resim-alt--yaz-" style="font-size:1.05em;" xml:lang="tr-TR">Denizli</span> <span class="Resim-alt--yaz-" style="font-size:1.05em;" xml:lang="tr-TR">Hapishânesi’nde Üstad’ın gönüllü hizmet ehli. Soldan sağa: Mümtaz</span> <span class="Resim-alt--yaz-" style="font-size:1.05em;" xml:lang="tr-TR">Acar, Sâdık Bey, Süleyman Hünkâr, Dursun Atmaca.</span></p>

      <p class="MET-N-NORMAL">Süleyman Hünkar, Bediüzzaman ve Nur talebelerinin hapishâneden tahliyesinden sonra da Nurlar’a olan hizmetini ve öte yandan Taşköprülü Sâdık Bey’e olan yakın alâka ve muhabbetini devam ettirir.</p>

      <p class="MET-N-NORMAL">Süleyman Hünkâr, “tecrübesi ve asil davranışlarıyla bambaşka bir insan” şeklinde tarif ettiği Sâdık Bey’e 22 Temmuz 1944 tarihli bir mektubunda şunları yazmaktadır:</p>

      <p class="x-TAL-K-MET-N"><span class="x2---talik-" xml:lang="tr-TR">“Pek muhterem Sâdık Bey amcamıza,</span></p>

      <p class="MET-N-NORMAL">Sıra itibariyle birinci olarak Nazif Bey’den aldım mektubu. İkinci olarak da siz amcamızdan aldım ve okudum, çok memnun oldum. Cenâb-ı Hak sizleri memnun etsin, âmin, âmin, âmin!</p>

      <p class="MET-N-NORMAL">Evvela mahsus selâm edip iki mübarek ellerinizden öper, her gün ve her saat beş vakit namaz ardından duanızı eksik etmeyip Allah’a zikrediyorum. Eğer ki bizlerden suâl edecek olursanız, cümlemiz sıhhat ve âfiyet üzereyiz. Cümle arkadaşlarımız ayrı ayrı selam eder, ellerinizden öperler. Hoca Efendimiz</p>

      <p class="Basic-Paragraph para-style-override-2" xml:lang="ar-SA"><img alt="s_37%20mektup%20.tif" class="image" height="396" src="../Images/s_37%20mektup%20_fmt.png" width="289"/></p>

      <p class="RES-M-YAZI"><span class="Resim-alt--yaz-" style="font-size:1.05em;" xml:lang="tr-TR">Süleyman Hünkâr’ın Sâdık Bey’e</span> <span class="Resim-alt--yaz-" style="font-size:1.05em;" xml:lang="tr-TR">kendi el yazısıyla yazıp<br/>
      gönderdiği mektup.</span></p>

      <p class="MET-N-NORMAL">Hazretleri’nden sordurdum rahatının çok iyi olduğunu anlıyorum. Ziyaretimize üç defa geldiler. Biz de vazifemizi evvel Allah sayesinde yapıyoruz. Kur’ân-ı Kerîm’i hatmedeceğim yakında. Siz gideliden beri iştahım arttı. Daima Cenâb-ı Allah’a dua ediyorum. Cenâb-ı Allah bu yoldan ayırmasın. Risale-i Nur’dan ayırmasın, âmin, âmin! Üstadımızdan ayırmasın. Âmin. Bizi bu yola koyanı ve sebep olanı Cenâb-ı Hak dünyada ve âhirette mesut etsin, âmin.</p>

      <p class="MET-N-NORMAL">……… ve haklı olarak bir adam yaraladım ve hapishâneye düştüm. Hapishânede sevinçle vakit geçiriyordum. Bu zamanın haklı insanı haksız çıkaran adamları menfaat uğruna her ne ise beni baştan çıkardılar ve hapishâne kapılarında ihtiyar babamın ve annemin ağlamasına sebep oldular. Bu yetmemiş gibi üç yüz kişiye düşman gözüyle baktırdılar ve hapishânenin en namussuz adamı olarak tanıttırdılar. Rabbimize şükür olsun ki duamı kabul etti. Hak-hukuku ayırt edecek ve yalan söylemeyecek ve doğru konuşacak adamların içinde bulundur, diye dua ettim. Cenâb-ı Hak duamı kabul etti. Üstadımız başta olarak ebediyyen Risale-i Nur kardeşlerimizden Allah razı olsun. Beni o sıkıntıdan kurtardılar. Bu zaman için akşamın nasıl olup sabahın olduğu hiç belli olmuyor. Cenâb-ı Hak bizleri kurtarır, âmin, âmin!</p>

      <p class="MET-N-NORMAL">İşte, mektubuma müsaadenizle nihayet veriyorum. Sonsuz selâmlarımı sunar, iki ellerinizden öperiz.</p>

      <p class="MET-N-NORMAL">Denizli Cezaevi’nde Beylerbeyi köyünden Süleyman Hünkâr tarafından, bilumum ağırceza fırkası ayrı ayrı selâmlarla ellerinizden öperler ve sizlerden cümlesi memnundurlar.”</p>

      <p class="MET-N-NORMAL">Süleyman Hünkâr’ın Sâdık Bey’e yazdığı mektubun arkasına Hâfız Süleyman’ın yazdığı mektup:</p>

      <p class="MET-N-NORMAL">Muhterem Sâdık Beyciğim,</p>

      <p class="MET-N-NORMAL">Arkadaşımız Süleyman Hünkâr, mektup yazdığını söyledi. Ben de acele olarak mektubun arkasına kısaca yazmakla sizleri hatırladım ve bizleri hatırlamanızı istedim.</p>

      <p class="MET-N-NORMAL">Kardeşim, ben şimdi ağırceza bölümüne geçtim ve arkadaşlarınızın yattığı koğuşta Hâfız Mehmed Gönenli’nin yatağını işgal ettim. Bütün arkadaşlar, tamamen bıraktığınız ve öğrettiğiniz şekilde yapabildikleri kadar ibadet ve tâatle meşguldürler. Cami, evkât-i hamsede dolu ve elliden eksik olmamak üzere cemaatle dolmaktadır. Bendeniz imamet vazifesini görüyorum. Her ne kadar zamanınızdaki kadar fevkalâdelik mevcut değilse de, tenkit edilecek derecede değildir. Bütün arkadaşlar her vakit sizleri hatırladılar ve bu irşatlarınızdan dolayı sizlere ve rüfekanıza dua ediyorlar. Bendeniz de bunlar meyanında sizlere ve bütün kardeşlerimize duahânım.</p>

      <p class="MET-N-NORMAL">Üstad-ı Muhterem, el’ân buradadır. Halâsınızdan sonra üç defa ziyarete geldi. Maalesef biz maddeten ziyaretine gidemiyoruz. İmkân yok. Mânen gece-gündüz onunla beraberiz. Her vakit sıhhati hakkında ve uzun ömürle muammer olması hakkında dua etmekteyiz. Halâsınızın hepimizi pek çok sevindirdiği mâlûm-u âlileridir. Cenâb-ı Hak yakın zamanda bizleri de halâs etsin de yüz yüze konuşmak ve sarılmak nasip eylesin, âmin. Hamdolsun, cümlemiz sıhhatteyiz, sizlerin de sıhhat ve âfiyette olmanızı dua ederiz. Mektubuma nihayet verir, sevgi ve hürmetle ellerinden sıkar, selâm eylerim. Tarafınızda bulunan bilcümle kardeşlerimize selâmlar ederiz.</p>

      <p class="x-TAL-K--S-M-SA-A">Denizli Cezaevinde</p>

      <p class="x-TAL-K--S-M-SA-A"><span>Süleyman Sehercioğlu</span></p>
    </div>
  </div>
</body>
</html>
