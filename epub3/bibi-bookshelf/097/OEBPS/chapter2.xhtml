<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Çaresaz</title>
		<link href="main.css" rel="stylesheet" type="text/css"/>
	</head>
	<body class="chapter epub-type_chapter">
    <div class="s-margin html5_section">
			<h1 class="baslik1">2</h1>
			<p>Nikolakiler gittikten sonra, öğretmenlik, yazıp okuma, hasta komşulara yardım gibi işler zamanını dolduruyorsa da sade şuuraltında<a class="si-noteref epub-type_noteref" href="#f30" id="ref_f30">30</a> bir yerinin bomboş olduğunu seziyordu. O da, şahsî bir bağlılığın eksikliğiydi. Garip olarak, bu devrede onun tek şahsî dostu ve bu boşluğu biraz dolduran, okuldan döndüğü vakitler onu kapının önünde bekleyen bir köpekti.</p>
			<p>Tramvay yoluna inen oldukça dar bir sokaktaki evin kapısında onu bekleyen siyah bir köpek, hayvan sezişi ile Mediha’nın geldiğini henüz tramvay yolunu dönmeden hisseder, kuyruğunu sallaya sallaya koşarak Mediha’nın üstüne sıçrardı. Mediha da okul dönüşü, kendisi için tedarik ettiği nafakadan<a class="si-noteref epub-type_noteref" href="#f31" id="ref_f31">31</a> biraz ekmek, bilhassa peynir verirse hayvancağız onu büyük bir iştah ile yalardı. Nihayet kendisi evin kapısı önünde biraz oturur, Karacan adını verdiği küçük köpek de dizlerinin üstüne çıkmaya çalışırdı.</p>
			<p>O sokakta, hastasına yardım etmediği ev hemen hemen yok gibiydi. Fakat, Hoşkadem Bacı’nın evinin karşısındaki kocaman bahçe ve çamlık ortasındaki eski yeşil köşkte şimdiye kadar kimler oturduğunun farkında olmamıştı. Daima o kadar rağbet gören bu bölgede böyle bir evin âdeta boş denilecek kadar ıssız olmasının sebebini düşünüyordu.</p>
			<p>Yine elleriyle Karacan’ın başını okşarken, gözleri yeşil köşke döndü. Bahçesinden bir ayak sesi geliyordu. Biraz sonra bahçenin kapısı açıldı. Çamların ortasından bir adamın çıktığını gördü. Bu adam kapının önünde ayakta durup etrafına bakarken gözleri Mediha’ya ilişti. Garip bir tebessümle<a class="si-noteref epub-type_noteref" href="#f32" id="ref_f32">32</a> onu süzmeye başladı.</p>
			<p>Uzun boylu, ince bir genç. Biraz dişlek, kara bıyıklı. Açık başının gür saçları itina ile taranmış, üstü başı temiz ve ütülü. Kunduraları yeni boyanmış, elleri ceplerinde...</p>
			<p>Dost bir ifade ile genç adam seslendi:</p>
			<p>— Merhaba, Çaresaz Hanım!</p>
			<p>Mediha köpeği iterek kalktı:</p>
			<p>— Merhaba... Bana Çaresaz dediklerini nereden öğrendiniz? Herhalde<a class="si-noteref epub-type_noteref" href="#f33" id="ref_f33">33</a> bu eve daha yeni geldiniz.</p>
			<p>Genç adam uzun bacaklarıyla üç adımda Mediha’nın yanına atladı. İnce, fakat kudretli bir el Mediha’nın elini yakaladı:</p>
			<p>— Doğru, ben bu köşkün sahibiyim. Hep kiraya verirdim. Bu sene annem hasta diye buraya geldik. Bu taraflarda bir Çaresaz yaşadığını öğrenmemek ihtimali<a class="si-noteref epub-type_noteref" href="#f34" id="ref_f34">34</a> var mı? Hem sizin ev sahibi Hoşkadem Kadın bize gündüzleri hizmete gelir, bir iki saat kalır, gider. Anneme hep sizi anlatır. Annem de namazdan sonra hep size dua eder. Hem Hoşkadem Bacı, Yıldız’da bir yerde hizmet etmiş, sizin ailenizi de tanımış, tabiî uzaktan...</p>
			<p>— Demek benim hayat hikâyemi öğrendiniz?</p>
			<p>Genç ve kudretli bir el gencin cebinden çıktı, tekrar Mediha’nın elini sımsıkı yakalayarak kaldırıp dudaklarına götürdü.</p>
			<p>— Annenizi ben de tanımak isterdim. Hastalar, bilhassa ihtiyarlar ve küçükler beni alâkadar eder<a class="si-noteref epub-type_noteref" href="#f35" id="ref_f35">35</a>.</p>
			<p>— Hemen götüreyim. Hoşkadem Kadın bir başka yere gitmiştir ama, ben size kahve pişiririm.</p>
			<p>— Başka hizmetçiniz yok mu?</p>
			<p>— Hizmetçi tutmaya kudretim yok. (İçini çekerek) Ben henüz adliyeye intisap etmiş<a class="si-noteref epub-type_noteref" href="#f36" id="ref_f36">36</a> küçük bir memurum. Ne zaman merhum babam gibi Hâkim<a class="si-noteref epub-type_noteref" href="#f37" id="ref_f37">37</a> derecesine gelirsem...</p>
			<p>— O vakit evlenirsiniz, gelin hanım annenize bakar.</p>
			<p>Mediha’yı şimdi genç adam elinden yakalamış bahçesine çekti, fakat cevap vermedi.</p>
			<p>Boyaları dökülmüş, harap olmaya yüz tutmuş bahçe kapısını ayağıyla itti. Mediha’nın elini elinden kaçırmak istemiyordu. Karacan kendisine olan bütün dikkat ve itinanın<a class="si-noteref epub-type_noteref" href="#f38" id="ref_f38">38</a> şimdi başkasına geçmiş olduğunu sezer gibi “hav hav” diye Mediha’nın öbür yanında sıçrayıp duruyordu.</p>
			<p>İşte, nihayet muazzam<a class="si-noteref epub-type_noteref" href="#f39" id="ref_f39">39</a> çamlığın arasındaydılar. Orada genç adam durdu ve dedi ki:</p>
			<p>— Anneme gitmeden şurada azıcık oturup konuşsak olmaz mı? Çaresazlığı neden sadece ihtiyarlara, çocuklara, köpeklere inhisar ettiriyorsunuz<a class="si-noteref epub-type_noteref" href="#f40" id="ref_f40">40</a>?</p>
			<p>Mediha güldü:</p>
			<p>— Başka bir zaman. Şimdi annenizi kısa bir ziyaretten sonra eve gidip yapacak işlerim var.</p>
			<p>— Meselâ?</p>
			<p>— Yemek pişirmek. Çünkü Bacı benim yemeğimi paylaşır. Sonra yarınki dersleri hazırlamak...</p>
			<p>Genç adam sözünü kesti:</p>
			<p>— Sonra, sonra?</p>
			<p>— Yazmakta olduğum bir çocuk hikâyesini bitirmek...</p>
			<p>Genç adam elini uzatarak birdenbire Mediha’yı omuzundan yakaldı, eğilip, pek yaklaşmadan yanağını kızın yanağına sürmek istedi.</p>
			<p>— Demek meslektaşız.</p>
			<p>— Nasıl? Nasıl?</p>
			<p>— Ben de şiir yazarım, bazan da neşri<a class="si-noteref epub-type_noteref" href="#f41" id="ref_f41">41</a> mümkün olmayan hikâye ve makaleler.</p>
			<p>— Ya?...</p>
			<p>Mediha birdenbire oradaki tahta kanepeye çöktü. Genç adam kolunu omuzuna dayarken bunun yersiz ve teklifsiz<a class="si-noteref epub-type_noteref" href="#f42" id="ref_f42">42</a> bir hareket olduğunu galiba hissetmiyordu.</p>
			<p>— Benim adım Münir Doğru. Babamın adı Lûtfi Âdil, anneminki de Neyyire.</p>
			<p>Mediha gülerek sözünü kesti:</p>
			<p>— Nüfus tezkerenizi<a class="si-noteref epub-type_noteref" href="#f43" id="ref_f43">43</a> mi yazmamı istiyorsunuz? Bana siz ne yazdığınızı söyleyin. Asıl arkadaşlık yazarlık olacaktır.</p>
			<p>— Bir cehennem meskûnuna<a class="si-noteref epub-type_noteref" href="#f44" id="ref_f44">44</a>, isterseniz mahkûmuna deyiniz, âşık olan bir meleğin manzum<a class="si-noteref epub-type_noteref" href="#f45" id="ref_f45">45</a> hikâyesi.</p>
			<p>— Siz Dante’nin “Cehennem”ini<a class="si-noteref epub-type_noteref" href="#f46" id="ref_f46">46</a> okudunuz mu?</p>
			<p>— Evet, ama ondan ilham almadım.</p>
			<p>— O halde nereden?</p>
			<p>— Kendimden, yani cehennemdeki mahkûm benim. Orada yanarken, yahut da soğuktan donarken gönlümü bir melek teskin etsin<a class="si-noteref epub-type_noteref" href="#f47" id="ref_f47">47</a> istiyorum.</p>
			<p>Birdenbire eğildi, Mediha’nın dudaklarına dudaklarını temas etti. Ne tuhaf, demek erkek teması buymuş... Fakat içinden buna isyan duyuyor. Ne de şaşkın bir cins<a class="si-noteref epub-type_noteref" href="#f48" id="ref_f48">48</a> heyecan.</p>
			<p>Münir hemen ayağa kalktı. Mediha’nın sükûnu<a class="si-noteref epub-type_noteref" href="#f49" id="ref_f49">49</a> onu şaşırtmış gibiydi.</p>
			<p>— Darıldınız mı? Beni affedin. Gelin bir dakika annemi görün. Biraz hasta, yapayalnız. Ben de geciktim. Sizi bir dakika da görse yine sevinecektir.</p>
			<p>— Karacan’ı ne yapalım?</p>
			<p>— Bahçede bırakırız.</p>
			<p>El ele, iki çocuk gibi köşke girdiler. Tahta merdivenlerden çıkarak ikinci katta bir odada bir kanepede yatan kadının yanına gittiler.</p>
			<p>Çok sevimli ve muhabbete<a class="si-noteref epub-type_noteref" href="#f50" id="ref_f50">50</a> susamış bir yüz...</p>
			<p>— Anneciğim, işte Çaresaz...</p>
			<p>Mediha eğildi, kadının elini öptü. Kadın da onun boynuna sarıldı.</p>
			<p>— Kızım, canım otur.</p>
			<p>— Şimdi affedin, yarın daha erken gelirim, sizi oyalarım.</p>
			<p>Köşkten el ele çıktılar. Mediha’yı Münir evine kadar geçirdi.</p>
			<p>— Yarın mutlaka geleceksiniz, değil mi?</p>
			<p>— Evet, aynı zamanda sizin cehennem-cennet arasındaki aşk maceranızı bana okursunuz.</p>
			<p>— Allah razı olsun, bu gece bitirmeye çalışırım.</p>
			<p>— Burada bir basımevi var. Ben de kendi masallarımla beraber bastırırım. Allah’a ısmarladık.</p>
			<p>Münir’i içeri davet etmeden elini sıktı, içeriye girip kapıyı çarçabuk kapadı. Şimdi Münir, kuyruğunu kısmış, yavaş yavaş “hav hav” diye bağıran Karacan ile oradan ayrıldı.</p>
			<p>Ertesi gün evine dönerken ilk defa bir hasta ile ilgisinin aynı zamanda şahsî hayatına temas eden bir problem olması ihtimaliyle karşı karşıya geldiğini hissediyor, içinden gitmemeyi kuruyordu. Fakat kapının önüne geldiği zaman Münir karşıdan sıçradı, yanına geldi:</p>
			<p>— Bu akşam biraz geciktiniz, Çaresaz Hanım.</p>
			<p>— Alışveriş işleri, bilhassa kasap beni alıkoydu.</p>
			<p>Sepetten bir kâğıt çıkardı. İçinden bir külbastıyı beline sıçrayan Karacan’a uzattı.</p>
			<p>— Bu akşam annemi görmeye geleceksiniz, değil mi?</p>
			<p>— Evet, ama müsaade ederseniz paketimi götüreyim, yemekten sonra da geleyim olmaz mı?</p>
			<p>Münir biraz irkildi, sonra birden dedi ki:</p>
			<p>— Belki gece daha uzun oturursunuz. Sizi sıkarsa benim cehennem ve melek hikâyemi okumam.</p>
			<p>— Bu akşam da esasen az kalacağım yapılacak işlerim çok. Yarın akşam gelsem bence daha iyi olur.</p>
			<p>— Peki, peki. İsterseniz ben hikâyemi alıp yemekten sonra size geleyim, hikâyemi okuyalım.</p>
			<p>Mediha’nın içinde garip bir endişe uyanıverdi. Sonra gülerek dedi ki:</p>
			<p>— Ben hasta olmayanları gece kabul etmem.</p>
			<p>— İsterseniz derhal hasta olurum. Evet, yarın bize gelip gelmemenizi size bırakıyorum. Yakanıza sarılmış gibi bir vaziyet aldığımdan dolayı beni affedin.</p>
			<p>Münir biraz geri çekilmiş, teklifsizliği kaybolmuş, yüzünü garip bir hüzün kaplamıştı.</p>
			<p>— Peki Münir Bey, ben yarın daha erken size gelirim, validenizi<a class="si-noteref epub-type_noteref" href="#f51" id="ref_f51">51</a> ziyaret eder, merak ettiğim hikâyenizi de dinlerim. Hayırlı geceler.</p>
			<p>Yine Mediha, Münir’i kapıda bırakarak içeri girdi, kapıyı kapadı. Karacan çabuk terk edilişine gücenmiş gibi havlıyordu. Münir’in ayak sesleri, sert adımlarla yeşil köşkün bahçesine giriyordu.</p>
			<p>Mediha içinden, “Karacan’ı da Akcan’ı da bu akşam biraz gücendirdik” diyordu.</p>
			<p>Hoşkadem Bacı gelmişti. Pirzolaları ona mutfakta bırakarak, aynı taşlık üzerine açılan odasına geçti. Evet, ne yapsa bir macera başlangıcında olduğunu hissetmekten kendini alamıyordu.</p>
			<p>Ertesi gün, okuldaki vazifesi saat üçte bitmişti. Çantasında yiyecek olarak sadece bisküvi vardı. Bu akşam için bir şey almaya ihtiyacı yoktu. Bisküvilerin ikisini Karacan’a verdi. Karşı kapıda Münir yoktu. Evet, biraz alınmış olacaktı. Yeşil köşkün bahçesi de boştu. Kapıyı Hoşkadem açtı.</p>
			<p>— Sen demek hâlâ gitmedin, Bacı?</p>
			<p>— Bugün iş çok, ayol.</p>
			<p>Bacı mânâlı mânâlı gülüyordu. Mediha ne merdivenlerde ne de sofada Münir’i gördü. İhtiyar kadın sevinç içinde, bayrammış gibi giyinmiş, bir koltukta oturuyordu. Mediha’nın boynuna sarıldı, iki yanağını öptü.</p>
			<p>— Gel benim Çaresaz kızım, diye lâfa başladıktan bir iki dakika sonra Münir elinde bir tomar kâğıtla geldi. Mediha’nın elini sıktı, kadınların karşısına geçip oturdu. Mediha sordu:</p>
			<p>— Sizin ateşiniz var galiba, elleriniz o kadar sıcak ki!</p>
			<p>— Biraz da ihtiyarlar ve çocuklar gibi belki benimle de ilgilenirsiniz diye elimi ısıttım.</p>
			<p>— Benim oğlum az konuşur. Ama bazan da yave<a class="si-noteref epub-type_noteref" href="#f52" id="ref_f52">52</a> söyler. Sahiden rahatsız mısın, Münir?</p>
			<p>Şimdi Mediha, Münir’in elini yakalamış, tıpkı okuldaki hasta çocuklara yaptığı gibi nabzına bakıyordu. Münir elini çekti.</p>
			<p>— Bana bak Münir, bu akşam konuşalım. Başka bir gün oku, o cehennem meskûnundan<a class="si-noteref epub-type_noteref" href="#f53" id="ref_f53">53</a> bıktım usandım.</p>
			<p>Münir, Mediha’nın yüzüne baktı, onun fikrini almak istiyor gibiydi. Mediha dedi ki:</p>
			<p>— Çok uzun değilse okuyunuz, sonra konuşuruz. Ondan sonra da müsaade ederseniz...</p>
			<p>İhtiyar hanım sözünü kesti:</p>
			<p>— Bak, o olmaz kızım, bizim sizden bu akşam büyük bir ricamız var. Akşam çorbamıza iştirak edeceksiniz<a class="si-noteref epub-type_noteref" href="#f54" id="ref_f54">54</a>. Bacı onun için bu akşam geç kaldı. Bizim oğlanın çoktan hasret kaldığı bir hamur tatlısı da yaptırdık.</p>
			<p>— Teşekkür ederim, memnuniyetle ama yemeğe daha hayli zaman var. Bizim Türk Dantemizi dinleyelim. Tabiî müsaade edersiniz, değil mi, Hanımefendi?</p>
			<p>— Senin hatırın için ederim, yavrum.</p>
			<p>Kudretli, alaylı ve oldukça mânâlı uzun bir manzum hikâye. Cehennem meskûnunun içindeki huzursuzluk belki Münir’in içinden akseden<a class="si-noteref epub-type_noteref" href="#f55" id="ref_f55">55</a> bir sahneydi. Kâh alevlere atılıyor, kâh sıçrayıp buz sahrasına çıkıyor, fakat gözü daima yukarıda, meleği bekliyordu.</p>
			<p>— Melek cehenneme inerse o da cehennemlik olmaz mı? Ona cennet tekrar kapılarını açar mı?</p>
			<p>— Onun cenneti içindeki aşk.</p>
			<p>— Bari bir de cehennem düğünü düzsek<a class="si-noteref epub-type_noteref" href="#f56" id="ref_f56">56</a> olmaz mı, Münirciğim.</p>
			<p>— Anneciğim, bu gibi aşklarda nikâh, düğün yoktur. Kalpten kalbe öyle bir kenet vardır ki, onu bir şey kıramaz. Bir erkek bir kadından ötekine sıçrayabilir ama, içindeki bağ çözülmez.</p>
			<p>— Kadın kıskanmaz mı dersin?</p>
			<p>— Hayır, bu gibi emsalsiz<a class="si-noteref epub-type_noteref" href="#f57" id="ref_f57">57</a> kadınlar öyle şey bilmezler. Kalbini bağladığı erkeğe canını da bağlamış, hayatını da vakfetmiştir<a class="si-noteref epub-type_noteref" href="#f58" id="ref_f58">58</a>.</p>
			<p>Ana-oğul arasındaki tartışma uzadı. Mediha kalkmak isterken, ihtiyar hanım kolundan yakaladı:</p>
			<p>— Çaresazım bir kolayını bulup bizim oğlanı evlendirelim, olmaz mı?</p>
			<p>— Üzülme anne, Hâkim oluncaya kadar evlenemem, nikâhlılar pahalı matahlardır<a class="si-noteref epub-type_noteref" href="#f59" id="ref_f59">59</a>. Halbuki biz kendi ekmeğimizi zorla çıkarıyoruz. Köşkün bir tarafını kiraya veremem. Çok harap. Verirsem de bizi doyurmaz.</p>
			<p>İhtiyar kadının yüzünü bir endişe kapladı. Sonra, büyük bir ciddiyetle konuşan ana-oğul gözlerini çevirmiş olan Mediha’ya bakarak ve gülerek, yarı alaylı bir ifade ile:</p>
			<p>— Karnımızı Çaresaz doyurur, dediler.</p>
			<p>Mediha ayağa kalktı:</p>
			<p>— Allah göstermesin, öyle bir vaziyete düşerseniz sahiden sizi doyurmasını bilirim.</p>
			<p>Münir ayağa kalkmıştı. Diyordu ki:</p>
			<p>— Bu Çaresaz, sadece hastalığımıza ve umumiyetle<a class="si-noteref epub-type_noteref" href="#f60" id="ref_f60">60</a> kalp sıkıntılarımıza şifa olacaktır.</p>
			<p>Ondan sonra, Hoşkadem’in getirdiği tepsideki yemekleri yediler. Yemekten kalkınca Mediha dedi ki:</p>
			<p>— Siz bana yazılarınızı verin, bu gece ben gözden geçireyim. Emin olun asıl karın doyuran şeyler yazılardır. Siz annenizin yanından ayrılmayın, Münir Bey.</p>
			<p>İhtiyarla sarmaş dolaş olduktan sonra giderken Münir de onun arkasından gidiyordu. Koluna girip onu evine kadar götürdü. Mediha kapıda veda etmek istedi. Fakat Münir kapıyı iterek içeriye girdi.</p>
			<p>— Affedin. Bu akşam dizinizin dibinde oturup sükûn bulmak istiyorum. Cennet kızı Çaresaz.</p>
			<p>Çaresaz onu kovamazdı. Duvardaki lambayı yaktı, koltuğuna oturdu, Münir’e de sandalyeyi gösterdi. Fakat o, yere çökerek başını kızın dizine dayadı. Bu baş o kadar sıcak, o kadar sıcaktı ki, Münir’in bir hastalık başlangıcında olduğu muhakkak<a class="si-noteref epub-type_noteref" href="#f61" id="ref_f61">61</a> gibiydi.</p>
			<p>Bu aralık Hoşkadem, kapıyı aralayıp içeride bu manzarayı görünce şaşırmıştı. Mediha eliyle işaret ederek Bacı’yı dışarı yolladı. Şimdi, eli dizindeki başı tıpkı babasına yaptığı gibi tatlı tatlı okşuyordu. Belki bu onun bütün hastalara yaptığı bir hareketti. Fakat, bu defa kendisinin de tahlil edemediği<a class="si-noteref epub-type_noteref" href="#f62" id="ref_f62">62</a>, kalbinden gelen garip bir hisse bağlıydı. İçinden ömrünün sonuna kadar bu ince genci korumak, ona her ne şekilde olursa olsun bakmak mecburiyeti mukadder olduğunu<a class="si-noteref epub-type_noteref" href="#f63" id="ref_f63">63</a> hissediyordu.</p>
			<p>Münir belki bir saat, belki daha fazla bu vaziyeti muhafaza ettikten sonra kalktı, eğilip Mediha’nın ellerini öperek oradan sendeleyerek ayrıldı.</p>
			</div>
			<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f30"><a class="si-backref" href="#ref_f30">30</a><span class="si-footnote-text">. Bilinçaltında.</span></div>
					<div class="si-footnote html5_aside epub-type_footnote" id="f31"><a class="si-backref" href="#ref_f31">31</a><span class="si-footnote-text">. (Burada) Aldığı yiyecekten.</span></div>
					<div class="si-footnote html5_aside epub-type_footnote" id="f32"><a class="si-backref" href="#ref_f32">32</a><span class="si-footnote-text">. Gülümsemeyle.</span></div>
					<div class="si-footnote html5_aside epub-type_footnote" id="f33"><a class="si-backref" href="#ref_f33">33</a><span class="si-footnote-text">. (Burada) Nasıl olsa.</span></div>
					<div class="si-footnote html5_aside epub-type_footnote" id="f34"><a class="si-backref" href="#ref_f34">34</a><span class="si-footnote-text">. Olasılığı.</span></div>
					<div class="si-footnote html5_aside epub-type_footnote" id="f35"><a class="si-backref" href="#ref_f35">35</a><span class="si-footnote-text">. İlgilendirir.</span></div>
					<div class="si-footnote html5_aside epub-type_footnote" id="f36"><a class="si-backref" href="#ref_f36">36</a><span class="si-footnote-text">. Hukuk ve adalet işlerini gören devlet kuruluşlarına girmiş.</span></div>
					<div class="si-footnote html5_aside epub-type_footnote" id="f37"><a class="si-backref" href="#ref_f37">37</a><span class="si-footnote-text">.  Yargıç.</span></div>
					<div class="si-footnote html5_aside epub-type_footnote" id="f38"><a class="si-backref" href="#ref_f38">38</a><span class="si-footnote-text">. Özenin.</span></div>
					<div class="si-footnote html5_aside epub-type_footnote" id="f39"><a class="si-backref" href="#ref_f39">39</a><span class="si-footnote-text">. Çok büyük.</span></div>
					<div class="si-footnote html5_aside epub-type_footnote" id="f40"><a class="si-backref" href="#ref_f40">40</a><span class="si-footnote-text">. Sınırlıyorsunuz?</span></div>
					<div class="si-footnote html5_aside epub-type_footnote" id="f41"><a class="si-backref" href="#ref_f41">41</a><span class="si-footnote-text">. Yayımlanması.</span></div>
					<div class="si-footnote html5_aside epub-type_footnote" id="f42"><a class="si-backref" href="#ref_f42">42</a><span class="si-footnote-text">. (Burada) Fazla samimî.</span></div>
					<div class="si-footnote html5_aside epub-type_footnote" id="f43"><a class="si-backref" href="#ref_f43">43</a><span class="si-footnote-text">. Nüfus kâğıdı, nüfus cüzdanı.</span></div>
					<div class="si-footnote html5_aside epub-type_footnote" id="f44"><a class="si-backref" href="#ref_f44">44</a><span class="si-footnote-text">. Cehennemde oturan birine.</span></div>
					<div class="si-footnote html5_aside epub-type_footnote" id="f45"><a class="si-backref" href="#ref_f45">45</a><span class="si-footnote-text">. Şiir biçiminde yazılmış.</span></div>
					<div class="si-footnote html5_aside epub-type_footnote" id="f46"><a class="si-backref" href="#ref_f46">46</a><span class="si-footnote-text">. Dante Alighieri’nin (1265-1321)<em> İlâhî Komedya</em>’sının “Cehennem” bölümü. </span></div>
					<div class="si-footnote html5_aside epub-type_footnote" id="f47"><a class="si-backref" href="#ref_f47">47</a><span class="si-footnote-text">. Yatıştırsın.</span></div>
					<div class="si-footnote html5_aside epub-type_footnote" id="f48"><a class="si-backref" href="#ref_f48">48</a><span class="si-footnote-text">. Çeşit. </span></div>
					<div class="si-footnote html5_aside epub-type_footnote" id="f49"><a class="si-backref" href="#ref_f49">49</a><span class="si-footnote-text">. Sessiz kalması.</span></div>
					<div class="si-footnote html5_aside epub-type_footnote" id="f50"><a class="si-backref" href="#ref_f50">50</a><span class="si-footnote-text">. Sevgiye.</span></div>
					<div class="si-footnote html5_aside epub-type_footnote" id="f51"><a class="si-backref" href="#ref_f51">51</a><span class="si-footnote-text">. Annenizi.</span></div>
					<div class="si-footnote html5_aside epub-type_footnote" id="f52"><a class="si-backref" href="#ref_f52">52</a><span class="si-footnote-text">. Saçma sapan söz.</span></div>
					<div class="si-footnote html5_aside epub-type_footnote" id="f53"><a class="si-backref" href="#ref_f53">53</a><span class="si-footnote-text">. Cehennemde oturandan.</span></div>
					<div class="si-footnote html5_aside epub-type_footnote" id="f54"><a class="si-backref" href="#ref_f54">54</a><span class="si-footnote-text">. Katılacaksınız.</span></div>
					<div class="si-footnote html5_aside epub-type_footnote" id="f55"><a class="si-backref" href="#ref_f55">55</a><span class="si-footnote-text">. Yansıyan.</span></div>
					<div class="si-footnote html5_aside epub-type_footnote" id="f56"><a class="si-backref" href="#ref_f56">56</a><span class="si-footnote-text">. Düzenlesek.</span></div>
					<div class="si-footnote html5_aside epub-type_footnote" id="f57"><a class="si-backref" href="#ref_f57">57</a><span class="si-footnote-text">. Eşi benzeri olmayan.</span></div>
					<div class="si-footnote html5_aside epub-type_footnote" id="f58"><a class="si-backref" href="#ref_f58">58</a><span class="si-footnote-text">. Adamıştır.</span></div>
					<div class="si-footnote html5_aside epub-type_footnote" id="f59"><a class="si-backref" href="#ref_f59">59</a><span class="si-footnote-text">. (Küçümseme ve alay ile) Şeylerdir.</span></div>
					<div class="si-footnote html5_aside epub-type_footnote" id="f60"><a class="si-backref" href="#ref_f60">60</a><span class="si-footnote-text">. Genel olarak.</span></div>
					<div class="si-footnote html5_aside epub-type_footnote" id="f61"><a class="si-backref" href="#ref_f61">61</a><span class="si-footnote-text">. Kesin.</span></div>
					<div class="si-footnote html5_aside epub-type_footnote" id="f62"><a class="si-backref" href="#ref_f62">62</a><span class="si-footnote-text">. Çözümleyemediği.</span></div>
					<div class="si-footnote html5_aside epub-type_footnote" id="f63"><a class="si-backref" href="#ref_f63">63</a><span class="si-footnote-text">. Yazgısında var olduğunu.</span></div>
			</div>	
  </body>
</html>