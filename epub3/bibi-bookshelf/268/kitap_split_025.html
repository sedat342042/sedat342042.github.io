<html xmlns="http://www.w3.org/1999/xhtml">
  <head>
    <meta charset="utf-8"/>
    <title>kitap</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_24">18. Sahne</h2>
			<p class="ortayazi">(Aynı kişiler, Uteşitelni ve Glov.)</p>
			<p class="normal">UTEŞİTELNİ</p>
			<p class="indentmetin">(Glov’un elinden tabancayı alarak.)</p>
			<p class="normal">Ne yapıyorsun kardeş, çıldırdın mı? Tabancayı ağzına dayamıştı, duyuyor musunuz baylar? Utanmalısın!</p>
			<p class="normal">HEPSİ BİRDEN</p>
			<p class="indentmetin">(Glov’a yaklaşarak.)</p>
			<p class="normal">Ne yapıyorsun delikanlı?</p>
			<p class="normal">ŞVAHNEV</p>
			<p class="normal">Sen akıllı bir insansın, saçma bir şey yüzünden kendini vurmak olur mu hiç?</p>
			<p class="normal">İHAREV</p>
			<p class="normal">Öyleyse bütün Ruslar kendilerini vursun; herkes bir kere kaybeder ne olmuş yani? Böyle olmazsa kazanan da olmaz. Tek kaybeden sen değilsin ya.</p>
			<p class="normal">UTEŞİTELNİ</p>
			<p class="normal">Bağışla ama sen sersemin birisin. Sen şansını görmüyorsun. Kazancının kaybından çok olduğunu anlamıyor musun?</p>
			<p class="normal">GLOV</p>
			<p class="normal">Siz beni aptal mı sanıyorsunuz? Kazancım nerede, iki yüz bin ruble kaybettim! Lanet olsun!</p>
			<p class="normal">UTEŞİTELNİ</p>
			<p class="normal">Ah, seni budala! Bu hassa alayında sana nasıl ün kazandıracak biliyor musun? Dinle sersem! Daha askeri okul öğrencisi bile değilken iki yüz bin kaybettin! Subaylar seni el üstünde tutacaklar.</p>
			<p class="normal">GLOV</p>
			<p class="indentmetin">(Neşelenir.)</p>
			<p class="normal">Ne sandınız ki? Bütün bunlara tükürüp geçecek gücüm yok mu yani? Lanet olsun, yaşasın hassa alayı!</p>
			<p class="normal">UTEŞİTELNİ</p>
			<p class="normal">Bravo! Yaşasın hassa subayları! Ta-ta-ta! Şampanya getirin!</p>
			<p class="indentmetin">(Şampanya getirirler.)</p>
			<p class="normal">GLOV</p>
			<p class="indentmetin">(Kadehini kaldırır.)</p>
			<p class="normal">Hassa alayının şerefine!</p>
			<p class="normal">İHAREV</p>
			<p class="normal">Evet hassa alayına!</p>
			<p class="normal">ŞVAHNEV</p>
			<p class="normal">Ta-ta-ta! Hassa alayına!</p>
			<p class="normal">GLOV</p>
			<p class="normal">Her şeye boş veriyorum!</p>
			<p class="indentmetin">(Kadehini masaya bırakır.)</p>
			<p class="normal">Yalnız bir sorunum var: Eve nasıl döneceğim? Babam, babam!</p>
			<p class="indentmetin">(Başını ellerinin arasına alır.)</p>
			<p class="normal">UTEŞİTELNİ</p>
			<p class="normal">Babana niye gidesin? Gerek yok ki!</p>
			<p class="normal">GLOV</p>
			<p class="indentmetin">(Bakışlarını ona diker.)</p>
			<p class="normal">Nasıl yani?</p>
			<p class="normal">UTEŞİTELNİ</p>
			<p class="normal">Buradan doğruca alaya gidersin! Biz sana üniforma parası veririz. İki yüz ruble verelim Şvahnev, delikanlı askeri okula girecek! Delikanlımızın bir de esmer güzeli var galiba, ha?</p>
			<p class="normal">GLOV</p>
			<p class="normal">Lanet olsun, hemen ona gidip zorla alacağım onu!</p>
			<p class="normal">UTEŞİTELNİ</p>
			<p class="normal">Şu subaya da bakın hele! Sende iki yüz ruble var mı Şvahnev?</p>
			<p class="normal">İHAREV</p>
			<p class="normal">Ben veririm; canının istediğini yapsın!</p>
			<p class="normal">GLOV</p>
			<p class="indentmetin">(Paraları alıp havada sallar.)</p>
			<p class="normal">Şampanya!</p>
			<p class="normal">HEPSİ BİRLİKTE</p>
			<p class="normal">Şampanya!</p>
			<p class="indentmetin">(Şişeleri getirirler.)</p>
			<p class="normal">GLOV</p>
			<p class="normal">Haydi subayların şerefine!</p>
			<p class="normal">UTEŞİTELNİ</p>
			<p class="normal">Evet şerefe! Bak aklıma ne geldi Şvahnev? Delikanlıyı alayda yaptığımız gibi havaya atalım! Haydi tutun şunu!</p>
			<p class="indentmetin">(Glov’u el ve ayaklarından tutarak havaya atarlar; bir yandan da eski bir şarkının nakaratını söylerler.)</p>
			<p class="normal">Seviyoruz seni taparcasına,</p>
			<p class="normal">Haydi geç bizim başımıza!</p>
			<p class="normal">Gel coştur yüreklerimizi,</p>
			<p class="normal">Artık babamız sayıyoruz seni!</p>
			<p class="normal">GLOV</p>
			<p class="indentmetin">(Kadehini alır.)</p>
			<p class="normal">Hurra!</p>
			<p class="normal">HEPSİ BİRLİKTE</p>
			<p class="normal">Hurra!</p>
			<p class="indentmetin">(Delikanlıyı indirirler. Glov kadehini yere fırlatır; </p>
			<p class="indentmetin">diğerleri de yere fırlatarak ve çizmelerinin </p>
			<p class="indentmetin">topuklarıyla vurarak kadehlerini kırarlar.)</p>
<p class="normal">GLOV</p>
			<p class="normal">Doğruca kıza gidiyorum!</p>
			<p class="normal">UTEŞİTELNİ</p>
			<p class="normal">Seninle gelelim mi ne dersin?</p>
			<p class="normal">GLOV</p>
			<p class="normal">Yok… Gelmeyin! Buna cüret eden, kılıcımın tadına bakar!</p>
			<p class="normal">UTEŞİTELNİ</p>
			<p class="normal">Ah! Çok sertsin! Şeytan gibi kıskanç ve saldırgansın. Sanırım delikanlımız epey kabadayı baylar. Haydi güle güle hassa subayı, seni tutmayalım!</p>
			<p class="normal">GLOV</p>
			<p class="normal">Hoşça kalın.</p>
			<p class="normal">ŞVAHNEV</p>
			<p class="normal">Sonra gelip her şeyi anlat.</p>
			<p class="indentmetin">(Glov çıkar.)</p>
			</body>
</html>