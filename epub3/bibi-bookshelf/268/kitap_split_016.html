<html xmlns="http://www.w3.org/1999/xhtml">
  <head>
    <meta charset="utf-8"/>
    <title>kitap</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_15">9. Sahne</h2>
			<p class="ortayazi">(Uteşitelni dışında aynı kişiler.)</p>
			<p class="normal">İHAREV</p>
			<p class="normal">Belki olur kim bilir? Bazen imkânsız şeyler bile gerçekleşebilir...</p>
			<p class="normal">ŞVAHNEV</p>
			<p class="normal">Ben de aynı fikirdeyim. Bu adam da bir insan sonuçta, Tanrı değil ki. İnsan da insandır. Doğru şekilde baskı yaparsan, belki bugün yarın değil ama, bir gün mutlaka “evet” der. Kimileri dışarıdan yanına varılmaz görünür ama yakından bakınca hiç sorun çıkarmayacağını anlarsın.</p>
			<p class="normal">KRUGEL</p>
			<p class="normal">Lakin bu adam onlardan değil.</p>
			<p class="normal">İHAREV</p>
			<p class="normal">Keşke dediğin gibi olsa! İçimde öyle bir heyecan var ki inanamazsınız. İnanın geçen ay Albay Çebotaryev’den kazandığım seksen binden sonra hiçbir şey yapmadım. Bir aydan beri hiç pratik yapmıyorum. Bütün bu zaman boyunca ne kadar sıkıldığımı anlatamam size. Sıkıntıdan patladım!</p>
			<p class="normal">ŞVAHNEV</p>
			<p class="normal">Durumunuzu anlıyorum. Savaş olmadığında bir komutan neler hissederse siz de öyle hissediyorsunuz değil mi? Bu ölümcül bir aradır bayım. Kendimden biliyorum, bu dalga geçilecek bir şey değil.</p>
			<p class="normal">İHAREV</p>
			<p class="normal">İnsan öyle bir duruma geliyor ki, inan birisi çıkıp beş rublesine oynamak istese hemen kabul ederim!</p>
			<p class="normal">ŞVAHNEV</p>
			<p class="normal">Doğal. En usta kumarbazlar bile bu durumdayken yenilebilirler. Sıkıntıdan, işsizlikten ilk bulduğuna hücum eder ama sonuçta kendisi avlanır!</p>
			<p class="normal">İHAREV</p>
			<p class="normal">Şu Glov zengin mi?</p>
			<p class="normal">KRUGEL</p>
			<p class="normal">Ah evet! Parası var. Üç bin köylüsü var galiba.</p>
			<p class="normal">İHAREV</p>
			<p class="normal">Eh, peki nasıl şaşırtacağız onu, şampanyanın yararı olur mu?</p>
			<p class="normal">ŞVAHNEV</p>
			<p class="normal">Ağzına bile sürmez.</p>
			<p class="normal">İHAREV</p>
			<p class="normal">Ne yapacağız? Nasıl kandıracağız? Ama düşünüyorum da... Kumar akıl çelici bir şeydir. Oyuna bir otursa kendini kurtaramaz artık.</p>
			<p class="normal">ŞVAHNEV</p>
			<p class="normal">Eh, bir deneyelim bakalım. Biz Krugel ile bir köşede küçük bir oyuna başlayalım. Onunla hiç ilgilenmeyiz, yaşlılar şüpheci olurlar.</p>
			<p class="indentmetin">(Kâğıtları alıp köşedeki masaya otururlar.)</p>
			</body>
</html>