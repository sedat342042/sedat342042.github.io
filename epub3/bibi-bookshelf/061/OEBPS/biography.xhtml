<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Suçluyorum</title>
	<link href="main.css" rel="stylesheet" type="text/css"/>
</head>
<body class="biography">
	<div class="container html5_section">
		<p>ÉMILE ZOLA, 1840’ta Paris’te doğdu. Çeşitli dergilere makaleler veriyor, öyküler yazıyordu. Kendi yaşamından yola çıkarak yazdığı, çirkinliklerin açıkça anlatıldığı ilk romanı <em>La Confession de Claude </em>(Claud’ un İtirafları), yalnızca halkın dikkatini çekmekle kalmadı, polisin ve Hachette’in tepkisiyle karşılaştı. Bunun üzerine yayınevinden ayrılarak serbest gazetecilikle geçinmeye başladı. 1867’de <em>Thérèse Raquin</em>’i yayımladıktan sonra, Balzac’ın <em>İnsanlık Komedyası</em>’na benzer bir dizi roman yazmayı kararlaştırdı. Bu diziden 1877’de çıkan <em>Meyhane</em>, Zola’nın en çok satan yazarlar arasına girmesini sağladı. Dizinin en ünlü romanları ise, <em>Nana</em> ile <em>Germinal</em> oldu. Edebiyatta doğalcılığın kurucusu olarak kabul edilen Zola, 1902’de evinde karbonmonoksit gazından zehirlenerek öldü.</p>
		<p>TAHSİN YÜCEL, 1933’te doğdu. Galatasaray Lisesi ve İÜ Edebiyat Fakültesi Fransız Dili ve Edebiyatı Bölümü’nü bitirdi. Öğrencilik yıllarında Varlık Yayınları’nda çevirmenlik ve yazı işleri müdürlüğü yaptı. Öykü derlemeleri, romanları, bilimsel araştırmaları ve kurumsal yazılarının yanı sıra Balzac, Flaubert, Daudet, Gide, Simenon, Jean <em>Giraudoux</em>, Proust, Camus, Sartre, Malraux, Saint-Exupéry gibi yazarların eserlerini dilimize kazandıran Yücel, 1984’te Azra Erhat çeviri Üstün Hizmet Ödülü’ne değer görüldü, 1997’de Fransız Hükümeti tarafından Palmes Académiques Nişanı, Commandeur derecesi verildi.</p>
	</div>
</body>
</html>