<html xmlns="http://www.w3.org/1999/xhtml">
<head>
  <title>beynineformatat.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="chapter">
    <p class="normal3"> </p>

    <p class="normal3"> </p>

    <p class="normal3"> </p>

    <p class="solbaslik1">Ağrılar</p>

    <p class="normal1">Şimdi gelelim belki de dünyada milyonlarca kişinin derdi olan ağrılar konusuna. İlk kitabım <span class="ideitalik">Yıka Beynini!</span>’de konuyu detaylı olarak anlatmış, okurlardan kronik ağrılarının geçtiğine dair müthiş geri bildirimler almıştık. Bu bölümde çok daha farklı yeni bilgilerden bahsedeceğiz.</p>

    <p class="normal3"> </p>

    <p class="solbaslik1">NeuroFormat® tekniğiyle ağrıları temizlemek</p>

    <p class="normal1">Biraz sonra sizinle paylaşacağım süreci denerken, üzerinde çalıştığınız ağrının doğasına göre dikkatli olmanız gerekebilir. Kırık, çıkık ya da açık yara gibi fiziksel konularda da ağrınızı azaltabilirsiniz. Ancak, uygulamaların gerekirse ilgili bir sağlık personeliyle beraber yapılmasını tavsiye ederim.</p>

    <p class="normal1">NeuroFormat® tekniğini kullanarak yaşadığınız günlük ağrıları (boğaz ağrısı dahil olmak üzere) ve acıları tamamıyla temizleyebilir ya da çok daha dayanılabilir seviyelere getirebilirsiniz. Peki ama nasıl?</p>

    <p class="normal1">Önce ağrınızı tetikleyin. Bunu yapmak için elinizi ya da ağrı hissettiğiniz kasın kendisini kullanabilirsiniz. Tabii ki, üzerinde çalıştığınız durumun ciddiyetine göre, dikkatli olmanız elzem. Amacımız, kaldırabileceğinizden daha fazlasını zorlamak değil. Sadece ağrıyı biraz daha şiddetli hissetmenizi sağlamak. Bu arada eğer ağrıyı tetikleme ihtimaliniz yoksa bile, uygulama sırasında tek bir elinizi ağrı hissettiğiniz bölgede tutmanızın yararı oldukça fazla. Zira, elinizi ağrı hissettiğimiz bölgenin üstünde tutmak, süreç sırasında beyninizin ağrıya daha iyi odaklanmasını sağlıyor.</p>

    <p class="normal1">Şimdi ağrınızı daha fazla hissederken tek yapmanız gereken gözlerinizle taramak ve ağrınızın daha yoğun olduğu göz pozisyonlarını bularak, tüm pozisyonlarda NeuroFormat® vuruşlarını uygulamak.</p>

    <p class="normal3"> </p>

    <p class="normal3">Bu kadar basit!</p>

    <p class="normal3"> </p>

    <p class="normal1">Oldukça doğal bir yöntemle ağrılarınızı kalıcı ya da geçici olarak temizleyebilirsiniz. Geçici çünkü üzerinde çalıştığınız ağrının nedenine göre sonuç her zaman kalıcı olmayabilir. Ama sizi belli bir süre idare edeceği kesin. Kalıcı iyileşme yaşamasanız da, genel ağrı seviyeniz azalabilir ya da ihtiyacınız olduğu zaman aynı uygulamayı sürekli olarak yapabilirsiniz.</p>

    <p class="normal1">Aklınızda tutmanız gereken diğer konu ağrıların sizi tam olarak nasıl rahatsız ettiği... Mesela, sıcak ve baskı yarattığı için mi, yoksa kafanıza bir çekiç vuruluyor gibi bir his yarattığı için mi? Bir elektrik akımı mı hissediyorsunuz yoksa bu ağrıyı soğuk “siyah” bir basınç gibi mi yaşıyorsunuz?</p>

    <p class="normal1">Ağrıyı tamamıyla “formatlamak” için, sizi rahatsız etme nedenlerini, yani aslında rahatsızlığı yaratan bütün parçaları temizlemeniz gerekebilir.</p>

    <p class="normal3"> </p>

    <p class="solbaslik1">Ağrıların duygusal nedenleri</p>

    <p class="normal1">Vücudun hangi bölümünde neden ağrı hissedildiği meselesi hem çok uzun hem de üzerinde daha çok araştırma yapılması gereken bir konu. Henüz tıp dünyasının, vücudumuzdaki ağrı meselesini tam olarak çözdüğü söylenemez. Genelde yaklaşım, gerektiğinde ilaç kullanılarak ağrıdan dolayı hissedilen rahatsızlığın baskılanması.</p>

    <p class="normal1">Ağrıların nedenlerini bulma konusu başlı başına bir derya. Biz yine de bir başlangıç noktası olması adına, vücudumuzun farklı kemiklerinden dolayı hissedilen ağrıların nedeni olabilecek olası travmaları ve beynimizin neden böyle bir tepki verdiğini özetleyelim. Kemiklerimizde yaşanan (ve tabii ki dışsal etkilere dayanmayan) sorunların kaynağı aslında ortak!</p>

    <p class="ortayazi"><span class="normal4">“DEĞERSİZLİK.”</span></p>

    <p class="normal1">Eğer herhangi bir travmayla kendinizi değersiz hissettiyseniz, beyniniz sürece karışarak size daha fazla değer verebilmek için “kemiklerinizi güçlendirmeye” karar verebilir (burada kemiklerin güçlenmesinin size nasıl değer vereceği ayrı bir tartışma konusu tabii ama beyin ve beden ilişkisinde anlam veremediğimiz binlerce konu var zaten!). Ancak, hep söylediğimiz gibi beynimiz milyonlarca yıl öncesine ait programları çalıştırıyor.</p>

    <p class="normal1">Yukarıda çok kısaca bahsettiğim sürecin detaylarıyla sizi boğmak istemem. Ancak, eğer kemiğinizden kaynaklandığını düşündüğünüz ama kimsenin çözemediği bir ağrıdan şikâyetçiyseniz aşağıdaki listeyi okuyun. Ağrınız başlamadan birkaç sene öncesine kadar, ilgili kemiğinize karşılık gelen konuda bir travmatik olay yaşadınız mı?</p>

    <p class="normal3"> </p>

    <table class="calibre8" width="100%">
      <tbody class="calibre9">
        <tr class="calibre10">
          <td class="calibre16" colspan="3"><span class="idebold">Kemikleri etkileyen duygular</span></td>
        </tr>

        <tr class="calibre10">
          <td class="calibre11">Kafa</td>

          <td class="calibre11">   </td>

          <td class="calibre11">Entelektüel değersizlik</td>
        </tr>

        <tr class="calibre10">
          <td class="calibre11">Gırtlak, boyun</td>

          <td class="calibre11">   </td>

          <td class="calibre11">Adaletsizlik</td>
        </tr>

        <tr class="calibre10">
          <td class="calibre11">Omuzlar</td>

          <td class="calibre11">   </td>

          <td class="calibre11">Aileye bakamamak, suçluluk</td>
        </tr>

        <tr class="calibre10">
          <td class="calibre11">Eller</td>

          <td class="calibre11">   </td>

          <td class="calibre11">Bir olay karşısında aciz kalmak</td>
        </tr>

        <tr class="calibre10">
          <td class="calibre11">Bel</td>

          <td class="calibre11">   </td>

          <td class="calibre11">Kimliğinizle ilgili değersizlik</td>
        </tr>

        <tr class="calibre10">
          <td class="calibre11">Leğen kemiği</td>

          <td class="calibre11">   </td>

          <td class="calibre11">Cinsel değersizlik</td>
        </tr>

        <tr class="calibre10">
          <td class="calibre11">Kasık kemiği</td>

          <td class="calibre11">   </td>

          <td class="calibre11">Cinsel değersizlik</td>
        </tr>

        <tr class="calibre10">
          <td class="calibre11">Bacaklar</td>

          <td class="calibre11">   </td>

          <td class="calibre11">Zorluğa karşı ayakta duramamak</td>
        </tr>

        <tr class="calibre10">
          <td class="calibre11">Diz</td>

          <td class="calibre11">   </td>

          <td class="calibre11">Esnek olamamak, spor benzeri aktivitelerde düşük performans</td>
        </tr>

        <tr class="calibre10">
          <td class="calibre11">Ayak bileği</td>

          <td class="calibre11">   </td>

          <td class="calibre11">Karşı koyamamak, kaçamamak</td>
        </tr>

        <tr class="calibre10">
          <td class="calibre11">Ayaklar</td>

          <td class="calibre11">   </td>

          <td class="calibre11">İleri gidememek</td>
        </tr>

        <tr class="calibre10">
          <td class="calibre11">Topuklar</td>

          <td class="calibre11">   </td>

          <td class="calibre11">Yeterince hızlı olamamak</td>
        </tr>
      </tbody>
    </table>
  </div>

  <div class="calibre1" id="calibre_pb_74"/>
</body>
</html>