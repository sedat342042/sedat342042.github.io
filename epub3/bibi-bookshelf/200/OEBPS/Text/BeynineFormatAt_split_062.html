<html xmlns="http://www.w3.org/1999/xhtml">
<head>
  <title>beynineformatat.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="normal2" id="calibre_toc_30"> <br class="calibre2"/>
  <span class="solbaslik solbaslik solbaslik">Utangaçlık</span><br class="calibre2"/>
  <br class="calibre2"/>
  <br class="calibre2"/>
  <br class="calibre2"/></h2>

  <p class="normal1">Utangaçlık durumuna “sosyal fobi” denmesinden çok hoşlanmıyorum. Çünkü utangaçlığın genelde tek bir olayla başlamadığını düşünüyorum. Yine de bazı utangaçlıklarınız belli olaylardan sonra başlayabilir.</p>

  <p class="normal3"> </p>

  <p class="h2baslik">Topluluğa karşı konuşma korkusu</p>

  <p class="solbaslik1">Başarısızlıkları temizlemek</p>

  <p class="normal1">Topluluğa karşı konuşamamanızın temelinde muhtemelen ilk başarısızlığınız olduğunu düşündüğünüz bir olay vardır.</p>

  <p class="normal3"> </p>

  <p class="normal3"><span class="h2baslik1">•</span> İlkokul öğretmeninizin sizi sözlüye kaldırması ve sizin cevap veremeyip “rezil olmanız”</p>

  <p class="normal3"><span class="h2baslik1">•</span> Şiir okuma deneyiminizde herkesin gülmesi</p>

  <p class="normal3"><span class="h2baslik1">•</span> Üniversitedeki ilk sunumunuz</p>

  <p class="normal3"> </p>

  <p class="normal1">Yapmanız gereken belli: “Hikâye Tekniği”ni kullanarak bulduğunuz önemli olayları formatlayın.</p>

  <p class="normal3"> </p>

  <p class="solbaslik1">Geleceği pratik etmek</p>

  <p class="normal1">Sonrasındaysa, sizi rahatsız eden, gelecekte yaşayabileceğiniz durumlar için pratik yapın. Mesela, yaklaşan, yapmanız gereken ama sizi çok tedirgin eden bir durum varsa, gözlerinizi kapatın ve tüm detaylarıyla olabilecek tüm kötü senaryoların yarattığı hissi temizleyin. Evet, Hikâye Tekniğini kullanacaksınız. Ama henüz yaşanmamış ve başarılı olacağınız için hiç yaşanmayacak bir “Hikâye” üzerinde.</p>

  <p class="normal1">Evet, hikâye bir geçmişi değil, olabilecek kötü senaryoları içeriyor. Siz hikâyeyi biraz “uyduracak” ve hissettiğiniz duyguları temizleyeceksiniz.</p>

  <p class="normal1">Size tavsiyem, özellikle uygulamaları onların en fazla tetiklendiği yerlerde yapmanız. Mesela, eğer seyirci olarak bir sunuma katılıyorsanız, “çaktırmadan” gözlerinizi kapatın ve kendinizi orada düşünerek hissettiklerinizi formatlayın.</p>

  <p class="normal1">Aslında, hayatınızda ortaya çıkan tüm kötü duyguları “tam da tetiklendikleri noktada” formatlamanız çalışmalarınızı çok daha etkili ve hızlı hale getirecektir.</p>

  <p class="normal1">Şimdi eyleme geçmenizi engelleyen tüm nedenleri formatlayalım.</p>

  <p class="h2baslik">Eyleme geçme korkusu</p>

  <p class="normal1">Bu bölümde, yapmanız gereken ya da sizin için çok ciddi yararları olacak ama yapmaktan çekindiğiniz her şeyi daha rahat gerçekleştirmek adına önünüzdeki engelleri nasıl temizleyeceğinizi görelim.</p>

  <p class="normal1">Hangi konuda eyleme geçmekten korkuyor olabiliriz?</p>

  <p class="normal3"> </p>

  <p class="normal3"><span class="h2baslik1">•</span> Telefonla satış için aramak</p>

  <p class="normal3"><span class="h2baslik1">•</span> Karşı cinsle tanışmak</p>

  <p class="normal3"><span class="h2baslik1">•</span> Borç verdiğiniz kişiden borcunu ödemesini istemek</p>

  <p class="normal3"><span class="h2baslik1">•</span> İnsanlara “hayır” diyebilmek</p>

  <p class="normal3"> </p>

  <p class="normal1">Sonuçta bunları hepsi yapmaktan büyük fayda göreceğimiz şeyler, ama beynimiz kendine göre bir “zarar” göreceğini düşündüğü için bu davranışları kolay bir şekilde yapmamızı engelliyor. İçimizde, beynimizde bir yer bu davranışları gerçekleştirmemize engel oluyor.</p>

  <p class="normal1">Aslında uygulayacağımız yöntem oldukça tanıdık. Tüm olasılıkları değerlendirerek, bu olasılıklarda beynimizin hangi kaygıları olduğunu keşfederek, bulduğumuz korkuları birer birer temizleyeceğiz.</p>

  <p class="normal3"> </p>

  <p class="normal1">3 farklı olasılıkta korkular ortaya çıkabilir.</p>

  <p class="normal3"> </p>

  <p class="normal3">1- Eylem sırasında</p>

  <p class="normal3">2- Başarı ihtimalinde</p>

  <p class="normal3">3- Başarısızlık ihtimalinde</p>

  <p class="normal3"> </p>

  <p class="normal1">Eyleme geçersem hangi temel korkular tetiklenir?</p>

  <p class="normal1">Başarılı olursam?..</p>

  <p class="normal1">Başarısız olursam?..</p>

  <p class="normal1">Üzerinde çalıştığımız eyleme göre, her ihtimalde ortaya çıkabilecek önemli korkuları daha önce yaptığımız gibi OLUMSUZ ifade oluşturarak temizleyeceğiz.</p>

  <p class="normal1">Peki, OLUMSUZ ifadeyi nasıl bir kalıpta oluşturmalıyız?</p>

  <p class="normal1">Aslında kullanacağımız yapıyı daha önce detaylı olarak irdelemiştik... “Meli-malı” temizliği sırasında...</p>

  <p class="normal1">Daha detaylı bilgi almak için, ilgili bölümü okumanızı tavsiye ederim. Orada “meli-malı”ları olumlu halleriyle formatlamıştık, buradaysa “memeli-mamalı” yani olumsuz cümle yapısında temizleyeceğiz. OLUMSUZ ifade yapısı aşağıdaki gibi olacak.</p>

  <p class="ortayazi"><span class="normal4">Eylem (detaylı tasvir) + yoksa + korkular</span></p>

  <p class="normal3"> </p>

  <p class="normal3"><span class="idebold">“Ahmet’i şimdi arayıp telefonda borcumu istememeliyim, yoksa benim paragöz olduğumu düşünebilir, onu kırabilir ve kaybedebilirim.”</span></p>

  <p class="normal3"> </p>

  <p class="normal3"><span class="idebold">“Arkadaşlarımın hiçbirini arayıp telefonda sigorta satmamalıyım yoksa benim küçük hesaplar yapan, arkadaşlarını çıkar için kullanan biri olduğumu düşünebilirler.”</span></p>

  <p class="normal3"> </p>

  <p class="normal1">Daha kapsamlı bir örnekle pekiştirelim.</p>

  <p class="h2baslik">Tanışma korkusu</p>

  <p class="normal1">Mesela yeni biriyle tanışmanız söz konusu. Belki de romantik bir ilişkinin başlangıcı olacak bir tanışma bu.</p>

  <p class="solbaslik1">Başarısızlıkları temizlemek</p>

  <p class="normal1">Yine tahmin ettiğiniz gibi, bu konuda başarısız olduğumuz olayları Hikâye Tekniğiyle formatlamakla başlayacağız. Ne yapacağınızı çok iyi biliyorsunuz.</p>

  <p class="normal1">Bu arada başarısızlıklar sizinle sınırlı olmayabilir. Hayatınızda çok feci şekilde bir reddedilme olayına tanık olmuş ve gereğinden fazla büyük bir ders çıkarmış olabilirsiniz. “Tamamen emin olmadan, kimseye gidip ‘merhaba’ dememeliyim yoksa o olaydaki gibi ben de rezil olurum” gibi bir inanca sahip olabilirsiniz.</p>

  <p class="normal3"> </p>

  <p class="solbaslik1">Gerçek hayatı temizlemek</p>

  <p class="normal1">Bundan sonrasındaysa beynimizdeki tanışmakla ilgili kaygıları formatlamayacağız.</p>

  <p class="normal1">Şimdi bahsedeceğim alıştırmayı gerçek hayatta bol bol yapmanızı tavsiye ederim. Gerçekten özellikle karşı cinsle tanışabileceğiniz ortamlara gidin ve tanışmak isteyeceğiniz birini gözünüze kestirin. O an onunla gerçekten tanışmayı isteyin, sonuca gerçekten motive olun.</p>

  <p class="normal1">Hemen ardından aslında o an onunla konuşmanıza engel olan OLUMSUZ ifadeyi oluşturun. Zaten normal şartlarda buna benzer bir düşünce, bu eylemi otomatik olarak yapmanızı engelliyor.</p>

  <p class="normal3"> </p>

  <p class="normal3"><span class="normal4">EYLEM (DETAYLI)</span></p>

  <p class="normal3"><span class="idebold">“Şu an karşımdaki bu kızın masasına gidip, onun gözlerinin içine bakarak ona ‘merhaba’ deyip konuşmaya başlamamalıyım.”</span></p>

  <p class="normal3"> </p>

  <p class="normal3"><span class="normal4">KORKULAR</span></p>

  <p class="normal3"><span class="idebold">“Yoksa bana, zaten yakışıklı olmadığım için, ‘hayır’ diyebilir, beni tersleyebilir, herkesin içinde rezil olabilirim, beni bu şekilde gören herkes benim tüm kızlara ‘yazan’ bir adam olduğumu düşünebilir.”</span></p>

  <p class="normal3"> </p>

  <p class="normal1">Mümkün olduğu kadar çok ortamda, bu pratiği tekrarlayın. Özellikle eylemi detaylı olarak tasvir etmeniz, korkuları da abartmanız, olabilecek en kötü şeyleri katmanız önemli.</p>

  <p class="normal1">Bu arada biraz önce kullandığımız korkular daha çok başarısızlık ihtimaliyle ilgili. Kapsamlı bir temizlik için 3 ayrı ihtimalin de ayrı ayrı düşünülmesi önemli...</p>

  <p class="normal1">Eylem anı, sonuç başarılı olursa, sonuç başarısız olursa...</p>

  <p class="normal1">Belki reddedilmekten ziyade, o an muhabbeti devam ettirememekten korkuyor olabilirsiniz. Ya da aslında bilinçaltında başarılı olursam, bu insanla tanışıp çıkmaya başlarsam param yetmez ve daha sonra rezil olurum şeklinde “başarının” sonucu olacak bir korku da olabilir.</p>

  <p class="normal1">Bilinçaltının gerçekte hangi korkudan dolayı sizi engellediğini bulmanın tek gerçek yolu bütün olasılıkları sistemli bir şekilde gözden geçirmeye çalışmak. Bulduğumuz ihtimallerle ilgili OLUMSUZ ifadeleri oluşturduktan sonra, onları tüm göz noktalarında teker teker temizlemek.</p>

  <p class="normal1">Bu alıştırmayı etkili bir şekilde, farklı ortamlarda uygularsanız belli bir süre sonra, yeni birileriyle tanışmak size oldukça kolay gelecek. Hatta eskiden farklı olduğunuzu inkâr etmeye bile başlayabilirsiniz.</p>

  <p class="normal1">Eyleme geçmekte zorlandığınız, sizi durduran engellerin olduğunu düşündüğünüz tüm durumlarda benzer yöntemle çok kısa sürede hızlı başarılar elde edeceksiniz.</p>

  <p class="normal1">Şimdi özel durumlardaki utangaç hallerimizi nasıl temizleyeceğimize bakalım.</p>

  <p class="h2baslik">Utangaç olduğumuz anları temizlemek</p>

  <p class="normal1">Eğer belli ortamlarda daha utangaç olduğunuzu düşünüyorsanız onları teker teker not edin. Hangi ortamlar?</p>

  <p class="normal3"> </p>

  <p class="normal3"><span class="h2baslik1">•</span> Okulda yemekhanede tek başıma yemek yerken</p>

  <p class="normal3"><span class="h2baslik1">•</span> Metroda seyahat ederken</p>

  <p class="normal3"><span class="h2baslik1">•</span> Toplantıdayken</p>

  <p class="normal3"><span class="h2baslik1">•</span> Telefonda tanımadığım biriyle konuşurken</p>

  <p class="normal3"> </p>

  <p class="normal1">Gözlerinizi kapatın ve kendinizi utangaç olduğunuz yerlerde hissedin. Gerçekten utandığınız tüm durumları abartılı şekilde yaşandığınızı hissedin. Hikâye Tekniğini kullanarak, gelişebilecek olayları anlatın...</p>

  <p class="normal1">Yine en kötü hissettiğiniz yerlerde tarama yaparak bulduğunuz göz pozisyonlarını her zamanki bildik şekilde temizleyeceksiniz.</p>

  <p class="normal1">Tüm ortamlarda bunu uygulayın. Bu arada tekrar etmek gerekirse, duyguların en fazla tetikleneceği yerler gerçek hayatta utandığınız anlardır. Bu nedenle, yapabiliyorsanız gözlerinizi kapatmaktan ziyade bu anları bizzat yaşarken, taramayı yaparak temizliği “kamufle” bir şekilde gerçekleştirin.</p>

  <p class="h2baslik">İç sesinizi değiştirmek</p>

  <p class="normal1">Utangaçlıkta, olumlamaları kolayca ve etkili bir şekilde yardımcı olarak kullanabilirsiniz. Tek başlarına yeterli olmasalar da, utangaçlığın “formatlanmasında” yani NeuroFormat® teknikleriyle beraber kullanıldıklarında etkiyi ve hızı arttırmaktadırlar.</p>

  <p class="normal1">Olumlamaların mantığı, her gün yapılan tekrarlarla, beynimizin düşünce alışkanlığının değiştirilmesidir. Geleneksel uygulaması, belli sayıda olumlu cümlenin, her gün kendi kendine söylenerek, bu düşüncelerin bilinçaltına geçirilmesi şeklindedir.</p>

  <p class="normal1">Olumlamaları, en basit ve en etkili şekilde kullanmanın yolu, bilgisayarların ve cep telefonlarının hayatımızda olmasıyla artık çok kolay hale gelen kayıt olanaklarını kullanmaktır. Eğer yapabiliyorsanız, arka planda klasik bir müzik ile duygusal yoğunluk yaratan ifadeleri kaydederek, cep telefonunuzu ya da MP3 oynatıcınızı, bir kişisel gelişim aracına dönüştürebilirsiniz. Olumlamalarınızı, bilinçli olarak dinlemenize gerek yok. Günün hangi saatinde olursa olsun, arka planda çalıyor olmaları yeterli.</p>

  <p class="normal1">İlk önce bir kâğıt kalem ya da bilgisayar yardımıyla gerçekten olmayı istediğiniz şeyleri, yaşamayı istediğiniz hayatı ifade eden cümleleri oluşturun. Ne kadar mükemmel, sosyal, kendine güvenli, dışa dönük olduğunuzu ve olmayı istediğiniz her şeyi gerçekten öyleymişsiniz gibi yazacaksınız. Şimdi bu cümleleri yazarken dikkat etmeniz gereken noktaları görelim.</p>

  <p class="normal3"> </p>

  <p class="solbaslik1">Olumlu</p>

  <p class="normal1">Kullanacağımız cümlelerin, sadece olumlu ifadeler içermesi gerekiyor. Bilinçaltının, zaten olumsuz ifadeleri işlemediğini biliyoruz. Örnek vermek gerekirse, “ben kötü değilim” gibi bir ifade, bilinçaltı tarafından “ben kötüyüm” olarak algılanacağı için, “ben iyiyim” ifadesinin kullanılması gerekiyor.</p>

  <p class="normal3"> </p>

  <p class="solbaslik1">Şimdiki zaman</p>

  <p class="normal1">Bilinçaltımızın zaman kavramı yok. Onun için her şey sadece şu an gerçekleşiyor. Bu nedenle, olumlamalarda “çok başarılı işler yaptım” yerine “çok başarılı işler yapıyorum” ifadesi etkiyi arttıracaktır.</p>

  <p class="normal3"> </p>

  <p class="solbaslik1">Benzetmeler</p>

  <p class="normal1">Olumlamalarda da görsel, işitsel, dokunsal benzetmelerin kullanımı etkiyi arttırıyor. Mesela, “bir güneş gibi herkese apaydınlık bir ışık” verdiğinizi ya da tanınmış bir şovmenin ismini kullanarak onun gibi eğlenceli olduğunuzu söyleyebilirsiniz.</p>

  <p class="normal3"> </p>

  <p class="solbaslik1">Duygusal yoğunluk</p>

  <p class="normal1">Olumlamaların, kendi kelimelerimizden çıkması ve duygusal yoğunluk yaratması gerekiyor. Bir başka deyişle, “ben iyiyim” yerine “ben süperim” tercih edilmelidir.</p>

  <p class="normal3"> </p>

  <p class="solbaslik1">Kısa ifadeler</p>

  <p class="normal1">Konuşma terapilerinin etkisizliğinin en önemli nedenlerinden biri, bilinçaltının uzun cümleler arasında bağlantı kurmakta zorlanmasıdır. Onun öğrenebilmesi için, belli bir bütünlükte bilginin çok kısa zamanda veriliyor olması gerekiyor. Bu nedenle ifadelerin, mümkün olduğunca kısa olması etkiyi katlayacaktır.</p>

  <p class="normal3"> </p>

  <p class="solbaslik1">Ben ve sen</p>

  <p class="normal1">İfadelerde, hem “ben”, hem sanki başkası söylüyormuş gibi “sen” kelimelerinin dengeli olarak kullanımı, etkiyi büyütüyor. Aynı örnekten devam edecek olursak, “ben süperim” ve “sen süpersin” aynı oranda kullanılmalı.</p>

  <p class="normal1">Oluşturduğunuz ifadeyi hem “ben” hem de “sen” öznelerini kullanarak ayrı ayrı yazın. Mesela ortalama 20-30 farklı olumlama yapılmalı, “ben”liler ve “sen”liler ayrı olacak şekilde gruplanmalı.</p>

  <p class="normal1">Yazı olarak mükemmel hale geldiği zaman onları kaydedeceksiniz. Yapabiliyorsanız kayıt sırasında hoşunuza giden rahatlatıcı bir klasik müzik çalabilirsiniz. Tüm “ben”li ifadelerin her birini 3 kez okuyarak kaydedin. Daha sonra aynı şekilde “sen”li ifadeleri kaydedin. Ses tonunuzun kendinden emin, enerjik ve keyifli olmasına dikkat edin. Olumlamaları inanarak okumanız çok önemli.</p>

  <p class="normal1">Yarım saatlik bir kayıt elde etmiş olabilirsiniz. Kısa ya da daha uzun olmasının bir önemi yok. Şimdi artık tek yapmanız gereken, uygun olan her yerde, mümkün oldukça bu kaydı bir kulaklık yardımıyla dinlemek. Eğer cep telefonunuzu ya da MP3 oynatıcınızı kullanırsanız her zaman yanınızda bulunabilir.</p>

  <p class="normal1">Bu arada kayıtlarınızı bilinçli şekilde oturup dinlemeyin, sadece kaydın arkada çalması yeterli. Bunu kesinlikle yapın, belki başında biraz fazla uğraşacaksınız. Ancak, daha sonrası çok kolay. Sadece “pasif dinleyici” olacaksınız ve inanın buna değecek.</p>

  <p class="normal1">Bu arada, kullanmak isteyebileceğiniz örnek olumlamalardan bazılarını aşağıda bulabilirsiniz. Tabii kendinizi bunlarla sınırlanmış hissetmeyin. Nasıl olmayı istiyorsanız o şekilde olumlamaları oluşturun. Utangaçlık konusundan yola çıktığımız için ikili ilişkileri kolaylaştıracak olumlamalar var bu listelerde. İş, başarı, sağlık, kendine güven... olmak istediğiniz her durum için siz de kendi olumlamalarınızı oluşturabilirsiniz.</p>

  <p class="normal3"> </p>

  <p class="solbaslik1">İlişkiye açık ERKEK</p>

  <p class="normal3"><span class="h2baslik1">•</span> Sevgi dolu ve harika bir ilişkiye açığım ve onu kabul ediyorum.</p>

  <p class="normal3"><span class="h2baslik1">•</span> Kalbim sevgiye tamamıyla açık.</p>

  <p class="normal3"><span class="h2baslik1">•</span> Hiç tanımadığım kadınlarla kolayca konuşuyorum.</p>

  <p class="normal3"><span class="h2baslik1">•</span> Kadınların yanında rahat ve huzurluyum.</p>

  <p class="normal3"><span class="h2baslik1">•</span> Kadınlar beni karşı konulmaz buluyor.</p>

  <p class="normal3"><span class="h2baslik1">•</span> Kadınların yanında sakinim.</p>

  <p class="normal3"><span class="h2baslik1">•</span> Usta bir baştan çıkarıcıyım.</p>

  <p class="normal3"><span class="h2baslik1">•</span> Kadınlarla bir aradayken gözlerine bakıyorum.</p>

  <p class="normal3"><span class="h2baslik1">•</span> Güzel kadınları çekiyorum.</p>

  <p class="normal3"><span class="h2baslik1">•</span> Herhangi bir kadına kolaylıkla gidip, onunla konuşmaya başlıyorum.</p>

  <p class="normal3"><span class="h2baslik1">•</span> Kadınlarla buluşmak benim için çok normal.</p>

  <p class="normal3"><span class="h2baslik1">•</span> Kadınları kolayca güldürebiliyorum.</p>

  <p class="normal3"><span class="h2baslik1">•</span> Kadınlarla buluşmayı seviyorum.</p>

  <p class="normal3"><span class="h2baslik1">•</span> Başarılı kadınlarla karşılaşıyorum.</p>

  <p class="normal3"><span class="h2baslik1">•</span> Aşk, sevgi ve mutluluğu hak ediyorum.</p>

  <p class="normal3"><span class="h2baslik1">•</span> Aşk, sevgi ve mutluluğu mıknatıs gibi kendime çekiyorum.</p>

  <p class="normal3"> </p>

  <p class="solbaslik1">İlişkiye açık KADIN</p>

  <p class="normal3"><span class="h2baslik1">•</span> Sevgi dolu ve harika bir ilişkiye açığım ve onu kabul ediyorum.</p>

  <p class="normal3"><span class="h2baslik1">•</span> Kalbim sevgiye tamamıyla açık.</p>

  <p class="normal3"><span class="h2baslik1">•</span> Erkekler bana doğru çekiliyor.</p>

  <p class="normal3"><span class="h2baslik1">•</span> Erkeklerin yanında kendimden eminim.</p>

  <p class="normal3"><span class="h2baslik1">•</span> Harika adamlarla kolayca karşılaşıyorum.</p>

  <p class="normal3"><span class="h2baslik1">•</span> Erkeklerle buluşmaktan keyif alıyorum.</p>

  <p class="normal3"><span class="h2baslik1">•</span> İnanılmaz dişi ve seksiyim.</p>

  <p class="normal3"><span class="h2baslik1">•</span> Harika bir mizah anlayışım var.</p>

  <p class="normal3"><span class="h2baslik1">•</span> Erkeklerle kolayca göz kontağı kuruyorum.</p>

  <p class="normal3"><span class="h2baslik1">•</span> Sevgi dolu ve çekiciyim.</p>

  <p class="normal3"><span class="h2baslik1">•</span> Erkeklerin yanında rahatım.</p>

  <p class="normal3"><span class="h2baslik1">•</span> Erkekler benimle konuşmaktan keyif alıyorlar.</p>

  <p class="normal3"><span class="h2baslik1">•</span> Erkeklerle buluşmak benim için her gün daha kolaylaşıyor.</p>

  <p class="normal3"><span class="h2baslik1">•</span> Erkeklerin yanında sakin ve rahatım.</p>

  <p class="normal3"><span class="h2baslik1">•</span> Başarılı erkekler sık sık bana yaklaşıyor.</p>

  <p class="normal3"><span class="h2baslik1">•</span> Aşk, sevgi ve mutluluğu hak ediyorum.</p>

  <p class="normal3"><span class="h2baslik1">•</span> Aşk, sevgi ve mutluluğu mıknatıs gibi kendime çekiyorum.</p>

  <p class="normal3"> </p>

  <p class="normal1">Şimdi utangaçlığın en çok baltaladığı konudan bahsedelim.</p>

  <p class="normal1">İlişkilerden...</p>
</body>
</html>