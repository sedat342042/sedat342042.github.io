<html xmlns="http://www.w3.org/1999/xhtml">
<head>
  <title>beynineformatat.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="normal2" id="calibre_toc_13"> <br class="calibre2"/>
  <span class="solbaslik solbaslik">Biz nasıl <span class="solbaslik">biz</span> olduk?</span><br class="calibre2"/>
  <br class="calibre2"/>
  <br class="calibre2"/>
  <br class="calibre2"/></h2>

  <p class="indentmetin"> <br class="chapter"/>
  Hiç düşündünüz mü? Biz nasıl biz olduk? Bizi biz yapan nedenler genetik mi? Annemiz babamız yüzünden mi böyleyiz? Görüntümüz için bunu sorgulamaya zaten gerek yok! Her şeyin suçlusu onlar yani ebeveynlerimiz!<img alt="" class="calibre7" src="../Images/09.jpg"/></p>

  <p class="ortayazi"><span class="normal4">Peki ya karakterimiz, korkularımız, kaygılarımız, rahatsızlıklarımız?</span></p>

  <p class="normal1">Evet, tabii ki bunlarda da anne babamızın etkisi var. Ama ailemizin bizi yetiştirme tarzlarının üzerimizdeki etkisi, genleriyle geçirdiklerinden çok daha fazla.</p>

  <p class="normal1">Hamilelik, doğum, 0-3 yaş arası, 3-6 yaş arası, 6-12 yaş arası. Arası da arası... Bizi biz yapan o kadar çok farklı dönem ve an var ki, hayatımız boyunca o kadar çok şey yaşıyoruz ki... Ve o kadar çok şeyi YAŞADIKLARIMIZDAN ÖĞRENİYORUZ ki!..</p>

  <p class="normal1">Bizi sevenler, kendilerince bizim iyiliğimiz için BEYNİMİZİ YIKADILAR da yıkadılar. Başkaları ise onlara zarar vermememiz ve mevcut düzeni devam ettirmemiz için yaptılar bunu... Birilerinin beynimizi yıkaması için öyle çok neden var ki!</p>

  <p class="normal1">Durup şöyle düşünmek lazım, acaba öğrendiklerimizin hangileri gerçekten bizim için, hangileri başkaları için öğretildi?</p>

  <p class="normal1">Peki, hiç kendi kendinize düşündünüz mü? Yine aynı anne babadan doğmuş olsanız da, çok küçük yaşta hiç öğrenemeyeceğiniz bir şekilde evlat edinilip farklı bir ailede, çok farklı bir ülkede yetiştirilseydiniz, nasıl bir “siz” ortaya çıkardı?</p>

  <p class="normal1">Nasıl bir karaktere, hangi dile, dine, inançlara sahip olurdunuz?</p>

  <p class="normal1">Bence çok farklı bir “siz” olurdunuz...</p>

  <p class="normal1">Bu örneği, bizim “biz” olmamızda aslında yaşadığımız olayların ve başka insanların ne kadar etkili olduğunu gösterebilmek adına verdim.</p>

  <p class="normal1">Umarım kendinizden, ailenizden, çevrenizden, tüm hayatınızdan çok mutlusunuzdur. Ama şunu kabul etmek gerekir ki, bize ait hiçbir şeyi aslında kendimiz seçmiyoruz. Tüm kararlar küçük yaşlarda daha “aklımız ermezken” bizim adımıza verilmiş oluyor. Bizim daha sonra tek yaptığımız, içinde yaşadığımız bu bedeni, hayatı, çevremizdeki her şeyi kabul edip arkasında durmak oluyor.</p>

  <p class="normal1">Tabii ki kabul ederek, arkasında durarak yapabileceğimizin en doğrusunu yapıyoruz... Zaten başka bir şansımız da yok. Kimseye küçük yaşta yeni bir hayat için ne farklı bir tercih, ne de yeni bir şans veriliyor...</p>

  <p class="normal1">Yine de artık doğrusunu biliyoruz... Ve de yaşadığımız tüm kötü olaylar artık geçmişte kaldı. Neden hayatımızı ve kendimizi doğru bildiğimiz şekilde değiştiremiyoruz?</p>

  <p class="normal1">Kabul ediyorum; hayatımızı tamamıyla değiştirmek için bizim dışımızda, doğrudan elimizde olmayan başka etkenler de var.</p>

  <p class="normal1">Ya kendimize düşeni yapmak?.. Kendimizi değiştirmek?..</p>

  <p class="normal1">Artık doğrusunu biliyorsak, neden karakterimizin beğenmediğimiz yönlerini kendi istediğimiz şekilde değiştiremiyoruz?</p>

  <p class="normal1">Zaten bunun için birçok kitap okuyup durmuyor muyuz? Ve zaten okuduğumuz kitaplar da bildiğimiz gerçekleri söyleyip durmuyor mu? Neden bildiğimiz şeyleri sürekli farklı kaynaklardan duymaya ihtiyaç duyuyoruz? Bu ihtiyacımızı da karşılamamıza rağmen neden “kalın kafalı” beynimiz bir türlü öğrenip uygulamaya geçmiyor?</p>

  <p class="normal1">Hepimiz hayatımızın aslında çok da uzun olmadığını biliyor ve bir şekilde hayatımıza mutlu olarak devam etmek istiyoruz.</p>

  <p class="ortayazi"><span class="normal4">Hiç düşündünüz mü, hayatımızda bizi mutsuz<br class="calibre2"/>
  etmesi gereken hiçbir durum yokken, neden<br class="calibre2"/>
  bir türlü mutluluğu yakalayamıyoruz?</span></p>

  <p class="normal1">Geçmişte bir olay var... Belki biraz da suçluyuz, bunu da biliyor ve kabul ediyoruz. Peki, aslında hepimiz “mükemmel” insan olmanın mümkün olmadığını, “hatasız kul olmadığını” bilmemize rağmen neden bu olaylara takılıyor ve onlara üzülmeye devam ediyoruz?</p>

  <p class="normal1">Ya kaygılarımız, korkularımız?.. Korkusuz olmak tabii ki mümkün değil.</p>

  <p class="normal1">Peki, korktuğumuz şeyin gerçekte mümkün olmadığını, korkmamız için bir neden olmadığını bilmemize rağmen neden korkmaya devam ediyoruz sizce?</p>

  <p class="normal1">Ya da olası en kötü sonucun gerçekleşmesi halinde bile aslında bunun çok da önemli olmayacağını bilsek de neden hâlâ “ölçüsüz” şekilde kaygı duyuyoruz?</p>

  <p class="normal1">Fobilerimiz başlı başına bir derya...</p>

  <p class="normal1">Mesela, açık bir restoranda yemek yerken, sırf aşağıda bir yerlerden kedi geçtiği için yemek masasının üstüne çıkacak kadar paniğe kapılan birini hiç gördünüz mü?</p>

  <p class="normal1">Ya da asansörde kalmamak için, 20. katta oturan bir yakınının evine gitmeyen ya da 20 katı merdivenlerden inen çıkan birini?</p>

  <p class="normal1">Tünellere, köprülere giremeyen, uçağa, feribota, otobüse binemeyen, hatta korkular yüzünden evinden çıkamayan insanları?</p>

  <p class="normal1">Eminim görmüşsünüz, duymuşsunuzdur... Ve aslında bu durumlar tahmin ettiğinizden çok daha yaygın...</p>

  <p class="normal1">Daha uç bir örnek verelim. 2000’li yılların o müthiş filmi <span class="ideitalik">Akıl Oyunları</span>’nı (A Beautiful Mind) seyretmeyen, Nobelli matematikçi John Nash’in hikâyesini bilmeyen yoktur neredeyse.</p>

  <p class="normal1">İzlemeyen varsa, küçük bir “spoiler” yapalım. Filmin ilk yarısında tam bir ajan filmi izlerken, ikinci yarıda aslında daha önce gördüklerimizin sadece John Nash’in hayalinde yaşandığına, onun ileri derecede bir şizofren olduğuna şahit olmuştuk.</p>

  <p class="normal1">Özellikle ekonominin önemli yapıtaşlarından “oyun teorisi”ni bulan dâhi matematikçi John Nash’in kendi beynini kontrol edemediği bir hayat yaşamış olması oldukça üzücü... Bu konuda onun yalnız olmadığını, dünyada benzer sorunlar yaşayan milyonlarca insan olduğunu biliyoruz.</p>

  <p class="normal1">Ama biz sadece uç örnekler için değil, genel için bir soru soralım...</p>

  <p class="ortayazi"><span class="normal4">Gerçekten beynimizi<br class="calibre2"/>
  kontrol edebiliyor muyuz</span></p>

  <p class="normal1">Bu arada uyarmak isterim: “Beynimizi kullanabiliyor muyuz ya da yüzde kaçını kullanıyoruz?” manasında sormadım bu soruyu. Asıl sormaya çalıştığım, bizi ve bedenimizi yöneten beyni kontrol edebiliyor muyuz? Yoksa daha çok o mu bizi kontrol ediyor?</p>

  <p class="normal1">Buna vereceğim cevap bizim adımıza hem üzücü hem de umut verici...</p>

  <p class="normal1">Üzücü olan yanı şu: Biz beynimizi değil daha çok o bizi kontrol ediyor.</p>

  <p class="normal1">Umut verici kısımsa:</p>

  <p class="ortayazi"><span class="normal4">Eğer beynimizi daha yakından tanır ve onun bizi<br class="calibre2"/>
  kontrol etme prensiplerini öğrenebilirsek<br class="calibre2"/>
  hayatımızda çok büyük değişimler sağlayabiliriz.</span></p>

  <p class="normal1">Şimdi onu daha yakından tanıma zamanı...</p>

  <p class="normal1">İlerleyen sayfalarda sizinle paylaşacağım bazı bilgiler, özellikle bu konuyla çok ilgili okurlarımda “Yahu biz bunları zaten biliyoruz” tepkisi yaratabilir. Ancak, size anlatacağım tekniğin gerçek anlamda kavranması için bu tekrarın gerekli olduğunu düşünüyorum. Eğer hayatınızı değiştirmek gibi bir isteğiniz varsa bence bu konulara aşina olsanız bile bir kez daha okuyun!</p>

  <p class="normal1">Ayrıca bu kısa tekrar içinde, henüz yaygın literatürde bulunmayan, beynimizin hiç bilmediğiniz önemli yönlerine dair taptaze bilgiler bulacağınız sözünü de verebilirim.</p>

  <p class="normal1">Bu bölümü bitirdiğinizde NeuroFormat® Beyin Modeli’ni yakından tanıyarak, aslında duygularımızı neden yaşadığımızı ve sonrasında onları nasıl değiştirebileceğimizi göreceksiniz.</p>

  <p class="normal3"> </p>

  <p class="normal5">Hadi başlayalım...</p>
</body>
</html>