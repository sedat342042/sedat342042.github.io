<html xmlns="http://www.w3.org/1999/xhtml">
<head>
  <title>beynineformatat.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="kitapickapak3" id="calibre_toc_7"><br class="calibre2"/>
  Sonsöz<br class="calibre2"/>
  <br class="calibre2"/>
  <br class="calibre2"/>
  <br class="calibre2"/></h1>

  <p class="normal1">Eğer kitabımı hiçbir uygulama yapmadan, sadece bilgi almak adına okuduysanız sizin için başı ve sonu dışında oldukça sıkıcı bir kitap olmuş olmalı. Eğer böyle bir durumdaysanız lütfen şikâyetlerinizi sadece bana gönderiniz<img alt="" class="calibre7" src="../Images/09.jpg"/>.</p>

  <p class="normal1">Tabii ki şaka yapıyorum. Ancak yine de, herkesi etkileyemeyeceğimi, herkesi inandıramayacağımı, herkese uygulama yaptıramayacağımı, herkesin hayatına dokunamayacağımı biliyorum. İçinizden “Yani bu muymuş?”, “Saçma birtakım tekniklerle nasıl hayat değişirmiş?”, “Ben göz noktalarını görmedim”, “Vurdum vurdum bir şey olmadı” gibi cümleler kuranlar olabilir. Teknikler ve sistem size çok mantıksız, basit ya da uygulaması zor gelebilir.</p>

  <p class="normal1">Mantıksız ve basit gelmesi konusunda pek fazla açıklama yapmayacağım. Size tek söyleyeceğim, bu sistemle bütün inanç sisteminizi zorlayacak şekilde sonuç alındığı... Zaten beynimiz basit ve ilkel şekillerde çalışıyor. İşte bu yüzden konuşmalardan, karmaşık kavramlardan anlamıyor. Sistemimiz tam da ona uygun olan fiziksel düzlemde çalışıyor. Sonuç alabilme sebebimiz farklı bakış açımız ve bilinçaltının anlayabildiği şekilde ona ulaşmamız.</p>

  <p class="normal1">Kitabın ve sistemin zorluğuna gelince... Bu kitabı eğer sadece bir kez okursanız, hayatınızda gereksiz bir kitap okudunuz demektir. Kitabımın sizi müthiş eğlendirmediğini biliyorum, buradan aldığınız bilgileri de uzun süre hatırlayacağınızı sanmıyorum. Ancak, eğer bu kitabı başarı sağlayan binlercesi gibi başucu kitabı haline getirir, doğru analizleri yapar ve uygulamalarda sebat ederseniz “sınırların gökyüzü” olduğunu söyleyebilirim!</p>

  <p class="normal1">En büyük tehlike, inancımızı kaybetmek... Hayır, tekniklerin işe yaraması için inanmak gerekmiyor. Zira bir TV kanalında yaptığım, canlı yayında fobi geçirme uygulamasını internette izlerseniz, uygulama yaptığım kişinin de bana inanmadığını ve bunu açıkça söylediğini görebilirsiniz.</p>

  <p class="normal1">İnanç bize sadece sebat etmek için gerekli... Erken pes etmemek, sonuna kadar gitmek için... Eğer, istediğiniz sonuca ulaşmıyorsanız durumu güvendiğiniz üçüncü bir kişiye açın. Konuyu ve sistemi bilmese de size farklı bakış açıları kazandırabilir. Belki de yanlış bir olay ya da sebep üzerinde çalışıyorsunuz ya da sorunun tüm nedenlerini temizlememiş olabilirsiniz.</p>

  <p class="normal1">Sebatın önemini ne kadar vurgulasam az. Bu kitapla size, ilk kez okuduğunuzda “Neydi bu ya?!” diyebileceğiniz yoğunlukta bilgi verdiğimin farkındayım. Şunu itiraf etmek isterim ki, çalışmalarımda ilk kitabımı okumuş ve denemiş ancak bir şekilde teknikleri uygulamada başarılı olamamış kişilerle karşılaştım. Zira, bu insanlar sistemin hızı ve etkisine inançları tam olsa da, bir şekilde sonuca kadar gidememişlerdi. Bu kitabımdaki en büyük amacım, en önemli “püf noktalarını” mümkün olduğunca paylaşmak ve bu insanların sayısını minimuma indirmekti. Bu insanlarla yaptığım tek bir çalışmayla, tamamına yakını uygulamaları kendi kendilerine tekrar edebilir hale geldiler.</p>

  <p class="normal1">Tabii ki kitapta okumak, video seyretmek, seminerine katılmak, bir profesyonelle bire bir uygulama yapmak birbirinden çok farklı “etkileşimleri” kapsıyor. Evet, bazılarımız kitaptan hemen uygulamaya geçip hayatlarına adapte ettiler. İlk kitabımdan sonra birçok kişiden de “Eğitim isterük” benzeri birçok mail aldım<img alt="" class="calibre7" src="../Images/09.jpg"/>. Bazılarımızın hayatını değiştirmek için “daha fazla interaktivite” gerekebiliyor. Eğer siz de böyle bir durumdaysanız, çeşitli seviyelerde verilecek eğitim seminerleri hakkında bizi sosyal medyada, aşağıdaki adreslerden takip edebilirsiniz.</p>

  <p class="indentmetin">facebook.com/neuroformat</p>

  <p class="indentmetin">twitter.com/barismuslu</p>

  <p class="normal1">Eğer ben ve ekibimin yardımcı olabileceği başka sorularınız ve sorunlarınız varsa bize www.neuroformat.com adresinden ulaşabilirsiniz.</p>

  <p class="normal1">Kitabımın sizin ve sevdiklerinizin hayatına pozitif olarak dokunması dileğiyle...</p>

  <div class="calibre1" id="calibre_pb_84"/>
</body>
</html>