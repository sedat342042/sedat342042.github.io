<html xmlns="http://www.w3.org/1999/xhtml">
<head>
  <title>beynineformatat.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="normal2" id="calibre_toc_27"> <br class="calibre2"/>
  <span class="solbaslik solbaslik">Öfke<br class="calibre2"/>
     <span class="solbaslik">temizliği</span></span><br class="calibre2"/>
  <br class="calibre2"/>
  <br class="calibre2"/>
  <br class="calibre2"/></h2>

  <p class="normal3"> </p>

  <p class="indentmetin"> <br class="chapter"/>
  NeuroFormat® tekniğini kullanıp, hayatınızdaki tüm kötülükleri “formatlamayı” alışkanlık haline getirdiğinizde yapmak isteyeceklerinizden biri de geçmiş öfkeleri temizlemek olacaktır.</p>

  <p class="normal3"> </p>

  <p class="normal1">Şu an bu kitabı okurken bazılarınız “öfke benim için çok da önemli değil” diye düşünüyor olabilir. Evet, aramızdan bazıları gerçekten sakin, hayatında pek de öfkelenmemiş insanlar olabilir, ama genelde çoğumuzun ciddi bir öfke temizliği yapması gerekiyor.</p>

  <p class="normal1">Eğer hayatımıza mutlu devam etmek istiyorsak, geçmişimize ait gereksiz öfkelerimizi temizlememiz gerekiyor. Eğer onlardan kurtulursak hayatımızın her alanındaki çoğu fırsatın açıldığını bizzat görürüz. Tüm ilişkilerimizi düzeltebilir, sevmediğimiz ama dayanmak zorunda olduğumuz işimizde daha mutlu olabilir, yeni iş fırsatları yaratır, yeni insanlarla tanışır kısacası hayatımızda sonu gelmeyen müthiş bir pozitif “çağ” yaratırız.</p>

  <p class="ortayazi"><span class="normal4">Ama neden?</span></p>

  <p class="normal1">Aslında hepimiz hayata öfkesiz geliyoruz. Yaşadıklarımız sonucunda, hayattan bazı dersler çıkararak öfke biriktirmeye başlıyoruz. İlk başta daha “kısıtlı” dersler çıkarsak da, sonrasında derslerimiz oldukça genelleşiyor.</p>

  <p class="normal1">Mesela hayatımızda ilk kez birisinden kazık yediğimiz zaman, belki şaşırıp onun böyle bir şey yaptığına inanamıyoruz. O kişiye kızıp, bir daha onunla konuşmayacağımızı, onu affetmeyeceğimizi kendimize söyleyip bu deneyimimizden kendimize bir ders çıkarıyoruz. Daha sonraki olaylarda ise aldığımız dersler genelleşmeye başlıyor. Belki daha sonra tüm insanlara karşı güvensizlik duymaya, onların bizi her an “satabileceklerini” düşünerek hayata bu pencereden bakmaya başlıyoruz.</p>

  <p class="ortayazi"><span class="normal4">Peki, hayatını bu güvensiz duruşla geçiren<br class="calibre2"/>
  birine ne oluyor?</span></p>

  <p class="normal1">Evet, doğru tahmin ettiniz... Tüm dostlarından kazık yemeye devam ederek, hayatında bu korkuyu ve öfkeyi sürekli derinleştiriyor...</p>

  <p class="normal1">Kişisel gelişim kitapları bu durumu “evrende benzer benzeri çeker”, “ne düşünüyorsanız onu yaşarsınız” şeklinde formüle ediyor. Malum kuantum düşüncesi, “evrene nasıl bir enerji gönderirseniz o şekilde bir hayat yaşarsınız” diye yıllardır söylüyor duruyor... Bu son yıllarda artık hepimizin aşina olduğu bir bakış açısı ve aslına bakarsanız doğru.</p>

  <p class="normal1">Ve tekrar soralım... Ama neden?</p>

  <p class="normal1">Bunu evrene havale etmemize gerek yok... İnsanlara güvenmeyip, daha önce yaşadıklarımızın öfkesini yeni tanıştığınız insanlardan çıkarmaya çalıştığımızda bu, konuşmamıza, tepkilerimize, hatta duruşumuza bile yansıyor.</p>

  <p class="normal1">Karşıya sıcak davranmayan, aşırı gururlu, her an karşıdakini hayatından silmeye hazır, ilk yanlışı çok büyüten, “buluttan nem kapan” bir insana dönüşüyoruz.</p>

  <p class="normal1">Ve sonunda ne oluyor? İnsanlar bizi ilk fırsatta hayatlarından atıp gidiyorlar! Sonuçta bizi kaybetmeleri onlar için büyük bir kayıp olmuyor. Çünkü herkes kendini bir şekilde mutlu edecek insanlarla beraber olmak ister.</p>

  <p class="normal1">Aslında henüz yapmadıkları şeylerden dolayı insanları suçlamak ya da onlardan şüphelenmek, onların bu davranışları yapma ihtimalini arttıracaktır. Bunun en büyük nedeni, zaten kötü hiçbir şey yapmadan karşının güvenini kaybetmiş birinin, kötü bir şey yapma korkusu olmamasıdır. Zaten, karşısındakinin güvenine sahip değildir, kötü bir şey yaptığı zaman olmayan güveni kaybetmekten de korkmayacaktır.</p>

  <p class="normal1">Özetle, bizi baştan kaybeden birine, bizi kaybetme korkusunu hissetme fırsatı vermemiş oluyoruz. Onlar da bizi daha kolay harcıyorlar...</p>

  <p class="normal1">Aslında genellediğimiz öfkeler bizi hayatımızda istediğimiz güzelliklerden uzak tutuyor. Beynimiz yıllardır biriktirdiği öfkelerden dolayı, aynı kötü şeyleri tekrar yaşamamamız için tüm gerekenleri yapıyor ve güzel yenilikleri baltalıyor. Bir bakıma öfkeli olduğumuz her şeyden uzak duruyoruz. Mesela, karşı cinse öfkeliysek, onlardan uzak duruyoruz. İş hayatında öfkeliysek, yeni fırsatları değerlendirmiyoruz. Bunu ne yazık ki farkında olmadan yapıyoruz. Bilinçaltımız sadece bizi korumaya çalışıyor ama bunu yaparken güzel bir geleceğe ket vuruyor.</p>

  <p class="normal1">Öfkenin en bariz etkisi üzerimizde yarattığı otomatik stres. Öfkelendiklerimize benzer durumlar oluştuğu an bir anda kan beynimize sıçrıyor. Modumuz, mutluluğumuz bozuluyor. O kanın beyinden geriye dönmesi de ne yazık ki çıktığı kadar kısa sürede olmuyor. Sonuçta özellikle bazılarımızın birikmiş öfkesi hayat mutluluğuna engel oluyor.</p>

  <p class="normal1">Aslında öfke duyarak hayatımızdaki seçenekleri kısıtlıyoruz, fırsatları kaçırıyoruz... Öfke en az korkular kadar, kısıtlamakla kalmayıp, hayatımızı mahvediyor.</p>

  <p class="normal1">Bu bölümde öfkemizi temizleyeceğiz.</p>

  <p class="normal1">Nasıl mı?</p>

  <p class="normal1">Birçok yönüyle...</p>

  <p class="h2baslik">Başkalarına karşı olan öfkenin temizlenmesi</p>

  <p class="normal3"><span class="h2baslik1">•</span> Eşiniz, aile fertleriniz, akrabalarınız ve hayatınızdaki özellikle kızgın olduğunuz ama sıkça görüşmeye devam ettiğiniz/etmek zorunda olduklarınız...</p>

  <p class="normal3"><span class="h2baslik1">•</span> Görüşmek istediğiniz ama görüşmeyi kızgın olduğunuz için kestikleriniz...</p>

  <p class="normal3"> </p>

  <p class="normal1">Bu kişilere neden öfkelisiniz? Nedenleri iki gruba ayıralım. Birincisi geçmişteki belli olaylar, diğeriyse hâlâ tekrar edilen davranışlar olabilir.</p>

  <p class="solbaslik1">Geçmişte yaşadığınız belli olaylar</p>

  <p class="normal1">Geçmişte yaşadığınız olayları Hikâye Tekniğini kullanarak, öfke duyduğunuz önemli anlardaki duyguları tüm göz pozisyonlarında temizleyin.</p>

  <p class="normal3"> </p>

  <p class="solbaslik1">Süregelen davranışlar</p>

  <p class="normal1">Hâlâ kızdığınız davranışları, özellikle sizi neden kızdırdığını düşünerek tüm olası parçalarıyla temizleyin.</p>

  <p class="normal1">Söz konusu kişinin yaptığı davranış sizi neden kızdırıyor?</p>

  <p class="normal1">Mesela sizi terfi ettirmediği için patronunuza olan öfkenizi temizlerken, sizi terfi ettirmemesi sizi neden kızdırıyor tüm sebepleri düşünerek aşağıdakine benzer şekilde bir OLUMSUZ ifade oluşturabilirsiniz.</p>

  <p class="normal3"> </p>

  <p class="normal3"><span class="idebold">“Beni yıllardır hak ettiğim yere, pozisyona getirmeyerek, yaptığım iyi işleri takdir etmediğin, adaletsiz şekilde başkalarını daha fazla ön plana çıkardığın ve maddi durumumun iyileşmesine hiçbir şekilde izin vermediğin için sana inanılmaz öfke doluyum!”</span></p>

  <p class="normal3"> </p>

  <p class="normal1">Onunla karşılıklı konuşurmuş gibi.</p>

  <p class="normal1">Bu arada öfke temizliğinde hatırlamanızı istediğim önemli bir detay var: Tüm OLUMSUZ ifadelerinizi sanki söz konusu kişiye söylüyor gibi kurmanız gerekiyor. Gerçekten öfkenizi temizlerken, sanki öfke duyduğunuz kişi karşınızdaymış ve gerçekten onunla konuşuyormuşsunuz gibi hissedin. Onun yüzünü, mimiklerini, görsel olarak sizi kızdıran yanlarını da hatırlamaya ve öfkenizi daha da arttırmaya çalışın.</p>

  <p class="normal1">Onunla sanki gerçekten konuşuyor gibi davranmanız, öfkenizi arttıracak sizi duygusallaştırarak çözülmenizi sağlayacaktır.</p>

  <p class="normal3"> </p>

  <p class="solbaslik1">Kilidi açmak</p>

  <p class="normal1">Göz noktalarında öfkeyi yakaladıysanız ve özel noktanıza vurarak öfkenizi temizleyebiliyorsanız bu duyguyu temizlemenizde bir engel yok demektir.</p>

  <p class="normal1">Ancak, özellikle öfke konusunda çoğu zaman bilinçaltınız öfkenizi temizlemenize engel olabilir. Onun öfkeyi tutmak için birçok nedeni olabilir. Bunlardan bazıları şunlar:</p>

  <p class="normal3"> </p>

  <p class="normal3"><span class="h2baslik1">•</span> Belki içten içe onlara ders vermek ya da intikam almak istiyorsunuz.</p>

  <p class="normal3"><span class="h2baslik1">•</span> En azından özür dilemelerini bekliyor olabilirsiniz.</p>

  <p class="normal3"><span class="h2baslik1">•</span> Bu öfkenizden kurtulmanız onları affetmenizi sağlayacak ve bilinçaltınız onları affetmek istemiyor olabilir.</p>

  <p class="normal3"><span class="h2baslik1">•</span> Bilinçaltınız, öfkenizin sizi onlara ve onların daha sonraki yapacaklarına karşı koruduğunu düşünüyor olabilir.</p>

  <p class="normal3"> </p>

  <p class="normal1">“Öfke kilidinizi” açmak için aşağıdakine benzer bir KİLİT İFADESİ kurabilirsiniz.</p>

  <table border="1" class="calibre8" width="100%">
    <tbody class="calibre9">
      <tr class="calibre10">
        <td class="calibre38" colspan="2"><span class="idebold">Örnek kilit ifadesi</span></td>
      </tr>

      <tr class="calibre10">
        <td class="calibre11" valign="top" width="50%">Duyguyu hissetme nedenlerimiz</td>

        <td class="calibre11" valign="top" width="50%">Yaptığından dolayı seni aff etmek istemesem de, bir şekilde benden özür dilemeni ya da sana ders vermeyi istesem de ve sen yaptığından dolayı bu öfkeden kurtulmayı, aff edilmeyi hak etmesende bu öfkeden kurtulmak benim için güvenli olmasa da..."</td>
      </tr>

      <tr class="calibre10">
        <td class="calibre11" valign="top" width="50%">Duygunun tarifi, hissettiğimiz yer(ler)</td>

        <td class="calibre11" valign="top" width="50%">Kalbimdeki bu sıcak öfkenin tümünü ve geri kalanını...</td>
      </tr>

      <tr class="calibre10">
        <td class="calibre11" valign="top" width="50%">Buna rağmen duyguyu serbest bırakmak</td>

        <td class="calibre11" valign="top" width="50%">Aslında hatasız insan olmadığı, bu öfke bana sadece zarar verdiği ve artık bu öfkeye ihtiyacım olmadığı için; bundan kurtulduğum zaman daha fazla güvende olacağım, sen bundan kurtulmayı hak etmesen de seni anlayarak senden daha büyük olduğum için tamamıyla serbest bırakıyorum.</td>
      </tr>
    </tbody>
  </table>

  <p class="normal3"> </p>

  <p class="normal1">Burada, tüm bu ihtimalleri göz önüne alarak, bunlara rağmen yine de bu öfkeyi serbest bıraktığımızı, bu kişileri hatalarına rağmen affettiğimizi haykırarak bilinçaltının engelini kaldırıyoruz. Daha önce tavsiye ettiğim gibi “serbest” kelimesine vurgu yapmayı ve gerekirse yüksek sesle “haykırmayı” ihmal etmeyin.</p>

  <p class="normal3"> <br class="chapter"/>
  <span class="idebold">OLUMLU ifadeler</span></p>
  <hr class="calibre24"/>

  <p class="normal3">Hayatınızdaki insanlara olan birikmiş öfke temizlendiği zaman sosyal hayatınız bir anda açılacak, ilişkilerinizde çok daha rahat ve doğal hale geleceksiniz. Daha az kavga edip çok daha sevecen biri olacaksanız...</p>

  <p class="normal3">Şimdi gelelim en kritik soruya! Siz üzerinize düşeni yaptınız, öfkenizden ve negatif algınızdan kurtuldunuz. Peki, karşı taraf değişecek mi?</p>

  <p class="normal3">Yanıt evet! Aslında dolaylı olarak onlar da değişecekler. İlişkiler karşılıklıdır. Siz onlara karşı sevecen oldukça, onların davranışları da otomatik olarak değişecektir.</p>
  <hr class="calibre24"/>

  <p class="h2baslik">Durumlara öfkenin temizlenmesi</p>

  <p class="normal1">Hayatınızda sizi sürekli sinirlendiren ne var?</p>

  <p class="normal3"><span class="h2baslik1">•</span> Trafik</p>

  <p class="normal3"><span class="h2baslik1">•</span> Toplum</p>

  <p class="normal3"><span class="h2baslik1">•</span> İş hayatı</p>

  <p class="normal3"><span class="h2baslik1">•</span> Ülkenin gidişatı</p>

  <p class="normal3"> </p>

  <p class="normal1">Eğer gerçekten sizi olumsuz etkileyen ve sürekli tekrar eden konular varsa, benzer şekilde onları tüm göz pozisyonlarında temizleyin.</p>

  <p class="normal3"> </p>

  <p class="normal1">Sizi neden kızdırıyorlar?</p>

  <p class="normal3"> </p>

  <p class="normal3"><span class="idebold">“Her gün trafikte kalarak, özgürlüğümün kısıtlandığını hissederek günümün en güzel 2-3 saatini rezalet şekilde geçirdiğim, başkaları sürekli geçiş hakkımı çiğneyerek beni aptal yerine koyduğu için hissettiğim bu öfke...”</span></p>

  <p class="normal3"> </p>

  <p class="normal1">Size tavsiyem, (tabii ki güvenliğinizi garanti altına alarak) hissettiğiniz öfkeleri onların tetiklendiği ortamlarda temizlemeniz. Belki o an arabayı kullanmıyorsanız, sağ koltukta tampon tampona trafikteyken bu öfkenizi formatlayı deneyin. Etkisi büyük olacaktır!</p>

  <p class="ortayazi"><span class="normal4">Yaşadığımız durumlara olan öfkemizi<br class="calibre2"/>
  formatlamamızın en büyük nedeni, stres seviyemizi<br class="calibre2"/>
  aşağı indirmesi. Eğer bazı durumları yaşamak<br class="calibre2"/>
  zorundaysak en azından yarattığı stresten korunalım,<br class="calibre2"/>
  o zamanın da keyfini çıkaralım değil mi?</span></p>
</body>
</html>