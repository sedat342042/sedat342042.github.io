<html xmlns="http://www.w3.org/1999/xhtml">
<head>
  <title>beynineformatat.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="chapter">
    <p class="normal1">Evet, tekrar itiraf etmek isterim ki, bu her zaman çok keyifli bir süreç olmayabilir. Ancak, belli bir çalışmayla hayatınızda problemleri nasıl yok ettiğinizi, sağladığınız iyileşmeleri gördükçe, yaparken tecrübe kazanıp hızlandıkça NeuroFormat® sistemini hayat boyu kullanacağınızdan eminim.</p>

    <p class="normal1">Sorunlarınızı artık formatlayabileceğinizi bilmek, hiç yapmasanız bile size paha biçilmez bir rahatlık sağlayacaktır. Evet, “gitmeseniz de, görmeseniz de” o köy sizin köyünüz olmaya devam edecek.</p>

    <p class="normal1">Kendimi tekrar etmek pahasına bir kez daha söylemek istiyorum: Bu kitabı okuyup sadece bilgi edinmenizin yararı çok sınırlı olacaktır. Bilgi edinmeniz sadece bilinçli beyninize hitap edecek; tekrar etmediğiniz sürece, öğrendiğimiz çoğu bilgiler gibi, buradan öğrendiklerinizin tamamına yakını da belli bir süre içinde unutulacaktır.</p>

    <p class="normal1">Ayrıca, bu kitaptan çok daha eğlenceli, hatırınızda kalacak ilginç bilgilerle dolu birçok farklı kitap da bulabilirsiniz. Zira amacım sizi eğlendirmek ya da ilham vermek değil. Bu kitabın yararını özellikle uyguladığınızda ve uygulamaya devam ettikçe göreceksiniz.</p>

    <p class="ortayazi"><span class="normal4">Amacım, bilinçaltınızı ne kadar hızlı<br class="calibre2"/>
    değiştirebileceğinizi size göstermek<br class="calibre2"/>
    ve belki çok klişe olsa da,<br class="calibre2"/>
    HAYATINIZI DEĞİŞTİRMEK!</span></p>

    <p class="normal1">Ne kadar ciddiye aldığınız, buna ne kadar ihtiyacınız olduğu, şu anki mevcut hayatınız ve sorunlarınızı çözmek konusunda ne kadar motive olduğunuz sonucu belirleyecek.</p>

    <p class="normal1">Ve başarı sebatla gelecek!</p>

    <p class="normal1">Eğer hayatınızda değiştirmek istediğiniz bir alan yoksa, bence bu kitabın teori bölümlerini, hangi konularda uygulama yapabileceğinizi okuyun ve daha sonraki bir zamanda okuyup, uygulamaları yapmak için kenara koyun. Sadece, gerektiğinde kullanabileceğinizi bilin ve başka bir zamana bırakın.</p>

    <p class="normal1">Şimdi ikinci bir uyarı geliyor: Her şeyin başlangıcı çok daha zordur! Ve genelde çoğu gelecek vaat eden proje, henüz bir yere gelemeden ilk başlarda terk edilir. Öğrendiğiniz her yeni sistemi ilk başlarda daha disiplinli şekilde uygularsanız, ona devam etme ihtimaliniz çok daha yüksek olur. Zira zor zamanlarda disiplin ve azim içerisinde sebat ederseniz, daha sonrasında zaten tecrübe kazandığınız ve sonuç aldığınız için, size çok yararlı olabilecek bir sistemi hayat boyu bırakmazsınız.</p>

    <p class="normal1">Şimdi bu teknikleri hayatımızı güzelleştirmek, hedeflerimize ulaşmak için nasıl kullanacağımızı görelim.</p>

    <p class="resim"><img alt="" class="calibre39" src="../Images/40.jpg"/></p>
  </div>
</body>
</html>