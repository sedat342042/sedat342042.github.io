<html xmlns="http://www.w3.org/1999/xhtml">
<head>
  <title>beynineformatat.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="normal2" id="calibre_toc_28"> <br class="calibre2"/>
  <span class="solbaslik solbaslik">Kendimizle<br class="calibre2"/>
     <span class="solbaslik">barışmak</span></span><br class="calibre2"/>
  <br class="calibre2"/>
  <br class="calibre2"/>
  <br class="calibre2"/></h2>

  <p class="indentmetin"> <br class="chapter"/>
  Sadece öfke değil, kendimize yönelik hissettiğimiz tüm duyguları bu bölümde temizleyeceğiz.<br class="chapter"/>
  Öfke, suçluluk ve utanç...</p>

  <p class="indentmetin"> </p>

  <p class="normal1">Peki, bu duyguların birbirinden farkı nedir?</p>

  <p class="normal1">Yaptıklarınız yüzünden kendinize zarar vermişseniz, hissedeceğiniz duygu daha çok kendinize karşı öfke olur.</p>

  <p class="normal1">Ama eğer yaptıklarınızla başkalarına zarar vermiş olma ihtimaliniz varsa, bu durumda hissedeceğiniz, kendinize olan öfkeyi çok daha iyi şekilde anlatan başka bir duygu var.</p>

  <p class="normal1">Suçluluk...</p>

  <p class="normal1">Peki ya utanç?</p>

  <p class="normal1">Utancın diğer iki duygudan en önemli farkı, öfke ve suçluluğu genelde olay gerçekleştikten belli bir süre sonra hissederken, utancı olay sırasında hissediyor olmamız...</p>

  <p class="normal1">Aslında hangi duyguyu neden hissettiğinizin mantığı çok da önemli değil. Şu an bizim ilgilendiğimiz, kendimize karşı hissettiğimiz bu duygulardan tümüyle arınarak kendimizle barışmak.</p>

  <p class="normal1">Peki, ama nasıl?</p>

  <p class="normal1">Bu duyguları yaşama nedenlerimizi ikiye ayırmakla başlayalım...</p>

  <p class="normal3"> </p>

  <p class="normal3">1- Geçmişte yaşadığımız olaylar</p>

  <p class="normal3">2- Hâlâ devam eden konular</p>

  <p class="normal3"> </p>

  <p class="normal1">Fark ettiyseniz, herhangi birine karşı duyduğumuz öfkenin temizliğinde de çok benzer şekilde ilerliyoruz.</p>

  <p class="h2baslik">Geçmişi temizlemek</p>

  <p class="normal1">Geçmişte yaşadığınız, kendinize karşı öfke duymanıza, suçluluk ve utanç hissetmenize neden olan olaylar varsa, “Hikâye Tekniği”yle temizleyin. Olayları kendi kendinize anlatırken bu duyguları yoğun hissettiğiniz yerlerde, göz taraması yaparak, her noktada duyguyu temizleyeceksiniz.</p>

  <p class="normal1">Peki, ne tür olayları temizlemelisiniz? Hayatınızdaki önemli başarısızlıklarınız, istediğiniz okulu kazanamamak, kötü geçen bir sunum, rezil olduğunuzu, utandığınızı düşündüğünüz olaylar, özellikle onlara zarar verecek şekilde birisine karşı yanlış davranmış olmanız, “iş üstünde” yakalandığınız kötü anlar...</p>

  <p class="normal1">Bu olayları hatırlamak için sorularımızı ayrı ayrı soralım.</p>

  <p class="normal3"> </p>

  <p class="normal3"><span class="h2baslik1">•</span> Hayatınızda kendinize çok öfkelendiğiniz olaylar nedir?</p>

  <p class="normal3"><span class="h2baslik1">•</span> Ya suçluluk duyduğunuz, yapmamanız gereken şeyleri yaptığınız, belki de başkalarına zarar vermiş olabilecekleriniz?</p>

  <p class="normal3"><span class="h2baslik1">•</span> Peki, yaşarken sizi gerçekten utandıran, belki yakalandığınız, belki insanlara o an rezil olduğunuzu hissettiğiniz olaylar var mı?</p>

  <p class="normal3"> </p>

  <p class="normal1">Ne yapacağınızı çok iyi biliyorsunuz...</p>

  <p class="normal1">Bu arada, olay bazında kendinize karşı olan öfkeyi, hissettiğiniz utancı, suçluluğu temizlerken bilinçaltınız yine size engel olmaya kalkabilir. Onu yine ikna etmeniz gerekebilir. Aşağıdakine benzer bir KİLİT İFADESİ oluşturarak, engeli temizleyebilirsiniz.</p>

  <table border="1" class="calibre8" width="100%">
    <tbody class="calibre9">
      <tr class="calibre10">
        <td class="calibre38" colspan="2"><span class="idebold">Örnek kilit ifadesi</span></td>
      </tr>

      <tr class="calibre10">
        <td class="calibre11" valign="top" width="50%">Duyguyu hissetme nedenlerimiz</td>

        <td class="calibre11" valign="top" width="50%">.................... yaptığım için</td>
      </tr>

      <tr class="calibre10">
        <td class="calibre11" valign="top" width="50%">Duygunun tarifi, hissettiğimiz yer(ler)</td>

        <td class="calibre11" valign="top" width="50%">şu an .......... da hissettiğim bu soğuk suçluluk duygusuna rağmen...</td>
      </tr>

      <tr class="calibre10">
        <td class="calibre11" valign="top" width="50%">Buna rağmen kendimizi sevmek ve duyguyu serbest bırakmak</td>

        <td class="calibre11" valign="top" width="50%">Bu suçluluktan kurtulmayı asla hak etmesem de, çok kötü bir şey yapmış olsam da kendimi bu halimle çok seviyorum. Ve bu duyguyu tamamıyla serbest bırakıyorum.</td>
      </tr>
    </tbody>
  </table>

  <p class="h2baslik">Şimdiyi temizlemek</p>

  <p class="normal1">Hangi özellikleriniz sizde öfke uyandırıyor? Hangilerinden gerçekten nefret ediyorsunuz?</p>

  <p class="normal3"> </p>

  <p class="solbaslik1">Fiziksel özelliklerimiz</p>

  <p class="normal1">İlk başta, içinde yaşadığımız bedeni tamamıyla sevmemiz gerekiyor. Eğer, kendinize bile söylemekten çekindiğiniz, farkında olmadığınız ama içten içe beğenmediğiniz özellikler varsa, şimdi dürüst olma zamanı...</p>

  <p class="normal1">Bu bölümü bir ayna karşısında yapmanız etkiyi katlayacaktır. Boyunuz, kilonuz, gözünü kaşınız, beğenmediğiniz her ne varsa, bir bir duygu yoğunluklarını formatlayın.</p>

  <p class="normal3"> </p>

  <p class="solbaslik1">Karakterimiz</p>

  <p class="normal1">Karakterinizle ilgili değiştirmek istediğiniz özellikler var mı?</p>

  <p class="normal3"> </p>

  <p class="solbaslik1">Eğitimimiz</p>

  <p class="normal1">İçinizde kalan pişmanlıklar ya da “keşke” dedikleriniz var mı?</p>

  <p class="normal3"> </p>

  <p class="solbaslik1">Yeteneklerimiz ve kapasitemiz</p>

  <p class="normal1">İstediğiniz ama sahip olamadığınız yetenekleriniz neler? Kapasitenizden tam anlamıyla memnun musunuz?</p>

  <p class="normal3"> </p>

  <p class="solbaslik1">Rahatsızlıklarımız</p>

  <p class="normal1">Sağlık sorunlarınız, ağrılarınız, rahatsızlıklarınız neler?</p>

  <p class="normal3"> </p>

  <p class="solbaslik1">Davranışlarımız</p>

  <p class="normal1">Beğenmediğiniz davranışlarınız neler?</p>

  <p class="normal3"> </p>

  <p class="solbaslik1">Ailemiz ve köklerimiz</p>

  <p class="normal1">Türk geleneklerinde, ailemiz bizim her şeyimiz. Ama yine de, ailenizden ve köklerinizden tam anlamıyla gururlu musunuz?</p>

  <p class="normal3"> </p>

  <p class="solbaslik1">Suçluluklarımız</p>

  <p class="normal1">Hâlâ yaptığınız, yapmak zorunda olduğunuz ve sonucunda kendinizi iyi hissetmediğiniz bir aktivite var mı?</p>

  <p class="normal1">Ne yapıyorsanız, yapmayın etmeyin ki bu duyguları da hissetmeyin!</p>

  <p class="normal1">Tabii ki şaka yapıyorum... Size akıl vermek değil amacım. İşiniz gereği bir ürünü satmaya çalışıyor olabilirsiniz. Belki gelen müşterilere –bu tam olarak doğruyu yansıtmasa da– satmaya çalıştığınız ürünün piyasanın en ucuzu ama aynı zamanda en kalitelisi olduğunu söylüyorsunuz. Eğer bir şeyi yapmak zorunda hissettiğiniz için yapıyorsanız en azından suçluluğunuzu formatlayabilmelisiniz.</p>

  <p class="normal1">Yine temizlemek için OLUMSUZ ifadeye ihtiyacımız var. İfadeyi oluşturmak için soracağımız sorular:</p>

  <p class="normal3"> </p>

  <p class="normal3"><span class="idebold"><img alt="" class="calibre7" src="../Images/07.jpg"/> NEDEN?</span></p>

  <p class="normal3">Neden suçlusunuz? Yaptığınız şey başkalarının hayatında tam olarak nelere sebep olabilir?</p>

  <p class="normal3"><span class="idebold">"Yalan söyleyerek insanları yanıltıyorum, günah işliyorum, insanların bundan çok daha iyi bir ürünü daha ucuza almalarını engelliyorum ve belki de benim ürünüm birkaç ay sonra ellerinde kalıyor.”</span></p>

  <p class="normal3"> </p>

  <p class="normal3"><span class="idebold"><img alt="" class="calibre7" src="../Images/07.jpg"/> NASIL?</span></p>

  <p class="normal3">Tam olarak ne yaptığınız için suçlusunuz?</p>

  <p class="normal3"><span class="idebold">“Her gün gelen müşterilere gereğinden çok fazla fiyat veriyorum, ürünün piyasanın en iyisi ve kalitelisi olduğunu söylüyorum.”</span></p>

  <p class="normal3"> </p>

  <p class="normal1">Biraz önce geçmişteki suçluluklarımızı temizlerken olduğu gibi, eğer duygu sadece vuruşlarla formatlanmıyorsa, dönüp bir önceki bölümde kullandığımıza benzer bir ifadeyle kilidi açmamız gerekebilir.</p>

  <table border="1" class="calibre8" width="100%">
    <tbody class="calibre9">
      <tr class="calibre10">
        <td class="calibre38" colspan="2"><span class="idebold">Örnek kilit ifadesi</span></td>
      </tr>

      <tr class="calibre10">
        <td class="calibre11" valign="top" width="50%">Duyguyu hissetme nedenlerimiz.</td>

        <td class="calibre11" valign="top" width="50%">Her gün gelen müşterilere gereğinden çok fazla fiyat verdiğim, ürünün piyasanın en iyisi ve kalitelisi olduğunu söylediğim ve böylece yalan söyleyerek insanları yanıltıyor olduğum, günah işlediğim, insanların bundan çok daha iyi bir ürünü daha ucuza almalarını engellediğim ve belki de benim ürünüm birkaç ay sonra ellerinde kalacağı için...</td>
      </tr>

      <tr class="calibre10">
        <td class="calibre11" valign="top" width="50%">Duygunun tarifi, hissettiğimiz yer(ler).</td>

        <td class="calibre11" valign="top" width="50%">Şu an karnımda ve kalbimde hissettiğim bu suçluluk duygusuna rağmen...</td>
      </tr>

      <tr class="calibre10">
        <td class="calibre11" valign="top" width="50%">Buna rağmen kendimizi sevmek ve duyguyu serbest bırakmak.</td>

        <td class="calibre11" valign="top" width="50%">Ben kendimi bu şekilde, bu hareketi yapan halimle de olduğum gibi çok seviyorum. Herkes hata yapabileceği için, hatasız insan olmadığı için, böyle davranmam için nedenler olduğu, bakmam gereken insanlar, ödemem gereken faturalar ve taksitler olduğu ve artık bu suçluluk duygusundan kurtulmayı hak ettiğim için bu duyguyu tamamıyla serbest bırakıyorum.</td>
      </tr>
    </tbody>
  </table>

  <p class="normal1">Bize kalitesiz bir ürünü olması gerekenden yüksek bir fiyata satmaya çalışan birine sempati duymanızı beklemiyorum tabii<img alt="" class="calibre7" src="../Images/09.jpg"/>. Ama yukarıda canlandırdığımız karakter bize “suçluluk” duygusunu formatlamak açısından iyi bir örnek sunuyor.</p>
</body>
</html>