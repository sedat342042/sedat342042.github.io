<html xmlns="http://www.w3.org/1999/xhtml">
<head>
  <title>beynineformatat.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="chapter">
    <p class="normal3"> </p>

    <p class="normal3"> </p>

    <p class="normal3"> </p>

    <p class="solbaslik1">İyileşmede sınır yok</p>

    <p class="normal1">Aslında bir kez daha tekrar etmek isterim, tabii ki kitabımızda bütün rahatsızlıklardan bahsedemiyoruz. Ancak, özellikle belli bir olaydan sonra başlamış bütün konularda iyileşme şansımızın olduğunu üzerine basa basa söylemek isterim. Zira biz beyne sağlıklı olmasını telkin etmiyoruz. Biz sadece beyne yaşadığı her neyse bunun önemli olmadığını, aldığı tedbirleri kaldırabileceğini yine onun anladığı dilde söylüyoruz.</p>

    <p class="normal1">Ekibimle yaptığımız çalışmalarda 30 seneden beri kesintisiz süren çığlık derecesinde hıçkırmadan vajinismusa, tırnak yemeden saç koparmaya, spor sırasında nefessiz kalma korkusundan burada bahsetmek istemeyeceğim birçok ilgisiz konuya kadar tamamıyla iyileşme yaşadığımızı söyleyebilirim. Evet, sistemimiz işe yarıyor, çünkü çoğu rahatsızlığın tetiklendiği yer bahsettiğimiz gibi beynimiz. Ancak, sizden öncelikli ricam, hangi sorun üzerinde çalışıyorsanız çalışın, doktorunuz tarafından size önerilen tedavileri aksatmadan NeuroFormat® uygulamalarını yapın.</p>

    <p class="normal1">30 saniyede yükseklik korkusu, 1.5 dakikada böcek fobisi, 2 dakikada “Scream maskesi” korkusunu temizleme gibi deneyimlerimiz oldu. Ancak, ne yazık ki her konu bu kadar hızlı çözülmüyor. Bazı sorunları tam olarak çözmek, özellikle de doğru teşhis yapmak adına çok daha uzun süreler alabiliyor.</p>

    <p class="ortayazi"><span class="normal4">Lütfen ama lütfen çaba göstermeye, problemin<br class="calibre2"/>
    farklı parçalarını, travmanın farklı anlarını<br class="calibre2"/>
    temizlemeye devam edin.</span></p>

    <p class="normal1">Unutmayın, gece karanlığın en yoğun olduğu an aslında aydınlığa en yakın zamandır.</p>
  </div>

  <div class="calibre1" id="calibre_pb_82"/>
</body>
</html>