<html xmlns="http://www.w3.org/1999/xhtml">
<head>
  <title>beynineformatat.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="normal2" id="calibre_toc_11"> <br class="calibre2"/>
  <span class="solbaslik solbaslik">Bu kitapla<br class="calibre2"/>
     <span class="solbaslik">neler</span> yapabilirsiniz?</span><br class="calibre2"/>
  <br class="calibre2"/>
  <br class="calibre2"/>
  <br class="calibre2"/></h2>

  <p class="indentmetin"> <br class="chapter"/>
  Evet, itiraf ediyorum. Kitabım pek eğlenceli olmayabilir!<br class="chapter"/>
  Ama zaten amacım sizi eğlendirmek, motive etmek, yarın sabah kalktığınız zaman hatırlamayacağınız, etkisi birkaç saat ya da gün sürebilecek “ara gazlar” vermek değil! Zaten bunu hakkıyla yapan binlerce kitap olduğunu ve yine de etkilerinin çok sınırlı kaldığını düşünüyorum.</p>

  <p class="normal3"> </p>

  <p class="normal1">Bu kitapta amacımız tamamıyla SORUN ÇÖZMEK!</p>

  <p class="normal3"> </p>

  <p class="normal1">Ama sorun çözmek için de, sorunun ne olduğunu tespit etmek, nedenini teşhis etmek, sorunu nedenleriyle ortaya çıkarmak ve onları temizlemek gibi adımları atmamız gerekiyor.</p>

  <p class="normal1">Bahsettiğim adımlar pek de keyifli olmayabilir. Sonuçta sorunla yüzleşmek, bazı olumsuz duyguları kısa süreli de olsa yaşamak gibi bir süreçten bahsediyorum. Evet, çok kısa sürelerde kalıcı çözümlere ulaşacağız, hedefimiz büyük ama temizleme sürecini yaşamadan bunlara ulaşmamız mümkün değil!</p>

  <p class="normal1">Amacımız sorunlara kısa süreli odaklanarak onları hayatımızdan tamamıyla atmak. Mesela, yerdeki bir taşı fırlatıp atmak için önce yerini tespit etmemiz, elimize almamız ve son olarak da güç kullanarak elimizle fırlatmamız gerekiyor.</p>

  <p class="normal1">Bu kitapta yapacaklarımız da tamamıyla aynı...</p>

  <p class="normal1">İlk kitabım <span class="ideitalik">Yıka Beynini</span>’yi okuyan ve özellikle konuya ilgi duyanlar, hayatımızda yaşadıklarımızı neden yaşadığımızı anlatan detaylı bir teorik bölüm bulmuşlardı. Bu kitapta daha az teoriden bahsetmeye çalışacağım. (Yine de söz veremem<img alt="" class="calibre7" src="../Images/09.jpg"/> ). Ama önceki kitabımda uzun uzun anlattığım teorilerin özünde yatan ve sorun çözme odaklı olan her şey bu kitapta da var. Bu uzun teori anlatımlarını kaçırdığınızı düşünmeyin sakın.</p>

  <p class="normal1">İlerleyen sayfalarda, hayatımızda hepimizin yaşadığı ya da yaşayabileceği birçok sorunu “beynimizin yardımıyla” (aslında beynimize devreye girmemesini söyleyerek) nasıl çözeceğimizi bulacaksınız.</p>

  <p class="normal1">Aşağıda doğru uygulamalarla çözüm bulabileceğiniz konuların bazılarını bulabilirsiniz. Ama unutmayın, bu listede göremediğiniz pek çok sorunun çözümü de yine NeuroFormat® yöntemiyle mümkün.</p>

  <table class="calibre8" width="100%">
    <tbody class="calibre9">
      <tr class="calibre10">
        <td class="calibre11" colspan="2">
          <p class="h2baslik">Beynimize format atarak çözebileceklerimiz</p>
        </td>
      </tr>

      <tr class="calibre10">
        <td class="calibre11">  <span class="h2baslik1">•</span>  Profesyonel başarı</td>

        <td class="calibre11">  <span class="h2baslik1">•</span>  Migren - fibromiyalji</td>
      </tr>

      <tr class="calibre10">
        <td class="calibre11">  <span class="h2baslik1">•</span>  Spor ve sahne performanslarının arttırılması</td>

        <td class="calibre11">  <span class="h2baslik1">•</span>  Ağrılar</td>
      </tr>

      <tr class="calibre10">
        <td class="calibre11"> </td>

        <td class="calibre11">  <span class="h2baslik1">•</span>  Panik atak - kaygı bozuklukları</td>
      </tr>

      <tr class="calibre10">
        <td class="calibre11">  <span class="h2baslik1">•</span>  İlişkiler</td>

        <td class="calibre11">  <span class="h2baslik1">•</span>  Obsesif kompulsif bozukluklar</td>
      </tr>

      <tr class="calibre10">
        <td class="calibre11">  <span class="h2baslik1">•</span>  Utangaçlık</td>

        <td class="calibre11">  <span class="h2baslik1">•</span>  Depresyon</td>
      </tr>

      <tr class="calibre10">
        <td class="calibre11">  <span class="h2baslik1">•</span>  Tüm fobiler – yükseklik, uçak, yılan, kedi vb</td>

        <td class="calibre11">  <span class="h2baslik1">•</span>  Dikkat bozukluğu, hiperaktivite</td>
      </tr>

      <tr class="calibre10">
        <td class="calibre11"> </td>

        <td class="calibre11">  <span class="h2baslik1">•</span>  Strese bağlı şikâyetler</td>
      </tr>

      <tr class="calibre10">
        <td class="calibre11">  <span class="h2baslik1">•</span>  Topluluğa karşı konuşma</td>

        <td class="calibre11">  <span class="h2baslik1">•</span>  IBS (Hassas Bağırsak Sendromu)</td>
      </tr>

      <tr class="calibre10">
        <td class="calibre11">  <span class="h2baslik1">•</span>  Travmatik olaylar</td>

        <td class="calibre11">  <span class="h2baslik1">•</span>  Tüm psikosomatik şikâyetler</td>
      </tr>

      <tr class="calibre10">
        <td class="calibre11">  <span class="h2baslik1">•</span>  Korkular ve endişeler</td>

        <td class="calibre11">  <span class="h2baslik1">•</span>  Kilo sorunları</td>
      </tr>

      <tr class="calibre10">
        <td class="calibre11">  <span class="h2baslik1">•</span>  Bir yakının kaybı</td>

        <td class="calibre11">  <span class="h2baslik1">•</span>  Sigara bağımlılığı</td>
      </tr>

      <tr class="calibre10">
        <td class="calibre11">  <span class="h2baslik1">•</span>  Aşk acısı</td>

        <td class="calibre11">  <span class="h2baslik1">•</span>  Uykusuzluk hastalığı</td>
      </tr>

      <tr class="calibre10">
        <td class="calibre11">  <span class="h2baslik1">•</span>  Suçluluk, öfke temizliği</td>

        <td class="calibre11">  <span class="h2baslik1">•</span>  Vajinismus</td>
      </tr>
    </tbody>
  </table>

  <p class="normal1">Dediğim gibi çözebileceklerimizin listesi bununla sınırlı değil. Beynin sağlığımız üzerindeki etkisini daha iyi anladıkça, çoğu fiziksel rahatsızlığın aslında beyinde başladığını ve çözümünün de beyinde olduğunu idrak ettikçe, YAPABİLECEKLERİMİZİN BİR SINIRININ OLMADIĞINI göreceksiniz.</p>

  <p class="normal1">Bu arada kitabın bazı bölümlerinin sizi fazla ilgilendirmediğini düşünebilirsiniz. Fobiniz yoksa çeşitli fobileri nasıl geçirebileceğinizi okumak istemeyebilir, belli bir konuda kaygınız yoksa o bölümle ilgilenmeyebilir, öfkeli birisi olmadığınızı düşünüyorsanız bu konuyu pas geçebilirsiniz.</p>

  <p class="normal1">Açıkçası bu kitabı başından sonuna okumanız gereken bir kitap olarak düşünmeyin. Kitaptan almanız gereken iki önemli unsur var.</p>

  <p class="normal1">Birincisi, sizinle paylaşacağım NeuroFormat® tekniğinin uygulaması. Tabii ki daha önce görmediğiniz bir uygulamayı, yazılı bir şekilde öğrenmeye çalıştığınız için ilk seferde karışık gelebilir. Özellikle tekniğin detaylı açıklamasının bulunduğu bu bölümü bir “kullanım kılavuzu” olarak, tamamıyla idrak edene kadar okuyun. Aslında, uygulamaya başladığınızda ve pratik kazandıktan sonra ne kadar kolay olduğunu göreceksiniz! Sizden hayatınızı değiştirme yolunda birazcık sabır ve sebat bekliyorum, uyarayım.</p>

  <p class="normal1">Diğeri ise, NeuroFormat® tekniğini hangi konuda nasıl uygulamanız gerektiği. Hangi konulara yöneleceğinizde serbestsiniz. Tüm bölümleri okumayı seçmeyebilirsiniz. Ancak yine de, sizi tam olarak ilgilendirmediğini düşündüğünüz bir konuda da, işinize çok yarayacak bir “püf noktası” yakalayabilirsiniz.</p>

  <p class="ortayazi"><span class="normal4">Bu kitapta size kişisel gelişim kitaplarının<br class="calibre2"/>
  yarattığı “toz pembe” hayatlardan,<br class="calibre2"/>
  boş vaatlerden söz etmiyorum.</span></p>

  <p class="normal1">Bu kitabım piyasaya çıkmadan yaklaşık bir sene önce, önemli bir “doktor programında” canlı yayında fobi geçirecek ve en önemlisi buna cesaret edebilecek kadar büyük bir iddiadan bahsediyorum! Evet, tüm sorunlar ve bu sorunları ortadan kaldıracak uygulamalar canlı yayında bir saat içerisinde temizlenecek kadar “net” olmayabilir. Ancak, yine de doğru teşhis ve uygulamayla hiç beklemeyeceğiniz kadar mucizevi sonuçlar alabilirsiniz.</p>

  <p class="normal1">Bu, 30 senedir hiçbir şekilde durmamış, çığlık şiddetinde tecrübe edilen bir hıçkırıktan 20 seneden beri hayatı yaşanılmaz hale getiren bir IBS (Hassas Bağırsak Sendromu) rahatsızlığına kadar birçok durumu kapsayabilir. Aslında sorununuzun özellikle de belli bir olumsuz olaydan sonra başladığına kanaat getirdiyseniz, çözme ihtimali “imkânsız” görünen durumlar için bile büyük umut ışığı olduğunu söyleyebilirim.</p>

  <p class="normal1">Sizinle birazdan paylaşacağım sistemin hayatınızı değiştireceğine tüm kalbimle inanıyorum. Ancak bunun geçerli olabilmesi için sebat etmeniz çok önemli. Bu kitabın bir tek sefer okunarak, uygulanmadan geçilen diğerleri gibi değil, hayat boyu başvurduğunuz bir başucu kitabı olması gerekiyor.</p>

  <p class="normal1">Evet, hayatınızı değiştirmek konusunda iddiaları benzer yüzlerce kitap ve sistem olduğunu biliyorum. Ama eğer bana teşekkür etmek için ulaşan, bu yöntemle hayatlarındaki büyük bir sorunu çözmüş ve daha sonra başlarına gelebilecek olası sorunları da nasıl çözebileceğini öğrenmiş binlerce kişiden biri olmak isterseniz bu sisteme şans verin. Lütfen, sadece denemek için değil, “ısrar etmek” adına normalde “şans verdiğinizden” daha fazlasını verin.</p>

  <p class="ortayazi"><span class="normal4">Bu süreç sonunda; hayatınızda yaşadığınız<br class="calibre2"/>
  birçok “olumsuzluğu” değiştirmek adına belki de<br class="calibre2"/>
  şu ana kadar elinize geçen en önemli<br class="calibre2"/>
  “aracı” bulduğunuzu göreceksiniz.</span></p>

  <div class="calibre1" id="calibre_pb_8"/>
</body>
</html>