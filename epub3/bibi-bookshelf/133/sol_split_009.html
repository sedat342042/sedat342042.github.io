<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sol</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_9">“Statüko” ile “Değişim”in Yarışı</h2>
		<p class="normal">– Önümüzde ara seçim, belki genel seçim var. shp’nin başarısını, şansını nasıl görüyorsunuz?</p>
		<p class="normal">CEM – shp’nin başarısı için tek ve çok önemli bir önkoşul var: Kendi birikimini, kendi gücünü kullanabilmek...</p>
		<p class="normal">Haklıyız ve özünde çok güçlüyüz. Bu hakkımızı ve gücümüzü hayata geçirebilirsek, ara seçim gibi genel seçim de bizim olur...</p>
		<p class="normal">– Neden hayata geçmiyor ya da nasıl hayata geçebilir?</p>
		<p class="normal">– shp’nin sorunlarını ve çözümlerini birkaç temel noktada görmekteyiz:</p>
		<p class="normal">1) Daha az “eski,” daha çok “yeni” olmalıyız.</p>
		<p class="normal">2) Daha az “uyumun,” daha çok “değişimin” partisi olmalıyız.</p>
		<p class="normal">3) shp’nin “sol” ve “demokrat” kimliğini daha fazla öne çıkarmalıyız.</p>
		<p class="normal">4) Sağ ve sol sapmalardan (düzenle bütünleşme eğilimleri ve sol maceracılık) partiyi sakınmalıyız.</p>
		<p class="normal">5) Rakibin soyut bir “Özal” değil, tümüyle “sağ” olduğunu (anlayışları, uygulamaları, politikacıları, Demirel’leri ve Özal’larıyla) daha net görebilmeliyiz.</p>
		<p class="normal">6) Ciddi yönetim anlayışını, çağdaş ve üretken particiliği, yaratıcı düşünceyi geliştirmeliyiz.</p>
		<p class="normal">7) Türkiye’nin “çağdaş çoğunluğunu,” partili olsalar da olmasalar da shp’nin ilkeleri doğrultusunda bir anlayış, diyalog, tanışma ve katkı platformuna çekebilmeliyiz.</p>
		<p class="normal">8) shp’de ve Türkiye’de “değişimin programı”nı üyelerimize ve seçmenlere sunarak, dinamizm ve heyecan yaratarak, düşündürterek, hem akıllara hem de gönüllere seslenmeliyiz.</p>
		<p class="normal">9) Nihayet, bu programın ve güçlü bir atılımın iddiasını taşıyan arkadaşlarımıza partinin tüm görevlerinde sorumluluk ve imkân tanımalıyız.</p>
		<p class="normal">– Bir bakıma başarı için reçete önermektesiniz...</p>
		<p class="normal">– Sosyal demokrasinin ideolojik ve sosyolojik temellerini, evrensel doğrularını ve pratiğini bilinçle öne çıkarmak. Bizim ve genelde Türk solunun kaynaklarında bulunan tek parti anlayışlarından, merkeziyetçi aşırılıktan, seçkincilikten, bürokrasi hayranlığından artık tamamen kurtulmak. Yenileşmeyi, eskinin sembollerinde ve söyleminde değil, gelecekte aramak.</p>
		<p class="normal">Resmi devlet ideolojisinin resmi devlet partisi olmak özelliğinden bir zamanların chp’si uzaklaşmaya başlamıştı. Bu süreci tamamlamak shp’ye düşüyor.</p>
		<p class="normal">– shp içinde Sayın Baykal’la birlikte yer aldığınız hareket, geçmişi, chp’yi ve shp’yi bu bağlamda nasıl değerlendiriyor?</p>
		<p class="normal">– chp hem Türkiye’nin hem de parti olarak ve siyasetçi olarak bizlerin onurlu geçmişimizdir. Ama geleceğimiz değildir.</p>
		<p class="normal">shp içinde Sayın Baykal’ın öncülüğünü yaptığı “Yeni Sol” shp’yi sosyal demokrat ideolojiye daha bağlı, sosyal demokrasinin ideolojik tercihleri ve sosyal tabanı doğrultusunda daha yenilikçi, değişimci, eşitlikçi, özgürlükçü, tek sözcükle daha çağdaş bir sosyal demokrat partiye dönüştürmeyi öneriyor.</p>
		<p class="normal">Geleceğin Türkiye’sini geçmişin anlayışları üzerine bina etmek, toplumun geride bıraktığı kavramlarla, söylemle ve terminolojiyle 2000’li yıllara yol döşemek, özetle, yarını dünde aramak mümkün değildir.</p>
		<p class="normal">– Bu anlayışlar shp’nin başlamış bulunan kongrelerine yansıyor mu?</p>
		<p class="normal">– shp kongrelerinde “statüko” ile “değişim” yarışıyor ve yarışacak. Önümüzdeki kurultay, parti içindeki anlayışlar, kadrolar olarak “statüko”yu benimseyenlerle, bizim gibi değişimi savunanların arasında bir hizmet yarışı olacak. Delege “statüko” ile “değişim” arasında bir tercih yapacak.</p>
		<p class="normal">– Genelde ve kongrelere dönük hangi yaklaşımları önermektesiniz?</p>
		<p class="normal">– Biz “Yeni Sol” olarak sosyal demokrat ideolojiyi, partimizin sol ve sosyal demokrat kimliğini daha büyük bir duyarlılıkla öne çıkaran çalışmalar yapmaktayız. “Emeğin kitle partisi” kimliğimiz doğrultusunda, toplumun tümüne yarar getirecek düşünceleri ve politikaları üretmekteyiz. Bunları ülke ve parti kamuoyuna sunmaktayız. Çağdaş particiliği, düşünce zemininde üretmeyi ve yarışmayı shp’de özendirmekteyiz.</p>
		<p class="normal">“Yeni Sol,” shp kamuoyunda ve kongrelerde “değişimin programını” geliştirmektedir. Bu programı ve onu savunan kadroları delegenin benimsediği ölçüde shp’nin çağdaş bir sosyal demokrat parti olmak yönünde başarısı büyüyecektir. Bizim inancımız budur.</p>
		<p class="normal">Özetle ve sonuç olarak hem shp’de hem de Türkiye’de geçmişin geçmişe terk edilmesi için, statükoların bozulup değişimin gerçekleşmesi için, sosyal demokrasinin ideolojisi, sosyal öncelikleri ve idealleri doğrultusundaki bir yenileşme için çalışmaktayız. Başaracağımıza, shp’nin kendi bütünlüğü, iç barışı ve sevgi dünyası içinde iktidara yürüyeceğine inanıyoruz.</p>
		<p class="normal">Sabah gazetesinin sorularına yanıtlar, </p>
		<p class="sagnormal">Mayıs 1991</p>
		<div class="clrb"/>
		</body>
</html>