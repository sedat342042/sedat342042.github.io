<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sol</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_26">“Çağdaş Çoğunluğun” İktidarını Kurmak</h2>
		<p class="normal">Türkiye’yi bunalımdan çıkaracak yöntem, toplumdaki tüm çağdaş birikimleri aynı temel yaklaşımın çevresinde bir büyük ittifaka dönüştürmek, çağdaş çoğunluğu gerçekleştirmektir. Sosyal demokrat ilkeler ekseninde öngörülecek bu birlikteliğin temel ölçüleri şöyle sıralanabilir: Türkiye’nin toplumu ve ülkesiyle bütünlüğü; demokrasi ve insan haklarının üstünlüğü; sosyal adalet; laikliğin demokrat ve çağdaş yorumu; “sivil toplumun” geliştirilmesi.</p>
		<p class="normal">Yurttaşların, farklı duyarlılıkların birbiriyle uzlaşmasına, Türkiye’nin kendisiyle uzlaşmasına ihtiyaç var. Bu büyük uzlaşmanın zemini, konusu, iddiası ve hedefi, Türkiye’de çağdaş çoğunluğun ittifakıdır; uzlaşmanın tarafları, Türkiye’nin tüm çağdaş birikimleridir; Türkiye’nin devleşmiş sorunlarını böyle bir ittifak aşabilir. Çağdaşlığın ölçüsü, insanların inancı, giyimi, başörtüsü kullanıp kullanmaması değildir; çağı paylaşmak ve demokrasi iddiasıdır, insan hakları saygısıdır, yenileşmedir.</p>
		<p class="normal">Halkımızın sorunlarını da, çözüm yollarını da biliyoruz.</p>
		<p class="normal">Yanlış gidişe “dur” demek, bizim ellerimizdedir. İlk hedef, bir büyük uzlaşmayı elbirliğiyle gerçekleştirmektir; Türkiye’nin tüm çağdaş birikimlerini, sosyal demokrat ilkeler ekseninde bir araya getirmektir; Türkiye’de çağdaş çoğunluğun ittifakını ve iktidarını kurmaktır.</p>
		<p class="normal">Tüm sorunların çözümünü –tek başımıza– bulmak, yeni Türkiye’yi –tek başımıza– inşa etmek, tüm çözümleri –tek başımıza– belirleyip uygulamak gibi ölçüsüz bir iddianın sahibi değiliz.</p>
		<p class="normal">Önerimiz, bizim bâzı görüşlerimizi paylaşan ya da paylaşmayan, bize oy verecek olan, belki de vermeyecek olan tüm çağdaş birikimleri, Türkiye’yi yenileştirme projemize katabilmektir; toplumun önündeki büyük sorunları alabilecek anlayış ve irade birlikteliğini sağlamaktır.</p>
		<p class="normal">Bizim için çok önemli olan bâzı “çağdaşlık ölçüleri” şöyle öngörülebilir:</p>
		<p class="normal">Günümüzün Türkiye’sinde, insan hakları, birçok durumda savunmacısız kalmıştır. İnsan haklarının çiğnenmesi, geçmişte bu konuda duyarlı olabilmiş siyaset çevrelerinde bile, artık duyarsızlıkla karşılanabilmektedir. Muhalefetteki solun geçmişte insan haklarının korunmasına katkısını, iktidardaki sol yapamamıştır.</p>
		<p class="normal">Solun özlediği ve önerdiği Türkiye’de, demokrasi, sonsuz bir kavramdır. Bu bağlamda, yeni Türkiye, öncelikle sivil toplum kurumlarını (sendikalar, ticaret-sanayi odaları, meslek kuruluşları, tüketici dernekleri, çevreci hareketler, vb.) desteklemek ve geliştirmekle kendini yükümlü sayacaktır.</p>
		<p class="normal">Özlediğimiz ve önerdiğimiz Türkiye’de, bireyin yeri ve önemi, özgürlüğü ve dokunulmazlığı, yeniden düşünülmelidir. Engelleyen değil, olumlu kulvarlarda onu destekleyen politikaların sözcüsü olacaktır.</p>
		<p class="normal">Önerdiğimiz çağdaş çoğunluğun oluşumunda, laiklik, bir temel taşıdır; Cumhuriyet’in özüdür, bizim ilkemizdir. Laikliğin çağdaş, çoğulcu, özgürlükçü, demokrat yorumunu elbirliğiyle geliştirmeliyiz. Laiklik, “bütün duyarlılıklar için kendi özgürlüklerinin güvencesi;” onların tercihine kimsenin baskı yapamayacağının göstergesi olmalıdır. Laiklik, barış içinde bir arada yaşamanın temel kuralına dönüşmelidir. Bir örnekle belirtelim, çağdaş ve demokrat yorumuyla laiklik, başörtüsü kullananın bu tercihinin de, kullanmayanın tercihinin de, ortak güvencesi olabilmelidir.</p>
		<p class="normal">Çağdaş birikimler, yani bizim sosyal demokrat siyasetimizin dışında yer alsalar bile, demokrasi, insan hakları, çoğulculuk, laikliğin demokrat ve çağdaş yorumu, sosyal adalet, sivil toplumun gelişmesi, barış gibi temel tercihleri yapmış tüm sol demokrat birikimler, tüm düşünce ve meslek kümeleri; çağrımız onlaradır.</p>
		<p class="sagnormal">Basın toplantısı, İskenderun, Ekim 1992</p>
		<div class="clrb"/>
		</body>
</html>