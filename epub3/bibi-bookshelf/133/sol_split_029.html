<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sol</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_27">Tarihin Getirdiği Ders</h2>
		<p class="normal">Cumhuriyet Halk Partisi’nin 70. yıldönümünün kutlandığı şu günlerde, Cumhuriyet tarihimizin ve onun bir bölümü olan chp tarihinin bizlere ulaştırdığı ders nedir?</p>
		<p class="normal">Tarihin, boşuna yaşanmış olmadığıdır; dünün, teorisiyle ve pratiğiyle bugünü hazırladığıdır; bugünün, yarını biçimlemekte olduğudur; ancak gücünü kendinden alan, kendi özü doğrultusunda gelişip yenileşen bir siyasal hareketin, tarih boyutunda başarılı olacağıdır.</p>
		<p class="normal">chp, sağlam kökleri ve geleneği üzerinde sürekli bir yenileşmenin ifadesidir; sol ve demokrat özü doğrultusunda Türkiye’yi yenileştirme işlevinin sahibidir; chp, süreklilik içinde değişimdir.</p>
		<p class="normal1">I</p>
		<p class="normal">chp’nin Türkiye’ye ve topluma sayısız katkılarının temel nedeni, sürekli gelişmesi ve kendini yenilemesidir. chp, bu özelliklerine dayanarak, devrimleri ve reformları gerçekleştirebilmiştir. Cumhuriyeti kuran tek partiden, demokrasiyi kuran çoğulcu parti olabilmiştir.</p>
		<p class="normal">chp, hangi temel tercihlerle, hangi kaynaktan gücünü alarak, hangi yönde yenileşerek, devrimleri başarmış, demokrasiye geçişi sağlamış, 1973’ün, 1977’nin seçim zaferlerine ulaşmıştır?</p>
		<p class="normal">Bugün, tarihimize baktığımızda, yanıt açıktır:</p>
		<p class="normal">chp, “bu kadarı yeter artık daha ileri gitmeyelim” diyenleri dinlemeyerek, en cesur devrimleri, en köklü reformları peş peşe gerçekleştirdiği için, Türkiye’yi aydınlığa çıkarmıştır.</p>
		<p class="normal">chp, “demokrasi bizim neyimize, hem iktidarı da kaybederiz” kaygılarını reddederek, inançla ve özveriyle demokrasiye geçişi başardığı için, ismini altın harflerle tarihe yazdırmıştır.</p>
		<p class="normal">chp, parti içindeki tutucuların “reddi miras yapılıyor” itirazları arasında, “devlet partisi” kimliğini geçmişe bırakıp “halkın partisine” dönüştüğü için, yeni kitlelere açılabilmiştir.</p>
		<p class="normal">chp, kendi geçmişinin artık geçmişte kalması gereken özelliklerini terk ederek, değiştiği ve ilerlediği için; chp, “yenilenmenin ve değişimin” öncüsü, bayraktarı olabildiği için; chp, “yeni chp”yi kendi bağrında yaratabildiği için gelişmiş ve 1973’te, 1977’de “birinci parti” konumuna ulaşmıştır.</p>
		<p class="normal">Yani, geçmişte çakılıp kalmak yerine, geliştiği, değiştiği ve kendini yenilediği için.</p>
		<p class="normal">“Yenilenme” ve “değişim,” dünyanın hiçbir yerinde sağın sloganı, hattâ iddiası bile olamaz. Bunlar, tarihsel olarak, sosyolojik olarak, solun özelliğidir; solun ayrıcalığıdır; solun tarihsel misyonudur.</p>
		<p class="normal">Çağdaşlık, değişim ve yenilenme, solun bizatihi kendisidir.</p>
		<p class="normal1">II</p>
		<p class="normal">chp’nin oyunu yüzde 40’ların üzerine çıkararak “en büyük” olabilmesi, onun, güçlü çevrelere ve var olan düzene uyum çabasının mı bir sonucudur?</p>
		<p class="normal">Yoksa, chp’nin büyümesi, uyumun değil, değişimin mi sonucudur? Var olanla benzeşmenin yerine, var olandan farklılaşmanın mı eseridir? “Düzeni değiştirmek” iddiasının, “hakça bölüştürmek” idealinin mi ürünüdür?</p>
		<p class="normal">chp’yi statik üç harf olarak değil de, dünün bugüne aktardığı bir deneyim birikimi, onurlu bir mesaj olarak görebilmekteysek yanıt açıktır: Uyumun değil, öncelikle değişimin partisi olabildiği için; var olanı biraz demokrat biraz da özgürlükçü reçetelerle rötuşlamak yerine, değişimi savunabildiği için chp büyümüştür.</p>
		<p class="normal">Tarihin verdiği ders, bugün de geçerlidir:</p>
		<p class="normal">Bir sol parti için “uyum” ve “değişim” kavramları ne demektir?</p>
		<p class="normal">Sol partiler, Batı Avrupa’nın çoğulcu komünist partileri dahil, var olan düzene belirli uyumları gösteren, hattâ bâzı uyumları öneren partilerdir. Bu doğaldır. Ama bir sol partinin solculuğu ve ayrıcalığı, onun uyumundan çok “değişimci” niteliğindedir, benzeşmekten çok, “farklılaşma” özelliğindedir.</p>
		<p class="normal">Başkalarının zaten yapmakta olduğunu ya da yapmak iddiasında olduğunu, biz elbette onlardan daha iyi yaparız. Sanayileşmeyi hızlandırırız, ihracatı geliştiririz, tarım teknolojisini yaygınlaştırırız. Üretimi elbette arttıracağız, ekonomiyi büyüteceğiz.</p>
		<p class="normal">Ne var ki, bunlar ve bu tarz mesajlar, gerekli, hattâ zorunlu olmalarına rağmen, bizim “farklılığımızı” yeterince ortaya koymaz. chp’yi en büyük parti konumuna yükseltmez.</p>
		<p class="normal">chp, sağ partilerin de koşabileceği kulvarlardaki yarışmayı öne çıkararak değil, özdeki farklılığını ısrarla ortaya koyarak en büyük parti olmuştur; olacaktır.</p>
		<p class="normal">Bizim özelliğimiz, gücümüz ve üstünlüğümüz, başkalarının kendi sosyal, sınıfsal öncelikleri bakımından “yapamayacaklarını,” bizim sosyal, sınıfsal önceliklerimiz sayesinde yapabilecek olmamızdır.</p>
		<p class="normal">chp, kendi uzun tarih sürecinde, bu özelliğini öne çıkardığı ölçüde başarılı olmuş ve topluma kalıcı kazanımlar sağlamıştır.</p>
		<p class="normal1">III</p>
		<p class="normal">Başarıyla, onurla yaşanmış 70 yılı tamamlarken, Türkiye’yle birlikte biçimlenmiş ortak bir tarihi değerlendirirken, geçmişin, günümüze bıraktığı temel ders, açıktır:</p>
		<p class="normal">chp, gücünü değişimden, yenileşmeden alan bir siyasal harekettir.</p>
		<p class="normal">Kendi tarihsel köklerinden, milli mücadele geçmişinden, Cumhuriyet’i ve demokrasiyi gerçekleştirmiş olmanın kıvancından yola çıkmış, kendi sol ve demokrat özü doğrultusunda, çağı paylaşmayı, laikliği, refahı, özgürlük ve eşitlik ideallerinin bütünlüğünü amaçlamış bir değişim ve yenileşme.</p>
		<p class="normal">Bugün, yetmiş yıl öncesindeki kadar genciz, güçlüyüz, haklıyız.</p>
		<p class="normal">Yetmiş yıl önce başardık. Bugün de başaracağız.</p>
		<p class="sagnormal">CHP Halk gazetesi, Eylül 1993</p>
		<div class="clrb"/>
		</body>
</html>