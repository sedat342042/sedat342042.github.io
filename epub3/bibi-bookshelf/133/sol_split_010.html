<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sol</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_10">“Değişim”de Uzlaşalım</h2>
		<p class="normal">“Yeni Sol”un Kurultay’a ve topluma sunmakta olduğu ilk mesaj, bir “barış çağrısıdır.” Bu çağrının iki boyutu var. Birinci boyut shp özeline, ikinci boyut ülke geneline yönelik:</p>
		<p class="normal">Toplumun tüm çağdaş birikimlerine, shp programı ekseninde bir uzlaşma önermekteyiz.</p>
		<p class="normal">Bu barış çağrımızın özelliklerini ve çerçevesini söyle çizmekteyiz:</p>
		<p class="normal">Biz, shp olarak “emeğin kitle partisiyiz,” toplumun tümüne, bütün toplum kesitlerine “demokrasi”, “refah” ve “güven” getirmeyi amaçlarken, öncelik sıralamasında emek dünyasını en başa alan bir siyasetiz.</p>
		<p class="normal">Yani sosyal demokratız.</p>
		<p class="normal">Türkiye’yi “tek başımıza” yeniden inşa etmek, tüm sorunların yanıtını “tek başımıza” bulmak, tüm çözümleri “tek başımıza” belirleyip uygulamak gibi, ölçüsüz bir iddianın sahibi değiliz.</p>
		<p class="normal">Önerimiz, bizim bâzı görüşlerimizi paylaşan ya da paylaşmayan, belki bize oy vermeyen tüm çağdaş birikimleri, Türkiye’yi yenileştirecek “değişim” projemize katabilmektir. Demokrasi, çoğulculuk gibi temel yaklaşımların paylaşılması önkoşuluyla, tüm çağdaş birikimlere bir barış çağrısı çıkarmaktayız. “Gelin, shp programı ekseninde, yeni Türkiye’yi birlikte inşa edelim” demekteyiz.</p>
		<p class="normal">Çağdaş birikimler, yani, bizim dışımızda yer alsa bile, “demokrasi”, “çoğulculuk”, “laiklik”, “barış”, “çağı paylaşmak’ tercihlerini yapmış tüm birikimler, tüm düşünce ve meslek kümeleri, çağrımız onlaradır.</p>
		<p class="normal">Eleştirileriyle, karar süreçlerindeki katkı ve katılımlarıyla, Türkiye’yi yenileştirme projemizde sorumluluk taşısınlar istiyoruz. Bu projemizin oluşum döneminde, yani muhalefetimizde ve uygulama döneminde, yani iktidarımızda, olaya böyle yaklaşmalıyız. Türkiye hepimizindir. Türkiye’yi tüm çağdaş birikimlerle birlikte shp Programı ekseninde yenileştirmeyi öneriyoruz. Barışın çağrısını getiriyoruz.</p>
		<p class="normal1">Partiye Barış Çağrısı</p>
		<p class="normal">“Yeni Sol”u, tüm partililerimize yönelik bir barış çağrısı olarak görüyoruz. shp’yi yenileştirmeyi hedefleyen Yeni Sol’un “Değişim Programı” ekseninde, tüm shp’lileri kapsayan bir birlikteliği önermekteyiz.</p>
		<p class="normal">“Yeni Sol,” sosyal demokrat ideoloji doğrultusunda yenileşme iddiasını taşıyor. Yönetim kadrolarında ve anlayışında, siyasetin üretiminde ve üslûbunda köklü değişim öneriyor. Parti üyelerinin büyük kesiti “Değişim Programı”nı benimsedi ve savunuyor.</p>
		<p class="normal">Bir kısım partilimiz ise, Yeni Sol’un değişim programını bir bölümüyle benimsiyor ya da karşı çıkıyor. Bu eğilimde olanlar bizler gibi partilidir; kimse, bizim önerilerimizi tümüyle ya da kısmen benimsemek zorunda değildir.</p>
		<p class="normal">Kurultay’a önerimiz, “Yeni Sol Değişim Programı” çerçevesinde, tüm üyelerin katkı ve katılımıyla, eleştiri ve önerisiyle var olacağı bir parti yapılanmasını gerçekleştirmektir. Bu yapılanmada, eğilimi ve tercihi ne olursa olsun her üye partinin içinde siyasal varlığını ve kimliğini korumak ve partinin büyük sentezlerinde, politikalarında etkin biçimde yer almak hakkına, mekanizmalarına sahip kılınmalıdır.</p>
		<p class="normal">Sosyal demokrat bir partide ve onun ideolojik çerçevesi içinde, farklı düşünceler, akımlar elbette olacaktır. Sosyal demokrasinin özelliği ve güzelliği buradadır. Farklılığımız içinde birlikte olabilmemizdedir.</p>
		<p class="normal">“Yeni Sol Değişim Programı”nın ekseninde gerçekleşen bu birliktelik, herkesin özgün düşünceleriyle getireceği katkının, parti içinde engelsiz yarışabilmesinin güvencesidir. Bunun sözünü vermekteyiz.</p>
		<p class="sagnormal">Temmuz 1991</p>
		<div class="clrb"/>
		</body>
</html>