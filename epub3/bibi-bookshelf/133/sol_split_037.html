<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sol</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_35">Solun Politika Önerileri</h2>
		<p class="normal">Türkiye’de siyaseti, parti sözcülerinin “laf yarıştırması” özelliğinden kurtarmamız gerek.</p>
		<p class="normal">Siyaseti, “münazara üslûbundan” çıkarmak gerekiyor. Siyaset, daha keskin, daha garip söz söyleyen ya da rakibine “laf oturtan” politikacının “kazandığı” bir “atışmadan” ibaret olmamalıdır.</p>
		<p class="normal">Türkiye’nin siyaset kurumu, “kaliteye” yönelmelidir; işlevselliğini ve saygınlığını kazanmasının önkoşulu budur.</p>
		<p class="normal">Türkiye’nin partileri ve politikacıları, artık, “sözlü siyaset” evresini geride bırakıp, “yazılı siyaset” düzeyine yükselebilmelidir.</p>
		<p class="normal">İlişikte sunduğumuz “Solun Politika Önerileri,” bu kaygıların ve bu düşüncelerin ürünüdür; Türkiye’nin “siyaseti yenileştirme” ihtiyacına sol olarak bizim katkımızdır.</p>
		<p class="normal">“Solun Politika Önerileri”nde, Türkiye’nin sorunlarına sosyal demokrat yaklaşımları ve önerileri parti örgütleriyle danışarak geliştirdik. Şimdi bu düşüncelerimizi yazılı bir belge halinde kamuoyunun değerlendirmesine sunmaktayız. Toplumdan alacağımız eleştiri ve önerilerle, bu çalışmayı geliştireceğiz.</p>
		<p class="normal">Aşağıda sunulan bölümlerde, söz konusu çalışmanın bâzı özellikleri özetle tanıtılıyor:</p>
		<p class="normal1">Politika Önerileri, Solun Türkiye </p>
		<p class="normal1">Yorumunu Sunuyor </p>
		<p class="normal">Politika Önerileri’nin ilk bölümünde, solun ideolojik özü ve temel tercihleri özetleniyor. Burada, “mücadele geçmişimizle, sosyal demokrat geleceğimizin sentezini oluşturmanın hedeflendiği” belirtiliyor. Sosyal demokrasi, “özgürlük ve eşitlik ideallerinin bütünlüğü” olarak tanımlanıyor; “21. yüzyılın eşiğindeki dünyamızda, şimdi çok daha geniş bir coğrafyada etkinlik kazanmakta olduğu” anlatılıyor. Türkiye’de solun 1980 sonrasında iktidar alternatifi olmaktan uzaklaşması, “solun, kendi sol ve demokrat özü doğrultusunda kendisini yenilememiş olması” nedeniyle açıklanıyor. Sosyal demokrasinin, “sürekli ve sonsuz bir adalet arayışı” olduğu belirtiliyor.</p>
		<p class="normal1">Politika Önerileri, Türkiye’ye “Beş Boyut” </p>
		<p class="normal1">Getiriyor</p>
		<p class="normal">a) Sivil Toplum</p>
		<p class="normal">Solun özlediği ve önerdiği Türkiye modelinde, “sivil toplum” öncelikli bir yere sahip; bir bakıma, yeni Türkiye’nin sosyal dokusunu “sivil toplum” anlayışı örüyor: Meslek kuruluşları, dernekler, belediyeler, işçi-işveren kurumları, “güzelleştirme” ve “dayanışma,” her tür yurttaş beraberlikleri hem özendiriliyor, hem de işlevsel kılınıyor. Önerilerin en önemli özelliği, yeni Türkiye’yi “sivil toplum” ekseninde oluşturması; toplumun ve bireyin katılımını, denetimini ve dinamizmini her alana, her düzeye getirmekte olması.</p>
		<p class="normal">b) Verimlilik/Etkinlik</p>
		<p class="normal">Türkiye’de –hattâ dünyada– solun en fazla eleştirildiği bir konu, eşitlik ve adalet ideallerini ısrarla izlerken, “verimlilik/eşitlik” boyutlarını göz ardı etmesi. Bu nokta, özellikle Türkiye gibi “gelişmekte olan” bir ülke için çok önemli; Türkiye ekonomisi gibi, “sömürgeleri bulunmayan” bir ekonomi bakımından çok öncelikli. Politika önerileri, “sosyal adalet kaygısı ve demokrasi özeniyle sınırlanmış” verimlilik/etkinlik amacını, ekonominin temel parametresi olarak getiriyor; tüm yaklaşımlarını, bu parametrenin bir işlevi olarak niteliyor, ona endeksliyor.</p>
		<p class="normal">c) Eşitlik Duyarlılığı</p>
		<p class="normal">Politika Önerileri’nde, genel olarak solun “farklılığı”, “önceliği”, “duyarlılığı” olan “eşitlik ve sosyal adalet,” her konuda temel bir ölçü olarak getiriliyor. Ekonomik büyümeden, kentlerin yenileşmesine kadar her alanda, “ayrıcalıkları, fırsatları, kültür ve eğitimi, zenginlik ve mutluluğu mümkün olan en geniş kitleye yaymak,” hedef gösteriliyor.</p>
		<p class="normal">d) Yenileşme</p>
		<p class="normal">Sol, bir “yenileşme iddiasını” topluma sunuyor: “Anlayışlardan, ihale mevzuatından, profesyonel futbol yönetmeliğine kadar” her alanda, yenileşmek. Politika önerileri, süregiden düzenin köhneliğine, kaderciliğine bir başkaldırı özelliği taşıyor. Türkiye’nin, var olan geriliklere ve eşitsizliklere, mevcut verimsizliğe teslim olmaması gerektiğinin, her şeyin daha güzele doğru değiştirilebileceğinin çağrısını, Politika Önerileri getiriyor.</p>
		<p class="normal">e) Türkiye’nin Bütünlüğü</p>
		<p class="normal">Politika Önerileri, demokrasinin bir “farklılaşma özgürlüğü,” bir “özgürce mücadele ve uygarca uzlaşma” ortamı olduğu gerçeğinden yola çıkıyor. Özgürlüklerin, beraberinde sorumluluklar getirdiğini vurguluyor. Sınıfsal ve sosyal sorunlardan, Güneydoğu ve Kürt sorununa kadar, tüm sorunların bu anlayışla, Türkiye’nin ve toplumun bütünlüğü çerçevesinde çözümlenmesini öngörüyor.</p>
		<p class="normal1">Politika Önerileri, Topluma “11 Hedef” Gösteriyor</p>
		<p class="normal">Politika Önerileri’nde, solun önerdiği ve özlediği Türkiye anlatılıyor. Bu Türkiye’yi elbirliğiyle oluşturmamız için, topluma bâzı hedefler gösteriyor:</p>
		<p class="normal1">Hedef 1: Kendisiyle Barışık Bir Türkiye </p>
		<p class="normal">Solun özlediği ve önerdiği Türkiye’de, “cumhuriyetçilik”, “demokrasi”, “insan hakları”, “çağı paylaşmak”, “sosyal adalet”, “laiklik”, “dürüstlük”, “gelişme” anlayışları çevresinde bütünleşmiş bir toplum oluşturmak. Cumhuriyet’i meydana getiren tüm unsurların, inanç ve kimlik özelliklerinin, siyaset tercihlerinin, kendi demokratik farklılaşmaları içindeki bütünlüğü anlayışını öne çıkarmak.</p>
		<p class="normal1">Hedef 2: Özgürleşen Bir Türkiye</p>
		<p class="normal">Anayasada ve yasalarda, çağdaş, çoğulcu demokrasilerin tüm özelliklerinin yer alması; demokrasinin bir hayat tarzına dönüşmesi. Yasakları tanımlayan anayasadan, özgürlükleri tarif eden anayasaya geçiş. “Sıradan Yurttaşın,” sivil toplum kurumları aracılığıyla etkin olması, “devleti paylaşması.” Bireyin, devletin antidemokratik vesayetinden çıkması.</p>
		<p class="normal1">Hedef 3: Akılcı, Verimli, Büyüyen Bir Türkiye</p>
		<p class="normal">Daha fazla üreten, büyüyen, iş yaratan, dünya rekabetinde yeri olan, ürünlerini ve oluşan değerleri daha eşitlikli paylaştıran, akılcı, verimli bir ekonomik yapı. Büyük ekonomik hedeflerin ve stratejilerin, “hükümet, işçi sendikaları, işveren kuruluşları”nın ortak platformunda oluşturulması. Girişimin her ölçekte desteklenmesi. Sadece var olanı daha adil paylaşmak değil, paylaşılacak olanı büyütmek.</p>
		<p class="normal1">Hedef 4: Emek Öncelikli Bir Türkiye</p>
		<p class="normal">Öncelikle hayata eşit başlayabilmek, eğitimde eşit fırsatı topluma sunmak; ihtiyacı olan öğrenciye, eğitim süreci sonrasında ödenmesine başlamak üzere kredi vermek; çağdaş hayat düzeyinin asgari koşullarını herkes için sağlamak; yeniden üretmenin gereklerini göz ardı etmeyen bir eşitlik anlayışıyla, emeğin en yüce değer olduğu bilinciyle, bütçe politikalarını, vergi politikalarını yeniden düzenlemek.</p>
		<p class="normal1">Hedef 5: Yenileşen Bir Türkiye</p>
		<p class="normal">Bütün kurumlarıyla ve kurallarıyla yenilenen, çağın ve akılcılığın ifadesi olan bir Türkiye. Devletin, yönetimin, siyasetin yenileşmesi. Türkiye’yi yenileştirmeye, en belirleyici kurumdan, parlamentodan başlanması. Eğitim düzeninin, ilkeleriyle, anlayışlarıyla, kurumları ve organizasyonuyla yenilenmesi. Bürokratik zaman ve enerji kaybıyla sistemli bir mücadele, bürokrasilerin küçülmesi.</p>
		<p class="normal1">Hedef 6: Feodalizmden Arınmış Bir Türkiye</p>
		<p class="normal">Büyük toprak mülkiyetinden kaynaklanmış ilkel güç organizasyonlarına dayalı olarak insanın insana hükmetmesi, insan kişiliği ve onurunu yok sayması olan feodal sosyal yapıların tasfiyesi. Bu amaçla, gerekli yörelerde toprak reformu yapılması. Feodalizmin sömürdüğü köylünün özgürleşmesi için gerekli toplum desteğinin devletçe düzenlenmesi.</p>
		<p class="normal1">Hedef 7: Kişilikli Bir Türkiye</p>
		<p class="normal">Türkiye’nin sıradan bir ülke olmadığı, yedi yüzyıllık kültür ve deney birikimine sahip olduğu, evrensel boyutta işlev taşıdığı bilinciyle, Türkiye’nin kendini ve dünyadaki konumunu yeniden değerlendirmesi. Türkiye’nin kendi ulusal yararlarını, başka ülkelerin ve topluluklarının yararlarına endekslemekten uzaklaşması.</p>
		<p class="normal1">Hedef 8: Dürüst Yönetilen, Saydam Bir Türkiye</p>
		<p class="normal">Devlet yönetimiyle, ticari ilişkilerin iç içe gelişmesini önleyecek hukuk düzenlemesi; siyasi işlevle bağdaşmayan ticari faaliyetlerin belirlenerek, “Siyasal Ahlâk Yasası”nın oluşması; kit yönetimlerinin ve istihdamının siyasallaşmaktan kurtarılması; büyük devlet ihalelerinin, ilgili meslek odalarının gözetiminde gerçekleşmesi; ilçe ve merkez belediyelerinde “Hemşeri Meclisleri”nin oluşumu; belediyelerin ekonomik kararlarına ve imar uygulamalarına, meslek odalarının katılımı.</p>
		<p class="normal1">Hedef 9: Kadını ve Erkeği Eşit Bir Türkiye</p>
		<p class="normal">Kadının haklarına, hukuk ve ekonominin yanı sıra, hayatın paylaşılmasında, anlayışlarda, aile içindeki eşitlik düzeyinde sahip çıkılması. Kadınların ekonomiye, yönetime, siyasete katılmalarını engelleyen olguların belirlenmesi ve tasfiye edilmesi. Kadının, aile içindeki konumunda ve çocuk bakımında desteklenmesi.</p>
		<p class="normal1">Hedef 10: İnsanları Birbirini Seven Bir Türkiye</p>
		<p class="normal">Sevgisi azalan değil, birbirine sevgisi artan, şefkat duyguları gelişen bir Türkiye’nin gerçekleşmesi için, tüm özendirme araçlarından yararlanılması, anlayışların ve duyguların seferber edilmesi, plan ve programla bu hedefe yönelinmesi. Aile biriminin desteklenmesi. Sosyal güvenliğin kırsal kesime yayılması. Yaşlıların ve engellilerin yalnız bırakılmaması.</p>
		<p class="normal1">Hedef 11: Yeşil Bir Dünyada, Temiz Bir Türkiye</p>
		<p class="normal">Geçmişin bizlere emanet ettiği kültür ve doğa mirasına sahip çıkılması. Çevrenin korunması için sürdürülen evrensel mücadelenin desteklenmesi. Türkiye’de doğanın ve tüm canlı türlerinin, yeşillerin ve suların korunması, iyileştirilmesi amacıyla planlı ve örgütlü bir çabanın gerçekleşmesi.</p>
		<p class="normal1">Politika Önerileri, Yeni Yaklaşımlar Sunuyor</p>
		<p class="normal">Politika Önerileri’nde, bâzı yeni yaklaşımlar kamuoyunun değerlendirmesine sunuluyor. Birkaç örnek şöyle özetlenebilir:</p>
		<p class="normal">• Belediyeler: “Saydamlık,” imara ve ihaleye ilişkin tüm karar süreçlerine ilgili meslek odalarının, ilgili sendikaların katılımıyla öngörülüyor; mahalle muhtarlarının belediye meclislerine doğal üye olmaları, kendi mahallelerindeki belediye hizmetlerini denetlemeleri savunuluyor; “Hemşeri Meclisleri”yle halkın katılımı getiriliyor; belediyelerin “bağış almak”’ uygulamasına son veriliyor; belediyelerin, çevrenin sivil toplum örgütleriyle işbirliği, kültür ve amatör sporlarda koordinatörlüğü öneriliyor.</p>
		<p class="normal">• Orman köyleri: “Sadece insanların ormanlar için değil, aynı zamanda ormanların insanlar için var olduğu” anlayışından hareketle, yeni bir model tartışmaya açılıyor: Pilot uygulamalardan başlanarak ve zaman içinde bâzı ormanlık alanların ilgili köyün tüzel kişiliğinin gözetimine, yönetimine, yararlanmasına ve geliştirme sorumluluğuna bırakılması öngörülüyor. Mümkün olan durumlarda, bâzı ağaçların köylüye zimmetlenmesi uygulaması öngörülüyor.</p>
		<p class="normal">• Yüksek eğitim bursu: Dört yıl sonunda 40 bin üniversite öğrencisini kapsayacak bir “yükseköğrenim kredisi,” yılda 15 milyon olarak (toplamı, ilk yılda 150 milyar tl, dördüncü yıldan başlayarak her yıl 600 milyar tl) öneriliyor. İşçi ve çiftçi ailelerine öncelik tanıyacak bu programda, verilen kredinin, öğrenci çalışma yaşamına başladıktan sonra ve uygun koşullarla geri ödenmesi öngörülüyor. Dünyada başarıyla uygulanan bu sistemin Türkiye’de de uygulanabilirliği düşünülüyor.</p>
		<p class="normal">• Tarımı destekleme yöntemi: “Aile bazında destek” modelinin belirli ürünlerde ve pilot bölgelerde uygulanması öneriliyor: Köylü “ailesinin” ihtiyaç duyduğu asgari geçim düzeyinin hesaplanarak desteklemenin öncelikle bu temelde düzenlenmesi; “çiftçi ailesinin,” iyi niyetle gerçekleştirdiği üretim en alt düzeyde de olsa, en üst düzeyde de olsa, bu asgari parayı devletten alması. Böylece, destekleme alımı asıl amacı olan bir güvenceyi köylü ailesine sağladıktan sonra, “taban fiyatının” dünya piyasalarına yakın ölçülerle, daha gerçekçi ve ekonomik şekilde belirlenmesi.</p>
		<p class="normal">• Öğretmenlerin “nakil ve tayini:” Genelde memurların, özelde öğretmenlerin, bir görev yerinden diğerine nakli uygulaması, çağdaş dünyada kalmamıştır. Ancak özellikli görevlerde ve zorunlu durumlarda ya da isteğe bağlı şekilde bu yönteme başvurulur. Oysa Türkiye’de, memurun görev yeri, kural olarak ve zorunlu olarak sürekli değiştirilmekte ve ailesiyle birlikte perişan edilmektedir. Bu durum, memuriyeti ve öğretmenliği ancak zorunluluk altında benimsenen işler kategorisine düşürmektedir. Bu sistemin değişmesi, öncelikle öğretmenin kendi doğal çevresinde göreve başlaması ve (istisnai durumların dışında) aynı çevrede görevini sürdürmesi öngörülüyor.</p>
		<p class="sagnormal">Politika Önerileri çalışmasına ilişkin basın toplantısı,</p>
		<p class="sagnormal">Aralık 1993</p>
		<div class="clrb"/>
		</body>
</html>