<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sol</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_29">CHP: Türkiye’nin “Yenileşme” Tercihi mi?</h2>
		<p class="normal">Türkiye’de parti “enflasyonu” mu var? Kimine göre, çoğulculuğun, demokrasinin doğal sonucu. Başkasına göre, demokrasinin yozlaşması, partiler kargaşası.</p>
		<p class="normal">Yorumuna göre değişen bir durum, ama değişmemesi gereken objektif bir gerçek de söz konusu. Demokrasilerde “çözüm,” demokrasinin kendi bünyesinde saklıdır. Bünye dışından müdahale etmeye, hattâ çok ısrarlı olmaya da gelmez. Partilerin “enflasyonu” da olsa, “demokratik çoğalması” da yaşansa, tartışmanın sonucunu demokrasinin bünyesi belirler: Seçmen, oylarıyla, partileri hizaya kor; var olan dengeleri güçlendirir ya da yenilerini kurar.</p>
		<p class="normal">Bu açıdan bakıldığında, önümüzdeki salı günü Büyük Kurultay’ını gerçekleştirecek chp, dengelerin neresinde yer alıyor, hangi işlevi taşıyor, işlevini güçlendirme şansını hangi kulvarlarda arıyor?</p>
		<p class="normal1">Tarihsel “Yenileşme” Faktörü</p>
		<p class="normal">chp, hiç kuşkusuz, ayrıcalıkları olan, bu nedenle de özel bir dikkat toplayan parti: Milli mücadeleden ve Mustafa Kemal’den kaynaklanmanın onuru, Cumhuriyet’in kurucusu, tarihsel devrimlerin ve reformların sahibi, Türkiye’nin en köklü partisi...</p>
		<p class="normal">Gerçekten, chp, belirli bir tarih kesitinde emperyalizme, kurulu düzene, ayrıcalıklara, gericiliğe başkaldırının ifadesi olarak doğdu. Yeni Cumhuriyet’i biçimlendirdi, ona özünü sağladı, onu kurumlaştırdı. Bu özellikleriyle, chp olgusu, Türkiye’deki tarihsel yenileşme hareketinin içinde yer alır, bu hareketin gelişme sürecinde incelenebilir:</p>
		<p class="normal">Kökleri tarihimizde olan, 19. yüzyılda ilk siyasal biçimlenmelerini oluşturan yenileştirici akımlar, Türkiye’deki değişimin, uygar toplum ve birey ilişkilerine geçişin en önemli dinamiğini oluşturdu. Yenileştirici akımlar milli mücadeleye öncülük etti; Atatürk’ün chp’si Türkiye’de çağ değiştirdi. Yenilikçi akım Cumhuriyet’i kurdu, demokrasiye geçişi sağladı.</p>
		<p class="normal">1960’ların Türkiye’sinde, bu tarihsel yenileşme akımı sol bir boyut kazandı. chp içinde başlayan, kadrodan partiye, partiden halka yayılan sol içerikli değişim talepleri, tüm toplumu etkiledi. Partili olan ya da olmayan geniş bir çevrenin katkısıyla, chp, “devlet partisi” olmaktan, “halkın partisi” olmaya yöneldi; “eşrafın ve seçkinlerin öncelikli tercihi” olmaktan uzaklaştı. “Düzenin değil, değişimin partisi” kimliğini benimsedi. Bu yeni özellikleriyle, yenileşme hareketi, 1960’ların ve 1970’lerin olumlu değişimlerinde büyük pay sahibi oldu.</p>
		<p class="normal">Tarihsel yenileşme hareketi 1970’lerin sonlarında yorgunluk işaretleri vermekteydi. 1980’lerde ise darboğaza girdi.</p>
		<p class="normal">Bu darboğazla, günümüzün chp oluşumundan beklenen işlev arasındaki sebep-sonuç bağlantısı dikkati çekiyor...</p>
		<p class="normal1">Yeni Sorunlara, Eski Reçeteler</p>
		<p class="normal">Türkiye’nin en köklü yenileşme faktörü olan sol içerikli hareket, 12 Eylül döneminin yıkıcılığına karşı koyamadı. Yıkımın izlerini silemedi. Çünkü yenileştirici sol, zihinlerdeki tutuculuğun, sağlaşma ve sığlaşma tehlikelerinin etkisine girmekteydi. Kendi içinde anlayışsızlık kompartımanlarına bölünmüştü. Yaratıcılığından kaybetmekteydi. Böyle bir sol, artık geçmiş kazanımların savunuculuğuyla yetinmekteydi. Yeni bir söz söylemekte zorlanıyordu. Topluma yeni hedefler gösteremiyordu.</p>
		<p class="normal">Bir bakıma, değişen bir toplumun yeni sorunlarına, geçmişin eski reçeteleriyle yaklaşmaktaydı. Yeni tezler geliştiremiyor, çözüm getiremiyordu. Geçmişin yenileştirici solu, eskimeye, kanıksanmaya başlamıştı. İdeolojisinden, idealizminden, iddialarından kopmuştu. Toplumda heyecan yaratamıyordu. Partililerine bile umut olamıyordu.</p>
		<p class="normal">Yenileşme faktörü olması gereken sol, ideolojiden kaçmanın ve eskimenin renksizliğine sürüklenirken, sağ, bir yenileşme iddiasını kendi kulvarlarında geliştirmekteydi. Böylece, ortaya garip bir görüntü çıktı: Sanki sağ, yenileşmenin öncüsüydü, muhafazakârlık ise solun payına düşmüştü...</p>
		<p class="normal">1990’lara gelindiğinde, sağın yenileştirici görünümü bile kalmamıştı. Solun yenileştiriciliği ise, sanki bir eski hikâye olmuştu. Türkiye, tarihsel yenileştirici akımını da, bir ara kendi kulvarlarında yenilikçi görünebilmiş sağını da, geçmişe bırakmıştı. Şimdi sıra, sanki eski bir albümün soluk fotoğraflarından derlenmiş koalisyon manzaralarındaydı.</p>
		<p class="normal">Türkiye, eski bir plaktan tekrarlanan siyaset söylemiyle, köhne bir siyaset üslûbuyla, eski sorunlarıyla ve eski çözümsüzlükleriyle, her biri durdukları yerde eskiyen partileriyle, muhalefetleriyle ve iktidarlarıyla, sanki eskimeye terk edilmişti.</p>
		<p class="normal1">Yenileştirme İşlevinin Sahipliği</p>
		<p class="normal">Altı ay kadar önce, chp, tarihsel işlevine, yani, “Türkiye’yi yenileştirmek işlevine” sahip çıkmanın iddiasıyla yeniden doğdu. chp, bu işlevle uyumlu bir siyasal söylem geliştirmeye başladı:</p>
		<p class="normal">Toplumun tümüne refah götürmeyi amaçlarken, öncelikle geniş halk kitlelerinin yararları doğrultusunda, özgürlük ve eşitlik ideallerinin bütünlüğünde, demokrasiyle solun birlikteliğinde bu tıkanıklığın önünü açacaksak, sosyal demokrat öncelikler ve ilkeler zemininde geleceğin barışçı ve üretken Türkiye’sini inşa edeceksek, çözüm, tarihsel yenileşme akımının kendini yenilemesidir.</p>
		<p class="normal">Bizim topluma sunmakta olduğumuz, bir yenileşme platformudur; bir barış çağrısıdır; geleceğin özgürlükçü, eşitlikçi, mutlu Türkiye’sini toplumumuzun elbirliğiyle gerçekleştirmenin iddiasıdır.</p>
		<p class="normal">Kendi siyaset alışkanlıklarımızı, siyaset yöntemlerimizi ve üslûbumuzu, kısaca, “kendimizi” yenileyemezsek, Türkiye’yi yenileştirmek işlevini taşıyamayız.</p>
		<p class="normal">Türkiye’nin kurumları, yöntemleri, anlayışları, alışkanlıkları eskimiştir, idare düzeninden ihale düzenine, ilkokul eğitim programından profesyonel futbol yönetmeliğine kadar her alanda ve her düzeyde yenileşmenin zorunluluğu vardır.</p>
		<p class="normal">Solun, kendini yenileyerek, Türkiye’yi yenileştirmesi, chp olarak bizim topluma ve Türkiye’nin tüm çağdaş ve sol birikimlerine, demokrat birikimlerine önerdiğimiz hedef ve yöntem budur.</p>
		<p class="normal1">Geçmişle Geleceğin Sentezi</p>
		<p class="normal">chp, kendi tarihindeki güzelliklerinden güç alarak ve yenileşme ihtiyacındaki bir Türkiye’ye, yenileşmenin sosyal demokrat platformunu, söylemini sunarak, siyasal ilgi odağı özelliğiyle yeniden doğdu. Tarihsel kimliğinin ve geliştirdiği yeni tezlerin, toplumdaki güncel beklentileri karşılar olması, chp’ye avantajlı bir başlangıç sağladı:</p>
		<p class="normal">Örneğin, “Bağımsızlık benim karakterimdir” diyebilmiş bir kurucunun partisi olması ve bu niteliğini günümüze yansıtabilmesi, günümüzün dış siyasal “kişilik zaafı” ortamında, chp’ye dikkatleri çekti. Ya da ısrarla özgürlük ve eşitlik ideallerinin chp tarafından vurgulanması, yaygın demokrasi ayıplarının ve adaletsizlik örneklerinin Türkiye’sinde bir umut oluşturabildi.</p>
		<p class="normal">“Dün dündü, bugün bugün” anlayışının hükümet kanallarından geçerek sağdan sola bulaştığı günümüz ortamında, chp, siyasal tutarlılığa sahip çıkabildi; “özü ve sözü bir” olan sol parti imajını verebildi.</p>
		<p class="normal">Solun geleneksel olarak ekonomik büyüme iddiasının uzağında gözüktüğü ülkemizde, chp, sadece paylaşmayı değil, paylaşılacak olanı büyütmeyi de öne çıkararak, “akılcı, verimli, gelişen bir Türkiye” hedefini, sosyal demokrasinin evrensel kavramları olan eşitlik ve özgürlüğün hemen yanı başına koyarak, kendini öbür sol iddialı partilerden farklılaştırdı, vb.</p>
		<p class="normal">Bu söyleminin, özelliklerinin, yenileşme amacının altı aylık bilançosu sonucunda, chp, hangi noktada gözüküyor?</p>
		<p class="normal1">Açılan Siyasal Kredi</p>
		<p class="normal">chp, bir “yeniden doğuş” dönemi için toplumdan bekleyebileceği desteğin azamisini sağlamış gözüküyor:</p>
		<p class="normal">chp’nin söylemi, “yenileştirici” olmak amacı, geçmişle gelecek arasında, tarihsel güzellikleri ile sosyal demokrat kimliği arasında kurabildiği sentez ve kısa sürede geliştirebildiği politikalar, toplumun büyük bir kesiminde chp’ye dönük bir iyi niyetli bakışı, beklentiyi, hattâ umudu yarattı. Toplum, chp’ye siyasal bir kredi açtı.</p>
		<p class="normal">Bu, tabii ki, yarın bir seçim olsa, chp’ye kredi açmış yaygın kitlenin tümüyle oyunu ona vereceği anlamına değildir; ancak, chp’nin büyük bir oy birikimini üzerine bina edebileceği zemin, toplum tarafından ona sunulmuş gözüküyor.</p>
		<p class="normal">Başka bir deyişle, top şimdi chp’nin ellerinde: “Tarihinin,” yeniden doğduktan sonraki “doğru söyleminin” ve çalışmalarının, en önemlisi, “toplum tarafından açılmış kredinin” ona sağladığı bu fırsatı iyi kullanabilirse, chp, “Türkiye’yi yenileştirme” işlevinin sahibi olur. Bu işleviyle de, geçmişteki gibi, Türkiye’nin en büyük partisine dönüşür.</p>
		<p class="normal">chp’nin önündeki fırsat, iddia, sorumluluk budur. Sorumluluğun yerine getirilmesinden, sadece sol siyaset dünyasının değil, tümüyle toplumun ve Türkiye’deki yenileşme özleminin yararı vardır.</p>
		<p class="sagnormal">Sabah, Mart 1993</p>
		<div class="clrb"/>
		</body>
</html>