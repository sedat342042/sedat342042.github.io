<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sol</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_34">2000 Yılında Yepyeni Bir Türkiye</h2>
		<p class="normal1">Solun Hedefleri</p>
		<p class="normal">• Yenileşmiş Bir Türkiye</p>
		<p class="normal">• Kendisiyle Barışık Bir Türkiye</p>
		<p class="normal">• Akılcı, Verimli, Büyüyen Bir Türkiye</p>
		<p class="normal">• Emek Öncelikli Bir Türkiye</p>
		<p class="normal">• Kişilikli Bir Türkiye</p>
		<p class="normal">2000 Yılında Nasıl Bir Türkiye’yi Öngörmekteyiz, Sol Olarak Topluma Hangi Hedefleri Gösteriyoruz?</p>
		<p class="normal">1) Her şeyden önce, Türkiye’nin kurumları, yöntemleri, anlayışları, alışkanlıkları eskimiştir. Örneğin, bu siyaset kurumu ve parlamento alışkanlıkları Türkiye’nin ekonomik ve sosyal gelişimini kolaylaştırıcı değil, zorlaştırıcı etken oluyor; akılcılıktan, verimlilikten uzaklaşmanın işlevini taşıyor. İdare düzeninden ihale düzenine; ilkokul müfredatından, profesyonel futbol yönetmeliğine kadar her alanda ve her düzeyde yenilenmenin zorunluluğu vardır.</p>
		<p class="normal">Günümüzün Türkiye’si, yapabileceğinin en azını yapan, olabileceğinin en azıyla yetinen bir ülke durumundadır. Türkiye’yi yönetenler, Türkiye’ye konmuş düşünsel ambargoları zorlamak, aşmak gibi bir niyette değildir. “Statüko” ve “idare-i maslahat,” bu yönetimlerin kutsal kavramlarıdır.</p>
		<p class="normal">Nihayet Türkiye, duyguları körelen, ahlâk ölçüleri gerileyen, dürüstlük kavramı zayıflayan, insanları birbirini daha az seven, iç güzelliğini yitiren bir topluma dönüşmektedir.</p>
		<p class="normal">2) Türkiye’nin kendi birikimini doğru kullanması, akılcı, güvenli, sağlıklı bir yapıyla 2000’leri karşılaması için, büyük düşünmesi, planlı düşünmesi gerekiyor. Böyle bir iddianın taşıyıcısı olan programı, 2000 yıllarına hazırlanan Türkiye’nin, “Değişim Programı” diye görmekteyim: “TÜRKİYE 2000...”</p>
		<p class="normal">Her siyasetin farklı özellikleri, öncelikleri vardır. Solun Değişim Programı, “eşitlik, özgürlük, gelişme” idealleri üzerine bina edilecektir:</p>
		<p class="normal">Ekonomiye ve siyasete insan boyutunu, ahlâk ölçüsünü getiren, toplumu sevgi ve dayanışma, şefkat ve adalet özellikleriyle bütünleyen, farklı hassasiyetler arasında anlayış ve diyalog kanalları açan, laik devlet iddiasını demokrat bir anlayışla özümseyen, bu hedeflere akılcılığın yollarını döşeyen bir Türkiye istiyoruz.</p>
		<p class="normal">Türkiye’de solun değişim programı, solun özü doğrultusundaki bir yenileşmenin ifadesi olmalıdır. “2000 Yılında Yepyeni Bir Türkiye” ideali, beş büyük hedef çevresinde anlatılabilir:</p>
		<p class="normal1">1. Hedef: Yenileşmiş Bir Türkiye</p>
		<p class="normal">a) Demokrasi, Bir “Hayat Tarzı” Olacak...</p>
		<p class="normal">• Anayasa’da ve yasalarda, çağdaş, çoğulcu demokrasilerin tüm özelliklerinin yer alması; sivil toplumun gecikmiş doğumu; demokrasinin bir hayat tarzına dönüşmesi.</p>
		<p class="normal">• 2000 yılının yepyeni Türkiye’sinde, yasakları değil, özgürlükleri tarif eden bir Anayasa olacak. Demokrasi, tüm kurumlarıyla ve kurallarıyla işleyecek, bir “hayat tarzına” dönüşecek. Türkiye’nin insanları, “özgürce farklılaşıp tanışarak, uygarca uzlaşma” özelliğine sahip olacak.</p>
		<p class="normal">• “Sıradan yurttaşın,” sivil toplum kurumları aracılığıyla (sendikalar, sanayi-ticaret kurumları, meslek odaları, tüketici birlikleri, çevre kuruluşları, ortak ilgi dernekleri, vb.) ülkede etkin olması, “resmi devlet” karşısında “edilgenlikten” çıkarılması Türkiye’nin sıradan yurttaşının, “devleti paylaşması.”</p>
		<p class="normal">• Bireysel dinamiğin, toplumsal olana katkılarının önünün açılması, bireyle toplumsallığın uzlaşması; bireyin, devletin antidemokratik vesayetinden kurtulması.</p>
		<p class="normal">• Kadının haklarına, öncelikle hayatın paylaşılmasında, anlayışlarda, aile içindeki eşitlik düzeyinde sahip çıkılması.</p>
		<p class="normal">b) Siyasette Yenileşme</p>
		<p class="normal">• Toplumu, parlamentosuyla, partileriyle, belediyeleriyle barıştırmak; devleti ve yönetim sistemini yenileştirmek. Dürüstlüğü bilinçli bir ilkeye dönüştürmek.</p>
		<p class="normal">• tbmm, milletvekilinin çözümlere katılmasını, düşünce ve siyaset üretmesini özendiren mekanizmalarla, çalışma usullerine kavuşacak. Etkinliği artan parlamento, “seçilmişlerin” sadece görünürde değil, gerçekte de ülke yönetiminin temel birimi olmasını sağlayabilecek. Devlet protokolü de, demokrasilerin doğal sıralanmasıyla yeniden düzenlenecek.</p>
		<p class="normal">• Dünya parlamentolarında var olan ve sivil toplum kurullarının ve milletvekillerinin karar sürecine etkin katılımını sağlayan yöntemlerin incelenerek, benzerlerinin gerçekleştirilmesi; tbmm’nin katılımcı özellikler alması.</p>
		<p class="normal">• Siyasetin, ahlâkla barışması. “Milletvekili dokunulmazlığının” kapsamından, parayla ilgili suçların çıkarılması. Parlamenterin, üst düzey bürokratların ve belediye sorumlularının “yapamayacakları işlerin” belirlenmesi.</p>
		<p class="normal">• kit yönetimlerine, konuyla ilgisiz siyasetçilerin atanmasına kesin son verilmesi.</p>
		<p class="normal">• Devlet ihalelerinin düzenlenmesinde ve uygulanmasında, belediyelerin ekonomik faaliyetlerinin düzenlenmesine, sivil toplum kurumlarının temsilcileriyle katılması.</p>
		<p class="normal">• “Hemşeri Meclislerinin” oluşarak, belediyelerdeki tüm önemli kararların bu meclisler önünde tartışılıp alınması; siyasal oligarşileri güçlendiren siyasal amaçlı gereksiz istihdama son verilmesi.</p>
		<p class="normal">c) Toplumda Yenileşme</p>
		<p class="normal">• 2000 yılının Türkiye’sinde, ülkenin bütünlüğü çerçevesinde, merkezin bâzı görevleri ve yetkileri, çevreye devredilmiş bulunacaktır. Yerel yönetimler, çağdaş demokratik denetleme ve katılım mekanizmalarının eşliğinde güçlenerek, öncelikle bayındırlık, eğitim alanlarında etkin olacak.</p>
		<p class="normal">• Bu yeni Türkiye’de, devletin yeni memur alımı, merkezi ve objektif bir sınav sistemiyle sağlanacak. Memur, büyük ölçüde, kendi iradesine bağlı olarak kendi yöresinde, doğal çevresinde göreve başlayacak, istediği ve mümkün olduğu ölçüde, memuriyetini burada sürdürecek. Memurun (ve özellikle öğretmenin) bir mekândan öbürüne sürüklenmesine son verilecek.</p>
		<p class="normal">• 2000 yılında Türkiye’nin yeni bir eğitim düzeni olacak. Özellikle ilk eğitim, çocuklara hayatı, insanları, doğayı ve öğrenmeyi sevdirmeye dönük olacaktır. Bütün müfredat programları yenilenecek. Bilgisayar temel bir öğrenim alanı, eğitim aracı olacak. 2000 yılında, bilgisayarın girmediği lise Türkiye’de kalmayacak. Üniversiteler, özerk bilim kuruluşları olarak, bilgi üreten, bu üretimleri ile, devletin ve özel kurumların ihtiyaçları, talepleri koordine edilmiş, hayatın içinde ve hayatla bağlantılı kurumlara dönüşecek.</p>
		<p class="normal">• Özürlülerin ve yaşlıların sorunlarına yeni bir organizasyonla, bu amaçlı sivil dayanışma toplulukları özendirilerek yeniden eğilinecek.</p>
		<p class="normal">• Gençliğin, Türkiye’nin geleceği olduğu bilinciyle, üniversitelerdeki katılımından, fabrikalarda ve tarlalardaki konumuna kadar her düzeyde desteklenmesi. 2000 yılının gençliği, katılan, paylaşan, kendisinden öncelikle özgür düşünmesi ve kendini geliştirmesi beklenen bir toplum kesiti ve umut olacak.</p>
		<p class="normal">• 2000 yılında, sevgisi azalan değil, birbirine sevgisi artan, şefkat duyguları gelişen bir Türkiye’de yaşanacaktır. Yaşlılar ve özürlüler, gönüllü sivil toplum örgütlenmesiyle, sürekli ve organize bir desteğe kavuşacaktır. Yalnız bırakılmayacaktır.</p>
		<p class="normal1">2. Hedef: Kendisiyle Barışık Bir Türkiye</p>
		<p class="normal">a) Farklılık İçinde Bütünlük</p>
		<p class="normal">• 2000 yılının Türkiye’sinde, “cumhuriyetçilik”, “demokrasi”, “çağı paylaşmak”, “laiklik”, “dürüstlük” anlayışları çevresinde bütünleşmiş bir toplum olabilmek...</p>
		<p class="normal">• “Farklı hassasiyet kümeleri arasında anlayış, hoşgörü, diyalog kanallarını açabilmek; farklılığımız içinde birlikte yaşamanın ortak güvencesini, laiklikte ve onun demokrat yorumunda bulabilmek.”</p>
		<p class="normal">• “Cumhuriyetçilik” kavramının, ülke ve toplum bütünlüğünü içeren özelliklerinin, cumhuriyeti meydana getiren tüm unsurların, kendi farklılaşmaları içinde bütünlüğü kavramının, eşitliğinin öne çıkarılması.</p>
		<p class="normal">• Farklılıklarımız, farklı inançlarımız ve hayat tarzlarımızla, birlikte ve barış içinde yaşamanın yöntemi olarak, inananın, farklı inananın, farklı düşünenin kendi tercihinin ortak güvencesi olarak laikliğin geliştirilmesi.</p>
		<p class="normal">• Laikliğin, dinin devletin işlerinden uzak durması, devletin din alanından uzak durması olduğu bilinciyle, Türkiye’deki tüm dinlerin ve inanç özelliklerinin devlet önündeki eşitliğinin, devletin yansızlığının savunulması; uzun vadedeki hedefin, inanç dünyasının devletin ilgi alanı olmaktan çıkarak, sivil topluma, cemaatlere devredilmesinin düşünülmesi.</p>
		<p class="normal">• Farklı anlayış, siyaset ve inanç kümeleri arasındaki tarihsel karşıtlıkları ve duyarsızlıkları Türkiye 2000 yılında geride bırakmış olacak. İnsanların birbirinin görüşüne katılmasa dahi, birbirine kulak verdiği ve anladığı bir toplum yaratacağız. Doğulu, Batılı, Kuzeyli, Güneyli, inanan, farklı inanan, inanmayan, siyasal tercihinde farklılaşan, değişik hayat tarzı olan tüm insanlarımız, kendi farklılıkları içinde bütünleşebilecek. Birbirini daha fazla anlayan ve daha fazla paylaşan yurttaşların beraberliği.</p>
		<p class="normal">• Kendi içine kapanmış değil, kendi dışına açılabilmiş toplum kesitleri. Baskı değil, diyalog ve ikna yöntemleri... Tümüyle sahiplenilmiş değil, başkalarıyla paylaşılabilmiş karar merkezleri ve mekanizmaları. Düşmanlığın değil, demokrasi üzerinde uzlaşmanın kültürü.</p>
		<p class="normal">• Bu çerçevede, ekonominin büyük kararlarını, hükümet-işçi-işveren üçlüsünün birlikte oluşturması; Millet Meclisi’nin, hükümet-bürokrasi birliğinin buyruğuna değil, siyasal tarafların sentezine dönük özellikler alması; katılımcılığın, işyeri yönetimlerinden, okul-aile birliğine, ülke yönetimine kadar her yerde kural olması.</p>
		<p class="normal">b) Güneydoğu Sorunu</p>
		<p class="normal">• “Irkçı ayrımcılığın, ırkçı baskının ya da ırk bazındaki çözümlerin tuzağına düşmeksizin, Türkiye’nin bütünlüğü içinde farklı etnik yapıların ve kültür kimliklerinin varlığının ve var olma hakkının tanınması...”</p>
		<p class="normal">• Güneydoğu sorununun, “çok boyutlu” olması gerçeğinden hareketle, çözümlerinin de farklı alanlarda birlikte oluşacak çözümlerle aranması: Demokrasi ve İnsan Hakları, Bütünlük, Güvenlik, Ekonomi, Sosyal Yapı, Dış Politika, Savunma boyutları.</p>
		<p class="normal">• “Demokrasi ve insan hakları kaygısı” ile, “şiddet karşısındaki kararlılığın ve etkinliğin,” birbiriyle çelişen değil, birbirini bütünleyen kavramlar olduğunun bilinci.</p>
		<p class="normal">• Güneydoğu’ya yönelik kapsamlı ve çok boyutlu bir genel planın, hükümetin ve partilerin katılımıyla oluşan bir özel komisyon tarafından, tüm ilgililerin, üniversitelerin, basının katılımıyla hazırlanması ve tbmm tarafından uygulamaya konması.</p>
		<p class="normal1">3. Hedef: Akılcı, Verimli, Büyüyen Bir Türkiye</p>
		<p class="normal">• “Daha fazla üreten, büyüyen, iş yaratan, dünya rekabetinde yeri olan, ürünlerini ve oluşan değerleri daha eşitlikli paylaştıran, akılcı, verimli bir ekonomik yapı.”</p>
		<p class="normal">• Büyük ekonomik hedeflerin ve temel stratejilerin hükümet, işçi sendikaları, işveren kuruluşlarının ortak platformunda oluşması.</p>
		<p class="normal">• Solun yenileştirdiği Türkiye’de, ekonomi ve ülke yönetimi, “akılcılık” temelinde yeniden inşa edilmiş olacak. Ekonominin büyük hedefleri, temel stratejileri, dünya rekabetine çıkartacağı sektörler, hükümet, emek, sermaye tarafından önerilerek benimsenecek.</p>
		<p class="normal">• Küçük ve orta ölçekteki girişimin, genel politika olarak desteklenmesi.</p>
		<p class="normal">• Var olan vergi oranlarının (rant gelirleri ve gayrimenkulden kaynaklı gelirler dışında) arttırılmaması; mümkün olan kalemlerde indirilmesi. Kişisel gelir vergisinin, mükellefin bâzı harcamaları indirim nedeni kabul edilerek hesaplanması; vergi kaçakçılığıyla kesin hükümler ve ağır cezalarla mücadele edilmesi.</p>
		<p class="normal">• Kamunun “personel” istihdamının belli bir süre dondurulması.</p>
		<p class="normal">• Ekonomik açıdan doğal olmayan, kamunun zorlama istihdamından vazgeçilmesi; özel girişimlerin doğal istihdamının “yeni işe, vergi bağışıklığı” ile özendirilmesi.</p>
		<p class="normal">• Tarımın desteklenmesinde ürün ve miktar bazındaki mevcut anlayışlar yerine, “aile bazında destek yöntemlerinin” pilot uygulamalarla denenmesi.</p>
		<p class="normal">• Sosyal adaletin, tüketimi yaymak ve üretimi özendirmek özelliğiyle yeniden değerlendirilmesi.</p>
		<p class="normal">• Türkiye’yi uluslararası hava trafiğinin önde gelen bir merkezi yapmak hedefi doğrultusunda, Atatürk Havalimanı’nın genişletilmesi. İstanbul Kurtköy havalimanı yapımının gerçekleşmesi. İskenderun Limanı’nın büyütülmesi, Karadeniz’in dünya ile bağlantısının yeni limanlarla sağlanması, karayolları projesinin tamamlanması. Bunlar ve büyük altyapı projeleri, hesapla ama cesaretle, dış kaynaklar seferber edilerek gerçekleşecek.</p>
		<p class="normal">• 2000 yılına dönük bir başka hedef, tarım destekleme politikasının büyük ölçüde “aile bazında” düzenlenerek, hem daha akılcı, hem daha adil olması.</p>
		<p class="normal">• 2000 yılının Türkiye’sinde, artık, devletin zorlamasıyla ve siyasetin savurganlığıyla doğal olmayan gereksiz bir istihdam yaratmanın kolaycılığından ve zararından vazgeçilmiş olacak. Kamu kaynaklarını siyasetçilerin özel yararları için seferber eden, bunun maliyetini ise topluma, öncelikle emek kesimine, gelişme umuduna yükleyen, hamal ve üretimsiz devlet modeli, 2000 yılında tarihe karışmış olacak.</p>
		<p class="normal">• Buna karşılık, ekonominin doğal kulvarlarında, devletin altyapı yatırımlarında ve özel kesimin yatırımlarında, yeni istihdam yaratmak büyük vergi bağışıklıklarıyla, uzun bir süre desteklenecek.</p>
		<p class="normal">• 2000 yılına kadar, ekonomi hukuku yenileştirecek: “Borcunu kaçıranı savunan, namuslu alacaklının hakkını göz ardı eden”, “vergi kaçağını özendirip, vergi ödeyeni cezalandıran” bu hukuk anlayışı değişecek.</p>
		<p class="normal">• “Verimlilik,” sosyal haklarla sınırlı olması koşuluyla, öncelikli ölçüyü ekonomiye getirecek. kit’ler, bu ölçü ve sınır gözetilerek yeni bir yaklaşımla ele alınacak. Faiz oranlarının ekonominin doğal önlemleriyle düşürülerek girişime kaynak yaratılması, başka alanlardaki maliyeti hesaplanarak ve göğüslenerek, “öncelikli hedef” yapılmış, 2000 yılında büyük ölçüde gerçekleşmiş olacak. Solun biçimlendirdiği ekonomi, 2000 yılında, daha fazla üreten, büyüyen, iş yaratan, dünya rekabetinde yeri bulunan, ürünlerini ve oluşan değerleri daha eşitlikli paylaştıran, akılcı, verimli bir yapıya dönüşecek. “Sanayi toplumu” gerçekleşirken, “bilgi toplumu” olmanın yolunda ilerlenecek.</p>
		<p class="normal1">4. Hedef: Emek Öncelikli Bir Türkiye</p>
		<p class="normal">• “Öncelikle hayata eşit başlayabilmek, eğitimde eşit fırsatı topluma sunmak; çağdaş hayat düzeyinin asgari koşullarını herkes için sağlamak; yeniden üretmenin gereklerini göz ardı etmeyen bir eşitlik anlayışıyla, adaletli paylaşmak...”</p>
		<p class="normal">• 2000 yılının Türkiye’si, geniş anlamıyla emeğin her alanda ve her düzeyde öncelikli değer olduğu, verimlilik ölçüsünü gözetebilen bir eşitliğin yaygınlaştığı Türkiye olacak.</p>
		<p class="normal">• Bu yeni Türkiye’de, eşitlik, bir “standartlaşma, monotonlaşma” özlemi değil, insanların yaşam sürecine eşit başlamalarını, eşit fırsatlardan yararlanmalarını amaçlamaktadır. 2000 yılının Türkiye’sinde, devlet, her vatandaşına “temel hayat düzeyini” sağlamış, kaynakların değişiminde bu ölçü gözetilmiş olacaktır. Türkiye’nin solu, fırsat eşitliğini organize etmiş, kurumsallaştırmış olacaktır. Bu bağlamda, eğitim, temel bir alandır; 2000 yılında, ailesinin gelir azlığı yüzünden eğitim sürecinden ayrılmış tek bir çocuk kalmayacaktır. Türkiye, bu ayıbı solun öncülüğünde tarihe gömecektir.</p>
		<p class="normal">• Bordro üzerinden kesilen vergilerde –Avrupa ortalamasının çok üzerindeki oranlarda yapılan bu işlemde– ücretli/maaşlı kesimin vergi oranını mutlaka ve ilk aşamada en az üç puan, sonra ek beş puan olarak düşürmek.</p>
		<p class="normal">• Eğitimde fırsat eşitliğine, öncelikle ücretli çocuklarını kapsayan yaygın bir burs sistemiyle yönelmek; belirli bir gelir düzeyinin üzerindeki ailelerin çocuklarının orta ve yüksek eğitim masraflarını karşılamalarına dönük önerileri incelemek, dikkate almak.</p>
		<p class="normal">• Kamu yönetiminin, devlet kuruluşlarının yeni eleman ihtiyacının karşılanmasında, her tür haksızlığı giderecek merkezi bir sınav sistemi getirmek.</p>
		<p class="normal">• 2000 yılına kadar, işyerinde eğitim geliştirilecektir. Emek, işyerinde olsun, işletmelerde, devlet dairelerinde olsun, yönetime katılmış bulunacaktır. Sosyal güvence herkesi kapsayacaktır.</p>
		<p class="normal">• En fazla iş kazasının yaşandığı inşaat sektöründe, inşaat izni, ancak işçilerinin sigortası için güvence sağlamış olan yapımcılara verilecektir.</p>
		<p class="normal">• Türkiye’nin yasal çalışma süresi olan ve toplam işçinin çoğunu (sendikasız, sözleşmesiz işçiler) kapsayan 45 saatlik hafta, ücret düzeyi ve fazla mesai saklı kalarak, aşamalı şekilde ve zaman içinde 40 saate indirilmiş olacaktır.</p>
		<p class="normal">• Emeğin meslek odaları, sendikaları, tüm demokratik özgürlüklerine sahip olarak 2000 yılının Türkiye’sinde yer alacaktır.</p>
		<p class="normal1">5. Hedef: Kişilikli Bir Türkiye</p>
		<p class="normal">• “Bir yanda küreselleşen sorunlar ve çözümler var. Diğer yanda, Türkiye’nin bağımsızlığı ve öz yararları. Bu iki küme arasındaki dengelerin yeniden ve Türkiye’nin yararları daha fazla gözetilerek kurulması gerekiyor...”</p>
		<p class="normal">• Türkiye’nin dış politika geleceğinin Balkanlar doğrultusundaki daha güçlü açılımlarda da araştırılması.</p>
		<p class="normal">• Türkiye’nin Batı politikalarının, Avrupa eksenine bağımlı olmaktan çıkarılması.</p>
		<p class="normal">• Avrupa Topluluğu’na Türkiye’nin muhtemel üyeliğinin, Batı tarafından Türkiye’ye bâzı politikaların kabul ettirilmesinde bir araç gibi kullanılmasına imkân bırakılmaması.</p>
		<p class="normal">• “Türkiye Modelinin,” İslam özellikli toplumlara tanıtılmasının ve özendirilmesinin büyük bir politikaya dönüştürülmesi.</p>
		<p class="normal">• Kıbrıs çözümünde, Türk toplumunun güvenliğini en uzak ihtimalde bile tehlikeye sokabilecek şekillenmelere kesinlikle izin verilmemesi.</p>
		<p class="normal">• “Kişilikli Türkiye,” kendi sınırlarına sahip çıkan, komşularıyla ilişkilerinde, sınırlarını koruyabilmiş olmanın güvencesiyle hareket edebilen bir ülke olacaktır.</p>
		<p class="normal">• 2000 yılının Türkiye’si, uluslararası düzeyde saygınlığı olan, kendi özgün yararlarını unutup başkalarının yararına endekslenmiş bulunmayan, tarihsel, kültürel, ekonomik birikimini en iyi şekilde değerlendiren özellikler taşıyacaktır.</p>
		<p class="normal">• Solun önerdiği ve özlediği, gerçekleştireceği bu Türkiye, tarih, kültür ve insan birikimini doğru kullanacaktır. Ortadoğu’da ve Kafkaslar’da, Orta Asya cumhuriyetlerinde, özgün bir mesajın taşıyıcısı olarak, kendi modelini tanıtacak, savunacaktır.</p>
		<p class="normal1">Sonuç</p>
		<p class="normal">Türkiye’nin insanları, böyle bir Türkiye’yi, 2000 yılının yepyeni Türkiye’sini solun öncülüğünde yaratacak güçtedir. Toplum olarak, kendi ufkumuza getirdiğimiz sınırlardan, kendi cesaretimizin önüne diktiğimiz engellerden başka çekinecek bir şeyimiz yoktur. Sorun, “statüko” ile “değişim” arasında, “korku” ile “umut” arasında, doğru tercihi yapabilmektir.</p>
		<p class="normal">Türkiye, bu tercihi doğru yapacaktır; solun önderliğinde, geleceğin özgürlükçü, eşitlikli, gelişen dünyasını yaratacaktır.</p>
		<p class="normal">“Alleben” toplantısı, Gaziantep, Ocak 1993</p>
		</body>
</html>