<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sol</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="solbaslik" id="calibre_toc_37">Refah ve Sosyal Adalet</h2>
		<p class="normal1">Yeni İmkânlar, Yeni Dengeler</p>
		<p class="normal">2-a) GELİŞMENİN POLİTİKALARI</p>
		<p class="normal">Sorun: Türkiye yeterince hızlı gelişmiyor, yeterince çok üretmiyor, yeterince adaletli paylaşmıyor. Eksik olan ne?</p>
		<p class="normal">Temel Yaklaşım: Türkiye’nin var olan birikimiyle çok daha iyisini yapabileceği görüşündeyiz. Bir günden ikincisine her şey düzelmeyecek elbette ama şu alışageldiğimizden daha fazlasını gerçekleştirmek, daha fazla üretmek, daha adaletli paylaşmak, daha iyi yaşayabilmek bizim ellerimizde. Çözümlerin, ilkesel boyutta olduğu kadar, pratik yaklaşımlarda da olduğunu sanıyoruz. Örneğin, vergi düzenlemesinin ideolojik boyutu vardır ama sokakların dünyada eşi benzeri kalmamış çürüklükte döşenip ikinci ayda çukurlaşmasının nedeni, hırsızlığı engelleyecek pratik önlemlerin yokluğudur.</p>
		<p class="normal">Önerilerimiz: Her şeyden önce, akılcılığın, verimliliğin, etkinliğin politikalarını öne çıkarmalıyız. Devletin ya da merkezin büyük ekonomi kararlarında, ekonominin temel faktörleri olan işçi ve işveren kesimini mutlaka karar sürecine katmalıyız. Nihayet, gelişmenin insan için olduğunu, insanın mutluluğu amacını güttüğünü ekonominin her düzeyinde ve aşamasında hatırlamalıyız. Yoksa, soyut bir ekonomizm, maddeci bir tüketim kutsaması, ancak adacıklara hapsolmuş bir mutluluk imtiyazıyla ve şiddetten uyuşturucu kullanımına uzanmış toplumsal hastalıklarla sonuçlanıyor. Bizim önerdiğimiz Türkiye’de, ekonomi, moral değerlerle bütünlenecek.</p>
		<p class="normal1">I - İLKELER, ÖNCELİKLER, KURALLAR</p>
		<p class="normal1">Akılcılık ve Etkinlik</p>
		<p class="normal">• “Akılcılık” ilkesinin ekonomiye yansıması, sanayileşmenin önceliği ve yeniden tarifidir; “örgütlü pazar ekonomisinin” çağdaş bir altyapıya kavuşturulması ve büyümenin başlıca bir dinamiğine dönüşmesidir; kamunun, ekonomik varlığını verimli bir çerçevede sürdürmesi, gerekli alanlarda geliştirmesi, gerekmeyenlerde azaltmasıdır.</p>
		<p class="normal">• Kamu kaynaklarını siyasetçilerin ve özel yararların yolunda istismar eden, bunun maliyetini ise topluma, öncelikle emek kesimine, ekonominin gelişme umuduna yükleyen, hantal, verimsiz, pahalı devlet modelini değiştireceğiz.</p>
		<p class="normal">• Ticaret, bankacılık sektörlerinde ve turizmde kamu işletmelerinin ağırlığının azalabileceği düşüncesindeyiz. Buna karşılık, ulaştırma, haberleşme, enerji, madencilik, ağır sanayi dallarında var olan kamu işletmelerinin “verimlilik önkoşuluyla” ve “tekel niteliği tanımaksızın” devamlılığını öngörüyoruz. Bu devamlılık içinde, kamu girişimlerinin özellikle teknolojik yenilenme amacıyla özel kuruluşların ortaklığına ve sermaye piyasasına açılabileceği görüşündeyiz.</p>
		<p class="normal">• Kamunun yeni yatırımlarının öncelikle bölgesel dengesizliklerin azaltılması ve yeni teknolojilerin geliştirilmesi amacına dönük olmalarını düşünüyoruz.</p>
		<p class="normal">• “Verimlilik,” sosyal haklarla bütünlenmesi koşuluyla, öncelikli bir ölçü olacak. kit’ler, bu ölçü ve bu sınır gözetilerek yeni bir yaklaşımla ele alınacak.</p>
		<p class="normal">• kit’lerin yeniden düzenlenerek, iş alanı ve bünyesi bakımından elverişli olanların, mülkiyeti büyük ölçüde topluma ait özel işletme statüsüne girmelerini; verimlilik ve yararlılık ölçüleriyle yetersiz olanların satılmasını ya da kapatılmasını, iş alanı ve işletmenin niteliği bakımından gerekiyorsa özelleşmesini, kit’lerde çalışanların memur değil, işçi konumunda olmalarını; kit yönetimlerinin özerkleşmesini öngörüyoruz.</p>
		<p class="normal">• Pazar ekonomisinin verimliliği ve meşruiyeti, rekabetin varlığıyla ve emeğin, üreticilerin, tüketicilerin özgürce örgütlenmesiyle bağlantılıdır.</p>
		<p class="normal">• Piyasa ilişkileri içinde sermaye, emek ve tüketici faktörlerinin özgürce örgütlenmesini; kamunun piyasayı sürekli bilgilendirerek saydamlığa katkı getirmesini; beslenme gibi temel ihtiyaçların karşılanmasında düzenleyici işlev taşımasını; toplum yararını gözeten bir rol üstlenmesini savunuyoruz. Tekelleşmeyi engelleyen, rekabeti özendiren yasal düzenlemeleri, dünyadaki deneyleri dikkate alarak yapacağız.</p>
		<p class="normal">• Ekonomik büyümeye öncülük edecek nitelikte olan ve Türkiye’nin uluslararası düzeyde iddia taşıyabileceği alanlarda yer alan sanayi dalları belirlenerek, bunlara özel destek verilmesini öngörüyoruz.</p>
		<p class="normal">• Devletin “yatırımları özendirme politikaları,” yararının yanı sıra yol açtığı haksız rekabet, suiistimal ve kaynak israfı da dikkate alınarak yeniden düzenlenecek; özendirmenin, uzun vadede ve kural olarak azaltılması, öncelikle iş yaratma amacına ve sektör ölçeğindeki desteklemeye dönük kullanılması gerçekleşecek.</p>
		<p class="normal">• Bir ekonomik faaliyet alanı yahut bir işletmenin mülkiyet özelliği toplum çoğunluğunun mutlak menfaati varsa değişebilir, ihtiyacın doğrultusuna göre sosyalleşebilir ya da özelleşebilir. “kit’lerin özelleşmesi” bizim için ideolojik tercih değildir; ancak ihtiyaç duyulan alanda ve kurumda özelleşme yapılır.</p>
		<p class="normal">• Enflasyonla mücadele, hem sosyal adaletin hem de sağlıklı yatırım ve gelişme politikalarının bir gereği olarak, kısa ve orta vadeli hareket planlarıyla gerçekleştirilecek. Bu planlama ve çalışma, emek ve sermaye kesimleriyle hükümetin ortak bir platformunda düzenlenecek.</p>
		<p class="normal">• Faiz oranlarının düşürülerek girişime imkân yaratılması, başka alanlardaki maliyeti hesaplanarak ve göğüslenerek ‘öncelikli hedef olacak.</p>
		<p class="normal1">Uzun Vadeli Kararların Oluşumu</p>
		<p class="normal">• Ekonominin büyük hedefleri, temel stratejileri, dünya rekabetine çıkartacağı sektörler, “hükümet, emek, sermaye”nin ortak platformunda önerilmiş, siyasal iktidarca belirlenmiş olacak.</p>
		<p class="normal">• Siyasal iktidarla, ekonominin temel unsurları işçi, işveren temsilcileri arasında sürekli bir danışma mekanizmasını kurmayı ve kurumsallaştırmayı öneriyoruz.</p>
		<p class="normal1">İş</p>
		<p class="normal">• Doğal olmayan bir istihdamı devletin zorlamasıyla, kamuda gereksiz iş yaratarak oluşturmanın kolaycılığından ve zararından vazgeçilmelidir. Buna karşılık, ekonominin doğal kulvarlarında, devletin altyapı projeleriyle ve özel kesimin yatırımlarıyla yeni istihdam yaratılması için, kamu özendirici olmalıdır.</p>
		<p class="normal">• Yeni iş yaratılması, elbette ekonominin büyük dengeleriyle bağlantılıdır, öncelikle bir tasarruf ve yatırım sorunudur. Ancak mümkün olan her düzeyde ve her önlemle, çalışma imkânının arttırılması gerekiyor.</p>
		<p class="normal">• “Beş Yıllık İstihdam Planı” oluşturarak, işsizlikle kurumsal bir mücadeleyi başlatacağız. İşçi, işveren temsilcilerinin katılımıyla, acil önlemlerle orta vadeli hedefleri projelendireceğiz. Yeni iş yaratan sosyal ve ekonomik dönüşümleri desteklemek, kamunun öncelikli görevi olacak.</p>
		<p class="normal">• Küçük ve orta boy işletmelerin oluşturduğu yeni ve ek istihdamı, belirli bir süre vergi bağışıklığıyla destekleyeceğiz. İstihdam yaratmak, günümüzdeki gibi işverenin mali bakımdan bir tür cezalandırılması anlamına gelmeyecek.</p>
		<p class="normal">• Yeni kurulan küçük işletmelerin, “esnaf” niteliğindeki küçük ölçekteki girişimlerin, kuruluşlarını izleyen belirli bir süre vergi ve sigorta yükümlülüğü bağışıklığından yararlanmasını öneriyoruz. Bu özellikteki işletmelerde çalışanların sigorta priminin, destek süresi içinde kamu tarafından üstlenilmesini öngörüyoruz.</p>
		<p class="normal">• İşsizlikle mücadelenin yeni ve etkin yöntemi, çalışma saatlerinin kısaltılmasını öngörüyor. Sürenin kısalması, doğal olarak, ek işgücüne ihtiyaç yaratıyor. Birçok Avrupa ülkesinde 40 saatlik çalışma haftasının 35 saate doğru sınırlanması, bu nedenden de kaynaklanıyor. Örneğin Fransa’da, 32 saatlik çalışma haftasına geçişin sektör ve işyeri çevresinde gerçekleşmesi tartışılıyor. Türkiye’nin günümüzdeki yasal çalışma süresi, kural olarak 45 saattir. Az sayıdaki işkolunda ve işyerinde yapılmış sözleşmelerle bu süre 40 saate kadar inebiliyor.</p>
		<p class="normal">• Çalışma sürelerinin, yeni iş yaratmanın bir işlevi olarak kısaltılmasını Türkiye’nin gündemine getireceğiz. Bunun başlıca yöntemi, süreyi kısaltan ve böylece belirli oranda yeni istihdam yaratan işyerinin, yasal ödentilerinde azalma sağlanarak özendirilmesi. Örneğin, dünyadaki bâzı uygulama projelerinde, çalışma süresini 40 saatten 32 saate düşürmesi ve yüzde 10 istihdam arttırması koşuluyla, bir işyerinin yasal sosyal ödentilerinde yüzde 30 oranında indirim getirilebiliyor.</p>
		<p class="normal">• İstihdam açısından eğitime ağırlık vereceğiz. Orta eğitimde, çocuklarımızın istedikleri bir çalışma alanında hazırlık eğitimi görerek, ileride aynı alanda iş bulmalarını kolaylaştırmak kararındayız.</p>
		<p class="normal">• Tarımdaki işgücünü akılcı ölçülerin ötesindeki bir göçe zorlayan, böylece, kentlerdeki yığılmayı ve işsizliği arttıran tarımsal özelliklerin giderilmesi gerekiyor. Tarım politikalarının düzenlenmesinde, tarımsal işgücüne tarımda imkân sağlamayı temel bir parametre olarak getireceğiz.</p>
		<p class="normal">Bu bağlamda, şu yaklaşımları önermekteyiz:</p>
		<p class="normal">• Devletin tarımsal destek politikaları, devletin katkısını mümkün olduğu kadar geniş bir kitleye yaymayı ölçü alacak. Böylece, tarımın daha çok insana geçim sağlamasını ve göç nedenini hafifletici bir etkinin oluşmasını öngörüyoruz.</p>
		<p class="normal">• Orman köylerinde iş imkânının artması, köylünün yaptığı işle maddi ve manevi bağını güçlendirmekten yararlanabilir. Yeni orman politikaları, ormanların toplu olarak ilgili köyün tüzel kişiliğine ya da ağaç olarak köylünün birey olarak sorumluluğuna devredilebilir. Bu çerçevede pilot uygulamalar başlatmayı öngörüyoruz. Dünyadaki uygulamaların deneyiminden ve sonuçlarından bu alanda yararlanacağız.</p>
		<p class="normal">• chp iktidarının 1979’da başarıyla uyguladığı tarımsal altyapı geliştirmeye dönük geçici istihdam projelerinin, özellikle Güneydoğu Anadolu’da değerlendirilmesi mümkün gözüküyor. Geçmiş deneyde, bu uygulama, maliyetinin üzerindeki bir katkıyı (üretkenliği arttırabilmesi nedeniyle) ekonomiye sağlamıştı.</p>
		<p class="normal">• Hazineye ve vakıflar idaresine ait tarıma elverişli arazinin ve orman özelliğini yitirmiş arsaların envanteri çıkarılarak, bu toprakların öncelikle topraksız ve az topraklı köylüye kiralanmasını yahut krediyle satılmasını öngörmekteyiz.</p>
		<p class="normal1">Nüfus Planlaması</p>
		<p class="normal">• İşsizliği azaltmanın önündeki önemli bir engel olan hızlı nüfus artışının düşürülmesi amacıyla, nüfus planlaması her düzeyde ve etkin biçimde özendirilecek.</p>
		<p class="normal">• Genel olarak ekonomik büyümeyi engelleyici faktör olan aşırı nüfus artışının denetimi amacıyla, okullarda ve kitle iletişim araçlarında yaygın bir anlatım kampanyası planlı şekilde sürdürülecek.</p>
		<p class="normal">• Nüfus artışını sınırlayan ailelerin özendirilmesi için kırsal kesimde özendirici maddi ve yasal çözümler gündeme getirilecek: İki çocukla sınırlı eğitim desteği, gibi.</p>
		<p class="normal1">Ekonomi Hukuku</p>
		<p class="normal">• Ekonomi hukukunun yenileşmesi: “Borcunu kaçıranı koruyan, namuslu alacaklının hakkını göz ardı eden”, “vergi kaçağını özendirip, vergi ödeyeni cezalandıran” bu hukuk anlayışı değişecek. “Kaçırılan gelir vergisi,” günümüzde, “ödenen gelir vergisiyle” aynı düzeyde, iki yıllık dönemde, mevcut kaçak oranının yarısına düşürülmüş olmasını hedefliyoruz.</p>
		<p class="normal">• Ekonomik ilişkileri düzenleyen hukuk kurallarını, tebligattan kira sözleşmelerine kadar, ihalelerin organizasyonuna kadar, her alanda gözden geçirerek, çağdaş ölçüleri ve teknolojinin yeni gereklerini dikkate alan bir mevzuat oluşturacağız. Bürokratik işlemleri azaltmak ve yurttaşın dürüstlüğünü temel varsayım almak, dürüstlükten sapanları ise ciddi biçimde cezalandırmak, bu mevzuatın başlıca özellikleri olacak.</p>
		<p class="normal1">Vergiler</p>
		<p class="normal">• Gayrimenkul kazancından ve öncelikle gayrimenkul değer artışından alınan vergilerin yükseltilmesini; rantlardan oluşan gelirin yüksek oranla vergilenmesini; diğer alanlarda kural olarak vergi arttırımından uzak durulmasını öneriyoruz.</p>
		<p class="normal">• Emeğin ödediği vergileri, zamana yayarak ama mutlaka düşüreceğiz; emeğin vergi oranını Avrupa ortalamasına böylece yakınlaştıracağız.</p>
		<p class="normal">• Türkiye’de ödenen her 1.000 tl vergi için, 1.000 tl vergi kaçırılıyor. 1991 rakamlarıyla yaklaşık 100 trilyon tl gelir vergisi toplanmış; kaçırılan gelir vergisi 104 trilyon dolayında hesaplanıyor. Ücretliler, maaşlılar, dürüst girişimciler topluma karşı yükümlülüğünü yerine getirirken, bâzıları toplumun parasından çalıyor.</p>
		<p class="normal">• Vergi kaçağını önlemenin, sadece sözle değil, etkin yasal düzenlemelerle temel bir hedef olması gerekiyor. Kaçakçılığa karşı hem yaygın denetimle hem de ceza uygulamalarıyla mücadele edeceğiz.</p>
		<p class="normal">• “Kayıt dışı ekonominin, kayıtlı ekonomiye entegre edilmesi için,” dünyadaki başarılı uygulamaların dikkate alınmasını öngörüyoruz: Belirli masrafın vergi matrahından düşürülmesi; belirli rakamın üzerindeki çeklerin isme yazılmak zorunluluğu, vb.</p>
		<p class="normal">• Yurtdışına çıkanlardan konut fonu uygulamasına son vereceğiz.</p>
		<p class="normal1">II - EKONOMİNİN TEMEL KESİMLERİ</p>
		<p class="normal1">Büyük Altyapı Projeleri</p>
		<p class="normal">• Türkiye’nin ekonomik gelişmesinde ve iş yaratmasında altyapı projelerinin işlevi dikkate alınarak, bu projelerin maliyeti, getirisi ve öncelik sıralaması özenle hesaplanarak, cesaretle uygulamaya konması gerekiyor.</p>
		<p class="normal">• Projelendirme ve dış finansman sorunları ele alınmış bulunan mevcut projelerin (İstanbul’un ikinci havalimanı; Karadeniz’e liman yapımı; İskenderun Limanı’nın büyütülmesi, vb.) öncelikle değerlendirilecek.</p>
		<p class="normal">• Büyük altyapı yatırımları çerçevesinde, özellikle gap ve Orta Anadolu bölgelerinde yeni kentlerin planlanmasını yahut var olan kentlerin planlı olarak genişletilmesini öneriyoruz. Bunu, hem düzensiz göçün kontrolü hem de düzenli bir kentleşmenin nüfus yoğunluğu az olan bölgelerde başlatılması açısından gerekli görmekteyiz. “Yeni kentleşme” önümüzdeki on yılın en önemli altyapı projesini oluşturacak. Orta Anadolu kentleşmesini, Konya Ovası’nın sulu tarıma açılması projesiyle (kop) birlikte düşünüyoruz.</p>
		<p class="normal1">Sanayileşme</p>
		<p class="normal">• Henüz sanayileşme aşamasını tamamlamamış Türkiye’nin, daha akılcı, daha rekabetçi, daha hızlı sanayileşmesi için,</p>
		<p class="normal">a) Öncelikli alanların sanayinin temsilcileriyle birlikte belirlenerek, ayrıcalıklı olarak özendirilmesi; </p>
		<p class="normal">b) Sanayinin ortak ve temel girdilerinin devlet tarafından desteklenmesi;</p>
		<p class="normal">c) Küçük ve orta sanayi girişimlerinin, çeşitli ülkelerde (abd, Fransa) başarıyla uygulanan özendirme programlarının benzerleriyle, sermaye oluşumu ve yatırım konularında desteklenmesi, yarattıkları yeni iş imkânının, belirli sürede vergi bağışıklığından yararlandırılması gerekiyor.</p>
		<p class="normal">• Sanayileşmenin temelindeki teknolojinin geliştirilmesi, kamunun öncelikli ilgi alanı olacak. Teknoloji, işletme düzeyindeki destek politikalarının da başlıca bir kriterini oluşturacak.</p>
		<p class="normal">• Sanayileşmede, küçük ve orta ölçekli işletmelerin önemli görev taşımasının gerekliliğine inanıyoruz. Özellikle ileri teknolojinin kullanımına dönük alanlarda desteklenmelerini öngörmekteyiz, ileri teknolojiye dayalı küçük ve orta ölçekli yeni yatırımlarda ve teknoloji yenilenmesinde “leasing” yönetiminin öncelikle yararlı olacağı düşüncesindeyiz.</p>
		<p class="normal1">Tarım</p>
		<p class="normal">• Tarım daha uzunca bir süre Türkiye’nin temel bir üretim ve istihdam alanı olmaya devam edecek. Şu hedefleri öngörmekteyiz: Destekleme politikasının yeniden düzenlenmesi; verimlilik ölçüsünün sosyal adalet ölçüsüyle birlikte geliştirilmesi; tarım teknolojisinin ve biyolojisinin büyük gelişmelerini dikkate alan uzun vadeli bir planın oluşması; bu plan çerçevesinde, dünya piyasalarıyla daha uyumlu fiyatların gerçekleşmesi; destekleme politikasının, üretim planlamasının bir fonksiyonu olarak da değerlendirilmesi.</p>
		<p class="normal">• Tarımda, piyasa değeri olmayan, hem iç tüketimde fazlalık yaratıp hem de dışsatım imkânından yoksun ürünlerin üretimini düşürmek gerekiyor. Aynı şekilde, bâzı ürünlerin devlet tarafından satın alınıp sonra yakılması yahut yok edilmesi uygulamalarına zaman içinde son vereceğiz.</p>
		<p class="normal">• Tarımdaki desteklemenin, “aile bâzında” da gerçekleşerek, hem daha akılcı, hem daha adil olmasını öngörüyoruz. Bu yaklaşım, pilot uygulamalarla belirli ürünlerde ve bölgelerde geliştirilmelidir. “Aile bâzında destekleme” yöntemi, desteklemenin sosyal amacını daha üst düzeyde gerçekleştirmeyi mümkün kılar. Bu desteğin toplam maliyetini azaltmanın ve ürün fiyatlarını dünya piyasalarına yakınlaştırmanın da bâzı imkânlarını getirebilir.</p>
		<p class="normal">Bu konuyu tartışmaya açmak istiyoruz:</p>
		<p class="normal">• Türkiye’nin tüm hükümetleri, köylünün desteklenmesi için çok büyük kaynaklar tüketir. İşçinin, memurun, esnafın, tacirin, sanayicinin ödediği vergilerin önemli bölümü, bu amaçla kullanılır. Tarım ürünlerinin dünya piyasalarındaki değerinin üzerindeki fiyatlarla Türkiye’de destekleme alımı yapılır. Hiçbir şeye yaramayan kalitesiz ürünler gereğinde denize atılır, yakılır, depolarda çürütülür. Temel “gerekçe,” fukara köylünün korunmasıdır.</p>
		<p class="normal">• Ne var ki, mevcut destekleme politikaları, küçük ve orta çiftçiye değil, büyük çiftçiye ve aracıya yarar sağlamanın mantığı üzerine kuruludur. Küçük ve orta köylüye “bir damla” ulaştırabilmek için, devletin tarıma “bir kova şu boşaltması” gerekmektedir.</p>
		<p class="normal">• Çözüm, gerçekten küçük ve orta köylüye destek sağlarken, geneldeki yüksek fiyatı zaman içinde geriye çekerek onu dünya piyasalarına yakınlaştırmaktır; kalitesizliğe ve gereksiz üretime prim veren, çok büyük kaynakları toplumdan alıp aracılara ve zaten destek ihtiyacında olmayanlara armağan eden uygulamaları düzeltmektir.</p>
		<p class="normal">“Aile bazında destekleme” tarım politikalarına yeni bir esas getiriyor:</p>
		<p class="normal">• Köylü “ailesinin” ihtiyaç duyduğu asgari geçim düzeyinin hesaplanarak, desteklemenin öncelikle bu temelde düzenlenmesi, “köylü ailesinin” –üretimi en alt düzeyde de olsa, en üst düzeyde de olsa– bu asgari parayı devletten olması. Bu sağlandıktan sonra, yani, destekleme alımı asıl amacı olan bir güvenceyi köylü ailesine sağladıktan sonra, “taban fiyatının” dünya piyasalarına yakın ölçülerle, daha gerçekçi şekilde belirlenmesi. Fazla üretenin, daha fazla kazanması; ancak bu fazla kazancın, gerçekçi ve ekonomik bir fiyatla oluşması.</p>
		<p class="normal">• Böylece, (1) köylü ailesinin asgari geçim düzeyi güvenceye alınarak, tarımın sosyal sigorta kapsamına girmesinin ilk adımı atılabilir; (2) desteklemenin sosyal gerekçesi “aile bazındaki desteklemeyle” karşılanmış olacağından, ürün alım fiyatlarının zaman içinde dünya piyasalarına yakınlaştırılması mümkün olabilir; (3) devletin tarım desteklemesine ayırdığı toplam kaynak, zaman içinde azaltılabilir.</p>
		<p class="normal">• “Aile temelinde desteklemenin” belirli ürünlerde, yörelerde ve sınırlı uygulamalarla denenerek, zaman içinde geliştirilmesi, tarım kesiminde desteğe en muhtaç olanlarına sosyal güvenlik yönünde katkının verilmesini mümkün kılacak. Desteklemenin sosyal amacı karşılandığı ölçüde, öncelikle büyük çiftçinin ve aracıların yararına ve toplumun zararına işleyen günümüzdeki destekleme sisteminin büyük maliyeti, zamanla düşürülebilecek.</p>
		<p class="normal">• Hazineye ve vakıflara ait tarım arazilerini mümkün olan en kısa sürede tarım işletmeleri olarak düzenleyip, öncelikle topraksız ve az topraklı köylü ailelerini bunlardan yararlandıracağız.</p>
		<p class="normal">• Tarımda “aile birimi” temel alınarak, aile işletmelerinin özendirilmesi için özel düzenleme getirilecek.</p>
		<p class="normal">• Çiftçi, aldığı krediler ve tohumlar, ilaçlama, gübre, teknoloji ihtiyaçları nedeniyle, birçok bürokrasi ile muhatap durumda. Bunun sonucu köylü için zaman ve emek kaybı, kimi durumda para ziyanı oluyor. Tarımın devletle ilişkilerinde yer alan çok sayıda kurum mümkün olan düzeyde birleştirilerek, çiftçinin daha az sayıda bürokrasiyle muhatap olmasını sağlayacağız.</p>
		<p class="normal">• Kırsal kesimde hayatın kalitesini yükselten düzenlemelerin (kültür merkezleri, spor alanları, vb.) yapılması için pilot uygulamalar başlatılacak.</p>
		<p class="normal">• Üretim planlaması ve buna bağlantılı taban fiyatı politikası uygulanacak. Özendirilen üretimin önceden öngörülerek, taban fiyatının yaklaşık düzeyi belirlenerek, verimliliğin ve tarımsal gelirin yükselmesine katkı sağlanacak.</p>
		<p class="normal1">Ormanlar</p>
		<p class="normal">• Türkiye’nin en yoksul kesimini oluşturan orman köylülerine, devlet, geleneksel olarak, güvensizlik ve umarsızlık içinde yaklaşmıştır. Geleneksel anlayış, “insanlar, orman için vardır” anlayışıdır.</p>
		<p class="normal">• İnsanların orman için değil, “ormanların, insan için” var olacağı çağdaş bir ormancılık düzeninin, insan-orman ilişkisinin kurulmasını öneriyoruz. Birçok ülkede gerçekleşebilmiş çağdaş orman-insan ilişkilerinin Türkiye’nin orman köylülerince de başarılması için bir fırsat yaratılmasının gereğine inanıyoruz.</p>
		<p class="normal">• Bu çerçevede, ormanların, ilişkili köyün hükmi şahsiyetinin gözetimine, yönetimine, yararlanmasına ve geliştirme yükümlülüğüne, (pilot uygulamalardan başlayarak ve uygulamanın sonuçları dikkate alınarak) zaman içinde bırakılmasını sağlayacağız. Gene bu doğrultuda, belirli ağaçların orman köylüsünün kişisel sorumluluğuna bırakılmasını, destek ve denetim organizasyonunun yapılmasını pilot uygulamalarda deneyeceğiz.</p>
		<p class="normal1">Su Ürünleri</p>
		<p class="normal">• Denizlerden ve göllerden daha çok yararlanılması için, balıkçılığı dünyanın ileri teknolojileriyle bütünleştirecek projeler geliştireceğiz. Bu bağlamda, iki yaklaşım öngörülebilir: Yöresel kooperatifleri özendirmek, planlı bir bütün içinde onları işlevsel kılmak. Ya da, uluslararası çalışan kuruluşlarla işbirliği yaparak, belirli bir planlama içinde onlarla çalışmak. Yörenin ve ürünün özelliklerine göre her iki yöntemin de geliştirilmesi öngörülebilir.</p>
		<p class="normal1">Besicilik</p>
		<p class="normal">• Türkiye’nin en varlıksız bölgelerinde başlıca ekonomik faaliyet olan besicilik, çeşitli projelerin hazırlanmış bulunmasına rağmen kendi yetersizlikleri içinde bırakılmıştır. Bunların yeniden değerlendirilip hayata geçirilmesi gerekiyor. İlke olarak, kredi, üretim, ıslah, kesim, pazarlama ve ihracat boyutlarını kapsayan bir plan çerçevesinde sorunlara çözüm bulunacağı görüşündeyiz.</p>
		<p class="normal1">Süt Ürünleri</p>
		<p class="normal">• Ülkemizdeki süt üretimi ve tüketiminin son derece düşük olması, sağlıksız beslenmenin önemli bir nedenidir. Süt ürünleri ve sütlü ürünler, dış piyasaların ve ithalatın konumu dikkate alınarak hazırlanmış bir plan çerçevesinde özendirilecek ve yönlendirilecek.</p>
		<p class="normal1">Çiçekçilik</p>
		<p class="normal">• Son yıllarda gelişmekte olan çiçekçilik, Türkiye’ye yeni bir ihracat alanı açmıştır. Özel bir destek almamalarına rağmen, Türkiye’nin çiçek yetiştiricileri hem iç piyasayı genişletmiş hem de kendi çaplarına göre önemli sayılabilecek bir ihracat başlangıcı yapmışlardır. Hava koşullarının son derece elverişli olduğu yörelerde, çiçekçilik özendirilmeli ve desteklenmelidir. Bu alanı gelişime çok elverişli görmekteyiz; çiçekçilerin dış bağlantılarında yardımcı olarak ve yurtdışına taşıma gibi sorunlarına katkı getirerek çiçekçiliğe önem vereceğiz.</p>
		<p class="normal1">Kooperatifçilik</p>
		<p class="normal">• Tarımsal üretimin gerçekleşmesinde, kooperatifçiliği önemli bir araç olarak görmekteyiz. Var olan büyük kooperatifler mutlaka yeniden düzenlenecek; öncelikle üreticilerin yararları doğrultusunda ve küçük üreticileri gözeten bir çerçevede işlev taşıyacak. Var olan büyük kooperatiflerin mutlak bir saydamlık içinde yönetilmesini ve çalışmasını sağlayacağız.</p>
		<p class="normal1">III - TÜRKİYE İÇİN ÖNCELİKLİ ÜÇ ALAN</p>
		<p class="normal1">Orta ve Küçük İşletmeler</p>
		<p class="normal">• Orta ve küçük ölçekli işletmeler, bütün dünyada önem kazanıyor: Özellikle yeni teknolojilerin küçük ölçekte daha verimli kullanılır olması, bu işletmelerin oransal olarak daha çok iş yaratması ve yeni kredi yöntemlerinin gelişmesi, bu ekonomik kategoriyi öne çıkardı.</p>
		<p class="normal">• Türkiye’mizde ise ilginç bir çelişki yaşanıyor; orta ve küçük ölçekli işletmeler, ekonomideki ağırlıklarına ve gelişme potansiyellerine rağmen, ilgiden ve destekten tümüyle yoksun bırakılıyor: İstatistiklere göre, orta ve küçük işletmeler toplam sanayi işletmelerinin yüzde 98’ini oluşturuyor. Bunların toplam istihdamdaki payı yüzde 46, yatırımdaki payı yüzde 27, üretimdeki payı yüzde 38. Buna karşılık, orta ve küçük işletmeler toplam kredilerin ancak yüzde 4’ünü kullanabiliyor.</p>
		<p class="normal">• Orta ve küçük işletmeler, yeni kurulan işletmeler ve genel olarak “esnaf,” ekonominin dinamik ve gelişmeye en elverişli kesimi olarak, planlı bir desteğe kavuşturulacak. Devlet bankalarının yeniden yapılanması ve özel amaçlı bankacılığın geliştirilmesi çerçevesinde, büyümeye dönük esnafın kredi sorununun kökten çözümlenmesini öngörüyoruz.</p>
		<p class="normal">• Bütün dünyada uygulanan ve Türkiye’de de uygulanmasına başlanan “risk sermayesi” ve “leasing” yöntemleriyle, orta-küçük işletmelere hem kamunun, hem özel kredi kuruluşlarının katkı yapmasını özendireceğiz. Bu yöntemler, genel olarak, işletme sermayesine geçici katılımla, işletmenin yeni yatırımlarını kolaylaştırıyor ya da mülkiyeti kredi kuruluşuna ait makine ve teçhizatın işletmelerce kullanımını, borcun kredilendirilmesini, daha sonra makine-teçhizat mülkiyetinin işletmeye devrini öngörüyor.</p>
		<p class="normal">• “Esnaf Bakanlığı” kurarak, orta ve küçük işletmelerin tüm sorunlarına planlı şekilde sahip çıkılmasını gerçekleştireceğiz.</p>
		<p class="normal1">Turizmin Önceliği</p>
		<p class="normal">• Turizmin ekonomideki yeri büyüyor. Ancak varılmış olan nokta, Türkiye’nin doğal ve tarihsel özelliklerine kıyasla henüz yetersiz. Turizm gelirlerinin arttırılması için, Türkiye’nin dünyadaki tanıtımına yeterli kaynak ayrılarak sürekli ve düzenli bir propagandanın gerçekleşmesi gerekiyor.</p>
		<p class="normal">• Turizmin hammaddesi, doğa, tarih, konaklama imkânı ve en önemlisi, “insandır.” Turistik bölgelerde insanlarımızın geleneksel konukseverliğini geliştirmek amacıyla, okullarda ve işyerlerinde, ticaret ve esnaf odalarında, sendikalarda yaygın bir eğitim programını öngörmekteyiz. Bunu belediyelerin organize etmesini, koordinasyonu sağlamasını istiyoruz.</p>
		<p class="normal">• Turizm imkânı bulunan yörelerde çevre ve kültür mirasının öncelikle gözetilerek gelişme planlarının hazırlanması gerekiyor. Bir dönemde çok gelişen İspanyol turizminin sorunlarından alınacak dersler var: Turistik bölgeleri çirkin ve yoğun yapılaşma ile bunaltılan bu ülkede, şimdi turistlerin kaçışı yaşanıyor. Turist, kent benzeri sahil bölgelerine artık gelmiyor. Yeni yapılaşma kesinlikle kontrol altına alınmalıdır.</p>
		<p class="normal">• Turizm ve otelcilik eğitimi veren kurumları geliştireceğiz, çoğaltacağız. Bununla bağlantılı olarak, turistik yörelerde yabancı dil eğitimine özel yer verilecek.</p>
		<p class="normal">• Turizm yatırımlarının özendirilmesine devam edilecek. Bu özendirmeyi çevre/kültür hassasiyetlerini dikkate alan gelişme planları doğrultusunda gerçekleştireceğiz.</p>
		<p class="normal1">Dış Ekonomik İlişkiler</p>
		<p class="normal">• Kural olarak açık ekonominin ve dış ticareti özendiren politikaların uygulanmasını, genel kural olarak, gümrük duvarlarının zaman içinde indirilmesini öngörüyoruz.</p>
		<p class="normal">• Avrupa Topluluğu’yla yapılmış anlaşmalardan doğan yükümlülüklerin, “karşılıklılık” esasında yerine getirilmesi, gümrük indirimi nedeniyle doğacak sorunların çözümü için, at desteği gerekiyor. Oysa at, geçmişte benzer konumdaki ülkelere uyguladığı bu desteği Türkiye’den büyük ölçüde sakınıyor.</p>
		<p class="normal">• at ürünlerine tanınan kolaylığın, gene karşılıklılık esasına uyulmak koşuluyla, at dışındaki ülkelerle de zaman içinde geliştirilmesini savunuyoruz.</p>
		<p class="normal">• Tarım ürünlerinin ithalatında, konunun özelliği nedeniyle bütün dünyada gözetildiği üzere, gümrük duvarlarının indiriminde sakınımlı davranılmasını öngörüyoruz. Büyük kitleleri ilgilendiren bu konuda, gene dünyada uygulanan ölçülerle, üreticileri koruyacağız.</p>
		<p class="normal">2-b) EŞİTLİĞİN POLİTİKALARI</p>
		<p class="normal">Sorun: Türkiye bir eşitsizlikler ve haksızlıklar ülkesidir. Daha önemlisi, bu haliyle, eşitsizlikleri ve haksızlıkları arttırıp yaygınlaştırmanın ideolojisine mekândır; politikalarına sahnedir. “Köşe dönmecilik”, “mal götürücülük” resmi ideolojiye dönüşmüştür. İktidarlar, bu politikaların uygulayıcısıdır; geniş toplum kesimlerini refahın dışında tutan, zenginlikleri aynı imtiyazlı kesimlere aktaran birer aracı konumundadır.</p>
		<p class="normal">Temel Yaklaşım: Solun özlediği ve önerdiği Türkiye, emeğin her alanda ve her düzeyde öncelikli değer olduğu, verimlilik ölçüsünü gözetebilen bir eşitliğin yaygınlaştığı Türkiye olacak. chp, toplumsal dayanışmanın ilk örneklerini vermiş, eşitlik arayışlarını başlatabilmiş bir gelenektir. Sosyal güvenlik kurumlarının oluşumu, sendikal hakların gelişimi, çalışma sürelerinin kısalması, sosyal adalet kavramının oluşması, bizim geçmişimizde yazılıdır. Sosyal demokrasi anlayışımız ve sosyal demokrasinin temel tanımı olan “eşitlik ve özgürlük ideallerinin bütünlüğü” iddiamız, bu tarihsel birikim üzerine bina edilmiştir.</p>
		<p class="normal">Önerilerimiz: Eşitsizliklerin giderilmesi için, başta eğitim, gelir paylaşımı gibi alanlar olmak üzere her alanda toplumsal duyarlılığın harekete geçirilmesi ve yasal-kurumsal önlemlerin, siyasal yaklaşımların uygulamaya girmesi. Gerçekçilikten ayrılmayan, verimliliği ve yeniden üretmenin koşullarını göz ardı etmeyen bir sosyal adaletin sürekli, bilinçli ve ısrarla takipçisi olacağız.</p>
		<p class="normal1">I - EŞİTLİĞİN İLKELERİ</p>
		<p class="normal1">Fırsat Eşitliği</p>
		<p class="normal">Günümüzün solu, daha adaletli, daha eşitlikli bir Türkiye’nin iddiasını taşımaktadır. Bizim için en yüce değer, emektir.</p>
		<p class="normal">Gelirlerin oluşumundaki ve paylaşımındaki adalettir. Bu anlayışımız, bir “standartlaşma,” bir “monotonlaşma” özleminin ifadesi değildir. Süreç içinde insanlar çalışkanlıklarıyla ve yetenekleriyle birbirlerinden farklılaşacaktır. Önemli olan, herkesin mümkün olabildiğince eşit koşullarda bu sürece başlayabilmesidir. Önemli olan, kimseye haksızlık yapılmamasıdır.</p>
		<p class="normal">• Amaçladığımız adil Türkiye’nin çıkış noktasında, “fırsat eşitliğinin” kurumsallaşmasını görmekteyiz. Fırsat eşitliği devlet tarafından organize edilmelidir. Eşitlik ilkesinden yola çıkmış insanlardan kendini daha ileri noktalara götürmenin çabasını gösterenler, devlet tarafından özendirilecektir.</p>
		<p class="normal1">Eğitimdeki Adaletsizliğin Azalması</p>
		<p class="normal">• Türkiye’nin temel bir sorunu, eğitimdeki fırsat eşitsizliğidir. Türkiye’de gençler, sırf ailelerinin parasızlığı nedeniyle, eğitim sürecinden dışlanıyor. Gerçekten, bu ayıbı sürdürmeye Türkiye mahkûm mudur? Bu kadar güçsüz müdür? Yoksa, temel neden, duyarsızlık, tembellik, siyasal tercih midir?</p>
		<p class="normal">• Türkiye nüfusunun yüzde 70’i, işçi ve köylü ailelerinden oluşuyor. Her yıl üniversiteden mezun olan 100 bine yakın çocuğumuzun içinde, bu ailelerin çocukları yüzde 1 dolayında, Türkiye’deki ailelerin yüzde 70’inin çocukları, üniversite eğitiminden yasaklı. Doktor olamıyor, avukat, mühendis, üst düzeyde memur, yönetici olamıyor.</p>
		<p class="normal">• Neden? Yüksek eğitimden yasaklı bu çocuklar tembel de ondan mı? Okuma hevesi yok, zekâsı yetersiz de ondan mı? Hayır, ailelerinin parası yok, ailelerinin gelir düzeyi, çocuklarının eğitimini devam ettirmeye yetmiyor da, ondan.</p>
		<p class="normal">• Türkiye, çağdaşlık iddiasındaki hiçbir ülkede benzeri kalmamış bir ayıba son vermek durumundadır; son verecek güce sahiptir. Her çocuğun eğitiminde fırsat eşitliğine sahip olması, bütün önceliklerden daha önce olmalıdır.</p>
		<p class="normal">• Üniversiteye giriş hakkını kazanan fakat ailesinin gelir düzeyi nedeniyle eğitimini sürdürmek imkânından yoksun gençlere “Yüksek Eğitim Kredisi” sağlamak, bu krediyi zaman içinde yaygınlaştırmak başlıca hedefidir. Yakından bakmaya çalışalım:</p>
		<p class="normal">• Öğrencinin, eğitimini tamamlayıp iş sahibi olduktan sonra ve zaman içinde devlete geri ödemesi gereken bir kredinin yıllık tutarı, bugünün (1993) rakamlarıyla ve üniversiteli öğrenci başına azami yılda 15 milyon lira düzeyinde öngörülebilir. Her yıl 10 bin öğrencinin katılmasıyla, dört yılda 40 bin öğrenciyi kapsayacak kredi programının ilk yılki maliyeti 150 milyar, dördüncü yılın sonundaki maliyeti yılda 600 milyardır.</p>
		<p class="normal">• Türkiye’nin, gelir düzeyi yetersiz 40 bin ailenin çocuklarına yüksek eğitim vermesini sağlayacak bu “maliyetin” karşılanması gerçekten imkânsız mıdır? Klasik soruyu sorarsak, “kaynak” nasıl bulunacaktır?</p>
		<p class="normal">• Bu maliyet, (1) gelir düzeyi yeterli ailelerin çocuklarının eğitimi için ödeyeceği eğitim dayanışma ücretinden; (2) sigara tüketiminden alınan fonlardan bir bölümünün ve (3) içki tüketimine getirilecek ek bir verginin eğitim kredisine ayrılmasından, (4) devletin öbür kaynaklarından karşılanabilir. Yılda 20 trilyon dolayında bir desteği (doğru kullanılması koşuluyla yararlı olan) “özel sektörü özendirme amacına” ayırabilen Türkiye’nin, eğitim ayıbını gidermek için yeterli gücü, yılda 600 milyar lirası vardır.</p>
		<p class="normal">• Solun yönetimindeki Türkiye’de, ailesinin gelir yetersizliği nedeniyle eğitim sürecinden dışlanmış tek bir çocuk kalmayacaktır. Türkiye, bu ayıbı solun öncülüğünde tarihe gömecektir.</p>
		<p class="normal1">Temel Hayat Düzeyi</p>
		<p class="normal">Özlediğimiz Türkiye, her vatandaşına “temel hayat düzeyini” sağlamakla kendini yükümlü görecektir. Kaynak dağılımında gözetilmesi gereken başlıca bir ölçü bu olmalıdır. Bütün vatandaşların asgari ihtiyaçları karşılanmadıkça, bâzı vatandaşların çok özel ihtiyaçları devletten öncelik almayacaktır.</p>
		<p class="normal1">Yönetime Katılma</p>
		<p class="normal">• İşyerinde olsun, işletmelerde, devlet dairelerinde olsun, çalışanların yönetime katılmasını öngörüyoruz.</p>
		<p class="normal1">Sosyal Güvencenin Yayılması</p>
		<p class="normal">• Har vatandaş, solun beş yıllık iktidar dönemi içinde sosyal güvence kapsamına girecek. Sosyal güvenlik sistemi, gerekirse, devlet teminatı altında özel sigorta kurumlarının katılımına açılacak.</p>
		<p class="normal">• Emeklilik, birbiriyle çelişen sistemlerin anarşisinden kurtarılarak, kapsayıcı bir örgütlenmede bütünleşecek. Emekliler arasında uçurum yaratan günümüz uygulamasından, emeklilerin geçmişte uğratıldığı haksızlığın zaman içerisinde giderileceği bir düzenlemeye geçilecek.</p>
		<p class="normal1">İnşaat İşçisinin Güvenliği</p>
		<p class="normal">• En yaygın iş kazasının yaşandığı inşaat sektöründe, inşaat izni, ancak çalıştıracağı işçilerinin kaza ve ölüm sigortası için yasal ve parasal güvence sağlamış olan yapımcılara verilecek.</p>
		<p class="normal1">II – ÇALIŞMANIN GÖZETİLMESİ</p>
		<p class="normal1">Ücretlerden Kesintinin Azaltılması</p>
		<p class="normal">• Türkiye’de ücretlerden kesilen vergi ve sigortanın brüt ücrete oranı, ortalama yüzde 31’dir. Bu oran, ücret düzeyi bizimkinin iki katından fazla olan İtalya’da yüzde 16, gene bizden çok daha zengin İspanya’da ve Portekiz’de yüzde 15, Yunanistan’da yüzde 14’tür. Avrupa ortalamasında bu oran yüzde 25’in altındadır. Brüt ücretten kesilen vergi-sigorta oranı en yüksek olan oecd ülkesi, Türkiye’dir.</p>
		<p class="normal">• Türkiye’de emeğin ödediği vergilerin ve kesintilerin brüt maaş/ücrete oranı, ilk aşamada üç puan, orta vadede beş puan düşürülerek, Avrupa ortalamasına yakınlaştırılacak.</p>
		<p class="normal1">40 Saatlik Çalışma Haftası</p>
		<p class="normal">• Türkiye’nin yasal çalışma süresi olan ve toplam işçinin çoğunu kapsayan 45 saatlik haftayı, (ücret düzeyi ve fazla mesai imkânı saklı tutularak) beş yıllık süre içine yayarak 40 saate indireceğiz.</p>
		<p class="normal">• Emeğin meslek odaları, sendikaları, tüm demokratik özgürlüklerine sahip olarak Türkiye’de yer alacak.</p>
		<p class="normal1">III - İHMAL EDİLMİŞ KONULARA YENİ YAKLAŞIM</p>
		<p class="normal1">Yurtdışındaki Vatandaşlarımız</p>
		<p class="normal">• Yurtdışında çalışan ve yerleşmiş bulunan insanlarımıza, birer “yurda döviz gönderme makinesi” olarak bakılmayacak. Türkiye, yurtdışında yaşayan vatandaşlarına öncelikle onların yerleştikleri ülkedeki mutluluğu açısından, yeni ortamlarına sağlıklı uyumu açısından yaklaşılacak. Devletin yurtdışındaki insanlarımıza verdiği destek, öncelikle bu anlayışların doğrultusunda düzenlenecek.</p>
		<p class="normal">• Bu bağlamda, Türkiye’nin sağladığı eğitim, ders kitabı ve eğitmen, yurtdışındaki çocuklarımızın bulundukları ortama kolay uyumunu, o ortamda mutlu yetişmeleri, o ülke vatandaşlarıyla eğitimin ve hayatın her düzeyinde rekabet edebilmeleri amacıyla ve öncelikle bu amaca dönük olarak öngörülecek.</p>
		<p class="normal">• “Çifte vatandaşlık” imkânının yurtdışında yerleşmiş insanlarımıza sağlanması için Türkiye her kolaylığı sağlayacak.</p>
		<p class="normal">• Yurtdışındaki işçilerimizin sosyal güvenliği güvenceye alınacak, herhangi bir kayba uğramamaları için gerekli düzenlemeler getirilecek.</p>
		<p class="normal">• Yurtdışında yaşayan vatandaşlarımızın Türkiye’deki seçimlere katılma hakkı gerçekçi bir yöntemle sağlanmalıdır. Bunun için, mektupla oy kullanılmasını ya da konsolosluklarda oy kullanılabilmesini mümkün kılan çözümler gündeme gelmelidir.</p>
		<p class="normal">• Konsolosluklardaki hizmetlerin daha iyi ve kolay verilmesi sağlanmalıdır. İşlem bedelleri düşürülmelidir. Gerek konsolosluklarda gerekse eğitim gibi öbür hizmetlerde çalışacak Türk sorumlular, en kaliteli elemanlar arasından ve objektif ölçülerle belirlenerek yurtdışına gönderilmelidir.</p>
		<p class="normal">• İdari kararlarla yurttaşlıktan çıkarılanların durumu ele alınarak, onların vatandaşlık hakları iade edilmelidir. Yasal kararla bu hakkını kaybedenlerin durumu, vatandaşlıktan çıkarılmalarına yol açmış nedenlerde düzelme olması koşuluyla ve başvurmaları halinde, yeniden değerlendirilmelidir.</p>
		<p class="normal1">Mevsimlik İşçiler</p>
		<p class="normal">• Türkiye’de çok büyük bir kitle, “mevsimlik işçi” olarak tarımda çalışmaktadır. Bu işçilerin hiçbir sosyal hakkı, güvencesi yoktur. Bu sorun geleneksel olarak göz ardı edilmiş, mevsimlik işçiler adetâ yok sayılmıştır. Mevsimlik işçilerin durumunun düzeltilmesi için yasal bir çerçeve getirilmeli, haklarını savunabilecekleri bir konuma bu insanlarımız zaman içinde yükseltilmelidir.</p>
		<p class="normal1">Kapıcılar</p>
		<p class="normal">• Apartman kapıcıları, işten çıkarılmaları durumunda, aynı zamanda “evinden çıkarılma” cezasına fiilen çarptırılmış olmaktadır. Dolayısıyla, işten çıkarma ihbar süresi mutlaka uzatılarak, kapıcının yeni bir mesken bulmasına imkân tanınmalıdır.</p>
		<p class="normal1">Çıraklar</p>
		<p class="normal">• Çeşitli yasal girişimlere ve iyi niyetli düzenlemelere rağmen, çıraklar pratikte hiçbir hakka sahip değildir. Çırakların asgari düzeyde bir sosyal güvenceye kavuşmaları için, uygulamada yaptırım gücü olan önlemler alınmalıdır. Bu bağlamda, yasal çerçevenin kayıt zorunluluğuyla ilişkilendirilmesi, çalışma sürelerinin belirlenmesi, esnaf kredisinin öncelik sıralamasında çıraklıkla ilgili hükümleri gözetmenin de ölçü alınması düşünülebilir.</p>
		<p class="normal1">“Sendika Karşıtı” Eğilimler</p>
		<p class="normal">• Türkiye’de büyük bir iş arzının bulunması ve demokratik alışkanlıkların zaafı, işçilerin sendikalaşmasına ciddi engeller getirmektedir. Bunlardan başlıcası, sendikaya üye olan işçinin işten çıkarılarak toplusözleşmeden kaçınmaktır; işyerinde sarı-sendika kurdurtmaktır; toplusözleşme yaptıktan sonra kıdemli işçilerin çıkarılıp, yerlerine ucuz ve sendikasız işçi alınmasıdır. Benzer yöntemlere başka toplumların tarih sürecinde de başvurulmuştur. Sol partilerin ve sendikaların direnmesiyle, ileri sosyal yasalarla ve gelişen ekonomilerin doğal dengeleriyle soruna çözüm bulunabilmiştir.</p>
		<p class="normal">• Türkiye’nin var olan gerçeklerinde, sendika karşıtı ve demokrasiyle bağdaşmayan eğilimlerle mücadele, öncelikle yasalarda verilecektir. Bu bağlamda, “sendikal nedenlerle” işten çıkarmanın ya da aynı nedenlerle işçiyi istemediği bir sendikanın üyeliğine zorlamanın “suç” olmasını ve ciddi şekilde cezalandırılmasını öngörüyoruz.</p>
		</body>
</html>