<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-118</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-117" xml:lang="de-DE">Seçilen</p>

    <p class="Ilk_harf"><span class="_idGenDropcap-1 ilkharf">O</span>kuyup yazması yoktu. Yazdığı tefsiri çoğaltıp insanlara ulaştırmasına yardımcı olamıyordu. Bunu yapan öğrencilerine bakıp imreniyor, ‘ah’ diyordu, ‘keşke okusaydım, keşke öğrenseydim’. Bir gün yanına gitti ve, ‘efendim’ dedi, ‘kalemimle size katılamıyorum, bari nüshaların ulaştırılması işinde çalışayım, bir tür postacalıkla hizmet edeyim.’ ‘İnşallah’ dedi.</p>

    <p class="a_Paragraf_E">Döndü, yatsıdan sonra uyudu. Uyuyunca rüyası uyandı. Düşünde ölmüştü. Yıkandı, kefenlendi, kabre indirdiler. Diriliş günü mezarından kefenli ama başı açık ve ayakları yalın kalktı. Korku içindeydi. Giderken yolu köprüye uğradı. İki yanında nöbetçiler bekliyordu.</p>

    <p class="a_Paragraf_E">Usulca geçmeye çalışırken nöbetçilerden biri tuttu kolundan. Götürdü. Korku ve merak içindeydi, bedeni titriyordu. Köprünün sonuna geldiklerinde, gözlerine inanamadı, yüreğinde sevinç duydu, O da oradaydı. ‘Gel’ diyordu gülümseyerek, ‘camiye gidiyoruz’. Girdiler. İçerisi hınca hınç doluydu. Oturdular. Az sonra genç bir adam eğilerek, kulağına, ‘benimle gel’ dedi. Onu izledi. Caminin bir köşesine gittiler.</p>

    <p class="a_Paragraf_E">Genç Adam, ‘müjde’ dedi, ‘o Kutluya hizmet eri olarak seçildin’.</p>

    <p class="a_Paragraf_E">Hem sevindi hem korktu, ‘hayır, hayır’ dedi güçlükle, ‘ben böylesi bir göreve layık değilim, o Kutlu insana hizmetçi olacak kadar yücelmedim’.</p>

    <p class="a_Paragraf_E">‘Seçildin’ dedi Delikanlı, ‘itiraz etme, hadi, yerine dön’. Döndü, yanına oturdu. Mahçup bir şekilde yere bakıyordu.</p>

    <p class="a_Paragraf_E">Neden sonra baktı, yüzünde hala o tebessüm vardı. Namazdan sonra sessizce yürüdüler. Büyük bir saraya geldiler. Girişindeki rengarenk güllerin rüzgarda salındığı ve çevreyi gül kokusuyla doldurduğu bahçeye girdiler.</p>

    <p class="a_Paragraf_E">‘Sen kal burda’ dedi, ‘ben az sonra geleceğim’. Ve gitti. O gider gitmez, camide gördüğü delikanlı geldi yanına, ‘hizmet eri olduğun kumandan O’dur’ dedi. Uyandı. Uyanır uyanmaz görevine koştu.</p>
  </div>
</body>
</html>
