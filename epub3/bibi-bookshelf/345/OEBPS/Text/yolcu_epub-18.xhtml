<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-18</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-17" xml:lang="de-DE">Saray Masalı</p>

    <p class="Ilk_harf"><span class="_idGenDropcap-1 ilkharf">S</span>ervetine sınır olmayan bir padişah yaşardı bir zamanlar. Elmasları, altınları, zümrütleri, yakut ve zebercetleri sayılmayacak kadar çoktu.</p>

    <p class="a_Paragraf_E">Çeşit çeşit gömüleri, dolup taşan hazineleri, küp küp altınları vardı. Kırk adam kırk gün kırk gece saysa bitiremezdi çil çil altınlarını.</p>

    <p class="a_Paragraf_E">Padişah zümrüt ve elmaslardan başka, türlü sanat ve marifetlere de sahipti. Bilmediği iş, anlamadığı sanat yoktu. Gizli ilimlere de vakıftı.</p>

    <p class="a_Paragraf_E">Adettendir, ilim ve irfan sahipleri bunu ortaya koymak ister. Güzel, güzelliğini göstermeyi diler. Padişah da sahip olduklarını sergilemek istedi. Bunun için o zamana kadar gözlerin görmediği, kulakların duymadığı, hayallerin erişemediği güzellikte bir saray yaptırmayı istedi. Bunun için hazinesindeki elmasları, zümrütleri, akikleri kullandı. Fildişinden kapı pervazları, zümrütten tahtlar yaptırdı.</p>

    <p class="a_Paragraf_E">Odaların tavanını gökyüzü gibi bezedi. Güneşlere, aylara benzer, yanıp yanıp sönen yıldızlarla süsledi. Sanatının bütün incelikleri ışıldıyordu kubbelerde. Sınırsız bilgisi ve marifeti sarayın her yerinde belirdi. Bitince büyük bir şölen düzenlendi, ziyafet sofraları açıldı.</p>

    <p class="a_Paragraf_E">Her derdin devası, her damağın tadı, her gözün hissesi gözetilmişti sofrada. Öylesi bir eliaçıklık tütüyordu ki sofrada, en açgözlüler bile şöyle bir baksa doyardı.</p>

    <p class="a_Paragraf_E">Dörtbir yana ulak gönderildi, tellallar bağırdı, zengin-yoksul, aç-tok, çoluk-çocuk, kadın-erkek denmedi, herkes davet edildi. Sofrası geniş, nimeti bol padişahın ziyafetine akın akın ülkenin ucundan bucağından insanlar geldi. Bir insan seli sarayı dolup taşırdı. Padişah sarayın güzelliğini, inceliklerini ve özelliklerini anlatması için birilerini görevlendirdi.</p>

    <p class="a_Paragraf_E">Bu emekler, bu sanatlar, bu incelikler, bu güzellikler, sütunlar, kubbeler, kapılar, pencereler, değerli taşlar, yiyecekler, içecekler, meyveler, şerbetler, tatlıların sebebi nedir, hangi amaç için buraya toplanmıştır bilinsin istedi. Bunun için adamlarına görev verdi, herkese anlat, dedi.</p>

    <p class="a_Paragraf_E">Padişahın buyruğunu hakkıyla yerine getirmek için görevliler seferber oldu. Aralarından biri sözcü yapıldı, yemek yenildikten sonra, kalabalığa şöyle seslendi: ‘değerli konuklar! Afiyet olsun. Yediniz içtiniz, binbir lezzet tattınız, güzelliklerle yıkandı gözleriniz. Biliniz ki, bu saray, bu eşsiz nimetler ve güzellikler boşa değil, anlamsız hiç değil... Onları merhameti bol bir sultan sunuyor size. O, anlamsız, neticesiz iş görmez. Kendisini anmanızı, cömertliğini görmenizi istiyor. Bu ince sanatlarda ne kadar mâhir olduğunu bilmenizi diliyor...’</p>

    <p class="a_Paragraf_E">Sözcü bu minval üzere konuştu, konuştu... Olup bitenin anlamını, sarayın güzelliklerinin gerisindeki asıl gayeyi anlattı.</p>

    <p class="a_Paragraf_E">Dinleyenlerin bir bölümü, ‘evet’ dediler, ‘bunda bir sır var. Bir amacı, bir gayesi olmalı bütün bunların. Bu gizemli dünyanın meyvesi nedir?’</p>

    <p class="a_Paragraf_E">Sözcü onları daha büyük ve görkemli bir saraya davet etti. Bir bölümü ise aklının bozukluğu, kalbinin sönüklüğünden, ‘çok saçma’ dediler, ‘bir saray işte, bir ziyafet, bunun gerisinde ne kasıt olabilir ki’. Küçümsemekle kalmayıp yiyip içmekte çok ileri gittiler. Öyle ki uykuları geldi, sarhoş olup sızdılar. O görkemli sarayın güzellikleri gizlendi.</p>

    <p class="a_Paragraf_E">Gözleri açıktı ama göremiyorlardı. Haklarında şiddetli bir ceza hazırlanmıştı. Sarhoşluktan uyandıklarında kendilerini bekleyen kötü sonu farkettiler ama artık çok geçti.</p>
  </div>
</body>
</html>
