<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-19</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-18" xml:lang="de-DE">Ötesi</p>

    <p class="Ilk_harf"><span class="_idGenDropcap-1 ilkharf">S</span>özgelimi bu Barla nahiyesinde iki kişi var. Birisinin yüzde doksan dokuz sevdiği, tanışı İstanbul’a göçmüş, orada yaşıyorlar. Sadece biri kalmış burada. Ama o da yakında gidecek. Bu yüzden adam İstanbul’a arzu duymaktadır. Orayı düşünür, dostlarına kavuşmak ister. Ne zaman, ‘gel çık bu menzilden, sevdiklerinin yanına gideceksin’ denilse, sevinçten çılgına döner. İkinci adamın ise yüzde doksandokuz ahbabı buradan gitmiş, kimisi mahvolmuş, kimisi ne görür ne görünür bir yerde. Perişan olduklarını zanneder. Çaresiz adam, onlara karşılık sadece bir konuğa yakınlık duyup teselli arar.</p>

    <p class="a_Paragraf_E">Ey Nefis, başta Allah’ın Sevgilisi olmak üzere bütün sevdiklerin kabrin öbür yanındadır. Burada birkaçı kalmış, onlar da ister istemez gidecek. Ölümden ürkerek, kabirden korkma. Başını çevirme. Yiğitçe kabre bak, kulak ver ne istiyor? Ölümün yüzüne gül, bak ne istiyor?</p>

    <p class="a_Paragraf_E">Ey nefsim, deme, ‘zaman değişmiş, çağ başkalaşmış. Herkes dünyaya dalmış, hayata bağlanmış, geçim derdiyle koşup duruyor.’</p>

    <p class="a_Paragraf_E">Ölüm ölmüyor, insanın çaresizliği bitmiyor, insanlığın yolculuğu uzayıp gidiyor. ‘Ben de herkes gibiyim’ deme.</p>

    <p class="a_Paragraf_E">Çünkü herkes sana kabir kapısına değin arkadaşlık eder. Başına bir kötülük geldiğinde dostunla burada belki paylaşır biraz teselli bulursun, ama kabrin ötesinde durum böyle değildir.</p>

    <p class="a_Paragraf_E">Kendini başıboş sanma. Bu dünya konukevinde nereye baksan, sayısız hikmet bulursun. Her varlık gibi sen de amaçsız ve gizemsiz değilsin. Bir gayen var burada, onunla sınanıyorsun.</p>

    <p class="a_Paragraf_E">Gün gelir dünya, üzerindeki çirkinliklere dayanamaz, yüzünü temizler, üzerindekileri silip atar, cehenneme döker. Şükür ehline ise, ‘hadi cennete buyrun’ der.</p>
  </div>
</body>
</html>
