<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-81</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-80" xml:lang="de-DE">1.</p>

    <p class="Ilk_harf"><span class="_idGenDropcap-1 ilkharf">B</span>irinci Dünya Savaşı’nda, doğu cephesinde, öğrencilerimle birlikte Ruslara karşı savaşırken tutsak düşmüş, Rusya’nın kuzeydoğuucundaki Kosturma’ya götürülmüştüm. Volga nehri kıyısında, Tatar’ların yaptığı küçük bir camii vardı. Esir subay arkadaşlarımla birlikteydim. Ne var ki ruhum yalnızlık istiyor, yüreği dostluk ateşiyle yanan dostları bile taşıyamıyordu. Dışarda izinsiz gezemiyordum. Tatar mahallesinden birkaç kişinin kefaletiyle, Volga’ya bakan camiye alındım.</p>

    <p class="a_Paragraf_E">Camide yalnız kalıyordum. Bahar yaklaşmıştı. Kuzeyde geceler uzundu. Çok az uyuyor, geceboyu uyanık kalıyordum. O karanlık gecelerde, Volga’nın hüzünlü şırıltısı, yağmurun dokunaklı sesi ve rüzgarın yakıcı ezgisi beni derin gaflet uykusundan uyandırdı.</p>

    <p class="a_Paragraf_E">Gerçi kendimi yaşlı hissetmiyordum. Ama, ‘harb-i umumiyi gören ihtiyardır’ demişler. Çocukları ihtiyarlatan gün’ün sırrına eriyordum. Savaş kıyametinde sanki kırk yıl yaşlanmış, sekseninde gibiydim. O karanlıklı, uzun gece gurbetinde, hayatım ve yurdumla ilgili derin bir umutsuzluk yerleşti içime. Güçsüzlüğüme ve çaresizliğime baktım, ümidim kesildi.</p>

    <p class="a_Paragraf_E">O haldeyken, Kur’ân’dan yardım yetişti. Dilim, ‘Allah bize yeter, O ne güzel bir vekildir’i okurken, kalbim ağlayarak, ‘Garibim, kimsesizim, zayıfım, güçsüzüm, yardım dilerim.</p>

    <p class="a_Paragraf_E">Affını, yardımını beklerim dergahından ey Allah’ım’ dedi.</p>

    <p class="a_Paragraf_E">Ruhum, ülkemdeki dostlarımı düşünerek, gurbette ölümümü hayal etti ve Niyazi-i Mısri’nin dizelerini söyledi:</p>

    <p class="a_Paragraf_E">‘Dünya gamından geçip yokluğa kanat açıp şevk ile her dem uçup çağırırım dost dost’.</p>

    <p class="a_Paragraf_E">O hüzünlü, yakıcı, uzun gurbet gecesinde, çaresizliğim, Rabbimin dergahında o denli büyük bir şefaatçi oldu ki, şimdi bile hayretteyim.</p>

    <p class="a_Paragraf_E">Birkaç gün sonra tutsaklığa son diyerek firar ettim. Alışılmışın aksine, yürüyerek bir yılda gidilebilecek bir mesafeyi tek başıma, Rusça bilmediğim halde birkaç ayda katettim.</p>

    <p class="a_Paragraf_E">Allah’ın yardımıyla kurtulmuştum. Varşova ve Avusturya’ya uğrayarak İstanbul’a geldim.</p>

    <p class="a_Paragraf_E">Rusça bilen, korkusuz ve kurnaz insanların aşamayacağı bir engeli, kolayca aşmıştım.</p>

    <p class="a_Paragraf_E">Yol boyunca zihnimde gezen düşünce şu idi: Volga kıyısında geçirdiğim o ıstıraplı gecelerden sonra, insanların arasına karışmayıp kalan ömrümü dağlarda, mağaralarda geçirmeliydim. Madem sonunda kabre yalnız gireceğim, o halde şimdiden yalnızlığa alışmalıydım.</p>

    <p class="a_Paragraf_E">Ne yazık ki İstanbul’da bir hayli dost ve arkadaşım beni bekliyordu. İstanbul’un gürültülü ve çekici dünya hayatı, özellikle haddimden çok fazla yönelen dünyevi şan ve şeref bana bu kararımı geçici olarak unutturdu.</p>

    <p class="a_Paragraf_E">Sanki o gurbet gecesi, hayatımın gözünde nurlu bir siyahlıktı. Ve İstanbul’un beyaz, gösterişli gündüzü, o hayat gözümün nursuz beyazıydı ki, geleceği göremedi, yine uykuya daldı.</p>

    <p class="a_Paragraf_E">İki yıl sonra Gavs-ı Geylani, Fütuhu’l-Gayb kitabıyla tekrar gözümü açtı. Gördüm ki insanın aczi, Allah’ın rahmet inayetini çekiyor. Bu gerçeği kendi hayatımda tecrübe ettiğim gibi, yeryüzünde de rahmetin tecellisini bizzat gözledim. Hayvanların en güçsüzü, yavrulardır. Oysa rahmetin en güzel, en tatlı tecellisi de onlarda görünür. Bir ağacın başındaki yuvada aç ve çaresiz bekleyen yavrusu için annesi gezip dolaşır, rızık bulup getirir. Ne zaman güçlense ve kanatlansa, ‘haydi git, kendi yiyeceğini kendin bul’ der. Bu sır insanların hayatında da gözlenebilir. Çocuklar ve yaşlılara rızkı ya anneleri veya bereket eliyle verilir.</p>

    <p class="a_Paragraf_E">‘Beli bükülmüş ihtiyarlarınız olmasaydı, belalar sel gibi üzerinize yağardı’ hadisi bu hakikatı işaret eder.</p>

    <p class="a_Paragraf_E">İnsan güçsüzlüğünü, yaşlılığını, yüz gençliğe değişmemeli. Eski Said’in onlarca gençliğini verseler, şimdi yeni Said’in bir ihtiyarlığını vermem.</p>
  </div>
</body>
</html>
