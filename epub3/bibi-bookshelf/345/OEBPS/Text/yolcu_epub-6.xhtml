<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-6</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-5" xml:lang="de-DE">Diriliş</p>

    <p class="Ilk_harf"><span class="_idGenDropcap-1 ilkharf">B</span>ir zaman iki adam cennet gibi güzel bir ülkeye gider. Herkesin evinin veya dükkanının kapısını açık bıraktığını ve korumadığını görürler. Mal ve para, ortalıkta, sahipsiz kalır. Adamlardan biri, dilediği şeye elini uzatır, pervasızca alır veya gasbeder. Hevesine tabi olarak dilediğince davranır. Bunu yapmasına rağmen kimse ona ilişmez. Arkadaşı şaşırır ve, ‘sen ne yapıyorsun!’ der, ‘cezalardırılacaksın, beni de belaya sokacaksın. Bunlar herkese aittir. Burada insanlar çoluk çocuğuyla birlikte ya asker olmuş veya memur olarak kimi işlerde görevlendirilmiş. Bu yüzden sana karışmıyorlar. Lâkin düzen şiddetlidir. Sultanın her yerde gözü kulağı var, olup biteni görüyor, haberdar oluyor. Derhal git ve onlara katıl’.</p>

    <p class="a_Paragraf_E">Ne ki adam arkadaşının sözlerini dinlemedi, ‘yok’ dedi, ‘yanılıyorsun, bunlar vakıf malıdır, ihtiyacı olana aittir. Dileyen dilediğince kullanır. Beni bu mallardan yararlanmaktan alıkoyacak bir neden görmüyorum. Sultana ise gözümle görmezsem inanmayacağım’.</p>

    <p class="a_Paragraf_E">İki yoldaş arasında sıkı bir tartışma başladı.</p>

    <p class="a_Paragraf_E">İnatçı ve sersem olanı, ‘Sultan da kim oluyor’ diye çıkıştı, ‘onu tanımam’.</p>

    <p class="a_Paragraf_E">Arkadaşı ona, ‘bir köy’ dedi, ‘muhtarsız olmaz. Bir iğne ustasız olamaz, bir harf yazıcısız olamaz biliyorsun. Nasıl olur da sonsuz biçimde düzenli şu ülke sultansız olsun? Bu mümkün müdür? Bu denli büyük bir servet nasıl sahipsiz olur? Her yerde görünen çağrılar, bildiriler ve her malın üzerindeki sikkeler, mühürler ve her köşede sallanan bayraklar sahipsiz olabilir mi? Anlaşılan sen yabancısın, bu yazıyı okuyamıyorsun. Bilenden de sormuyorsun, bak gel sana sultanın fermanını okuyacağım.’</p>

    <p class="a_Paragraf_E">Sersem dönüp, ‘pekala’ dedi, ‘kabul edelim ki bir padişah var. Bu sonsuz servetine benim aldığım birkaç şey zarar verir mi? Üstelik burada bir zindan, bir tutukevi görünmüyor. Kim, nasıl cezalandıracak beni?’</p>

    <p class="a_Paragraf_E">Arkadaşı, ‘bak’ dedi, ‘bu ülke bir manevra meydanıdır. Sultanın garip sanatlarının sergilendiği yerdir. Bütün bunlar, temelsiz ve geçici konuklardır. Her gün bir kafile gelir, biri gider. Bir zaman sonra burası boşaltılacak ve yıkılacak. Herkes sürekli ve sonsuz ülkeye götürülecek. Orada, davranışlarına karşılık cezalandırılacak veya ödüllendirilecek.’</p>

    <p class="a_Paragraf_E">‘Ben’ dedi, sersem inatçı, ‘inanmıyorum bütün bunlara. Bu memleket yok edilecek, herkes başka bir yere göçecek, bunları kabul etmiyorum.’</p>

    <p class="a_Paragraf_E">Bunun üzerine arkadaşı, ‘madem’ dedi, ‘inat ediyorsun, gel sonugelmez işaretler ve ayetler içinde, sana oniki suret göstereceğim. Büyük bir mahkeme var, başka bir alem, orası daimi yaşayacağımız yerdir, burada zerre miskal hayır işleyen orada karşılığını mutlaka görecektir, zerre miktar şer işleyen de bedelini bulacaktır.’ Ve ona oniki belirtiyi, oniki işareti gösterdi.</p>
  </div>
</body>
</html>
