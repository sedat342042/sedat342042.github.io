<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-45</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-44" xml:lang="de-DE">Bir Ağacın Meyveleri</p>

    <p class="Ilk_harf"><span class="_idGenDropcap-1 ilkharf">B</span>ir zaman yaşlılık, gurbet, hastalık, yenilgi gibi varlığımı sarsan şeyler bir gaflet anıma rasgelip, şiddetle bağlı olduğum vücudum, belki varlıkların vücutları yokluğa gidiyor diye, elim bir endişe verirken yine Kur’ân’a başvurdum. ‘Allah ne güzel bir vekildir’ ayeti, benim dedi anlamıma bak, dikkat et. Ben de baktım ve iman gözüyle gördüm ki, bedenim sonsuz bir varlığın bir aynası ve sınırsızca genişleyerek nihayetsiz vücutları kazanmasına bir vesile ve kendinden daha değerli, ebedi vücutları meyve veren bir hikmet kelimesi olduğunu anladım. İmanın şuuruyla bu vücudum, Vacibü’l-Vücud’un eseri, sanatı ve belirtisi olduğunu anlamakla, vehimlerin karanlıklarından ve ayrılıkların acısından kurtulup varlıklara, özellikle canlılara özgü eylemlerde, Allah’ın isimleri sayısınca kardeşlik bağlarıyla ilgili olduğum tüm sevdiğim varlıklara geçici bir ayrılık içinde sürekli bir kavuşma olduğunu bildim. Kasabaları, kentleri, ülkeleri ve taburları, üstatları bir olanların arasında sevgi bağı vardır. Tıpkı bunun gibi, iman ile, imandaki Yaratıcı’ya bağlanma ve adanma ile, benim vücudum da sonsuz bir varlık kazanır. Her canlının varlığı bir kelime gibidir. Söylenir, yazılır ve sonra kaybolur. Kendi varlığına karşılık, ikinci derecede vücutları sayılan hem anlamı, hem misali kimliği ve sureti, hem sonuçları, hem kutlu ise sevabı, hem gerçeği gibi çok vücutlarını bırakır, sonra perde altına girdiği gibi, aynen öyle de, vücudum ve her varlığın vücudu, zahiri varlıktan gitse, ruh sahibi ise hem ruhunu, hem anlamını, hem gerçeğini, hem misalini, hem kişisel doğasının dünyevi sonuçlarını ve ötedünyaya ait meyvelerini, hem kimliğini ve suretini, hafızalarda, levh-i mahfuzda ve sermedi manzaraların film şeritlerinde ve kendini temsil eden ve beka veren fıtri tesbihini amel defterinde ve Allah’ın isimlerinin belirtilerine karşılık vermelerini kendi yerinde bırakır, sonra gider. İşte iman ve imandaki şuur ve bağlanma ile, bu sonsuz ve manevi vücutlara sahip olunabilir. İman olmazsa, bütün o varlıklardan yoksun olmakla birlikte maddi vücudu da yokluğa ve hiçliğe gider.</p>

    <p class="a_Paragraf_E">Bir zaman bahar çiçeklerinin çabuk mahvolmalarına çok yazığım geliyordu. Hatta o nazeninlere acıyordum. İmanın gerçeği bana gösterdi ki, o çiçekler, manevi alemdeki çekirdeklerdir. Ruhtan başka bütün vücutları meyve veren birer ağaç, birer sümbül hükmünde varlığın nuru noktasında kazançları bire yüzdür. Zahiri vücutları mahvolmaz, saklanır. Geçen baharda yaprak, çiçek, meyve gibi varlıkları, bu bahardakinin benzeridir. Aradaki fark itibaridir. O itibari fark da bu hikmet kelimelerine, rahmet sözlerine ve kudret harflerine ayrı ayrı anlamları verdirmek içindir.</p>
  </div>
</body>
</html>
