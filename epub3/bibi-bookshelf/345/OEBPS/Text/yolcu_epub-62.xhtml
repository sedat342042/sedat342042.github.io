<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-62</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-61" xml:lang="de-DE">Bulut ve Yağmur</p>

    <p class="Ilk_harf"><span class="_idGenDropcap-1 ilkharf">Y</span>er ile gök arasında bir boşlukta durdurulan bulut, son derece hikmetli ve merhametli bir biçimde yeryüzü bahçesini suluyor ve orada yaşayan halka hayat suyu getiriyordu. Âdeta yaşamak ateşinin şiddetini hafifleten o su, ihtiyaca göre, her yerin ve herkesin imdâdına yetişiyordu.</p>

    <p class="a_Paragraf_E">Şaşkınlığım artmıştı. Bulutların yağmurdan önceki hallerini düşündüm. Hareketleri düzenli bir ordununkinden farksızdı. Düşmanın durumuna göre mevzi değiştiren, hızını artırıp azaltan kolordular gibi ilerlemişti bulutlar. Havayı temizlemek, yeryüzünün hararetini gidermek gibi daha öylesine çok görevleri vardı ki bulutların, onca işin arasında, bu denli hızlı hareket edebilmelerini anlamak çok güçtü. Evet, gerçek bir düzenli orduydu, bulutlar ordusu. Gerçek bir ordu aldığı emir ile nasıl birden ortaya çıkar ve bir başka emirle nasıl birden gizlenirse, havayı bir anda dolduran o kocaman bulut da, emir almış düzenli bir ordu gibi aniden gizleniyor, istirahate çekiliyor; havada hiçbir iz ve eseri görünmez oluyordu. Tıpkı ben bunları anlattığım zaman olduğu gibi. İşte gökyüzü yeniden pırıl pırıl, güneş tekrar ışıklarını göstermiş, ötede, karşımda duran dik yamacın ötesinde, kocaman bir yarım halka oluşturan gökkuşağı bambaşka bir güzellik tablosu sergiliyor gözlerime.</p>

    <p class="a_Paragraf_E">Gökkuşağının altından geçmek arzusuyla, güneşin yedi renginin kırıldığı o muazzam prizmaya doğru koşmaya başlıyorum. Çimenler de gökler kadar alımlı bu saatlerde. Oysa havanın bu sükunetli hali fazla sürmeyecektir. Âdeta, ‘yağmur başına arş’ diye havayı çın çın çınlatan bir emir gelecek; bulut, ‘toplan’ emri ile, askerleri biraraya gelen bir ordu gibi, havayı yeniden dolduracak ve komutanının emrini bekleyen bir asker gibi o feza boşluğunda duracaktır. ‘Boşan’ emrini bekleyen yağmurla yüklenmiştir bulut. Göğün gözyaşları olan yağmurla.</p>
  </div>
</body>
</html>
