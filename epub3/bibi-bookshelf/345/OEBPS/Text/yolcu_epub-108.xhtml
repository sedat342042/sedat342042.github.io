<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-108</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-107" xml:lang="de-DE">Yılan</p>

    <p class="Ilk_harf"><span class="_idGenDropcap-1 ilkharf">B</span>ir zaman sürgündeyken ve gözetim altındayken, özel izinle, Cuma namazını kılmak üzere camiye gitmiştim. Namaz çıkışında, Bitlis’ten bir dostumun ziyaretime gelmiş olduğunu gördüm. Onunla karşılaşmak beni ziyadesiyle mutlu etmişti. Sarıldık, söyleştik, hatıralarımızı andık. Avludan henüz çıkıyorduk ki, sivil polisler, sanki büyük bir suç işlemişiz gibi, konuğuma ve bana saldırarak, ellerimizi kelepçelediler. Beni, gözetimde tutulduğum eve götürerek hayli zaman sorguladılar. Dostumu ise karakolda nedensiz, delilsiz günlerce tuttular, olmadık işkencelerde bulundular. Bu alçakça saldırının sebebini biliyordum. Bana ve dostlarıma gözdağı vermek, bizi, Kur’ân’ın gerçeğine hizmetten alıkoymak istiyorlardı.</p>

    <p class="a_Paragraf_E">O günün öncesinde, öğleden sonra, izin almış ve kısa bir kır gezisi yapmak üzere çıkmıştım. Döndüğümde, ikisi birbirine eklenmiş gibi, uzun, siyah bir yılanın gelerek, benimle bir arkadaşımın arasından geçtiğini gördüm. Arkadaşıma, ‘gördün mü?’ diye sordum. ‘Neyi?’ dedi. ‘Bu korkunç yılanı?’ ‘Hayır’ dedi. ‘Allah, Allah’ dedim, ‘bu kadar büyük bir yılan aramızdan geçiyor ve sen görmüyorsun!’</p>

    <p class="a_Paragraf_E">O zaman bir şey hatırıma gelmedi. Sonra kalbime geldi ki, ‘bu sana bir işarettir, dikkat et!’ Bunun, bazı geceler gördüğüm yılanlar türünden olduğunu farkettim. Yani, gece, ne zaman, bana ve hizmetime zarar verme niyetiyle, bir görevli yanıma gelse, onu yılan biçiminde görüyordum. Bir defasında, müdüre söylemiştim, ‘kötü niyetle geldiğin zaman seni yılan suretinde görüyorum, dikkat et’. Demek, o gün gördüğüm yılanın hainliği, ertesi gün, camide gerçekleşecekmiş. Bu defaki saldırı küçük gösterilmek isteniyordu. Vicdansız bir öğretmen kışkırtmış. Savcı da, ‘isterse camide namaz sırasında olsun, mutlaka tutup getirin’ demiş.</p>

    <p class="a_Paragraf_E">Amaç beni yıldırmak ve üzmek. Lakin polisler arasında insaflı ve aklı başında olanları da vardı. Bazen, verilen ağır buyrukları, bana bulaştırmadan, gidip, ‘jandarmalar bizi dinlemiyor’ diyerek geri çeviriyorlardı. Ama savcı, polisler gecikince, kır bekçilerinden bile medet umarak, ‘gidin bakalım, n’oldu?’ diye gönderiyormuş.</p>

    <p class="a_Paragraf_E">Zorunlu olmadıkça, onlarla uğraşmıyor ve, ‘ahmağa verilecek en güzel cevap susmaktır’ diyorum.</p>

    <p class="a_Paragraf_E">Lakin, bazen aç bir kurdun karşısında korku içinde durmak onun iştahını kabartacağından, dostlarıma, ‘vakarlı ve müteyakkız olun’ diyorum.</p>
  </div>
</body>
</html>
