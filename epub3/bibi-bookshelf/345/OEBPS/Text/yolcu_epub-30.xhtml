<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-30</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-29" xml:lang="de-DE">Dünya</p>

    <p class="Ilk_harf"><span class="_idGenDropcap-1 ilkharf">A</span>dam şehrin merkezinde, hayatın kıyısında, yedi katlı bir binanın zemin katında, küçük bir evde yaşıyordu. Ressamdı, d harfinden soyutlamalar yapıyordu. Yaptıkça evinin genişlediğini sanıyordu. Sandıkça resim yapıyordu. Üç renk kullanıyordu. Yeşil mavi kırmızı. Kullandıkça öteki renklere yabancılaşıyordu. Resimleri ayna gibiydi. Odasının duvarlarında sergiliyordu onları. Resim yaptıkça aynaları çoğalıyordu. Çoğaldıkça odasının genişlediğini sanıyordu. Sandıkça daha çok resim yapıyordu. Böylece dar odası göz alabildiğine genişledi. Ne tarafa baksa uçsuz bucaksızlık gördü. Gördükçe içindeki daralma arttı. Arttıkça odası genişledi. Bir zaman sonra düşle gerçek birbirine karıştı. Adam resimlerdeki şekillerin hareketlendiğini düşünmeye başladı. Ağaç kovuğuna benzeyen bir şekilden köpek yüzü belirdi.</p>

    <p class="a_Paragraf_E">Kiraz dalını andıran biçimden baykuş çehresi çıktı. Danseden kadın motifi patladı içinden sıvı atıklar fışkırdı. Adam odasının genişliğine yordu bunları. Bir gece göğsünde dayanılmaz ağrılarla uyandı. Acılar içinde sağa sola devinirken başını aynalara çarptı. Çarpınca d harfinin dağıldığını gördü. Başındaki hayal uçtu. Aynalar kırılıyor harfler paramparça oluyor renkler siliniyordu. Bir ayna parçasını aldı eline, pencereye sürükledi bedenini. Güçlükle doğrularak evin cümle kapısına, ağaçlara, sarmaşıklara, toz yağmuru altındaki piramit çamlara, ladinlere, taflanlara tuttu. Düşsel bir bahçe göründü aynada. Göğsündeki acı hafifledi. Aynalarından kuşkulandığı için utandı. Bir zaman aynadaki bahçeyi seyretti.</p>

    <p class="a_Paragraf_E">Yorulmuştu. Oturmak istedi elindeki ayna düştü. İçindeki bahçe altüst oldu.</p>
  </div>
</body>
</html>
