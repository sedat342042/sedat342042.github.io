<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-28</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-27" xml:lang="de-DE">Yük</p>

    <p class="Ilk_harf"><span class="_idGenDropcap-1 ilkharf">G</span>özlerini dünyaya açtığında nasıl da ağlamıştı. Küçük, nârin bir yumurcaktı. Annesinin karnında karanlığa alışmış olan gözleri, dışarıda bir ışık seliyle karşılaştı.</p>

    <p class="a_Paragraf_E">Yiyip içmeyi, ağlamayı, konuşmayı, gülmeyi, yürümeyi öğrendi. Birçok şeyi aynı anda düşünen bir beyni vardı.</p>

    <p class="a_Paragraf_E">Sözgelimi dünya, uçsuz bucaksız bir hava denizinde hızla yol alan uzay gemisiydi.</p>

    <p class="a_Paragraf_E">Kalbi bir çam kozalağı. Sevmeyi ondan öğrendi. Annesi dövdüğünde kalbi yine kendini onun kollarına itiyordu. Dünya gemisinde kendisini güvenli hissediyordu. Yeryüzü eviydi. Geniş, büyük bir ev.</p>

    <p class="a_Paragraf_E">Ay ve güneş evinin lambalarıydı. Bahar bir deste güldü. Yaz tükenmez bir nimet sofrası. Hayvanlar hizmetindeydi. Ağaçlar, çiçekler, kuşlar... evinin bahçesini süslüyordu.</p>

    <p class="a_Paragraf_E">Büyüyordu. Büyüdükçe kalbi küçülüyor aklı büyüyordu. Her taraftan ışık yağan bir fanusun içindeydi. Sessiz, tek başına yürüyebilmek için kalbini dağa çıkarması gerektiğini düşündü.</p>

    <p class="a_Paragraf_E">Ayışığında, tarlalar arasında, bir patikadan dağa çıktı. Yolda yaban tavşanları, keklik ve koyun sürüleri gördü. En çok keklikten etkilendi.</p>

    <p class="a_Paragraf_E">Böylece ruhunu şehrin dağdağasından kurtarabilecekti.</p>

    <p class="a_Paragraf_E">Adımları onu dağın doruğuna sürükledi: Irmakları, tepeleri, ovaları, kentin sokaklarını, yapılarını bütünüyle görebiliyordu burada.</p>

    <p class="a_Paragraf_E">Artık şehre inmeyi aklından geçirmiyordu. Burada taşıt yoktu, zaman dar değildi, trafikten etkilenmiyordu, okula yetişmek, alışveriş için markete gidip kasada kuyruğa geçmiyordu, elektrik, telefon faturası yatırmak için bankaya gönderemeyeceklerdi.</p>

    <p class="a_Paragraf_E">Herşey sonsuz bir akıma bağlanmış, sürüp giderken ve kendini yeryüzünde bir sultan gibi hissediyorken kente çağırdılar.</p>

    <p class="a_Paragraf_E">Artık büyüdün, okul çağın geldi geçiyor dediler. Şehre indi, aklın alanına girdi. Üzerine her gün yeni bir ağırlık yükleniyor, göğsüne her gün yeni bir muska takılıyordu.</p>

    <p class="a_Paragraf_E">Yüklendikçe ezildi yüklendikçe küçüldü, sonunda omzundaki yükün ağırlığı altında ezilmeye, boğulmaya başladı.</p>

    <p class="a_Paragraf_E">Olan olmuştu. İçinde bulunduğu uzay gemisinin bir kaptanı olduğunu unutmuş, yüklerini sırtına almıştı. Gemide sırtında eşyalarıyla dolaşıyordu. Günler geçip giderken bir yolcuyla karşılaştı.</p>

    <p class="a_Paragraf_E">Adam, ‘bu omzundakiler de neyin nesi?’ diye sordu.</p>

    <p class="a_Paragraf_E">‘Eşyam’ dedi.</p>

    <p class="a_Paragraf_E">‘Neden taşıyorsun, odana bıraksana’.</p>

    <p class="a_Paragraf_E">‘Hayır’ dedi ‘bırakmam’.</p>

    <p class="a_Paragraf_E">‘Neden?’</p>

    <p class="a_Paragraf_E">‘Çalınır sonra’.</p>

    <p class="a_Paragraf_E">‘Çalınır mı?’</p>

    <p class="a_Paragraf_E">Adam gülüyordu.</p>

    <p class="a_Paragraf_E">‘Ne var bunda gülecek?’</p>

    <p class="a_Paragraf_E">‘Yahu sen deli misin?</p>

    <p class="a_Paragraf_E">Burası bir gemi.</p>

    <p class="a_Paragraf_E">Kuralı var nizamı var kaptanı var koruyucusu var bekçisi var.</p>

    <p class="a_Paragraf_E">Neden çalınsın? Üstelik her sarsıntıda bu yükle başın dönecek, belki denize düşeceksin. İnsan hiç kullandığı şeyleri sürekli taşır mı sırtında?’</p>

    <p class="a_Paragraf_E">Haklıydı Adam.</p>

    <p class="a_Paragraf_E">Çevresine bakındı kaçamak bakışlarla. Bazı yolcular kendisine bakıyor, halini gülünç buluyordu.</p>

    <p class="a_Paragraf_E">Aklı başına geldi.</p>

    <p class="a_Paragraf_E">Yüklerini gidip odasına yerleştirdi. Öyle ya bu bir gemiydi. Onları zaten taşıyordu.</p>
  </div>
</body>
</html>
