<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-5</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-4" xml:lang="de-DE">Kuyu</p>

    <p class="Ilk_harf"><span class="_idGenDropcap-1 ilkharf">B</span>ir zamanlar aynı yolu paylaşan iki kardeş seyahate çıkmış. Az gitmiş uz gitmişler, dere tepe düz gitmişler, altı ay kış, altı ay güz gitmişler. Dağlardan yel, ovalardan sel gibi geçmişler. Gele, gele bir kavşağa gelmişler. Yol ikiye ayrılmış. Sağ yana mı girsek sol yana mı diye tahayyürde kalmışlar ki karşılarına özü sözü bir, güvenilir güzel bir insan çıkmış. En doğrusu ona danışmak dileyerek yaklaşmışlar. Adam, yolun çatallaştığı yerde, tepedeki çeviz ağacının gövdesine sırtını vermiş, gölgeleniyormuş. Hayat ona göre bir ağacın gölgesinde birkaç saat konaklamaktan ibaretmiş. Bu esnada görülen bir rüyadan başka bir şey değilmiş. İki kardeş, yaklaşıp selam vermişler. Adam istifini bozmadan almış selamı. Buyur etmiş, ‘oturun’ demiş, ‘soluklanın biraz’. Kardeşler şaşırmış. Önceden tanıyormuş gibi kendilerini, adamın hâli tuhaflarına gitmiş. Neyse uzatmayalım, oturmuşlar. Hoş beşten sonra, adam, ‘sizin gibi’ demiş, ‘nice yolcu aynı şeyi sordu defalarca, aynı cevabı aldı. Birazdan siz de soracaksınız.’ Küçük kardeş atılmış, ‘neyi soracağımızı nerden biliyorsun?’ demiş. Adam gülümsemiş, ‘sorusuz insan olmaz’ demiş. Kardeş üstelemiş, ‘ama biz belki...’ Adam sözüne girerek, ‘hangi yol iyidir, nereden gidelim, diye sormayacak mıydınız, derdiniz bu değil mi?’ deyince küçük kardeş, ‘tam da böyle’ demiş, ‘tuhaf.’ Adam, ‘ tuhaf olan bunu sorup cevabını alanların sonuçta kendi yolunu önceden seçmiş olmasıdır’ demiş. Bir zaman söyleştikten sonra, Adam, ‘bakın’ demiş, ‘takdiri size ait olmayan bir yola girip, seyyah oldunuz. Yolculuk karşınıza sürekli sorular çıkaracak, sizi tercihlerle karşı karşıya getirecek. Hayat bir seçimler toplamıdır. Yaşamınızın bundan sonrasına yön verecek büyük sınava hazır mısınız?’ Kardeşlerden ses seda çıkmamış. Adam, ‘sessizlik onaylamaktır’ demiş ve sürdürmüş konuşmasını, ‘o halde can kulağıyla dinleyin. Yolunuz ayrılıyor burada. Hangi yöne gideceğinize siz karar vereceksiniz. Girdiğiniz yolda yeni bir tercih hakkınız olmayacak. Verdiğiniz karar sizi nereye götürürse oraya gitmekten başka çareniz yok.’</p>

    <p class="a_Paragraf_E">Kardeşler iyice suskunlaşmışlar. Adam, ‘gelin’ diyerek ayaklanmış. Kardeşlerin arasına girerek yolun çatallaştığı yerde dikilmiş. Gözlerini bir zaman sağ ve sol yolda gezdirmiş. Küçük kardeş, ‘peki’ demiş, ‘hangisini izlememizi salık verirsin?’ Adam, derin derin soluklanarak, ‘bakın’ demiş, ‘şu yola iyi bakın.’ Kardeşler, adamın işaretlediği sağa kıvrılarak gözalabildiğine uzayan tozlu yola bakmışlar. ‘Şayet’ diye sürdürmüş konuşmasını Adam, ‘buraya saparsanız sizi uymanız gereken sıkı kurallar bekliyor. Bu seçiminizle sıkıntı ve meşakkate katlanmayı da göze almış olacaksınız. Öyle keyfinizce davranmayacaksınız. Bu özverinize karşılık sonuçta sizi mutluluk ve güzellik bekliyor.’ ‘Peki’ diye sormuş küçük kardeş, ‘öteki yol?’ ‘Dur’ demiş Adam, ‘sabırsızlanma, şimdi ona geliyorum. İyi bakın ona. Özgürlüğün ve serbestliğin neredeyse sınırsız olduğu bir yoldur orası. Buna karşılık tehlikelerle doludur ve sonu dayanılması güç bir azaba çıkar.’</p>

    <p class="a_Paragraf_E">Adam bir kez daha derince soluklanarak kardeşlere bakmış, ‘şimdi’ demiş, ‘seçiminizde özgürsünüz, dilediğinizce eyleyebilirsiniz. Hadi bana eyvallah.’</p>

    <p class="a_Paragraf_E">Ve ansızın gözden yitip gitmiş. Kardeşler şaşkınlık içinde bir zaman bakınıp durmuşlar.</p>

    <p class="a_Paragraf_E">Küçük kardeş, öyle kurala kaideye uymak, meşakkate katlanmak, sonunda mutluluk olsa da eziyetli bir hayatı tercih etmek istemiyormuş, bu yüzden gözü sol yolda imiş. Büyüğü kardeşinin niyetini sezince sessiz sedasız ayrılmış ondan ve sağ yola koyularak gözden yitip gitmiş.</p>

    <p class="a_Paragraf_E">İkisi de derelerden sel tepelerden yel gibi gitmişler.</p>

    <p class="a_Paragraf_E">Büyüğünün yolu gide gide bir çöle çıkmış.</p>

    <p class="a_Paragraf_E">Uçsuz bucaksız, gözalabildiğine uzayan, tepede güneşin kavurduğu, yerde kumların savurduğu, ıssız, kimsesiz bir çöl.</p>

    <p class="a_Paragraf_E">Yüreğine bir korku çöreklenmiş.</p>

    <p class="a_Paragraf_E">Durup soluklanmış dikenli bodur bir ağacın dibinde.</p>

    <p class="a_Paragraf_E">Gözkapakları ağır ağır inmiş, oracığa yığılıp kalmış. Ben diyeyim üç siz deyin beş saat uyuduktan sonra uyanıp şöyle bir çevresine bakınmış ki ansızın ödünü patlatan bir seda duymuş. İlkin anlayamamış in midir cin midir yoksa bilmediği bir canavar mıdır?</p>

    <p class="a_Paragraf_E">Çok geçmeden bir toz bulutu havalanmış ve sıcağın bunalttığı açlığın çıldırttığı koca bir arslan görünmüş. Adam neye uğradığını şaşırmış, can havliyle kaçmaya başlamış, bu hal bu melalde biri kaçıp öteki kovalarken, adamcağızın önüne bir kuyu çıkmış. Dönüp bakmaya fırsat bile bulamadan atıvermiş kendisini. Ben diyeyim altmış siz deyin yetmiş arşın derinliğindeymiş kuyu. Hızla düşerken aşağıya, olacak bu ya, bir ağacın boşluğa verdiği köküne takılıp öylece asılı kalmış. Neredeyim bu hal neyinnesi demeye mecal bulamazken, orada öylece asılı bir haldeyken, az biraz soluklanıp bakınca yukarıda ne görsün. Arslan daha bir kudurmuş, ağzından salyalar saçarak bekliyor. Bu kez aşağı bakmış adam, karanlığa alışınca gözleri ne görsün, dev bir yılan, gözleri parlıyor, başını kaldırmış, çatal dilini uzatıyor. Korkudan öleyazmış.</p>

    <p class="a_Paragraf_E">Ağır ağır doğrularak elbisesinin takıldığı ağaç köküne tutunmuş, tartmış biraz, eh bari bu sağlam. Bakalım devran ne gösterecek demeye kalmadan, o da ne, ağacın kökünü topraktan çıktığı yerde, biri beyaz öteki siyah iki fare kemirip durmaktalar. İşte o zaman eyvah demiş. Çaresizlik içinde beklemeye başlamış. Bir saat iki saat üç derken ne kadar geçti, neler olup bitti kardeşi ne halde düşüncelere dalıp gitmiş. Midesi hışırdamaya başlamış, acıkmış. Tekrar bakmış yukarı ve aşağı, arslan ile yılan tetikteler. Kollarının dermanı azalıyormuş. Siyah beyaz fareler ağacı kemirmeye devam ediyorlarmış. Açlık ve korkudan dermanı tam kesilmekteyken, yanını yöresini bakışlarıyla tarayınca ne görsün. Tutunduğu ağacın dallarında dibi şekerlenmiş incirler, çatlamış narlar, kızarmış elmalar... Tam uzanacakken içinden bir ses, ‘sakın’ demiş, görmüyor musun ne haldesin? Yukarıda arslan aşağıda ejderha, tutunduğun dal kırıldı kırılacak, bu meyvelerde bir hal olmasın, bekle bakalım, bir iş var işin içinde, sabret sonu açılacak. İçindeki sese uyup, vazgeçmiş, dayan bakalım demiş kendi kendine, sonu ferah demişti adam.</p>

    <p class="a_Paragraf_E">Büyüğü bu halde iken gelelim küçüğüne. Aynı işler onun da başına gelmiş, Onun da çöle çıkmış yolu. Bir farkla ki, yolda kimindir kimin değil diye düşünmeksizin rasgeldiği bağlardan bahçelerden meyveler sebzeler çalmış, kimindir kimin değildir diye akletmeksizin karşısına çıkan atı merkebi binek diye almış, ölesiye sürmüş ölünce yolda bırakmış, boş evleri talan etmiş dolusunu yağmalamış arslandan kaçarken düşmüş kuyuya, takılmış bol yemişli bir ağacın dalına, asılı kalmışken, çaresizliğine bakmadan ve işin aslında bir iş olup olmadığını düşünmeden saldırmış yemişlere, yedikçe yiyesi gelmiş, doydukça acıkmış lakin meyveler zehirli olduğundan başlamış kıvranmaya. Öyle bir sancı öyle bir ağrı ki can dayanmaz.</p>

    <p class="a_Paragraf_E">Küçüğü bu hal bu melaldeyken büyük kardeş, yemişlere dokunmadan, o halde bekleyip dururken, bu çaresizliğin bir sebebi olmalı, şu arslana da ejderhaya da hükmü geçen birine halimi arzetmeli diyerek başlamış niyaza.</p>

    <p class="a_Paragraf_E">“Ey bu yerlerin hakimi, senin bahtına düştüm, sana sığınıyorum, seni arıyor, seni bekliyorum. Bu yolculukta karşıma çıkan her engel senin yaşattığın sınavın bir durağıdır. Güçsüzlüğüm gücündendir, dermansızlığım şifa vericiliğinden. Dert verdiklerine derman, can verdiklerine canan veren sensin. Arslan da yılan da senin izninle, senin mülkünde senin buyruğunla hareket eder, sen ol dersin ve olur herşey. Merhametine sığınıyorum, bana bir yol göster, bir kapı aç’ demiş. Der demez kuyunun duvarı yarılmış, adama geçit vermiş kolayca çıkıp kurtulmuş oradan. Gelmiş ki ne görsün. Yemyeşil bir bahçe, tertemiz bir yol, akla hayale sığmaz güzellikler, serin, billur sular çağıldıyor, ağaçların meyvelerden dalları kırılıyor.</p>

    <p class="a_Paragraf_E">Gözleri ve dimağı kamaşmış bir halde gezip dolaşmış, karnını doyurmuş, serin serin uyumuş dinlenmiş, ama aklı kardeşindeymiş.</p>

    <p class="a_Paragraf_E">Kardeşi meyvelerin zehrinden kıvranıp bir zaman acı çekmiş, nihayet fareler ağacı kökünden eser bırakmayınca da kuyunun dibine, ejderhanın ağzına yani yokluğa yuvarlanmış.</p>
  </div>
</body>
</html>
