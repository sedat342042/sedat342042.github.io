<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-85</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-84" xml:lang="de-DE">5.</p>

    <p class="Ilk_harf"><span class="_idGenDropcap-1 ilkharf">Y</span>aşlılığın habercisi aklar saçıma düşmeye başladığında, gençliğin derin uykusunu daha da ağırlaştıran Dünya Savaşı’nın gürültüsü, tutsaklığın karmaşası, ardından İstanbul’a Halife’den Başkomutan’a, medrese öğrencilerinden Şeyhülislam’a kadar pek çok kişinin şahsıma gösterdiği aşırı ilgi beni aldatmış, dünyayı sonsuz, kendimi de onda ebedi kalacakmış gibi göstermişti. Bir gün Beyazıd Camiine, samimi hafızları dinlemeye gitmiştim. Onların güzel kıraatıyla, ‘herkes mutlaka ölümü tadacaktır’ ikazını dinledim.</p>

    <p class="a_Paragraf_E">Bu gerçek, kulağımdan, kalbimin derinliklerine sızarak yerleşti. O kalın gaflet uykusunun ve sarhoşluğunun perdelerini parçaladı. Camiden çıktım. Epeydir zihnime yerleşen o eski uykunun sersemliğiyle, birkaç gün, başımda fırtına ve dumanlı bir ateşle, rotasını şaşırmış bir gemi gibi dolaştım. Ne zaman aynaya baksam, saçımdaki aklar, beni uyarıyor, ‘dikkat et’ diyordu. Güvendiğim ve zevklerine bağımlı olduğum gençlik, ‘elveda’ diyordu. Dünyam yavaş yavaş sönüyor, sevdiklerim veda ediyordu. Kur’ân, ‘her nefis ölümü tadacaktır’ ayetiyle, insan da dünyada bir nefistir, ahirete dönmek üzere ölecektir diyordu. Keyif ve zevklerin dünyası gidiyor, hüzünlerin kaynağı geliyordu. Işıltılı hayat yerini, karanlıklı bir ölüme bırakıyordu.</p>

    <p class="a_Paragraf_E">Gafillerin sevgilisi olan dünya, hızla yok oluyordu. Kendimi aldatmak ve başımı gaflete sokmak için İstanbul’da gördüğüm ilgiye baktım. Hiçbir faydası olmadı. İnsanların tesellisi, ilgileri ve övgüleri kabre kadardı. Gelir ve mezarda sönerdi. Şöhret tutkusunun süslü perdesi aralanınca, aşağılık bir ikiyüzlülük, soğuk çehreli bir kendini beğenmişlik ve geçici bir başdönmesi karşıma çıkıyordu.</p>

    <p class="a_Paragraf_E">Şimdiye dek beni aldatan bu işlerin gerçek bir teselli vermeyeceğini ve onlarda hiçbir nurun olmadığını anladım. Tekrar Kur’ân’ın dersine, Beyazıd Camiine döndüm. Hafızların dilinden, ‘inananlara müjdele’ gibi umut dolu haberler duydum. Oradan aldığım teselliyi dışarda bulamayacağımı gördüm. Öncelikle, ölümün ürkütücü yüzüne baktım. Peçesi karanlık ve çirkindi gerçi. Fakat mümin için çehresinde seyrine doyulmaz bir güzellik parlıyordu. Anladım ki ölüm hiçlik değil, yokluk değil, sonsuz bir ayrılık değil, asıl hayatın ilk adımıdır.</p>

    <p class="a_Paragraf_E">Öteye göçen sevdiklerimize kavuşmaktır. Hayatın ağır yüklerinden kurtulmaktır. Korkuyla değil, sevgi ve istekle ölümün yüzüne baktım. Kayboluşuyla herkesi ağlatan gençliği düşündüm. O süslü ve ışıltılı giysinin gerisinde, çirkin ve sarhoş edici bir yüz gördüm. İnsanları kendisine aşık eden ve tutkuyla bağlayan dünyaya baktım. Birbiri içinde üç büyük dünya gördüm. Biri, Allah’ın isimlerine bakıyordu, onların aynasıydı. İkincisi ahirete bakıyordu, onun tarlasıydı. Üçüncüsü, onun sevgisiyle kendinden geçenlerin bir oyun, bir oyalanma yeriydi. Herkesin, bu dünyada, kendine ait büyük bir dünyası vardı.</p>

    <p class="a_Paragraf_E">Belki, insanlar sayısınca dünyalar içiçeydi. Herkesin o özel dünyasının direği, kendi hayatıydı. Ne zaman cismi kırılsa, dünyası başına yıkılıyor, kıyameti kopuyordu. Başkalarınınki gibi yıkılmaya ve dağılmaya hazır benim de özel bir dünyam vardı.</p>

    <p class="a_Paragraf_E">Bu kısacık ömrümle ne yararı olabilir diye düşündüm. Dünya, geçici bir ticaret yeri, her gün dolup boşalan bir misafirhane, gelip geçenlerin alışverişi için yol üstene kurulmuş bir pazardır. Allah’ın sürekli yenilenen, kader kalemiyle yazdığı ve sonra bozduğu bir kitabıdır. Her bahar, yaldızlı bir mektuptur.</p>

    <p class="a_Paragraf_E">Her yaz, bir şiirdir. Allah’ın isimlerinin belirtilerini yansıtan bir aynadır. Ötedünyanın fidanlığı, rahmetin çiçekliğidir.</p>
  </div>
</body>
</html>
