<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-63</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-62" xml:lang="de-DE">Rüzgâr</p>

    <p class="Ilk_harf"><span class="_idGenDropcap-1 ilkharf">Y</span>ağmurun dinmesini beklemek üzere sığındığım ağacın altında, bu kez havanın başka bir yüzüyle karşılaşıyorum; sabah tatlı okşayışları ile beni uyandıran rüzgârla. Havanın ne kadar çok görevleri bulunduğunu düşünüyorum. Gerçekten, hava son derece hikmetli ve ikrameder bir biçimde çalıştırılıyordu. Tıpkı, ustasının emirlerini harfiyyen yerine getiren bir işçi gibi. O an havanın milyarlarca, trilyonlarca, hatta sayılamayacak kadar çok atomdan oluştuğu aklıma geldi de, şaşırmadan edemedim! Adetâ o cansız havanın şuursuz atomlarından herbiri, bu kâinatın sultanının emirlerini biliyor ve dinliyorlardı. O sultanın hiçbir emrini geri bırakmaksızın, yine o kumandanın gücüyle işlerini görüyorlar ve büyük bir düzen içinde görevlerini yerine getiriyorlardı.</p>

    <p class="a_Paragraf_E">Neler yoktu ki görevlerinin içinde. Yeryüzünde nefes alıp veren, havaya ihtiyacı olan her varlığa nefes veriyorlardı. Tüm canlıların yaşamaları için gerekli olan ısı, ışık, elektrik ve sesleri iletiyorlardı. Bu kadar mı? Bitkilerin üreyip çoğalmaları işini de havanın zerreleri üstlenmişti. Evet, çiçek tozlarını havanın zerreleri ağaçtan ağaca, çiçekten çiçeğe taşımasalar, belki de bitkiler üreyip çoğalamayacaklardı. Evet, o çiçek tozlarını bazan arılar ve kelebekler, bazan da rüzgâr taşıyordu. Oysa havanın zerrelerinin ne akılları var, ne de üreyip-çoğalmanın ne anlama geldiğini bilirler! Demek ki onlar böylesine büyük ve önemli görevlerde, görünmez bir el tarafından çalıştırılıyorlar. Bu görünmez elin sahibi hem şuurlu, hem bilgili olsa gerektir. Çünkü zerrelerin hangi işi, nasıl yapacaklarını çok iyi biliyor ve hatalı emir vermiyor. O elin sahibinin hayatı sevdiği de anlaşılıyor. Çünkü havanın zerrelerine yüklediği görevlerin tümü hayata hizmet ediyor. O zerreler ise büyük bir şevk ve görev duygusuyla kendilerine verilen işleri yerine getiriyorlar.</p>

    <p class="a_Paragraf_E">Havanın türlü görevlerini düşünmekten yüreğimde tatlı heyecanlar oluşmuştu. Bu duygularla yüklü olarak yeni yağmaya başlayan yağmura yöneldim. Avuçlarımı birleştirerek, yere inmekte olan damlaları biriktirmeye çalıştım. Herbiri latîf, berrak ve tatlı olan o su damlacıkları, katreler, görünmez bir rahmet hazinesinden gönderiliyorlardı. Evet, hazinenin zenginliği, bolluğundan anlaşılır. Yağmurun geldiği gizli hazine de dereleri, ırmakları, hatta denizleri besleyecek derecede zengindi. Ve o küçücük katrelere öylesine rahmanî hediyeler ve görevler verilmişti ki, sanki o görünmez Rahmet, görünür olmak için bir bedene bürünmüş ve ‘rahmet’ adı verilen o damlalarla yeryüzüne akıyordu.</p>

    <p class="a_Paragraf_E">Islak saçlarımdan gözlerime akan rahmet damlalarına dokundum ve o hediyeyi gönderene teşekkürlerimi sundum. Şimşeklerin ışıklarını göstermesi ile gökgürültüsünün uğuldamaları da o anda başlamıştı. Şimşeğin ve gökgürültüsünün ne kadar acayip ve garip görevlerde çalıştırıldıklarını anlayarak gezimin ikinci gününü tamamlamıştım.</p>

    <p class="a_Paragraf_E">Akşamla birlikte kulübeme döndüm, mum ışığında notlarımı yazmağa koyuldum.</p>
  </div>
</body>
</html>
