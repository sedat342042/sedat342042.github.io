<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-16</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-15" xml:lang="de-DE">Kitabı Getiren</p>

    <p class="Ilk_harf"><span class="_idGenDropcap-1 ilkharf">Ü</span>sgeçitten inince karşısına okulu çevreleyen istinat duvarı çıktı. Az ilerde bir benzinlik vardı. Yanında ahşap, iki katlı, terkedilmiş izlenimi veren bir bina, bahçesinde büyük, yaşlı ağaçlar. İnce, uzun bir yola girdi. Gittikçe uzuyor, geniş bir meydana açılıyordu. Yüzeyi yumurta kabuğu gibi pürüzsüzdü. Ucu görünmüyordu.</p>

    <p class="a_Paragraf_E">Gizlerin açığa vurulacağı gün bu olsa gerek, diye düşündü. Korku ve acıdan yapılmış bir darağacı yükselmişti. Dudaklarındaki lekeye bakılırsa az önce kan içmişti. Kalbi yok edilmişti. Aklı yoktu. Bir vampir gibi kurgulanmıştı. Yanında ikramiye dağıtılan bir oda vardı.</p>

    <p class="a_Paragraf_E">Korku içinde bekliyordu şimdi. Döndü, arkada bir kalabalık oluşmuştu. Herkes yoluna girmişti, kimse kaçamıyordu.</p>

    <p class="a_Paragraf_E">İster istemez herkes buraya uğrayacaktı, gelmeyenler de gelecekti.</p>

    <p class="a_Paragraf_E">Ya ikramiye veya darağacı... İki kişi geldi sonra. Biri yarıçıplak, güzel, çekici bir kadın.</p>

    <p class="a_Paragraf_E">Parmaklarından zehirli bal akıyordu. Diğeri aldanmaz ve aldatmaz bir adam. Sözcüklerinde tılsım saklıyordu. ‘Size’ dedi, ‘bir kitap getirdim, bunu okursanız kurtulursunuz.’</p>

    <p class="a_Paragraf_E">Kalabalık birikmişti. Bir itişkakış oldu. İnsanların çoğu, kadına, parmağındaki zehirli bala bakıyordu. Çekiciliğine aldanan ve baldan tadanlar çok geçmeden acı içinde kıvranarak yere düşüyordu.</p>

    <p class="a_Paragraf_E">Darağacına götürülüp asılıyordu. Bazıları kurnazlık yapmaya kalkıyor, hem balı yiyip hem de darağacından kurtulmanın yolunu arıyordu. İştahla saldırınca saydam bir duvara çarpıp parçalanıyorlardı.</p>

    <p class="a_Paragraf_E">Görevliler onları özenle toplayıp birleştiriyor ve idam edilmek üzere sehpaya götürüyordu. Kimisi de Adam’ın getirdiği kitaba ilgi duyuyor, okuyordu. Kimi kadına koşuyordu kimi kitaba. Kitap getiren Adam, kendisine yönelenlere bir sayfayı okutuyor, okuyan gözünü göğe kaldırıyor, bir melek inerek kanatlarına alıyor, bulutların üzerine taşıyordu.</p>
  </div>
</body>
</html>
